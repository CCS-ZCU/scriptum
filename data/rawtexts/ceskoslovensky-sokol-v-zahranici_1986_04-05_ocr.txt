ČESKOSLOVENSKÝ Ročník XXXVI. SOKOL V ZAHRANIČÍ Číslo 4.-5. (354.-355.) Časopis ústředí československého sokolstva v zahraničí DUBEN - KVĚTEN 1986 PROČ SLETY Rudolf Fiala Rudolf Fiala MSm před sebou dopis, který s poznámkou "k zamyšlení" v hlavní jeho části se zabývá sokolskými slety, hlavně ve vztahu k blížícímu se VI. sletu a k budoucnosti naší činnosti. V tomto dopise jsou uváděna možná města konání, t.j. na příklad Paříž, Londýn, ale také místa neutrální půdy, Zeneva. Rím, Florencie, Monaco atd. Při zamyšlení nad navrženými místy docházím k otázce, kdo a kde je hybnou pákou, krví, která rozproudí to velké úsilí, veřejně vystoupit a ukázat duchovní i fysickou sílu sokolské myšlenky, sokolství. Dvacet let od založení Pražské tělocvičné jednoty a to v roce 1882 se konal první sokolský slet v Praze, na Střeleckém ostrově. Řídil ho sám Dr. Miroslav Tyrš. Sletem, v pořadí druhým, ale už všesokolským, byl slet v roce 1891. Tím začala slavná tradice všesokolských sletů. A všechny, až do XI. sletu v roce 1948 byly vždy v Praze, v místě vzniku sokolské myšlenky. Bylo to v prostředí, kde nejen nadšené členstvo včetně mládeže, se představilo taktéž nadšenému a přátelskému diváctvu, ale kde si také stále a stále uvědomovalo růst a sílu hnutí, pro které nelitovalo žádných obětí, osobních i finančních. [pageend1]Slety se konaly v různém rozsahu: nejen slety župní, kterým pravidelně předcházela okrsková cvičení, ale také slety v oblastech krajanského soustředění, kde sokolská myšlenka byla nejen zanesena z vlasti těmi, kteří z různých důvodů odcházeli, aby se usadili v často daleké cizině, ale kde tomu právě soustředění Cechů a Slováků bylo živnou půdou. Byla to nedaleká Vídeň, ale i vzdálené Spojené státy severoamerické, i jiné oblasti. Sokolské slety se liší od jiných tělovýchovných, sportovních slavností, na příklad Olympijských her, tím, že jejich přímí1 účastníci, realisovatelé, předstupují před veřejnost převážně z jedné etnické skupiny, české či slovenské. A i tam, kde sokolská idea byla svojí přitažlivostí silou, tvořící charakterově i fysicky sladěný celek, v prostředí slovanském, byla kontinuita aktivních činitelů, cvičenců i pasivních, diváků, předem dána. Vzpomínám si na jednu chvíli, kdy jsme stáli již celkem seřazeni k nástupu na stadion - před 10 lety v Curychu, horkem, ba přímo žárem dne a po dopoledních zkouškách i trochu unaveni, za postranní tribunou: některé sestry, trochu zvědavým okem a snad i nedůvěrou, že možná mnoho diváků nepřijde, se postranním vchodem podívaly na stadion. Přímo elektrisova- né tím, co viděly, se vracely: "Lidi, to je lidstva", byla jejich slova. Slova přesvědčení, nadšení i radosti. V tu chvíli, jako by veškerá únava i napětí zmizely. Už abychom nastupovali. Už abychom ty, kteří se na nás přišli podívat, mohli v ukázněném šiku pozdravit. Ale k tomu pozdravu je třeba také druhý pól, mezi kterými ta elektrická jiskra nadšení a neskonalého bratrství přeskakuje. A tak k otázce, "Proč slety", máme jedinou, podstatnou a jasnou odpo- věd: "Proto, abychom si ověřili, na kolik máme v krvi pravého sokolství, kolik jsme mu přinesli, také ale sobě, a aby bylo umožněno to duševní i fysické spojení mezi cvičencem a divákem. A přitom, právě u diváků potřebujeme bratrské a sesterské hodnocení, sdělení poznaných nedostatků, ale také úsměv, pochválení a hlavně pocit vzájemného duchovního i duševního spojení. I to nadšení obecenstva, když se mu něco zvlášř líbilo. Na toto uvědomění si této abecedy navazuje také druhá, dosud nevyřčená otázka: "Kde slety". Ne tam, kde budou nejvýše hodnoceny naše sportovní, tělovýchovné výkony, nic víc. Proto také, při našem společném uvažování, kde by měl být VI. slet v roce 1986, nebylo splněno přání mnohých z nás, aby to bylo město nad Seinou, kde máme tolik nám milých bratří a sester. O tom jsme se také loňského roku přesvědčili na evropských závodech na nářadí, kdy nám připravili tak hezké přijetí. A jediný, jistě podstatný důvod odpovědi na naše přání bylo: nemůžeme zaručit ten druhý pól našeho bratrského setkání - diváky, kteří by byli jedněmi z nás, s našimi tužbami, cíli i slabostmi a nedostatky. Je tudíž jen možné a myslitelné i jasné, že pouze v prostředí nám blízkém, můžeme s úspěchem uskutečňovat naše slety. I dnes, kdy jsme rozptýleni do cizího prostředí. Dnes, kdy tuto úvahu píši, je 136. výročí narození prvního presidenta Československé republiky, T.G. Masaryka. Budiž nám v tyto i další dny vzorem přísnosti k sobě, nekompromisního plnění osobních i občanských povinností a i laskavosti a určité shovívavosti k slabostem druhých. To potom bude naplněním pravého sokolství, které na venek i nám předkládáme našimi slety. 58 [pageend2]Před 10 lety na IV. sletu v Curychu... 59 [pageend3]HLÍDKA VZDĚLÁVACÍ SOKOLSTVO A ESTETICKÁ VÝCHOVA V důmyslných Tyršových myšlenkách jest mnoho programových směrnic, které se naplňují teprve postupným vývojem sokolství. Jednou z nich je umělecká výchova. Jestliže Tyrš vyjádřil poslání Sokola jako "výchovu tělesnou a z části mravní", zdůraznil tím, že výchova tělesná a mravní spolu souvisí, že bez výchovy tělesné není myslitelná výchova mravní, výchova charakteru, opírající se především o silnou vůli a tu vyvíjíme nejúčinněji zkázněním svého těla. Dobro převádíme v čin pouze vůlí. Ale vůle sama by nestačila; dobro musíme dříve rozumem poznati, abychom se pro ně nadchnuli citem. Rozum, cit, vůle, jsou tři síly, které se obecně uvádějí jako základní složky harmonické mravní výchovy a tudíž i výchovy sokolské. Namítne se snad, že bychom vystačili na konání dobra pouze rozumem a vůlí a snad je v tom i něco pravdy, ale nikoliv pravda celá. Bez citu by vystačili snad jen lidé -s rozumem velmi dokonalým a s vůlí velmi dokonalou, ale rozhodně ne všichni lidé. Musíme totiž při výchově počítati s pudy, které se těžko ovládají pouhou rozumovou a volní výchovou a které zušlechťujeme citovou náplní. Uznáváme-li tudíž nutnost citové výchovy pro harmonický vývoj člověka, pak musíme uznávati i nutnost výchovy estetické, která je jednou z jejich nejúčinnějších složek. V dnešní době je estické výchovy zapotřebí více, než snad bývalo dříve. Citová výchova poklesla úpadkem náboženství a estetické cítění utrpělo zmechanizováním a specializací práce. Dříve pronikalo všemi vrstvami lidové umění a v každé práci pronikala snaha po osobním tvoření, po dokonalosti nejen výrobní, ale i slohové. Dnes se specializovalo také umění. Získalo snad více zasvěcenců, ale odklonilo se od běžného života a malí lidé mu zůstávají cizí. A přece nelze pochybovat, že ve vrstvách, které skládaly lidové písně a tvořily původní lidové umění, estetická schopnost nezanikla. Z té víry vychází moderní lidovýchova, která se snaží znovu probouzet estetické schopnosti skryté v lidu. Při prožívání uměleckého díla není účasten pouze jeden orgán, při malířství na příklad zrak, při hudbě sluch atd., nýbrž celá naše bytost, všechny naše smysly, fantasie, cit, rozum a vůle. Základem této jednoty jež formuje člověka v jeho celistvosti, je tělesná a duševní harmonie, o kterou usilujeme v Sokole. Nás sokoly zvláště zajímá, co pochopila psychologie teprve v době nejnovější: základem všeho uměleckého vnímání je tělesný smysl, smysl rytmický, tak zvaná motorická rezonance. Melodii netvoří pouze tóny, nýbrž jejich rytmické sečlenění a skutečně je nevnímáme jen uchem, ale celým tělem. Podobně také dílo stavitelské, socha, obraz, verš a krásná próza mají svůj rytmus, který vnímáme celým tělem, ač si toho vždy nejsme plně vědomi. Proto byli Rekové tak vnímaví pro umění, že se opírali o 60 [pageend4]dokonalé vypěstování těla. Namítne-li se, že sportovci mívají zpravidla málo smyslu pro umění, pak je to jen potvrzením tohoto poznatku. Není totiž závady v podstatě sportu, jako spíše v jeho jednostrannosti, která vylučuje tu žádoucí celistvost a harmonii. V Sokole je tomu jinak. Tyrš nám dal svými prostnými a skupinovými cviky mnohem více než pouhou péči o tělesnou ladnost a krásu, dal nám péči o rytmický smysl, který je základem uměleckého vnímání. O kladném poměru sokolstva k umění bylo již hodně napsáno. Nevěříme ovšem, že je možné vydupati ze sokolské půdy tvůrčího génia; jeho zrození je vázáno ještě množstvím jiných podmínek. Jsme však přesvědčeni, že je v Sokole půda zvláště úrodná pro výchovu estetické vnímavosti, což je pro nás vlastně ještě cennější a důležitější. ( - v.) IV. slet Curych 1976 61 [pageend5]T. G. MASARYK Josef Čermák Kdyby národy byly hodnoceny velikost! jedné, jediné postavy svých dějin, nebyli bychom na tom nejhůř. Měříme-li velikost národních vůdců mnohotvárností jejich talentů, intensitou vůle, jíž poznamenali osud svých národů, stálostí v pravdě, věrností sobě i jiným a hloubkou ponoru svých duší, vidím pět monumentálních osobností: Periclea dávné antické slávy; melancholického advokáta, básníka v próze, autora nesmrtelné gettysburgské řeči, Abrahama Lincolna; trochu lišáckého skoro-světce, obětního beránka, Mahat- mu Gandhiho; malíře, občas zedníka, mistrného dějepisce a blavně geniálního bukanýra, který svým slibem krve, potu a slzí možná zachránil Anglii a snad celou civilizaci, Winstona Churchilla; a filosofa na presi- dentském stolci, Tomáše Masaryka. A ne nutně v tomto pořadí.... Jaká to pouť od kolébky k hrobu! Syn kočího, po matce Hanák, Slovák po otci, kovářský učedník, student na brněnském gymnasiu a vídeňské universitě, doktor filosofie a universitní profesor, novinář, poslanec na říšském sněmu, nejjasnější hvězda v souhvězdí slavných mužů, kteří stáli u kolébky rodícího se státu, president Československé republiky... Ale daleko významější byla pouť křížovými zastaveními duše: chlapec, potýkající se s problémy sexuálního probouzení, soukromý docent pomalu a úporně dokončující svůj odvážný habilitační spis o sebevraždě, nepopulární obránce pravdy proti samospasitelné tézi pravosti rukopisů; muž, který ačkoliv sám nebyl docela imunní proti antisemitické nesnášenlivosti své doby a překonal ji jenom intelektem, rozzuřil skoro k nepříčet- nosti masy vídeňských i českých omezenců, když skoro jako jediný zvedl hlas na obhajobu Leopolda Hilsnera, křivě obviněného z rituální vraždy; hrdina procesu s 53 charvatskými vlastenci falešně nařknutými z velezrady; průkopník sociální spravedlnosti, a současně briliatní analytik a kritik marxismu; vědec, který znal ruskou literaturu a Rusko vůbec jako málokdo, havlíčkovsky odmítající rusofilství: "A jako Evropan jsem západník - to říkám vůči těm slavofilum, co v Rusku a Slovanstvu vidí něco nad- evropského. Nejlepší Rusové byli také západníky!" Vidíme ho v Moskvě jako vůdce zahraničního odboje. Na cestě do hotelu Metropol se dostává do ostré přestřelky mezi bolševiky a kerenský- mi. Doběhne k hotelu a tluče na dveře. Portýr se ptá: Jste náš host? Jinak vás nemůžeme pustit, máme obsazeno. Masaryk hostem nebyl. Říká: "Nechtěl jsem lhát, tož jsem na něho vykřikl: 'Nedělejte hlouposti a pusťte mne!' " Nechtěl jsem lhát! Uprostřed přestřelky z ručnic a kulometů Masaryk nechtěl lhát... 62 [pageend6]Vidíme ho na vrcholu slávy, bolestně zraněného odchodem milované ženy Charlotty; vidíme ho, "jak chodil na hrob, jak se vracel domů". Vidíme vzpřímeného jezdce lánskou alejí. Vidíme vznešeného starce zamyšleně vcházejícího do dloužících se stínů pozdního podzimu. Když v posledních týdnech života svaly a cévy odmítly poslušnost, skoro se zdálo, jako by smrti zavelel, že přišel čas... Byl nazýván největším a nejmoudřejším Evropanem svého století; Shaw o něm řekl, že byl jediným mužem, který si zasloužil být presidentem Spojených států evropských; Churchill o něm mluvil jako o "velkém Masarykovi". Byl neschopen nabubřelých gest a falešných frází. Jeho řeč byla střízlivá, skoro suchá. Byl nevalným řečníkem. Nežebral o hlasy a neli- chotil zástupům. Nesliboval nic, než trpělivou, každodenní mravenčí práci na tvůrčím díle božím. Věřil, proti Tolstému, že zlu se musí odporovat. Dívaje se na svět pod zorným úhlem věčnosti, byl skoro urážlivě lhostejný k pozemským statkům. Byl přísný k svému lidu a daleko přísnější sám k sobě (co by tak asi řekl nám?). Vysoko, vysoko pro nás zvedl nebe... Během dlouhého života byl napadán a nenáviděn mnohými. Nakonec byl jenom milován. A když nadešel jeho čas a "smrt se dotkla vrásek čela a ranní mlhou odcházela", jeho zem se zachvěla až k dřeni svého bytí. Já vím. Já jsem tam byl. (Předneseno na oslavě TGM 16. března 1986 v Torontě.) President T.G. Masaryk se vzorným družstvem COS v Tyršově domě. 63 [pageend7]HOVOŘÍME K SOKOLSKÉ MLÁDEŽI RODINA A DOMOV MSte rádi otce, matku, sestry a bratry? Jistě, protože ve vašich žilách koluje stejná krev, protože tvoříte jednu rodinu a žijete s nimi v jednom domově. Ale i citová soudržnost rodiny je veliká. Všichni členové jsou ochotni kdykoliv druhým pomoci a žádná obět není pro ně těžká. Těžko by se lidem žilo bez rodiny a domova. I to se stává, že je dítě odkázáno na dobročinnost cizích lidí. Malé kuře, sotva se vylíhne ze skořápky, již stojí na vlastních nohou. A člověk, pán tvorstva, jak se pyšně nazývá? Jak je bezmocný po příchodu na světí Co péče rodičů a celé rodiny vyžaduje, než se naučí chodit a mluvit. A než se z dítěte stane samostatný čověk? V osmnácti bývá vyučen řemeslu a ve čtyřiadvaceti i později ukončuje studia. A pak ještě potřebuje nějaký čas, než se může samostatně živit a nahradit alespoň částečně rodičům vše, co mu za ta dlouhá léta poskytovali. Rodina a domov nám však nedávají jen hmotné zabezpečení, ale dávají nám základ mravního uvědomování, na kterém pak dále staví škola a život. Rodiče nám vštěpují základy mravních zásad, usměrňují náš život a učí poslušnosti, pravdomluvnosti, poctivosti a lásce a pomalu tvoří náš charakter. Rodina a domov dává dítěti též radostné dětství, na které vzpomíná celý život. Když vzpomínáme na domov, vzpomínáme vlastně na lásku rodičů, na radostné ovzduší, které vytvořily vzájemně se milující osoby. První lidé nežili v rodinách. Teprve když člověk potřeboval pomoc druhých při lovu zvěře, při společné ochraně, při udržování ohně, který musel velmi pracně rozdělávat, poznal dobrodiní společnosti. A první takovou stálou společností byla rodina. Rodiny se pak slučovaly v rody, z rodů se tvořil národ. A tak vlastně rodina je základem státu, protože tvoří stát v malém. Tam se učí člověk podrobovat se autoritě otce i matky, učí se podřídit se druhým, ctít mínění a přesvědčení druhých, učit se poslouchat, navzájem si pomáhat a ještě mnoha jiným vlastnostem, které má mít každý dobrý občan. A tak právem říkáme: "Jaká rodina, takový stát." Jsou-li rodiny spořádané, dovedou řádně děti vychovat a z nich je pak spořádaný celý národ. I v Sokole jsme jedna rodina. Tu nás ovšem nepojí pokrevní příbuznost, ale jiná, neméně důležitá a neméně významná věc: společná sokolská idea. Tyršovo a Fugnerovo učení nás sbližuje, že jsme si též vzájemně bratry a sestrami. I v sokolské rodině jsme schopni vzájemné pomoci a obětavosti a máme se všichni rádi. Sokolská rodina je nám také místem radosti a útočištěm při všech zmatcích života. Chodíme sem rádi a i po letech vzpomínáme na rodinu sokolskou, na svoji jednotu, ze které jsme vyšli a která nám dala základ k sokolskému uvědomění a vštípila nám základ všech sokolských mravních hodnot, právě tak, jako vlastní rodina. I vy budete jednou vzpomínat na svoji vlastní rodinu a domov i na rodinu sokolskou s láskou a úctou. Je třeba, abyste se vždycky chovaii v životě tak, aby i příslušníci vaší vlastní i sokolské rodiny s radostí a hrdostí mohli vždy říci, že jste z nich vyšli. Dr. Miluše Waitová 64 [pageend8]Curych 1976 65 [pageend9]HOVOŘÍME K SOKOLSKÉ MLÁDEŽI VELKÁ JE LÁSKA MATEŘSKÁ Žádná matka se neleká oběti pro své děti. Věnuje veškerou lásku, své síly a čas na jejich výchovu právě tak, jako obětuje vše, i svůj život na jejich záchranu, ocitnou-li se v nebezpečí. Připomeňme si, co vypráví Jindřich Šimon Baar. Polcarka šla do lesa na pařezy. Našla houby a tak se v ní ozvala houbařská vášeň, že nechala pařezů a v duchu už viděla na dlani peníze, které za houby dostane. Pod každý smrček se podívala. A najednou, div, že nevykřikla! Místo hříbků, seděla tam dvě malá kropenatá, hloupá srnčátka. Byla hezká, že se Polcarka při pohledu na tyto nemotorné a bezmocné tvory musela usmát. Ale hned jí hlavou probleskla myšlenka, že by je mohla prodat. Vždyř ve škole měli také ochočenou srnku. A v několika vteřinách byla srnčátka v koši, který byl pevně ovázán zástěrou. Trhala s sebou a žalostně mečela. Polcarka jim domlouvala, že budou hned doma, aby byla tiše, protože se obávala hajného; ten to nesměl vědět. Žalostné mečení za ní neustávalo. Dokonce se jí zdálo, že za ní něco dupe. Ohlédla se. Vždyř je to srna, jejich máfna! "Bože, a ona jde za mnou," povzdechla si Polcarka. "Jdi domů, jdi, stejně ti je nedám. Když nevezmu já, vezme je někdo jiný" a rozběhla se proti srně motyčkou. "Kdo by to byl řekl, že zvíře cítí takovou lásku, inu máma" - povídala si pro sebe. Srna, která se o děti bála, nedala se odehnat a šla za ní až do vesnice. Starý výměnkář se divil, jaký že to mé Polcarka doprovod a hned s ní vyjednával, aby chvilku počkala, jen co si dojde pro flintu. To bude trefa, dostat tak lehko statnou srnu! Když výměnkář odešel, hnulo se v Polcarce svědomí, pohlédla zvířeti do očí a viděla v nich nesmírnou úzkost. Tu se v ní ozvala také máma a protože měla sama děti, porozuměla strachu zvířete. Usmála se, strhla s ramen koš, odvázala zástěru a srnčátka pustila. Ta hned skočila k matce a společně pádila k lesu. Sen o penězích se Polcarce rozplynul, ale bylo jí radostno, jak už dlouho ne. To byly dvě matky. Srna a matka člověka, ale láska mateřská ukázala, že obě cítí stejně. Srna nedbala nebezpečí, aby zachránila děti. A to byl u ní pouhý pud. Což teprve matka člověka, která lásce mateřské otevře nejen celé srdce, ale přidá k ní i rozum a vůli! Nemenších obětí je schopna i vaše maminka. A jak vy jí oplácíte její lásku? Pokud jste ještě nedospělé, sotva uznáte vše, co pro vás dělá a jak vás má ráda. Všechna slova, které o tom slyšíte, jsou prázdná pro váš sluch. Ale až i vy jednou budete mít své děti, teprve řádně oceníte její nesmírnou lásku a oběř. Nečekejte proto a projevte vděk a lásku matce hned. Jednou by třeba již bylo pozdě. Neukazujte jí lásku jen jednou za rok dárkem a kytičkou k svátku matek. Ovšem ani tu kytičku nezapomeňte a děkujte osudu, že ji můžete vložit matce do rukou a nemusíte ji klást na její hrob. Dr. Miluše Waitová 66 [pageend10]ZPRAVODAJSTVÍ VI. SLETU ČS. SOKOLSTVA V ZAHRANIČÍ - 1986 Sletová kancelář ČS. SOKOISTVO V ZAHRANIČÍ VI. SLET • ZURICH 1986 bude ve dnech 3. až 7. července otevřena v budově Kongresshausu, Claridenstrasse 5. Ve sletové kanceláři dostanou Gčastníci a návštěvníci sletu informace o veškerém sletovém dění. Pro hosty, ubytované v blízkosti sletového stadionu Letzigrund, bude otevřena pomocná sletová kancelář také v hotelu Nova-Park. Sletové odznaky provedeny podle oficielního sletového znaku, uvedeného v záhlaví této strany, jsou již v prodeji a byly podle došlých objednávek zaslány župám. Sletové pohlednice podle návrhu bratra Sávy Rokniče jsou v tisku a budou na prodej v sletové kanceláři spolu se sletovými pohledy města a okolí Curychu. V sletové kanceláři bude také možno zakoupit sletové nálepky na vozidla a na dopisní papíry a pohlednice. Sletové závody v nářadovém tělocviku, v sobotu 5. července v tělocvičně Doltschi, jsou počtem přihlášených a technickou přípravou zajištěny. Do sletové soutěže v odbíjené, jež se bude konat v pátek 4. července v sportovní hale Allmend, se již přihlásil větší počet družstev než se původně očekávalo. Vstupenky na sletové podniky jsou v předprodeji u sletového výboru. S ohledem na zkušenosti s minulými slety upozorňujeme na možnost, že většina sletových podniků bude již před konáním sletu vyprodána. Doporučujeme proto včasné objednání vstupenek; reservace a zaslání vstupenek je však možné jen po předchozím zaplacení. Objednávky s platbami ve švýcarských francích, přijímá sletový jednatel Rudolf Fiala, Stauffacherstrasse 222, CH-8004 Ziirich. Zájezd do Kostnice spojený s pietní slavností u Husova kamene bude uspořádán v sobotu 5. července. Odjezd bude ve 13:30 hod. z curyšského autokarového nádraží (Limmatstrasse/Sihlquai), návrat zpět do Curychu kolem 17:30 hod. Jízdné bude asi 25.- Fr. Písemné přihlášky přijímá sletový jednatel (viz adresu pro objednávky vstupenek). Den sokolské mládeže V pondělí 7. července bude pro cvičící sokolskou mládež uspořádán bezplatný celodenní zájezd do švýcarských hor do oblasti Hoch-Ybrig. Odjezd bude ráno autobusem z Curychu, následován výjezdem lanovkou na hory, společným obědem, sestupem pěšky a k večeru návratem autobusem do Curychu. 67 [pageend11]DARY NA SLETOVÝ FOND Výkaz č. 10. a 11. 100.00 dol. Sokol New York, USA, Dr. Milada Kopplová, Washington, USA, Nejmenovaný, Ottawa, Kanada 50.00 dol. Rada svobodné Podkarpatské Rusi, New York, USA, Cs. obec legionářská, New York, USA, Cs. národní rada americká (východní oblast), New York, USA, Jaroslav Vašata, New York, USA, Jan a Margareta Babincovi, New York, USA, Prof. Mojmír Povolný, Appleton, USA 25.00 dol. Dr. Karel Jeřábek, Toronto, Kanada 20.00 dol. Zofie Pospíšilová, Toronto, Kanada 10.00 dol. Jan Fellmann, Toronto, Kanada V Austrálii Sydney a Canberra: 100.00 dol. G.J. Jelínek, O. Mařík, A.Nypl-Newman, Dr. A. Brichta, všichni ze Sydney 60.00 dol. J. Novák, M.B.E., Sydney 50.00 dol. M. Doležal, Sydney, Nejmenovaná, Sydney, J. Jelínek, Sydney, C. Mayerová, Sydney 35.00 dol. P. Brčák-Brack, Sydney 20.00 dol. Austin-Kostýnek, Sydney, F. Ctvrtečka, Sydney, L. Březný, Sydney, V. a Z. Kašpárkovi, Canberra 15.00 dol. B. Vosický, Sydney, Dr. Pollack, Sydney 10.00 dol. S. Kozinová, Sydney, A. Hercok, Sydney, V. Senecký, Canberra 5.00 dol. M. Bohdanová, Sydney, M. Martinů, Sydney, S. Sámalová, Canberra, S. Petrů, Canberra, S. Andres, Canberra, K. Král, Canberra, R. Vodička, Canberra 4.00 dol. B. Mesteková, Canberra, Z. Kašparová, Canberra 2.00 dol. S. Ječmínková, Canberra Jižní Austrálie: 100.00 dol. Cs. klub v Adelaidě 20.00 dol. A. Dubský 14.00 dol. K. Sole 10.00 dol. F. Nový, T. Sladký, V. Otta, Ž. Satánek, J. Gregor, V. Motlík, J. Dvorský, A. Trávníček, Z. Kasl, M. Preston, J. Hříbal, J. Grulich, F. Boublík, Z. Schulz, L. Cienciala, F. Vrška, K. Fuks, V. Silha, V. Janda, J. Saj-Ryneš, J. Selucký, F. Touš, L. Sýkora, V. Švihla, J. Huřka, K. Eliáš, K. Fuks, Z. Vítek, M. Rapp 5.00 dol. C. Kesner, A. Jedlička, M. Mičík, K. Holinský, A. Mutus- zek, S. Havrda, V. Hovorka, J. Urban, J. Bárta, K. Lang, V. Pfiiňák, M. Rosenzweig 4.00 dol. K. Tržil, K. Šlechta 2.00 dol. J. Jindřich 68 [pageend12]EvropskS oblast (Dárci ve Švýcarsku, není-li jinak uvedeno). 900,- Fr. Sokol Solothurn 100,- Fr. Dr. J. Fejgl, Lausanne, E. Dvořáčková, Zeneva, Dr. F. Chládek, Vesenaz, Dr. Kleisner, Wetzikon, Dr. J. Tichý, St. Gallen, J. Vlk, Uster 83,- Fr. R. Roehrl, Illzach, Francie 50,- Fr. F. Hiitter, Recovilier, M. Jeřábek, Lucern, L. Chejlava, Curych, Vinický, Leissingen, J. Hájek, Winterthur 41,- Fr. Karel Gedoš, Los Angeles, USA 30,- Fr. T. Vodička, Solothurn, Dr. E. Bosley, Lausanne, J. Si- nágl, Kriens 20,- Fr. V. Randa, Miinchenstein, V. Růžička, Zeneva, J. Chmel- ka, St. Gallen, J. Sádecký, Chám, Heidi Volek, Curych, Dr. O. Sik, St. Gallen, Luise Volek, Curych, Nejmenovaný, Rorschacherberg 16,85 Fr. C. Slapeta, Ganting, Německá spolková republika 15,- Fr. J. Sokol, Zofingen, M. Biihler, St. Gallen, A. Votava, Curych, D. Matulová, Emmenbrucke 10,- Fr. Dr. Ing. J. Anděl, Solothurn, L. Diblík, St. Gallen, J. Dobrý, Abtwil, J. Frnka, Ittigen, V. Grosschmidt, Ror- schach, V. Kratochvíl, Lucern, D. Hub, Binningen, V. Vaněk, Urdorf Sokol Paříž 305,- Fr. (Fr.) Schiffern 100,- Fr. (Fr.) Seifert. Všem dárcům srdečně děkujeme. Sbírka pokračuje. ŽALOV MILOŠ KOVAČIK Těsně před uzávěrkou došla velmi opožděně zpráva, že 23. října 1985 zemřel v Bratislavě významný představitel Sokola na Slovensku, bývalý místostarosta Československé obce sokolské bratr Miloš Kováčik. Byl nadšeným vyznavačem a šiřitelem Tyršovy myšlenky a neúnavným bojovníkem za sokolské ideály, který se po II. světové válce podstatně zasloužil o úřední uznání a povolení Sokola na Slovensku. Jako místostarosta COS se v roce 1947 účastnil zájezdu COS do Spojených států a Kanady a svým srdečným vystupováním a sokolským nadšením se trvale zapsal do srdcí českých a slovenských sokolů v Americe. Na jeho pohřbu, 30. října 1985 v bratislavském krematoriu za velké účasti věrných sokolů, byla jeho celoživotní práce ve prospěch Tyršova sokolstva krásně oceněna. Na svou poslední cestu, oděn podle svého přání v slavnostní sokolský kroj, byl doprovozen zvuky Suková sokolského pochodu "V nový život". Cest jeho světlé památce! 69 [pageend13]PŘED NAŠIM VALNÝM SJEZDEM Jan Waldauf Významnou součástí letošního sletu v Curychu bude V. valný sjezd Cs. sokolstva v zahraničí, svolaný na pondělí 7. července. Bude jím určen úkol sokolské činnosti v dnešní době, v poměrech a okolnostech našeho současného působení, abychom i nadále bezpečně směřovali k cíli, který nám byl vytčen Tyršem. Valné sjezdy jsou nejvyšším orgánem sokolstva, jsou vrcholným shromážděním, parlamentem Sokola. Rozhodují nejdůležitější ideové a organizační otázky, určují postoj sokolstva k současné době a událostem a stanoví směr činnosti do budoucna. Členské složky, sokolské župy, vysílají na sjezd zástupce, jejichž počet je poměrný k počtu členů v župě sdružených. Za předchůdce valných sjezdů se dá považovat první přátelské schůze Sokola Pražského, svolaná z Fugnerova podnětu, dne 27. března 1862 na Střeleckém ostrově, kde se tehdy sešlo přes 100 údú (jak se z počátku členům říkalo). Po vzletné řeči dr. Edvarda Grégra, který se rozhovořil o účelu spolku, pronesl starosta Jindřich Fůgner přání, aby na důkaz rovnosti a bratrství všech členů si všichni navzájem tykali, což byl takřka revoluční zásah do společenského řádu tehdejší společnosti a doby; spolu s důslednou demokratičností, jež byla Sokolu od počátku vlastní, hlavně zásluhou Fůgnerovou, přispělo tykání si mezi členy a oslovení "bratře" k tomu, že se ze Sokola brzo stalo skutečné celonárodní hnutí sdružující členy ze všech vrstev národa. Sokolské valné sjezdy se datují od ustavení Obce sokolské. V roce 1888 se sešli v tělocvičně Sokola Pražského zástupci 9 sokolských žup, aby se dohodli o vytvoření ústředního sokolského spolku a po schválení stanov, 3. února 1889, se konal první valný sjezd, který byl vlastně ustavující valnou hromadou České obce sokolské (COS), která měla tehdy 10 žup sdružující 152 jednot se 17,599 členy. Prvním starostou COS byl zvolen bratr dr. Jan Podlipný. Také druhý valný sjezd r. 1892 byl opět vlastně jen valnou hromadou COS a proto teprve třetí, konaný 28. září 1895, na němž bylo podrobně rokováno o dalším poslání a úkolech sokolstva, byl prohlášen za I. valný sjezd sokolstva. Tento I. valný sjezd v roce 1895 v budově Pražského Sokola, jež byla také dějištěm následujících valných sjezdů, měl veliký význam pro další vývoj sokolstva. Jednal o zevšeobecnění tělocviku, o upravení činnosti sokolských jednot a o mravním povznášení sokolských příslušníků, což se stalo základem sokolské vzdělávací činnosti. Toto vše, podrobně propracované, bylo obsahem tak zvané Svatováclavské resoluce, jejíž autorem byl jednatel COS bratr dr. Josef Scheiner. II. valný sjezd se konal v roce 1897. Hlavním obsahem jednání byly otázky svatováclavské resoluce o spolkovém tělocviku, o úpravě sokolského života a o otázkách kulturních. Závěrečná resoluce sjezdu zdúraz- 70 [pageend14]nila sokolský cíl: "Znovu prohlašujeme slovy Tyršovými: Kam národové jiní, nikdy nebyvše spoutáni, šíastnějším osudem před námi dospěli, tam, ba za tím, leží cíl náš společný". Jednání III. valného sjezdu, v dubnu roku 1898, bylo již vedeno ve třech skupinách: organizační, vzdělávací a technické. Sjezd jednal velmi podrobně o zřízení vzdělávacích odborů v jednotách, o zavedení cvičebních rozvrhů pro členstvo a dorost, o pěstování zpěvu, o zvýšení členských příspěvků ku zřízení základu pro stavbu tělocvičen, zejména v oblastech národnostně ohrožených. IV. valný sjezd konaný v roce 1901 byl poslední, který řídil starosta bratr dr. Podlipný. Usnesl změnu stanov, aby volby do předsednictva COS, které se až dosud konaly na sjezdech, napříště již nebyly součástí valných sjezdů. Příští, V. valný sjezd se konal za 9 let, v roce 1910. Svým rozsahem jednání a významem předstihl všechny sjezdy předcházející. Jeho vysloveně pracovní ráz byl předem zdůrazněn při jeho svolání předsednictvem COS připomínkou, že "valný sjezd nebude žádnou schůzí manifestač- ní, ani parádní a proto neposílejte do Prahy na sjezd výletníky, ale pracovníky!" Sjezdu předsedal starosta COS dr. Josef Scheiner, který řídil také ještě dva následující sjezdy. Jednání sjezdu se zabývalo podrobně poměrem Sokola k DTJ, sokolským tiskem a stanoviskem Sokola k politice. V. sjezd byla také významný tím, že projednával podrobně otázky účasti žen v Sokole a zdůraznil důležitost ustavování ženských odborů v sokolských jednotách. VI. valný sjezd se konal v červnu 1920 a byl prvním sjezdem sokolstva v novém státě. Účastnil se ho tak velký počet zástupců, že se musel konat na sletišti. Jediným bodem jeho pořadu byla změna stanov, kterou Česká obec sokolská změnila své jméno na Československá obec sokolská, a která také nově upravila volbu zástupců na sjezd, aby bylo umožněno konání a jednání dalšího valného sjezdu. Zvláší významný byl VII. valný sjezd konaný 7. a 8. prosince 1924 opět za předsednictví starosty COS dr. Scheinera. Byl také posledním sjezdem konaným v budově Sokola Pražského. Výsledkem jednání byla řada závažných usnesení, mezi nimi zejména "Sokolstvo - zdraví", "Výchova sokolské mládeže", "Sokol-občan", "Sokolská výchova žen", "Sokolstvo a branná výchova", "Sokolstvo a národ", "Sokolstvo a náboženství", "Sokolstvo a národ". Sjezdem se sokolstvo plně postavilo za svůj stát a svého presidenta, jak bylo zdůrazněno v závěrečném prohlášení sjezdu: "Stojíme věrně při republice Československé a budeme pracovali k jejímu zdokonalení v duchu národním, v duchu programu a zásad pokroku, demokratismu a sociální spravedlnosti, podle slov presidenta Masaryka, podle nichž "každý opravdu uvědomělý Sokol bude strážcem, tedy politickým i sociálním pracovníkem republiky, naší demokracie." Po dlouhém odstupu 23 roků konal se po II. světové válce VIII. valný sjezd ve dnech 25. až 28. října 1947, prvně v Tyršově domě v Praze. Řídil jej starosta COS bratr dr. Antonín Hřebík. Československé sokolstvo bylo od květnových dnů 1945 vystaveno velkému náporu komunistů, kteří 71 [pageend15]se snažili všemi prostředky ovládnout Sokol pod rouškou sjednocení československé tělovýchovy a sportu. Sokolstvo se soustředěnému náporu komunistů až do února 1948 ubránilo a také svůj VIII. valný sjezd v říjnu 1947 připravilo a provedlo zcela v duchu svých demokratických zásad a své osvědčené tradice naprosté nezávislosti. Svědčily o tom sjezdové resoluce jasně vyjadřující pravé smýšlení nejen sokolstva, ale většiny národa. V resoluci "Sokol a jeho vztah k národu" to bylo vyjádřeno takto: "Sokolstvo bude vždy věrně státi za Československou republikou a všechny své síly věnuje jejímu vybudování a zabezpečení. Svůj poměr ke každé vládě si však určí podle toho, zda vládní program a jeho provádění nebudou v rozporu se základními zásadami sokolskými." V resoluci "Sokol a demokracie" pak: "Základním požadavkem demokracie politické jako vlády lidu je nám důsledně uskutečňovaná vůle lidu při správě společenských celků, nutně spojená se svobodou myšlení a jeho projevu, se svobodou volby, nezaujaté veřejné kontroly a svobodné, věcné kritiky, jakož se všemi svobodami, zajištěnými ústavou. - Neuznáváme jakékoliv společenské, majetkové, třídní, rodové a rasové přehrady a výsady. - Zavrhujeme každé násilí a jakýkoliv hmotný i mravní útlak." Sjezd zdůraznil také nedotknutelnost majetku a zvláštním usnesením žádal vládu republiky, aby bylo Sokolu vráceno 722 biografů, jež byly majetkem sokolských jednot a byly po válce znárodněny. VIII: valného sjezdu, dosud posledního ve vlasti, se zúčastnilo celkem 613 zástupců - 464 bratří, 149 sester. Jednání bylo rozděleno do pěti sjezdových odborů - ideového (155 zástupců), tělovýchovného (226 zástupců), organizačního (98 zástupců), zdravotního (42 zástupců) a hospodářského (92 zástupců). Usnesení VIII. valného sjezdu byla pochopitelně komunistům nepřijatelná. Když po puči v únoru 1948 plně ovládli čs. tělovýchovu, násilně ji sjednotili a přeměnili ve fyskulturu podle sovětského vzoru, až do konce roku 1952 ještě pod jménem Sokol, rozhodli se uspořádat IX. valný sjezd tohoto jejich "Sokola", aby mohli zrušit usnesení sokolských valných sjezdů a nahradit je komunistickou ideologií. Tento, tak zvaný IX. valný sjezd, byl uspořádán od 21. do 24. června 1951 ve vinohradské sokolovně. Ze to nebyl sjezd sokolský, ale sjezd komunistické fyskultury, bylo zřejmé z jeho pořadu a průběhu: hlavní náplní byly projevy komunistických předáků, patolízalské oslavy Komunistické strany Československa a Sovětského svazu. Ústřední heslo sjezdu, jímž bylo místo konání sjezdu 'ozdobeno', znělo: "Pod prapory Klementa Gottwalda a generalissima Stalina ku předu, zpátky ni krok!" Jsme pevně přesvědčeni, že v znovu svobodném Československu bude také sokolstvo opět připravovat svůj nový valný sjezd. Nebude to však X. sjezd! Bude to IX. sjezd, neboř odporná oslava Stalina a komunistické fyskultury, organizovaná českými a slovenskými komunisty k potupě našich národních tradic, bude vymazána z čestných dějin sokolstva jako vše, čím komunisté hanebně poskvrnili náš nejkrásnější národní odkaz - Tyršovo a Fůgnerovo sokolství. * Ústředí československého sokolstva v zahraničí, které je dočasným nástupcem a zástupcem ve vlasti umlčeného sokolstva, uspořádalo svůj I. 72 [pageend16]sjezd 9. července 1962 ve Vídni u příležitosti konání I. sletu Cs. sokol- stva v zahraničí k oslavě 100. výročí založení Sokola. Tento první, mani- festační sjezd Cs. sokolstva v zahraničí, se konal ve Slovanské besedě za ťičasti 48 zástupců; jednání řídil starosta Dstředí bratr dr. Antonín Hřebík. V resoluci určené domovu vyslovil sjezd dík sestrám a bratřím ve vlasti za jejich věrnost zásadám Tyršova a Fugnerova sokolství a zdůraznil pevnou víru v návrat svobody a demokracie do vlasti a tím také obnovu sokolské práce v Československu. II. sjezd Cs. sokolstva v zahraničí se konal 10 let na to, 3. července 1972 opět ve Vídni; jeho dějištěm byl vídeňský Kongresshaus. Také tento sjezd byl za účasti 43 zástupců sjezdem manifestačním a opět řízen starostou Dstředí bratrem dr. A. Hřebíkem. Sjezd usnesl zřízení fondu škol Dstředí k pořádání cvičitelských a činovnických škol a vydal Sokolský manifest k němuž se připojilo šest dalších organizací - Cs. obec legionářská v zahraničí, Cs. národní rada americká, Cs. národní .sdružení v Kanadě, Menšinová rada české a slovenské větve v Rakousku, Jugoslávský Sokol ve svobodném světě a Dělnický americký Sokol. III. sjezd Cs. sokolstva v zahraničí byl svolán v rámci IV. sletu, dne 5. července 1976 v Curychu. Místem konání byl tamní Kongresshaus; předsedal mu starosta Dstředí bratr dr. Ant. Hřebík za účasti 61 zástupců. Byl opět sjezdem manifestačním, který ve své resoluci zdůraznil nutnost sokolské práce s mládeží: "Nadšení a lásku k sokolské myšlence budeme se musit snažit přenést především na naši mládež, které musíme znovu a znovu vštěpovat, co Sokol je a co pro nás všechny znamená. Jedině v mládeži je naše budoucnost!" Vyzval rovněž k ostražitosti proti úsilí komunistů o rozložení a zničení svobodného sokolstva v zahraničí: "Při této naší sokolské práci nesmíme ani na okamžik polevit ve své bdělosti proti všem snahám našich nepřátel, kteří usilují tuto naši práci narušovat pronikáním do našich řad! Na toto jejich úsilí musíme - a budeme i nadále odpovídat rozhodným a tvrdým odporem, neboř to je jediný způsob, jemuž komunisté rozumí!" - Na tento manifestační sjezd navázal pracovní sjezd cvičitelských a vzdělávacích sborů Cs. sokolstva v zahraničí, jemuž předsedal náčelník Dstředí za účasti 50 cvičitelů a vzdělavatelů. Sjezd projednal 17 otázek sokolské tělovýchovné a vzdělávací činnosti; sjezdová usnesení se týkala organizace cvičitelských škol a školení cvičitelů, činnosti sportovních oddílů v Sokole, účasti mládeže na sletech, cvičebních úborů a slavnostních sokolských krojů, výkazů o činnosti jednot a vydávání sokolských příruček. Dspěšný V.-Jubilejní slet Cs. sokolstva v zahraničí, konaný ve Vídni v roce stého výročí konání I. sokolského sletu a 150. výročí narozenin dr. M. Tyrše, byl ukončen 5. července 1982 v místnostech Slovanské besedy IV. valným sjezdem Cs. sokolstva v zahraničí. Sjezd, jehož se zúčastnilo 78 zástupců, řídil starosta Dstředí. Byl prvním pracovním valným sjezdem Cs. sokolstva v zahraničí, jehož jednání bylo rozděleno do tří sjezdových odborů - ideového (23 zástupců), tělovýchovného (31 zástupců) a organizačního (24 zástupců). Sjezd projednal a přijal řadu závažných usnesení; v odboru ideovém o úkolu Sokola v současné době, o vztahu Sokola k národu a státu, k rodině, k náboženství, k demokracii a k ostatním organizacím. V odboru tělovýchovném o sokolské výchově, o Tyršově soustavě a sokolské metodě, o základní tělesné výchově, 73 [pageend17]o Tyršově soustavě a sokolské metodě, o základní tělesné výchově, doplňkovém tělocviku a zásadách tělesné výchovy mládeže a o školení cvičitel- stva. V odboru organizačním o hospodářských zásadách sokolské činnosti, o sokolské propagaci a tisku a o rozšíření členské základny. Závěrečné sjezdové prohlášení zdůraznilo: "Za nejdúležitější náš úkol v dnešní době považujeme úsilí o osvobození Československa z komunistické diktatury a obnovu jeho nezávislosti, svobody a demokracie. Každý národ, také Češi, Slováci a Podkarpartští Rusíni, mají právo na své sebeurčení a na svou svobodu a musí jim být proto umožněno o svém národním osudu rozhodovat. Protože komunistický režim jim nedává možnost svobodného projevu, voláme všechny Cechy a Slováky ve svobodném světě, bez ohledu na jejich politickou, náboženskou či jinou příslušnost do jednoho šiku, aby se stali mluvčími umlčeného a nesvobodného československého lidu k svědomí celého světa. - Je i v zájmu svobodného světa, aby naše požadavky prosazoval; brání tím svou vlastní svobodu, neboř svoboda a mír jsou nedělitelné. Bez svobody v Československu a v ostatních státech střední a východní Evropy nebude ani trvalého míru ve světě. - O svobodu Československa nepřestaneme usilovat, dokud naše země znovu nevstoupí do řad svobodných a demokratických států světa!" * Za několik málo týdnů již se bude v rámci našeho VI. sletu v Cury- chu konat V. valný sjezd Cs. sokolstva v zahraničí, který byl svolán na nondělí 7. července 1986. Místem konání bude Kongresshaus v Curychu, kde se před 10 lety konal III. sjezd. Letošní sjezd bude opět sjezdem pracovním s celodenním pořadem, jehož jednání bude zahájeno a ukončeno plenárním zasedáním a z větší části vedeno ve třech sjezdových odborech: ideovém, tělovýchovném a organizačním. Ideovému odboru bude předsedat vzdělavatel Dstředí bratr Dipl.Arch. Rudolf Fiala, tělovýchovnému náčelník a náčelnice Dstředí bratr Bernhard Zoder a sestra Dagmar Bergové, organizačnímu bratři pokladník Dstředí Zdeněk Mimra a místostarosta Dstředí Vladimír F. Svoboda. Pro jednotlivé úseky jednání byli předsednictvem Dstředí určeni zpravodajové, jejichž jména jsou uvedena v podrobném pořadu sjezdu, uveřejněném na jiném místě tohoto časopisu. Sjezdu se zúčastní zástupci všech členských žup Československého sokolstva v zahraničí - Australské, Kanadské, Švýcarské, Vídeňské a Západoevropské, včetně zástupců dvou jednot, které budou na sletu a sjezdu zastoupené po prvé vůbec: Sokola v Jižní Africe a Sokola Villa Dominico v Argentině. Jsme přesvědčeni, že V. valný sjezd svým průběhem a výsledkem jednání bude důstojným pokračovatelem valných sjezdů Cs. sokolstva v zahraničí i hrdé tradice valných sjezdů československého sokolstva v zemi zrodu sokolské myšlenky, v naší drahé a těžce zkoušené vlasti v jejíž nové osvobození a lepší zítřek neochvějně věříme. "Jen prací, pilnou, nezištnou, vytrvalou a každodenní, přesvědčovalo vždy sokolstvo a přesvědčuje i dnes. Proto celý národ pochopil, že sokolstvo a sokolství, nehledící na zájmy stran a jdoucí ve svém vývoji vždy jen za dalším pokrokem, nejen sloužilo a slouží, ale i v budoucnu bude vždy sloužit všemu československému lidu, a to v dobách dobrých i zlých." Dr. Ant. Hřebík, starosta COS na VIII. valném sjezdu r. 1947. 74 [pageend18]SOKOLSKÝ TĚLOCVIK NACVIČUJEME SKOK DO VÝŠKY Při skoku do výšky je nejdůležitější síla odrazu a obratnost skokana; dráha těžiště je dána silou získanou z rozběhu a odrazem. Skok do výšky, způsobem valivým obkročným, mS pět částí: 1. Rozběh - začíná většinou odrazovou nohou, má lichý počet kroku, běh je uvolněný, plynulý a přímočarý v úhlu 25-40 stupňů k lařce; 2. Příprava k odrazu - při předposledním kroku se skokan znatelně sníží "přisednutím" k předodrazové noze; odrazovou nohu přesouvá hodně vpřed a dokračuje na její patu, obě paže dostává do zapažení; 3. Odraz - odrazová noha došlapuje na patu (2 až 3 stopy před lařkou), švihová noha švihá vzhůru (je-li natažená, je švih účinnější), současně s ní švihají vzhůru paže, k tomu se přidává pohybem odrazová noha; 4. Přeskok lařky - následkem švihu nohou a paží se skokan dostává do vodorovné polohy, švihové noha a vnější paže pokračují v pohybu za laiku do doskočiště. Odrazová noha se skrčuje a vytáčí kolenem od lařky, vnitřní paže se připojuje k tělu. Vyhnutí se lařce napomáhá ponoření hlavy a horní poloviny těla za lařku; 5. Doskok - poloha těla se vyrovnává natahováním odrazové nohy a paže stejné strany. Nejlepší je, když doskok do písku je přes vnější paži a nohu. Nejčastější chyby: 1. rozběh - není plynulý, není přímočarý k lařce; 2. příprava k odrazu - nedostatečné přesunutí odrazové nohy; 3. odraz - úklon na stranu odrazové nohy, nevyužití švihu; 4. přeskok lařky - prohýbání, vedení vnitřní paže přes lařku jako první, pasivní činnost končetin odrazové strany; 5. doskok - násilím zastavený pohyb, strnulý doskok. Lařka je položena na stojanech tak, aby mohla spadnout, jestliže se jí skokan dotkne. Výkon se měří pevnou mírou od odraziště k horní straně lařky. Závodník má nárok na tři pokusy o zdolání výšky; spadne-li lařka při provádění pokusu nebo před opuštěním doskočiště, je pokus nezdařený. 75 [pageend19]VZPOMÍNKA NA IX. VŠESOKOLSKÝ SLET R. 1932 "Pojedeme na sokolský slet do Prahy", řekl náš otecko a vše potřebné zařídil. Pro maminku vstupenky na sletiště, pro sestru Mářu - dorostenku, společné ubytování ve škole a dobré sousedy, aby dohlédli na náš barák. Vesnice Jince-Cenkov (župa Rokycanova) úspěšně sokolovala. Jak staří, tak mladí s nadšením plnili své úkoly a naše sokolovna a letní cvičiště byly vzorem píle a discipliny. Týden před odjezdem byl pro maminku rušný, aby nás vypravila vším potřebným, jen my děti se nemohly dočkat dne... až uvidíme Prahu a slavný slet. O Praze jsem mnohé znala ze školy i ze Sokola, o mnohém nám vyprávěl táta a já dychtila spatřit na své oči Národní divadlo, Vyšehrad, Chrám sv. Víta, hrobku Svatého Václava, Karlův most a hlavně stadion, na kterém bude moje sestra cvičit. Konečně ten den přišel a odjížděli jsme vlakem do Prahy. Táta měl přijet až za čtyři dny a tak naše mami nás hlídala jako starostlivá kvočna svá kuřata. Na Smíchově nás ubytovala stará milá paní u které Mářa bydlela a nějak jsme se všichni vešli do jedné místnosti. Mimo sletu maminka obstarávala nákup a tak jsme od rána do večera chodili po Praze. Ty vysoké domy, hrnoucí se dav, elektriky, hluk a shon působily na mně tísnivě, jsa dítětem přírody brdských lesů, ale účel světí prostředky a brzy jsem se přizpůsobila. Tři dny jsme brouzdali Prahou. To Růžence červené šatičky, Rudíkovi kabátek, tatínkovi košile a jiné... inu z obchodu do obchodu, ale pro mně to nejzávažnější se stále odkládalo na "zítra". Čtvrtý den bylo dorostenecké vystoupení a vstávali jsme časně z rána. Všichni dostali hrnek kávy, dva rohlíky a potom mami ještě před odjezdem na stadion měla něco dokoupit v smíchovském obchodě. "Až to vyměním, půjdeme na horké párky a potom pojedeme na stadion", řekla mami a vklouzla do obchodu s Rudou a Růženkou. Chvilku jsem okouněla kolem obchodu, ale najednou jsem toho nákupu měla dost, chtěla se ztratit a jít po svém. Nevím, co mne to popadlo, Že dokud neuvidím Národní divadlo, nebudu ničím spokojena. Směr jsem znala a lehce jsem přešla most. Opřena o zábradlí, stála jsem před Zlatou kapličkou a se zbožným obdivem hltala pohledem Hrad, Karlův most a vysněné Národní divadlo. Jak dlouho jsem tam stála nevím, ale kručení žaludku mi připomnělo slíbené párky a taky, že ve dvě hodiny bude nástup dorostenek. S uctivým úklonem jsem přešla most a namířila tam, kam jely elektriky s nápisem "Stadion" a šlapala po sokolsku vpřed. Bylo horko, nové střevíce tlačily, paty pálily, byla jsem hladová, režný chiton se lepil na tělo... a na stadion tak daleko. Sedla jsem si na lavičku a přemýšlela, kolik to asi stojí, dostat se na stadion elektrikou, ale neměla jsem ani halíř a tak jsem si řekla, ie to půjde lip když pujdu bosa. Zakrvácené ponožky jsem dala do kabelky, puchýře se ale nalily, nohy bolely. Řekla jsem si, dostat se tam musím, ale jak? Jedna tramvaj míjela druhou, lidi se smáli, děti skotačily, muzika hrála pochody, sluníčko přihřívalo a já měla v duši tíživý pocit viny, ie maminka bude mít o mne starost. Sedím a uvažuji a náhle mně napadla dobrá myšlenka. Najdu si takového řidiče, který je podoben tatínkovi, bude mít vousy a proto bude mít rád i děti... 76 [pageend20]A tak jsem si ho vybrala. Držíc střevíce v ruce, vstoupila jsem do tramvaje a řekla tomu řidiči: "Dobrý den, pane řidiči. Já jsem z Čeňkova, peníze na jízdu nemám, tlačí mě boty, ztratila jsem se mamince, moje sestra ve dvě hodiny cvičí a já se tam nějak musím dostat. Budu celou cestu stát, ale prosím Vás pěkně, dovezte mě tam!" Vousatý řidič se pěkně usmál a řekl, "jen si sedni, já tě tam zadarmo dovezu." Mnozí rozmluvu zachytili a cestující měli o mě zájem. Paní, která mne obejmula, mi dala rohlík, který jsem zhltla, druhá mi dala jablko a sušenky a - div divoucí, sebrali mezi sebou deset korun, které mi dali, než najdu maminku. S poděkováním jsem dojela včas na stadion. U vchodu stáli sokoli ověřujíc vstupenky. Chvilku jsem se rozpačitě dívala a oni na mě. Ale znovu jsem si řekla, že jen pravdou to dokážu. A tak jsem jim řekla to samé, jako panu řidiči. Napsali si jméno mé průkazky se slibem, že maminku najdou a posadili mně na tribunu mezi dva manžele. Ti se mně na mnohé vyptávali... nemohla jsem jim ale v té chvíli odpovědět, protože se právě na velitelském můstku objevila náčelnice, sestra Provazníková. A jak zavelela "Pozor."', stála jsem jako socha, hledíc upřeně na náš prapor. Hudba, nástup, prapory, statisícový dav, dorostenky v modrých chito- nech a jejich krásný výkon mě tak okouzlil, že mi slzy stékaly s očí a vlny radosti jako ptačí křídla se nesly vzhůru k nebi. Bylo mi deset let, ale v tu chvíli jsem na nic nemyslela... co budu jíst, kde budu spát, ani na maminu starost, - jen mi připadalo, ze se tu neztratím, protože jsme zde všichni jedna velká sokolská rodina. Po ukončení cvičení našli rozhlasem mojí maminku. Přišla usoužená a já jen rozpřáhla ruce a stísněně řekla "Mami". Dost dobře jsem nevěděla, zda dostanu pohlavek, ale mami mně k sobě přitiskla, a já měla krásný pocit, ze vzdor všemu, mně má ráda. Sokolský slet byl ten nejkrásnější zážitek mé dětské duše. To zatoulání za to stálo, protože do své smrti zůstane mi před očima obraz naší Prahy, tak jak jsem ji sama po prvé viděla: krásnou, v sluneční záři zažehlou slávou. Božena Sirková, Melbourne, Austrálie (Věnováno sestře M. Provazníkové). Curych 1976 77 [pageend21]ŽIVOTNÍ JUBILEA VÁCLAV MENŠÍK - 75 V březnu oslavil v Torontě svou pětasedmdesStku upřímný československý vlastenec a nadšený sokol bratr Václav Menšík. Narozen 21. března 1911 v Praze, Václav vstoupil v útlém mládí do Sokola, jemuž od té doby zachoval neochvějnou věrnost. Cvičil v žactvu, dorostu a členstvu; v letech 1928-1932 byl členem jednoty Hořovice, od roku 1933 byl v Sokole Pankrác. Po komunistickém puči v únoru 1948 se rozhodl pro exil a ihned po příchodu do uprchlického tábora v Německu se zapojil do činnosti sokolské župy Dr. E. Beneše v exilu, v jednotě Babenhausen. V roce 1951 emigroval do Kanady, usadil se v Torontě a stal se členem místní sokolské jednoty. Byl pilným cvičencem a účastnil se mnoha sletů v Kanadě a ve Spojených státech. Je dlouholetým členem výboru v němž zastával různé funkce, včetně starosty jednoty. Jen zdravotní důvody způsobily, že se letošního VI. sletu v Curychu nezúčastní jako cvičenec, ale jako divák. JAROSLAV KASANDA - 60 V Kanadě zaznamenal svou šedesátku bratr major Jaroslav Kasanda, rodák z Rožnova u Českých Budějovic, kde se 4. dubna 1926 narodil a kde zahájil ve svých 4 letech svou sokolskou činnost. Vynikal v cvičení na nářadí, v lehké atletice a v plavání. V únoru 1948 byl jedním ze studentů zatčených komunistickou policií. Po propuštění se mu podařilo uniknout do západního Německa, kde se zapojil do činnosti župy Dr. E. Beneše v exilu v jednotě Ludwigsburg. Emigroval do Kanady v r. 1949, stal se členem Sokola Toronto a byl postupně vedoucím žactva, dorostu a místoná- čelníkem jednoty. V r. 1952 vstoupil do kanadské armády, v níž dosáhl hodnosti majora a stal se velitelem školy kanadské branné moci pro výcvik tělesné výchovy. Za své zásluhy o rozvoj tělesné výchovy v kanadské armádě byl vyznamenán vysokým kanadským řádem "Order of Military Merit" v důstojnické kategorii a působí jako poradce kanadské armády. Přejeme jim hodně zdraví a zdaru do mnoha dalších let! Z ÚSTŘEDÍ SLETOVÁ SCHŮZE VÝBORU ÚSTŘEDÍ 75. schůze výboru Dstředí čs. sokolstva v zahraničí se bude konat v pátek 4. července 1986 v 17 hodin v Kongresshausu v Curychu. V pořadu jednání budou podány stručné zprávy předsednictva, cvičitelských sborů mužů a žen a vzdělávacího sboru Dstředí, sokolských žup - Australské, Kanadské, Švýcarské a Západoevropské, a zástupců jednot po prvé na sletu zastoupených - z Jižní Afriky a Sokola Villa Dominico z Argentiny. Schůze rovněž stanoví místo konání příštího, VII. sletu Cs. sokolstva v zahraničí. Schůze se mohou, jako hosté, účastnit všichni příslušníci Sokola. 78 [pageend22]IMON DES SOKOL TCHECOSLOVAQUES A LETRASCER . SOKOL CHECOSLOVACO ES EL EXTRAWERO ZESTRALVERBAND DER TSCHECHOSLOWAK1SCHES SOKOLVEREINE IM AUSLASD 2333 KENBARB ROAD. MISSISSAUGA. ONTARIO. CANADA L5B 2E9 V. VALNÝ s je z d ČESKOSLOVENSKÉHO SOKOLSTVA V ZAHRANIČÍ řádně svolán podle usnesení 73. schůze výboru ústředí československého sokolstva v zahraničí konané 27. a 28. dubna 1985, se bude konat v pondělí dne 7. července 1986. Místo konání: Kongresshaus, Claridenstrasse 5, Curych, Švýcarsko. Pořad: 8:30 I. ZÁPIS SJEZDOVÝCH ÚČASTNÍKŮ DO LISTIN PŘÍTOMNÝCH 9:00 II. ZAHAJOVACÍ PLENÁRNÍ ZASEDÁNÍ 11:00 III. JEDNÁNÍ V JEDNOTLIVÝCH ODBORECH a) Odbor tělovýchovný b) Odbor ideový c) Odbor organizační 13:00 Polední přestávka 14:30 Pokračování jednání v jednotlivých odborech 17:00 IV. ZÁVĚREČNÉ PLENÁRNÍ ZASEDÁNÍ 18:30 V. SLAVNOSTNÍ ZAKONČENÍ SJEZDU Podrobný pořad jednání je připojen. Na zdar! ARGENTINA • AUSTRALIA • AUSTRIA • CANADA • FRANCE • GERMANY • NETHERLANDS • SOUTH AFRICA SWEDEN • SWITZERLAND • UNITED KINGDOM • UNITED STATES OF AMERICA ÚSTŘEDÍ ČESKOSLOVENSKÉHO SOKOLSTVA V ZAHRANIČÍ CZECHOSLOVAK SOKOL ABROAD SOKOL ÚSTŘEDÍ ČESKOSLOVENSKÉHO SOKOLSTVA V ZAHRANIČÍ 79 [pageend23]Podrobný pořad jednání: 8:30 I. ZÁPIS SJEZDOVÝCH ÚČASTNÍKŮ DO LISTIN PŘÍTOMNÝCH 9:00 II. ZAHAJOVACÍ PLENÁRNÍ ZASEDÁNÍ 1. Zahájení sjezdu starostou Dstředí. 2. Volba ověřovatelů zápisu. 3. Schválení jednacího řádu. 4. Oznámení zásad jednání sjezdu. 5. Prohlášení členů sjezdu o vědomí odpovědnosti úkolu, který jim valný sjezd ukládá. 6. Zpráva o činnosti Československého sokolstva v zahraničí od IV. valného sjezdu ve Vídni v roce 1982 - zpravodaj: bratr starosta Dstředí. 7. Ukončení plenárního zasedání. 11:00 III. JEDNÁNÍ V JEDNOTLIVÝCH ODBORECH Odbor tělovýchovný Předsedají: náčelník Dstředí bratr Bernhard Zoder a náčelnice Dstředí sestra Dagmar Bergová. 11:00 Sokolská tělesná výchova a její cíle - zpravodaj: bratr Václav Zeníšek. 11:40 Zásady tělesné výchovy mládeže - zpravodaj: bratr Dušan Berg. 12:20 Základní tělesná výchova v Sokole - zpravodaj: bratr Jiří Kořistka. 13:00 Polední přestávka 14:30 Doplňkový tělocvik v Sokole - zpravodaj: bratr Pavel Florián. 15:10 Tyršova soustava, sokolská metoda - zpravodaj: bratr Ing. Rudolf Němeček. 15:50 Skolení cvičitelstva - zpravodaj: sestra Zora Kašpárková. 16:30 Všeobecná závěrečná rozprava. 80 [pageend24]Odbor ideový Předseda: vzdělavatel Dstředí bratr Rudolf Fiala. 11:00 Sokolská myšlenka v dnešní době - zpravodaj: bratr Dr. Zdeněk Bidlo. 11:30 Sokol-jednotlivec, Sokol a rodina - zpravodaj: bratr Václav Černý. 12:00 Sokol a jeho vztah k národu a státu - zpravodaj: bratr Ing. Stanislav Kubík. 12:30 Poměr Sokola k ostatním organizacím - zpravodaj: bratr Fridolín Ctvrtečka. 13:00 Polední přestávka 14:30 Cizinci v Sokole - zpravodaj: sestra Radmila Locherová. 15:00 Sokol a demokracie - zpravodaj: sestra Vlasta Kadlecová. 15:30 Sokol a náboženství - zpravodaj: bratr Ing. Otto Češka. 16:00 Sokol a poměr česko-slovenský - zpravodaj: bratr prof. Vladimír Peška. 16:30 Všeobecná závěrečná rozprava. Odbor organizační Předsedají: pokladník Dstředí bratr Zdeněk Mimra a místostarosta Dstředí bratr Vladimír F. Svoboda. 11:00 Zásadní hlediska sokolské organizace - zpravodaj: bratr Jiří Jelínek. 12:00 Sokolská propagace a tisk - zpravodaj: bratr Ing. Josef Dvořáček. 13:00 Polední přestávka 14:30 Rozšíření členské základny, nábor nových členů - zpravodaj: bratr Jindřich Brázdil. [pageend25](Odbor organizační) 15:10 Hospodářské zásady sokolské činnosti - zpravodaj: bratr Ing. Stanislav Hladík. 15:50 Skolení sokolských činovniků - zpravodaj: bratr Ing. Miroslav Doležal. 16:30 Všeobecná závěrečná rozprava. 17:00 ZÁVĚREČNÉ PLENÁRNÍ ZASEDÁNÍ 1. Zprávy předsedů odborů o jednání v jednotlivých odborech a návrhy jednotlivých usnesení. 2. Návrh závěrečného prohlášení sjezdu. 3. Rozprava o návrzích. 4. Hlasování. 5. Ukončení pracovního jednání. 18:30 V. SLAVNOSTNÍ UKONČENÍ SJEZDU 1. Přednes přijatého prohlášení V. valného sjezdu Československého sokolstva v zahraničí. 2. Hymny. "Nemožno a netřeba, aby byl každý členem spolku pěveckého, prumyslného nebo vědeckého; věc sokolská však, jak ke všem stavům a vrstvám se obrací, znamená prozatím tolik, co tělesná a zčásti i mravní vychování a šlechtění všeho národa českoslovanského, odchování jeho k síle, statečnosti, ušlechtilosti a brannosti zvýšené, a musí tudíž hledět, aby koncem veškerý lid octnul se v okruhu jejím." Dr. Miroslav Tyrš. 82 [pageend26]Sletový stadion z roku 1976 očekává sokolské bratrstvo v Curychu 83 [pageend27]Sydney ZE SOKOLSKÉHO SVĚTA ŽUPA AUSTRALSKÁ J ohannesburg-Germiston VZPOMÍNKOVÉ ODPOLEDNE k 67. výročí vzniku Československé republiky bylo jednotou uspořádáno 19. října 1985 v Pretorii v údolí Fountains Valley. Po vzpomínce se konaly sportovní a zábavné hry mládeže a volejbalový turnaj pro dospělé. Zdařilý podnik byl ukončen táborákem. TANEČKY PŘI SVÍČKÁCH pořádané jednotou v hotelu Wayside jsou velmi oblíbené. Konaly se 25. října, 29. listopadu 1985 a 24. ledna 1986, vždy za velké účasti. SIBRINKY jednoty s mysliveckým rázem se konaly 23. listopadu ve skautské hale v Germistonu. MIKULÁŠSKÁ NADÍLKA pro děti byla uspořádána 7. prosince v hotelu Wayside. Součástí pořadu bylo promítání zábavných a poučných video filmů pro mládež. PŘEDVÁNOČNÍ STANOVY TÁBOR příslušníků jednoty byl uspořádán od 13. do 15. prosince 1985. SILVESTROVSKOU ZABAVOU konanou 31. prosince v železničářském klubu v parku Sturrock, byla ukončena zdařilá společenská činnost jednoty v uplynulém roce. VALNA HROMADA jednoty se konala 13. dubna v sokolovně. Měla klidný a věcný průběh, jednání řídil starosta bratr M. Doležal. Zprávy činovníků vesměs svědčily o vzestupné činnosti všech složek. Sokolovna jednoty byla využita ve všední dny na cvičební a sportovní činnost, koncem týdne na společenské a kulturní podniky. Před sokolovnou bude nyní vybudován sportovní ovál s atletickou dráhou, volejbalovými a basketbalovými hřišti, platformou pro kolovou, tenisovými kurty a hřištěm na kopanou. - Výbor měl během roku 11 schůzí s průměrnou účastí 17 členů, věstník jednoty byl vydáván v uplynulém roce pravidelně každý druhý měsíc. - Jednota má celkem 361 příslušníků - 309 mužů a žen, 52 dorostu a žactva. - Cvičební činnost se značně zlepšila zásluhou uspořádané cvičitelské školy Ústředí a ženy kromě pravidelného cvičení mají ještě dvakrát týdně aerobická cvičení. - Odbor kolové a krasojízdy representoval úspěšně Austrálii na mistrovství světa ve Švýcarsku a vystupoval několikráte exhibičně v některých městech Austrálie. Společenských podniků bylo 11, nejúspěšnějším byl debutantský ples. - Úprava knihovny byla dokončena; obsahuje 1,850 knih, které se čtou a půjčují každý pátek večer. - Do sokolovny bylo investováno v uplynulém roce přes $ 8,000 na dokončení vstupní haly, zakoupení zařízení pro knihovnu, zařízení kuchyně a jídelny a potřebného nářadí a náčiní do tělocvičny. - Finančně byl rok také úspěšný a bance bylo možné splatit půjčku na 10 tisíc dolarů, takže celkový dluh klesl na $ 35,000. Na nové období byl zvolen výbor vesměs z dosavadních osvědčených činovníků v čele se starostou bratrem Ing. M. Doležalem. 84 [pageend28]ŽUPA ŠVÝCARSKÁ Zupnt lyžařské závody V neděli 16. března 1986 pořádala župa Švýcarská lyžařské závody v Unterwasser v Toggenburgu. Závod byl původně organizován pro mládež, vzhledem k menšímu počtu účastníků bylo na místě rozhodnuto o rozšíření také na dospělé. hové podmínky, možnost využití času po závodech k lyžování, přispěly k spokojenosti účastníků. Z Unterwasser jede kolejová lanovka na Iltios do výše 1250 metrů, tam začíná několik vleků a kabinová lanovka na hřeben do výše asi 2300 m. Sjezd byl možný z hřebene až do údolí. Závod se jel podél jednoho z vleku na Iltios. Trař vytýčil a časy měřil místní lyžařský klub. Startovalo celkem 26 závodníků, z toho Zahajovací nástup závodníků Zupní náčelnictvo nezamýšlelo v tomto roce závody konat, neboř všichni činovníci jsou dost zaměstnáni přípravou sletu. V dost pokročilé době bylo přece jen rozhodnuto závody pořádat v jinou dobu a na jiném místě a také s jinými organizátory, než obvykle. Tyto okolnosti a krátká doba, měly zřejmě za následek menší účast. Kdo se však účastnil, nelitoval. Překrásný sluneční den, dobré sně- bylo 15 účastníků od 7 do 24 let, pro které byly závody pořádány, k nim se přidalo 11 dospělých. Trař se projížděla dyakrát, časy se sčítaly, jak je to obvyklé. Umístění v jednotlivých kategoriích: 7-10 let: 1. Daniela Hynková, 2. Michael Hynek. 11-14 let: 1. Radim Jordán, 2. Martin Laciga, 3. Jan Sládek. 8 5 [pageend29]Trasa závodu 15-18 let: 1. Patric Kos, 2. Pavel Laciga, 3. Pavel Herman. 19-24 let: 1. Iva Sládková, 2. Peter Jordán. Zeny: 1. Sládková, 2. Stastná, 3. Medřická. Muži: 1. Hynek, 2. Sládek, 3. Laciga. Nejlepší čas měl Patric Kos. V téže době se konal vedle závod ve slalomu, akrobatické skoky na lyžích a skoky parašutistů na cíl. Bylo tedy všude živo. Tato oblast mívá dobré sněhové podmínky i v pokročilejší době, v případě nutnosti se dají závody přesunout do vyšší polohy; u nás to nebylo ještě třeba. K večeru byly rozděleny diplomy a medaile v hotelu Sternen. Cas před odjezdem stačil i na kratší posezení, družnou zábavu a tanec. - rn - Zupní nžcvičné na slet Náčelnictvo župy organizovalo další nácvičnou, 1. března 1986 a to v Emmenbrůcke. Do hezké sportovní haly Rossmos, lucernskou jednotou zajištěnou, se sešlo asi 100 bratří a sester. Sněhová kalamita, která nás několik dnů před tím překvapila, nezabránila, aby ti odvážnější se vydali na nejistou cestu. Zupní náčelnictvo připravilo další nácvičnou a to 3. a 4. května ve Windischi za osobní přítomnosti autorky sletových cvičení sestry Dagmar Fialové z Washingtonu; další se bude konat 31. května opět v Emmenbrůcke. Příležitost k nácviku bude také, za účasti sester a bratří z ostatních evropských žup, na tradičním svatodušním Tyršově srazu v Oetzu, 17. a 18. května. Zupa zahájila také nácvik České besedy pro vystoupení na hlavním sletovém dnu 6. července a nácvik, vzorně vedený bratrem Ant. Vlčkem, pokračuje každý pátek v Curychu. Župní zprávy. 86 [pageend30]ŽUPA VÍDEŇSKÁ Vídeň XII-XV VALNA HROMADA jednoty se konala 22. února 1986 v sále Slovanské besedy. Výročnímu sněmování předcházela členská schůze na níž po zahájení bratrem starostou Pavlem Floriánem přednesla hodnotný ideový projev vzdělavatelka sestra Gisela Sionová. Mladému, hojně zastoupenému členstvu vysvětlila pohnutky, které v roce 1862 vedly k založení Sokola a jaký je náš úkol, směr a cíl, jak jej vědecky promyslel a moderně popsal Tyrš. Probrala krátce historii sokolských sletů a vyzvala všechny přítomné ku spolupráci pro zdar VI. sletu v Curychu v letošním roce. V kulturní části svého projevu vzpomněla blížícího se výročí narozenin T.G. Masaryka a nedávného úmrtí Jaroslava Seiferta. Přednesení dvou básní z jeho díla bylo diváky odměněno zaslouženým potleskem. Bratr Pavel Hovorka pak předvedl zvukový barevný film o zimních sletových hrách v St. Ulrichu, který natočil bratr Jiří Svoboda ze Solothur- nu. Bratr Zdeněk Matoušek, předseda volební komise, přečetl poté návrh na složení nového výboru jednoty na rok 1986. Zprávy činovníků na valné hromadě svědčily o dobré činnosti jednoty v uplynulém roce. Také ze zprávy pokladníka bylo vidno, že hospodaření jednoty bylo dobře vedeno a že práce pro žactvo a dorost je i do budoucna zajištěna. Positivně vyzněly také zdravice hostů. Na další období byl znovuzvolen dosavadní osvědčený výbor. - VSL. Vídeň XVI VALNA HROMADA jednoty se konala 16. března v tělocvičně, jejíž pěkně vyzdobené průčelí poskytlo jednání slavnostní a důstojný ráz. Před zahájením pořadu byl proveden slavnostní členský slib 3 bratří a 1 sestry. Následující jednání valné hromady řídil starosta bratr Dkfm. Antonín Sysel, který srdečně uvítal přítomné včetně hostů a vzpomněl zesnulých členů, jejichž památka byla uctěna. Po schválení zápisu o minulé valné hromadě byly podány zprávy činovniků o bohaté činnosti za uplynulý rok. Jako v minulých letech, snažila se jednota zvládnout značná vydání spojená s údržbou a provozem sokolovny, při čemž není nouze o různé problémy, ktreré se však vždy podaří vyřešit. Všechny zprávy vrcholily výzvou k soustředění všech snah členstva pro zdar chystaného VI. sletu Cs. sokolstva v zahraničí letos v Curychu. Po přestávce, v níž se o bohatý bufet zasloužily pilné ruce sester, byla provedena volba nového výboru v jehož čele zůstává i nadále osvědčený a zkušený bratr Antonín Sysel. Srdečné zdravice s přáním úspěchu v další činnosti jednoty, přednesli zástupci župy, jednot Vídeň XII-XV, Vídeň XVIII, a Vídeň XXI, správce župního hřiště v Kierlingu a zástupce Slovanské besedy. Po velmi podnětné rozpravě o další činnosti jednoty následoval proslov bratra vzdělavatele, který vyzdvihl důležitost sokolské myšlenky v současné době i do budoucna, poukázal na význam letošního sletu v Curychu a veškeré další sokolské činnosti se zvláštním zřetelem na práci s mládeží, „ aby tím byla i nadále zajištěna- naše sokolská budoucnost. Srdečným —doslovem bratra starosty, který vyzval příslušníky jednoty k největší možné účasti na sletu, bylo výroční rokování jednoty ukončeno. - VSL. 87 [pageend31]VI. SLET ČS.SOKOLSTVA V ZAHRANIČÍ 3. - 7. 7. 1986 ZÜRICH Čtvrtek, 3.července 1986 SLAVNOSTNÍ ZAHÁJENÍ, DIVADELNÍ PŘEDSTAVENÍ Hotel Nova-Park, Badenerstr. 420 (Vstup volný) Pátek, 4.července 1986 SLETOVÁ SOUTĚŽ V ODBÍJENÉ Sporthalle Allmend, Allmendstr. (Vstup volný) SEZNAMOVACÍ VEČER S TANCEM Kongresshaus, Claridenstr. 5 (Vstupné Fr. 20,-) Neděle, 6.července 1986 HLAVNÍ SLETOVÁ VYSTOUPENÍ — Stadion Letzlgrund Badenerstr. 504 (Vstupné Fr. 5,-, 10,-, 20,-) SLETOVÁ VESELICE NA ROZLOUČENOU Kongresshaus, Claridenstr. 5 (Vstupné Fr. 20,-) Pondělí, 7.července 1986 DEN SOKOLSKÉ MLÁDEŽE (Celodenní výlet do Alp) V. VALNÝ SJEZD ČS. SOKOLSTVA V ZAHRANIČÍ Sobota, 5.července 1986 SLETOVÉ ZÁVODY V NÁŘAĎOVÉM TÉLOCVIKU Schulhaus Děltschl, Dóltschi Weg (Vstup volný) SLAVNOSTNÍ SLETOVÝ KONCERT Kongresshaus/Tonhaile, Claridenstr. 5 (Vstupné Fr. 20,-) Úterý, 8. července 1986 Tábor sokolské mládeže 8. — 20.července 1986 Bůrserberg, Rakousko ČESKOSLOVENSKY SOKOL V ZAHRANIČÍ - CZECHOSLOVAK SOKOL ABROAD Majitel a vydavatel: Ústředí československého sokolstva v zahraničí Owner and publisher: Czechoslovak Sokol Abroad Vychází měsíčně s výjimkou července a srpna Published monthly except July and August Předplatné $ 6.00 (U.S.) ročně - Subscription $ 6.00 (U.S.) per year Administrátor - přijímá změny adres a předplatné ze všech zemí: Subscription orders, changes of address should be addressed to: Otto Stehlík, 1665 Bloor St.East, Apt.1001, Mississauga,Ont., Canada L4X 1S4 Redaktor: Jan Waldauf, 2333 Kenbarb Rd., Mississauga, Ont., Canada L5B 2E9 [pageend32]