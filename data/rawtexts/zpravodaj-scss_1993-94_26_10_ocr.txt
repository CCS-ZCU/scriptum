časopis čechů a slovaků ve švýcarsku ročník 26/1993 zpravodaj 10 TGM a 28. říjen - odkaz a závazek [pageend1]für Versicherungs-, Finanz- und Unternehmensberatung sowie Immobilienhandel und Vermittlung Kreuzplatz 20, 8008 Zürich (Schweiz) *Eľ ze Švýcarska: 01-932 32 22 z Německa,ČSFR: 0041-1-932 32 22 z Velké Británie: 01041-1-932 32 22 Provoz s obsluhou 24 hodin denně, dtto neděle i svátky. TELEFAX: 01-932 52 03___________________________________________________________________________ * Čtyř a vícenásobné zvětšení kapitálu * Neutrální expertízy * Porady v pojištění, financování, podnikání, koupi a prodeji nemovitostí * Budete dědit ve CH, SRN, ČSFR? Pozorná paragrafy! * Jak vysoký bude Váš důchod? * Jak dlouho budete pobírat Vaši výplatu v případě nemoci či úrazu? * Zajímáte se o koupi akcií, obligací apod.? * Znáte výhody "třetího sloupce jistoty"? * Chtěli byste vědět, co je bezpodmínečně nutné a co méně nutné v otázkách pojištění? * Vyřizujeme náhrady škod z pojištoven ve CH, SRN, ČSFR * Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám vždy objektivně poradíme. Naše firma je Vám plně k dispozici denně po 24 hodin již druhé desetiletí. zpra vo daj Inserování ve Zpravodaji Inseráty zasílejte administraci. Ceny za inseráty jsou uvedeny na poslední straně obálky Zpravodaje. Faktury posíláme po vyjití inserátu. Nabídky na inseráty pod značkou posílejte na adresu administrace a na obálce napište značku. Takto označené dopisy posíláme neotevřené inserentovi. Pokud ovšem zapomenete značku napsat, otevíráme takový dopis jako každý jiný a teprve po zjištění, že se jedná o nabídku na inserát, můžeme nabídku inserentovi poslat. Adresy inserentů nesdělujeme nikomu. Předplatné: Švýcarsko Fr 40.-. Evropa Fr. 45.-. Zámoří letecky Fr 50.- Česká republika, Slovensko: Předplatíte-li svým příbuzným nebo přátelům z ciziny, činí předplatné jen 20.- Fr. Čtenářům, kteří se nám odtamtud hlásí přímo, nabízíme výhodnější předplatné a možnost placení na konto České spořitelny v Kč. Za každého nového předplatitele, kterého získáte, máte k dobru 1/2 roční předplatné. Všechna Vaše sdělení, která nám někteří posíláte, někdy ze zemí hodně vzdálených, rádi pročítáme a touto cestou za ně děkujeme. Uvítáme dopisy nebo příspěvky, ktere je možno uveřejnit. Administrace Zpravodaje [pageend2]Náš úkol není ukončen. Je třeba, aby teď každý z nás na svém místě poctivou prací přispíval k utužení a rozkvětu republiky. Svými činy získali jste dobré jméno národu v celém světě a tajemství vašich vítězství a úspěchů byla odvaha, vytrvalost a dobrovolná kázeň - celý ten duch, jímž žily naše zahraniční legie. Tento duch, tyto vlastnosti povedou nás k dalším úspěvchům. Přičiňme se o to všichni ! T.G.Masaryk ( Úvodní slovo katalogu výstavy “ Náš odboj “ v říjnu 1919) Jan Zahradníček PÍSEŇ O DOMOVĚ (Ze sbírky "4 léta" napsané ve vězení 1956-1960) Zazpívám píseň o domově od pramenů až do oblak. A všechno bude v jednom slově, zápraží, zahrada a klas a květ a pták. Zazpívám píseň o domově a převrátí se svět. Holátko jestřábu a skřivan sově hned bude rozumět. Zazpívám píseň o domově tu hymnu skřípání vozů, studní a klik. Od kolébek až k hrobům na hřbitově houslově dlouhý vzlyk. Zazpívám píseň o domově a vstane dětství mé. Tu vůni vánoc horkou čevencově blaženi vdechneme. Zazpívám píseň, která slzu setře a další zabrání už mocí hvězd. Buď opravdový, chlebe, spánku, větře, jak opravdová naše radost jest. 2 8. ŘÍJEN - ODKAZ A ZÁVAZEK 2 8. ŘÍJEN - ODKAZ A ZÁVAZEK Nemohu zastírat, že moje první reakce na nehorázné výroky pana předsedy zahraničního výboru české poslanecké sněmovny byla nakvašená. Jestliže opravdu, jak on sám tvrdí, vyjadřuje názory většiny občanů české republiky - a mnohé zkušenosti nasvědčují tomu, že není daleko od pravdy - pak by bylo asi nejlépe zařídit se podle hesla : jak se do lesa volá...To by znamenalo : stáhnout se zpátky, přezkoušet svoje vztahy ke staré vlasti. Lásku si nelze vynutit, jednostranná láska nemůže pak mít dlouhé trvání. Nevděk a křivda, nespravedlnost pochopitelně bolí, ale překonali jsme už horší věci, svoje ztráty jsme vlastně už dávno odepsali a tak je tedy nyní oželíme s konečnou platností. Jestliže nás lidé doma včetně některých vedoucích politiků nemají rádi, je to jejich věc. Může nám být útěchou, že jsme se nezpronevěřili svým ideálům, že jsme stáli na správné straně. 1 [pageend3]Doufal jsem v koutku duše, že se nás někdo zastane, že přijde nějaká oficielní omluva, ale nic takového se nekonalo a zřejmě se konat nebude. Při tom čekání a pod vlivem přátel jsem přicházel pomalu na jiné myšlenky. Vždyť to není pravda, že by u nás všichi lidé špatně o nás smýšleli.Mám tam dosud řadu přátel a známých, a když jsem se s nimi po více než dvaceti letech setkal, zjistili jsme na obou stranách, že si stále dobře rozumíme, že se v našem vztahu pranic nezměnilo. Nebylo by tedy správné házet všechny občany do jednoho pytle. Je tu zřejmě jakési zdravé jádro národa, které si zasluhuje pomoci. Jestliže má být napravena dlouholetá morální devastace národa, pak to bude právě toto jádro, o které se budou nutně všechny snahy o zlepšení opírat. Když jsem ve svých úvahách došel až sem, vynořila se nutně otázka: čím to, že někteří lide jsou takoví a jiní prostě jiní ? Myslím, že dobrou odpověd nám může dát matka věd, filosofie. Nejsem sice obeznámen s nejnovějšími filosofickými proudy a jejich výrazivém, nestudoval jsem ani Heideggera či Husserla, snad ale tady postačí pár školních znalostí. Zdá se totiž, že značná část našich lidí vězí ještě hluboko v onom primitivním materialismu, který do nich po dlouhá léta strana vtloukala. I ti pragmatičtí tržní hospodáři jsou v podstatě materialisté: kladou hlavní důraz na to, aby lidé ( a ovšem i oni sami) měli co jíst, čím se oblékat, kde bydlet. Bylo a je naprosto správné, že prvé úsilí o nápravu škod spáchaných komunismem se soustředilo na hmotnou oblast. Měli jsme štěstí, že jsme našli schopné tržní hospodáře, kterým se obnova národního hospodářství docela dobře daří. Poněkud hůře už jsou na tom idealisté či moralisté, kteří se snaží o nápravu pokleslé morálky. Mají tu smůlu, že mohou jenom kázat, ale nemohou nic konkrétního lidem nabídnout - a stálé kázání se časem omrzí. Primitivní materialismus jako životní filosofie se projevuje v každodenním životě, na příklad v oné ziskuchtivosti a touze po snadném výdělku bez morálních zábran, která, jak o tom máme četné doklady, zachvátila značnou část našeho národa. Materialismus se projevuje i v poměru k exilu a v poměni k tradičním hodnotám, jako je např. tradice 28. října. Zatím co doma byl význam 28. října postupně degradován až do bezvýznamnosti, v exilu to byl ideál trvalé hodnoty, k němuž se obracelo naše snažení a naše tužby. Scházeli jsme se každý rok, abychom si tento významný den připomenuli. V lom je myslím klíč celého problému vztahu domova a exilu. Doma byl podporován a pěstován čistý materialismus, exil naproti tomu zakládal svůj vztah k vlasti na duchovních hodnotách, na úctě k jazyku, rodině, tradici,pravdě, kultuře. Když se ukázalo, že tyto hodnoty jsou doma nedostatkové zboží, zatímco po materiální stránce jsou naši doma dobře zajišťováni, měl by exil , jak už to ostatně dělá, pomáhat domovu především v duchovní oblasti- výchovou, předáváním zkušeností a znalostí. Jak je vidět, úloha exilu ještě neskončila - naši doma potřebují naši pomoc. I když se setkáme s nepochopením a i nevděkem, není správné se nějak zatvrzovat - to bychom klesli na onu úroveň primitivních závistivců. Boj proti pleveli, boj za pravdu pokračuje, a exil v tomto boji nemůže zůstat stranou. To je pro nás odkaz 28.října, to je náš závazek. L.Křivánek Vážený pane Křivánku! Od paní Jiřiny Šiklové jsem dostal adresu na Váš zpravodaj a tak využívám této možnosti, abych Vám poslal text, který jsem prostřednictvím naší ambasády v USA poslal také tamnějším krajanům. Velice se omlouvám za nedorozumění, ke kterému došlo, a trápí mne, že nemám možnost své skutečné názory vyjádřit. Věřím, že snad někdo v Zürichu si vzpomene na setkání, kterého jsem se asi před dvěma lety zúčastnil. Kdybych neměl k našemu exilu úctu a kladný vztah, asi bych netrávil svůj volný čas na setkáních s krajany v mnoha zemích. Nevím, zda mi může Váš zpravodaj pomoci uvést svou představu o intenzivnější spolupráci s krajany na pravou míru, ale chci Vás o to poprosit. Děkuji Vám předem za pochopení. S přátelským pozdravem 2 [pageend4]JEŠTĚ PAN DR. PAYNE Image exilu Názor předsedy zahraničního výboru na emigranty, s nímž pan Škvorecký tak příkře nesouhlasí, odpovídá bohužel skutečnosti. Z příkladů svého nejbližšího okolí můžeme usuzovat, že značná část našich spoluobčanů emigrovala za lepší životní úrovní. Často bylo třeba větší odvahy,osobních obětí a zejména odpovědnosti k tomu zůstat, než si ulehčit situací odchodem s vyhlídkou na lepší existenci a svobodu. Mnozí emigranti také toužili po svobodě bezbřehé, která omezuje svobodu jiných. Opustili rodiny, které se po léta potýkaly s následky jejich neodpovědnosti, utíkali před povinnostmi, kterých se s obtížemi museli zhostit jiní, sve závazky bez výčitek svědomí přenesli na bedra těch, jejichž údajnou malomyslnosti opovrhovali. Není divu, že až na část emigrantů, kteří dávali své schopnosti do služeb politickému odboji, nejsou emigranti vítání s otevřenou náručí. Není tu zřejmá ochota akceptovat je v politickém životě. Protože nemají zkušenosti s totalitním režimem až do jeho pádu, neprožili celonárodní vze- pětí a svornost těch, kteří si zachovali svou občanskou tvář. Těžko mohou účinně čelit přerodu tajemníků v kapitalistické managery, protože tu prostě nebyli. Irena Gillová Hradec Králové O špatné pověsti Ano, i já znám osobně emigranta, který ihned po svém útěku nevěděl nic lepšího, než rozesílat svým příbuzným a známým viněty z lahví konzumovaného alkoholu a "hrdinské" pohlednice popisující, co mu nyní Husák může... Člověk se skoro mohl začít těšit na variantu "Žertu". Znám ale daleko víc krajanů, at už třeba v Holandsku anebo právě ve Spojených státech, které můžeme nyní cizině závidět, protože si namnoze uchovali kromě nezávislosti ducha i určitý morální standard a velkorysost. Tito lidé nám často skutečně a naprosto nezištně pomáhají. Uvedu jen pár skutků, o kterých osobně vím z první ruky: např. pan doktor Sovák a profesor Feierabend ze San Diega vybrali, koupili a zaslali kontejner knih pro naše poslance, když se připravovala ústava. Komu myslíte, že tato zásilka byla adresována? Hádejte. - Ano, panu poslanci Paynovi, který o takovou knihovnu kdysi stál. Myslíte snad někdo, že by se za tak dobrou vůli i tisíce dolarů hodilo poslat koresponďák? Ne. My jsme tady totiž nevychovaní a kamarádům v San Diegu se dostalo od pana poslance Payna stejné odpovědi jako sokolovi panu Slavíkovi, když se postaral o nákup a zaslání počítačů tuším pro mate- maticko-fyzikální fakultu: ani ten koresponďák. Nám tady doma chybí nejen velkorysost, ale i ta docela obyčejná kinderstube. Pane poslanče Payne, myslím, že v téhle situaci se lze zachovat jedině slušným způsobem: poslat ten koresponďák, omluvit se a dělat vše pro nápravu křivd a nedorozumění, ke kterým došlo a ke kterým jste i vy přispěl. Přece nechcete dělat naší zemi v zahraničí špatnou pověst. Martina Klicperová, Praha 3 [pageend5]Exil udělal mnoho Myslím, že exil si nepotřebuje zlepšovat svůj image u nás, ale spíše my bychom se měli více zajímat o to, co exil v posledních 45 letech pro dontov udělal a co nyní dělá. Například předminilý týden skončil třetí letní seminář, který od roku 1990 ve Švýcarsku, ve Schwarzersee (u Fribourgu), připravuje pro vysokoškoláky z České a Slovenské republiky švýcarská skupina Společnost pro vědu a umění (SVU). Letos pozvala 44 studentů a studentek pedagogických fakult z obou republik (v osvědčeném poměru 2:1) a každý den jim zde přednášeli čeští a slovenští odborníci, profesoři a vědci z našeho exilu, kteří nyní působí na univerzitách po celém světě. Prof. Lubomír Ďurovič z univerzity v Lundu ve Švédsku mluvil o formování spisovné češtiny a slovenštiny, prof.Jaroslav Krejčí z univerzity v Lancasteru o Češích a Slovácích na křižovatkách evropských dějin, slovenský spisovatel Dušan Šimko před nimi nastínil aktuální literární scénu na Slovensku. Vilém Prečan mluvil o soudobých dějinách, Antonín Měštan z univerzity ve Freiburgu o exilové literatuře a další přednášky byly věnovány národnostní otázce, menšinám v našich republikách, ale i speciálnímu školství ve Švýcarsku a návštěvě těchto pracovišt a knihoven zaměřených na metodiku vyučování. To vše bylo doplněno každodenními výlety za poznáním švýcarských Alp, jezer, románských památek, katedrál a měst. Švýcarská skupina SVU, kterou již deset let vede dr.Karel Hrubý z Basileje, to všechno platila jenom z příspěvků a darů svých členů a z výtěžku prodeje vánočních pohlednic. Věnovala na to nejen svoje peníze, ale i svůj čas. Ing.Vladimír Grégr si vzal dovolenou na to, aby mohl studentům vykládat o památkách Švýcarska i ukazovat jim panorama Alp. Jediným jejich cílem bylo: dát podněty k zamyšlení našim budoucím učitelům. Studenti a studentky měli o všechno veliký zájem, ptali se, diskutovali i přes půlnoc. Nepochybuji o tom, že po těchto zkušenostech budou provokovat k diskuzi i své učitele na vysokých školách a později i své žáky. Dát základ nové generaci učitelů, to je velká věc. Exil s touto akcí začal, Češi a Slováci v exilu ji platili a tak bychom se my, doma, jim mohli revanšovat alespoň zájmem a poděkováním. Ti noví učitelé budou učit naše děti a naše vnoučata! Na moji otázku, co chtějí krajané vzkázat dr.Jiřímu Paynemu a zahraničnímu výboru Poslanecké sněmovny ČR, odpověděli: "Než pronesete svůj názor, prosím, poučte se o tom, co exil dělal a co nyní dělá. Nezevšeobecňujte z několika negativních vystoupení jedinců nás všechny a spravedlivě zhodnotte, co český a slovenský exil udělal pro naše země a pro pád komunistického režimu. I nyní se snažíme pomáhat domovu, být s vámi v kontaktu a společně s vámi se snažíme ovlivňovat i budoucnost našich republik." Jiřina Šiklová PARLIAMENT OF THE CZECH REPUBLIC THE CHAMBER OF DEPUTIES Dr Jiří T. Payne Chairman of the Foreign Affairs Committee Sněmovní 4 118 26 Praha Malá Strana Vzkaz krajanům Musím říci, že přestřelka ve sdělovacích prostředcích do značné míry ještě prohloubila nedorozumění, k němuž mezi lidmi u nás a krajany v exilu dochází a velice mne to mrzí. Mimo jiné také proto, že se zhoršila i možnost alespoň některé problémy vyřešit. Rozhovor pro Československý týdeník jsem uvítal především proto, že se mi zdálo, že by byio možné začít pracovat na vyřešení problému mezi Vámi, krajany v exilu ve 4 [pageend6]Spojených státech a Českou republikou a naopak. Vedlo mne k tomu přesvědčení, že problémy jsou na každé straně viděny úplně jinak, nebo spíš se jedná o úplně jiné problémy, a jako první krok jsem považoval za nutné problémy alespoň pojmenovat. Zejména když si obě strany sporu nejsou ani zcela přesně vědomy, že tyto problémy existují (aby opět nedošlo k omylu, za strany "sporu" považuji na jedné straně krajany s jejich obecným míněním o české republice a na druhé straně obyvatele Českých zemí a jejich obecné mínění). Nevedla mne k tomu ani nedůvěra k významným osobnostem, ani snaha obhajovat mínění, které je u nás dost rozšířeno, nýbrž snaha navázat pracovní kontakt. Základní idea, která mne vedla, bylo konstatování, že veřejné mínění v Českých zemích není bohužel příliš příznivě nakloněno našemu exilu. Mohl bych se teď rozepisovat o svém pojetí exilu jako neoddělitelné součásti našich dějin, ale to nyní není tím, na čem mi právě teď záleží. Jsem si skoro jist, že mé positivní mínění o historickém významu čs. exilu neodpovídá všeobecně rozšířenému vztahu k exilu u nás, takže rozepisování se o tom by mohlo vzbuzovat jen další iluze a další problémy. To, co je potřeba aktuálně řešit, je podle mne vztah konkrétních obyčejných lidí, vzájemné povědomí a vzájemnou informovanost, z toho pak může vyrůstat i vzájemné pochopení a přiblížení. Ve svých úvahách při rozhovoru jsem se ve snaze udržet rovnováhu chtěl omezit na jeden kladný příklad krajana, který u nás působí a téměř se o něm neví a na jeden záporný příklad jako ilustraci. Byl jsem si vědom, že ten negativní výčet by vzbuzoval zbytečné problémy. Zdálo se mi, že to je postačující ilustrace, protože v daném okamžiku nešlo o celkové hodnocení. Měl to být pouze názorný příklad. Pan redaktor však nebyl spokojen a pokoušel se výčet rozšířit, k čemuž jsem se nechtěl nechat vyprovokovat. Výsledkem bylo, že pan redaktor bez mého vědomí rovnováhu, o níž jsem usiloval vyřešil tak, že si do svého komentáře vložil příklad, který sám uvedl až po mém pokusu o rovnováhu, takže to vyznělo, jako bych já na jeho kladný vztah ke krajanům reagoval uvedením záporného příkladu. Myslím, že v tom je kořen nedorozumění, které nakonec vyústilo v to, že se začal problém, na který jsem se snažil poukázat, personifikovat do mé osoby. Můžete samozřejmě polemizovat s mým odhadem a tvrdit, že veřejné mínění je krajanům nakloněno (což ovšem tak nebylo před třemi lety, když jsme plakali u televize při jednání tehdejšího premiéra Pitharta s panem Baťou). Zdálo se mi potřebné tuto skutečnost realisticky přijmout a snažit se jí změnit a hledat konkrétní cesty k nápravě. Při tom jsem právě pro ilustraci podrobně vyprávěl o tom, jak díky dobré spolupráci s krajany z Jihoafrické republiky se pro ně podařilo připravit velmi dobré přijetí (dostali jsme například velké množství nabídek pro jejich ubytování) a možná se podaří ještě více na jejich podporu, než co jsme očekávali v době, kdy jsme začínali a kdy to vypadalo zcela nereálně. Česká veřejnost tedy není tak zatvrzelá, jak se zdá (a podobně také vláda a parlament), ba naopak, dokáže být neobyčejně velkorysá a obětavá, jenom se na ní nesmí tak zhurta a vyplatí se dobrá koordinace. (Mimochodem, představitel jihoafrických krajanů přijel se zvláštním "dekretem", který jej zmocňoval jednat jménem celé krajanské komunity, na základě toho jsem jej také pozval k vystoupení před zahraničním výborem.) Jako opačnou ilustraci toho, že česká nátura je tvrdohlavá, jsem použil problematiky 5 [pageend7]bývalých českých Němců. Jakmile se na ní začne vytvářet nátlak, zablokuje se. To ale přece neznamená, že dávám do souvislostí věcou problematiku, jde o taktiku, které by bylo vhodné se vyhnout, nic víc a nic míň to neznamená. Navrhnul jsem také dvě konkrétní možnosti, jak situaci zlepšit, ovšem byly vynechány. Předně vytvoření krajanského muzea, které by mohlo přispět k větší známosti existence a působení našich krajanů v zahraničí a vůbec dějin exilu, dále pak například vytvoření krajanského investičního fondu či jiného ekonomického subjektu, který by umožnil užší navázání pracovních kontaktů s krajany a hlavně, pro mne a naše politiky by mohl být argumentem, na který by bylo možno poukázat právě v situacích, kdy například při setkáních s občany takové hlasy zazní. Mnohé jiné možnosti, jak vztahy prohloubit, by se daly ještě vymyslet a uskutečnit, ovšem za předokladu spolupráce. To je ale právě to, co nemohu sám vykonat; budu-li našim lidem vykládat o tom, jak jsou a byli krajané positivním přínosem pro Českou republiku, nebude to příliš přesvědčivé bez jejich spolupráce. Proto jsem využil možnosti vyzvat ke spolupráci na řešení tohoto problému, pokud se podaří vzájemně informovat obě strany sporu, lze-li to tak nazývat, o stanoviscích a názorech, bude podstatně snadnější problém řešit. Ještě jednou opakuji, můžeme spolu polemisovat o předpokladu, že česká veřejnost má nepřesnou představu o krajanech, můžeme zpochybňovat potřebnost nápravy a můžeme diskutovat o vhodnosti mnou navržených kroků. Připadá mi však nekorektní tvrdit, že nesu vinu na této skutečnosti, nebo dovozovat, že se s ní stotožňuji. Jenže vyjádřit se k tomu jsem dosud neměl možnost. Kdosi se mne dotázal na moji návštěvu USA. Byl jsem pozván na studijní program pořádaný USIA. Když jsem se na cestu připravoval, dotázal jsem se na jejich ambasádě v Praze, zda je možné cestu využít i k jiným setkáním, než která jsou v programu. Někdo mi totiž říkal, že by mi mohli organisačně pomoct. Dozvěděl jsem se, že u tohoto programu je jeden den volný na individuální schůzky a při tom že mi mohou pomoci. Dostalo se mi také přátelského varování, že USAI si nepřeje, aby byl narušen ostatní program takovými schůzkami. Dbal jsem jejich rady a pilně jsem studoval, ovšem věnoval jsem podle mých zápisků čtyři večery setkáním s krajany a jedna schůzka se uskutečnila přes den. Když jsem na přelomu tohoto roku před mou cestou hledal kontakty na krajany ve Spojených státech, zjistil jsem, že Českou národní radu, která podle tehdy platného kompetenčního zákona byla ze zákona zodpovědná za kontakty s krajany, nepožádal o přijetí oficiálně ani jeden krajan z USA (nebo alespoň o tom není žádná evidence na zahraničním výboru), natožpak aby byla přijata jakákoliv delegace z USA. Není to důvod k zamyšlení nad nedostatkem vzájemných kontaktů a informací? Není to důvod k výzvě krajanům? V USA jsem tehdy poprosil našeho velvyslance, aby pro mne také připravil takové setkání, jaké obvykle organisujeme. Bylo tam tehdy, dost lidí. Můj dojem z tohoto setkání byl velmi kladný. Ovšem takové větší setkání mohlo být jenom jedno v den, který byl pro to vyhražen. Nechtěli jsme se dostat do problémů s americkou diplomacií, kdybychom narušili program USAI a podmínky grantu, který jsem dostal. 6 [pageend8]Kromě toho jsem využil několika volných hodin k návštěvě Hlasu Ameriky, chtěl jsem si jej srovnat se Svobodnou Evropou, kterou jsem navštívil s oficiální delegací ČNR (a byly s tím trochu problémy ve vztazích s Bavorskem, když jsme se tehdy v zahraničním výboru rozhodli na návštěvě trvat za každou cenu). Obojí je pro mne jakýmsi symbolem těch mnoha let, po která nás obě stanice provázely a kdy jsme některé programy neustále kopírovali na kazetách. Ovšem moje vděčnost těmto stanicím patrně není zcela typická, obávám se. Když bych se pokusil zhodnotit články, které byly ve sdělovacích prostředcích v souvislosti s mou výzvou krajanům publikovány, myslím že výsledkem je právě přinejmenším částečně zablokování vztahů, před kterým jsem varoval. Pořád ještě doufám, že se to dá alespoň trochu napravit, ale nezbytnou podmínkou je spolupráce a koordinace na obou stranách. K tomu jsem chtěl vyzvat a to nabízím touto formou znovu. Pojďme se pokusit zlepšit přinejmenším vzájemnou informovanost, především by se dalo více upozorňovat na kladné příklady jak z přítomnosti, tak z minulosti. Pojďme se pokusit uskutečnit konkrétní kroky k nápravě "celkového dojmu", abych nepoužíval cizí slova. S přátelským pozdravem všem krajanům v " ť . Když vidím dělat politiku lidi jako jste vy, tak se budoucnosti nebojím - přinejhorším ji můžu dělat taky... Kresba Miroslav Kemel Opustíš-li mne, zahyneš ? Vladimír Mlynář Poslanec Payne možná tlumočil názory lidu, určitě však poškodil zájmy státu. Na Paynovy názory jako první zareagoval spisovatel Josef Škorecký (LN 23.8). K jeho tezi, že posuzovat emigraci skrze pana Kotase je jako hodnotit Čechy přes kapitána Minaříka, není co dodat. O to, že Paynovo prohlášení je možné označit za pouhý blábol, rovněž není pochyb. Učinit tak ale můžeme jedině, kdyby byl Payne jen soukromou osobou, nebo kdyby se od jeho slov jednoznačně distancovala vláda a Parlament. A právě to na celé věci zaráží nejvíc: reakce, respektive mlčení oficiálních míst. Státní představitelé nereagovali ani na pobouřené protesty našich krajanů ve světě. Náměstek ministra zahraničních věcí Pavel Bratinka (ODA), který veřejně kritizoval i premiéra za "neodpovědná zahraničně politická prohlášení", odmítl Paynova slova komentovat s odůvodněním, že se jako vládní úředník nemůže vyjadřovat k názorům poslance. Podle tiskové 7 [pageend9]mluvčí Zieleniencova úřadu L.Pilipové prý Jiří Payne sděloval svůj soukromý názor a vláda i ministerstvo nic nemění na svém vstřícném postoji k našim krajanům. Předseda Parlamentu Milan Uhde, stejně jako "stínoví ministr zahraničí" Jiří Holub ze Zemanova Realistického bloku pak odmítají Paynova slova komentovat s odůvodněním, že neznají "kontext, ve kterém je řekl". Představme si na chvíli, že by pan poslanec řekl podobnou nehoráznost na adresu někoho jiného. Představme si, že by například prohlásil, že Slováci "mají v Čechách špatnou pověst", protože košický biskup chce po Češích omluvu za popravu Jozefa Tisa. V případě, že by Bratislava reagovala na takovéto prohlášení podrážděně - a to je pravděpodobné - s největší pravděpodobností by vzápětí následovalo okamžité vládní i parlamentní dementi. Ministerstvo zahraničí by se jistě nespokojilo s tím, že jde o soukromý názor poslance a Milan Uhde by se svým stanoviskem nečekal, až zjistí, v jakém kontextu Payne co řekl. Vyloučit nelze ani to, že by zahraniční výbor sněmovny jednal o odvolání Payna z funkce předsedy. Důvod by byl zřejmý: se Slovenskem je třeba pěstovat maximálně dobré vztahy, protože to český stát potřebuje. V případě Paynova prohlášení na adresu krajanů je ale takový postup zřejmě zbytečný. Půlmiliónová armáda našich exulantů je totiž v důsledku své politické různorodosti a "malému" vlastenectví jen obtížně využitelným politickým lobby. Přesvědčil se o tom každý, kdo měl někdy možnost setkat se s navzájem znesvářenými krajanskými spolky. Tento fakt však nikoho neopravňuje - a předsedu zahraničního výboru Parlamentu zvlášt - k jejich paušalizujícímu hodnocení. Pro vládu a Parlament pak v tomto případě platí, že mlčení znamená souhlas. Paynovo prohlášení má ovšem ještě jeden rozměr. Představa, že emigrace je cestou za "lepším a pohodlnějším živobytím", je totiž u nás skutečně dost rozšířena, a to i přesto, že jsme za posledních osmdesát let měli čtyři exilové vlny převážně politických uprchlíků. Masarykova mise, lidi, kteří odešli za druhé světové války bojovat do ciziny, i emigranty roku 19^8 a 68 ze země vyhnaly neutěšené politické poměry. My, co jsme zůstali, sice nejlépe víme, že důvodů k odchodu bylo dost, ale jako bychom stále vyznávali Dykovo "opustíš-li mne, zahyneš". V tomto smyslu tedy Paynovo prohlášení na adresu našich dnešních krajanů zapadá do jakési svérázné české tradice. Diskuze o tom, zda má člověk v kritické chvíli opustit svou vlast nebo zůstat i za cenu příkoří, se u nás vedla již za časů Komenského. Naposledy ji znovu oživila sovětská okupace a následná normalizace. Pomineme-li extrémní názory, zřejmě se většina z nás shodne, že je věcí každého člověka, kdy a proč se k odchodu do exilu rozhodne. Nelze totiž objektivně stanovit, co je skutečně bezvýchodná situace, a nejde ani určit nějaké obecné a pro všechny závazné důvody emigrace. Pro někoho je neúnosné nežít v přepychu, pro jiného přijít o zaměstnání a pro dalšího jít pro své názory do vězení. Je samozřejmě také možné obsáhle diskutovat o tom, proč mají Poláci nebo Maďaři o poznání vřelejší vztah ke svému exilu než my. Můžeme se i dohadovat, zda je to díky tomu, že netrpí a nikdy příliš netrpěli pocitem, že jim hrozí likvidace, zatímco Češí se v podobných úvahách často až masochisticky utápěli. Výsledek těchto diskuzí však už nic nezmění na faktu, že se náš polistopadový režim k emigrantům nechová nijak zvlášt vstřícně ( krajané jsou např. vyloučeni z restitucí). Některé postoje by si ale jeho představitelé mohli přece jen odpustit. Prohlášení poslance Payna, které kromě toho, že je mírně řečeno neslušné a poškozuje zájmy státu v zahraničí, mezi ně rozhodně patří. **************************************************************************************** Československá beseda " Svatopluk Čech" spolu se Svazem čs. spolků ve Švýcarsku zve Vás a Vaše přátele na slavnostní S O I R E É 28. října které se uskuteční dne 5. listopadu 1993 v 19.30 hodin ve velkém sále LAVATERHAUSU, St. Peterhofstatt 6, 8001 Zurich. /Parkoviště Jelmoli/ 8 [pageend10]TAXIKÁŘI CHTĚJÍ DO EVROPY Ivan Klíma ...Ne, díky - pospíchám do Evropy! Kresba Miroslav Kemel Línie taxikářů hodlá požadovat po třiceti korunách (prý maximálně) za ujetý kilometr. Tím by se, přepočteno, jízdné srovnalo s jízdným v Mnichově či v Londýně. Ujede-li taxikář pouhých sto třicet kilometrů denně, znamená to měsíční hrubý příjem devadesát tisíc korun, tedy desetkrát tolik, než činí průměrný příjem lékaře, u pětadvacetiletého taxikáře dvacetkrát tolik než u stejně starého lékaře. Věřím, že všichni chápeme pražské taxikáře, kteří si chtějí žít jako taxikáři v Mnichově anebo v Londýně. Ostatně, kdo by nechtěl? Měli bychom požadavek taxikářů podpořit, ovšem pod jednou podmínkou, že když řeknou a, řeknou také b. Tedy budou si účtovat ceny jako mnichovský taxikář, ale budou též jako oni ochotni zaplatit za třípokojový byt dvacet tisíc měsíčně (maximálně), za ošetření u zubaře deset tisíc (maximálně), za dobré školy pro své děti aspoň sto tisíc ročně, za vstupné do divadla anebo stadion nejméně pět stovek, atd. V socialistickém hospodářství si vydělal taxikář (zedník, instalatér) zhruba tolik jako lékař anebo univerzitní profesor. Dneska si vydělává (na rozdíl od Mnichova či Londýna) několikráte více, ale připadá mu, že je nedoceněn. Pražský lékař (učitel, policista) za pár minut jízdy několik set těžko zaplatí, mnichovský doktor, který vydělává za hodinu nejméně desetkrát tolik než náš doktor, to zaplatí bez obtíží. (Ale i on dá brzy přednost cestě do Řecka či Španělska, kde ho svezou a vůbec obslouží kvalitněji a levněji.) Pokud někdo na taxík nemá, at si šlape pěšky. Takhle to v životě chodí, ale něco tu na první pohled není v pořádku. Jako by tržní zákony platily jen pro některé oblasti. V jiných se ceny regulují a ještě v jiných se apeluje na etiku. Potom se nedivme, když si mnozí vykládají tržní poměry tak, že budou požadovat mnichovské ceny a sami platit pražské, pokud možno ty předlistopadové. Dokonce by rádi, aby jejich svérázný výklad trhu byl schválen shora: regulované činže, dotované školství, zdravotnictví za babku, policisté, co je za laciný peníz ohlídají, a taxikář at si řekne třicet korun za kilometr. Koneckonců, když doktor není spokojen, může se dát k taxikářům nebo se vystěhovat do Mnichova, bez doktorů se nějak obejdeme, zatímco bez taxikářů? Vypadá to ze strany taxikářů velice vychytrale, ale možná oni sami brzy poznají, že s touhle politikou místo do Mnichova dojedou někam úplně jinam. STÁTNÍ SVÁTEK V tisícileté historii české státnosti prožily země Koruny české jen sedmdesát čtyři roky ve spojení se Slovenskem. Soužití skončilo vzájemným rozvodem. V dějinách byly české země rozvedeny několikrát, vždy proti své vůli. Byli jsme nedlouho po třicetileté válce rozloučeni s Horní a Dolní Lužicí, o sto let později se Slezskem. Lužice i Slezsko tvořily součást Koruny po dlouhá staletí. Jejich odloučení na trvání českého státu nezměnilo však nic zásadního. Nepochybná kontinuita, nepochybné hranice. Za několik týdnů bychom měli slavit sedmdesáté páté výročí obnovení samostatnosti. 28.října 1918 se sice na mapě objevilo Československo, nemohlo však být pochyb o tom, že při vzniku a ještě asi deset let potom šlo především o stát český. Do výročí chybí několik málo týdnů a česká společnost dosud neví, bude-li ho moci vůbec oslavovat. Dvacátý osmý říjen totiž vypadl ze seznamu státních svátků. Dosud se něco podobného stalo jen v době německé okupace a za vlády komunistů. V obou případech to byla cílená zlovůle. Dnes jde v lepším případě o šlendrián, v horším případě o skličující nepochopení role symbolů, výročí a legend pro 9 [pageend11]pevnost státní myšlenky. Chybí-li, chybí pocit kontinuity. Chybí-li kontinuita, dostavuje se pocit provizoria a nezakotvenosti, vyvolávajicf cosi, co pamětnfci nazývají "duchem druhé republiky". Vše umocňují pošetilé návrhy, aby novým státnim svátkem České republiky bylo 28.záň. Snad i s novými státními cenami v podobě Svatováclavských orlic? Prvního ledna letošního roku se nestalo nic, co by kohokoliv opravňovalo k ledabylému zacházení s kusem historie českého státu. Kráječi republiky vykonali čin bezesporu nutný a nevyhnutelný, nikoliv však slavný. Význam prvního ledna 1993 s jeho amputační slávou přece nemůžeme v ničem srovnávat s významem 28.října 1918 s jeho slávou obnovitelskou. Ledaže bychom rezignovali na hodnoty, které si žárlivě střeží každý normální i zavedený stát. Učiníme-li tak a nahradíme-li 29,říjen prvním lednem či osmadvacátým zářím, bučíme důslední: vzdejme se vlajky a obměňme i heslo na prezidentské standartě. Nebudeme-li držet s pravdou, může pak vítězit cokoliv. I světská pýcha "mužů prvního ledna". Vešli by však do dějin českého státu hodně zadním dvorečkem. Je neděle před naším státním svátkem a já se dívám z okna do kraje, kde jsem si 28.říjen poprvé vložil do paměti. Když jsem začal chodit do školy, měli jsme ho v hodině kreslení namalovat a já ho namaloval tak, že jsem dostal z výkresu jedničku. Ale právem! - já jsem v první třídě uměl nakreslit kdeco, třeba koně, srnu nebo smrk. Když nakreslil koně Kalina, Marek nebo Jirava, nevědělo se, jestli to není pes, zatímco můj kůň hned na první pohled nebyl pes, moje sma byla srna a smrk smrk a ne jakýkoli strom. Nu a ten 28.říjen jsem namaloval s těmi krásnými československými vlajkami na domech, neboť mě od dětství povznášelo, jak je naše vlajka krásná. A ona je, ona se povedla - i ten náš parlament projevil v roce 1919 docela slušnou dávku vkusu, když vrátil první návrh naší státní vlajky k přepracování, protože jejjí modrý klín nemotorně zasahoval pouze do její třetiny. Když ho však protáhli až do poloviny praporu, stala se z ní rázem vlajka, na níž lidské oko spočinulo s potěšením. Kdykoli se pak zatřepotala ve větru, přinášela připomínku něčeho mimořádného, protože vlála opravdu jen ve velkých dnech. V jiných zemích mají neméně pěkný, ale přesně opačný zvyk, že jejich vlajky vlají pořád. Že jsou nepřestávajícím znamením radosti a v nemalé míře i hrdosti. Že jsou vlastně sestrami květin v oknech, součásti nevídaně sestřižených trávníků, barevných záhonů, a také součástí denodenní čistoty, jaká u nás bývala předzvěsti svátků velikonočních a vánočních. Na tom mém výkresu - aniž jsem tušil, že to zdaleka neni samozřejmostí - povlávaly podle tehdejšího a dnešního zvyku jen prapory naší republiky. O pár let později přestával náš prapor vlát samozřejmě a kdykoli stoupal na požár, vztyčoval se vedle něho jako varovný prst i další prapor, jakýsi prapor-dozor- ce či prapor-četník. Samostatnost brzy zevšední a dokonale poněkud, omší. Vždyť je proudem, jehož životodárná vláha zdvihá ze dna také kaly, na které hledíme s rozčarováním a s nechutí. Svoboda je totiž sluncem, v jehož teple bohužel nejhbitěji raši nejprve byliny plevel ne, neužitečné a obtížné. S nostalgií můžeme tedy zírat na ty země, pro něž je samostatnost a svoboda teprve na dosah, a na všechny Litvy, Lotyšska a Estonska, které ji dosáhly zcela čerstvě a dosud ji nesevřely dost pevně do dlaní. Sotva jsem dostal z toho svého školního výkresu jedničku, začínala se ta naše státní vlajka spíše chvět než třepotat ve větru. Nosil jsem oběd strýci Láďovi, který navážel kolečka betonu na stavby pevnůstek, jež měly za Berounkou chránit Prahu před útokem tanků a pěchoty. V pražské škole jsme se 10 Jiří Hanák 28. říjen [pageend12]učili rychle si navlékat na tvář plynovou masku a po té jsme s tatínkem a bráchou lepili jako všichni na okna pruhy hnědé lepenky. Takže každá tabulka vypadala jako vyšisovaná britská vlajka, ale zato se neměla tak snadno vysypat při leteckém bombardování. Na tatínka vzpomínám, kdykoli vidím naši vlajku vlát. Byl jsem při tom, když na něho spadl strom. Asi ho to strašně bolelo, ale neplakal. Přišel o prst, když mu ho přicvakli ve dveřích železničního vagónu při nakládání, ale také neplakal. Nastal však podzim toho roku, kdy mně bylo devět let a o naší vlasti se jednalo v Mnichově. Nerozuměl jsem o čem, nevěděl jsem, kde je tohle město, ale bál jsem se. Bydlili jsme v malém nuselském bytě. Měli jsme jenom jednu místnost s předsíní a v té předsíni byla moje postel. Maminka mě toho dne poslala už spát, ale já čekal na tatínka. Přišel, byla tma, a odněkud věděl, jak dopadlo to jednání, kterému jsem nerozuměl. V nerozsvícené předsíni asi přehlédl, že už ležím v posteli. Prošel do kuchyně, odložil tam svou odřenou tašku, vrátil se do mé předsíně a tam položil hlavu do kabátů, které visely na stěně - a dal se do pláče. Víte, vidět plakat maminku, to je moc smutné, ale přece jen přirozené. Maminky bývají bezradné, maminky přicházejí o mnoho svých životních snů. Ale vidět plakat nahlas a hořce tatínka, který neuronil ani jedinou slzu, ani když na něho spadnul strom, ani když přišel o prst - na to se nezapomíná. A tak vám k našemu státnímu svátku přeju, aby žádný devítiletý kluk neviděl nikdy plakat svého tatínka pro to, že naše běločervená vlajka s modrým klínem už na náš státní svátek nikdy vlát nebude. Z knihy "Dobrou a ještě lepší neděli" František Nepil HOVORY Z LÁN HOVORY Z LÁN Václav Havel (12.9.93) Výběr z pravidelného rozhovoru, vysílaného Českým rozhlasem Není podstatné, kdo v komisi (pro jednání se sudetskými Němci - pozn.red.) má momentálně jakou funkci, podstatné je, aby to byli lidé znalí problematiky. Ale důležitější, než kdo by v takové skupině byl, je, k čemu by ta skupina byla. Domnívám se, že existuje-li takto živý a vážný problém, který má své hluboké historické kořeny, pak nemůžeme kolem toho problému chodit jako kolem horké kaše a odmítat o něm mluvit. My nemůžeme mít v mnoha konkrétních aspektech toho problému velmi odlišné stanovisko než naši partneři, ale to není důvod, abychom s nimi o tom nemluvili, to je spíš důvod právě pro to, abychom si stanoviska vysvětlovali a pokoušeli se společně analyzovat minulost - co bylo dřív, co bylo později, co bylo následkem čeho, co bylo lepší, co bylo horší z díla našich předků... To by pomohlo uvolnit ovzduší, pročistit vzduch. Vůbec by to neznamenalo, že se musí nutně dospět k takovým či onakým konkrétním rozhodnutím, jimiž by měla některá ze stran měnit svá výchozí stanoviska. Ostatně nepředstavuji si, že by měla taková pracovní skupina kompetenci přijímat jakákoliv rozhodnutí, ta by maximálně mohla informovat vládu a ústavní činitele o průběhu hovorů a je věcí vlády, co si z toho vezme či nevezme. 11 [pageend13]Skutečně není myslitelné, aby nyní, po pětačtyřiceti letech, někdo někomu, kdo je už možná třicátým vlastníkem, opět vyvlastňoval majetek kvůli jakýmsi dávným historickým událostem. To je naprosto absurdní. Ale je tu iniciativa, se kterou jsme svého času přišli, která bohužel nebyla z německé strany akceptována. Lze. si představit určité gesto, například, že by ti, kteří mají zájem se sem vrátit, mohli mít obnoveno naše občanství, samozřejmě by nič materiálního nedostali, ale z titulu českých občanů by mohli participovat na privatizaci a to znamená, že by tedy měli určité možnosti, které normální zahraniční občan nemá. To by ovšem znamenalo, že by Německo muselo připustit institut dvojího občanství, znamenalo by to, že by muselo anulovat platnost mnichovské dohody od samého začátku, aby mohla být oběma stranami uznána .kontinuita občanství těchto lidí vlastně z dob předmnichovských, mělo by to všelijaké právnické konsekvence, ale netýkalo by se to asi mnoha lidí. Bylo by to jakési gesto, které by prospělo všem, ale zdá se, že něco takového už dnes není aktuální. Spíš asi platí to, že rychlým přibližováním k Evropskému společenství a přijímáním standardů, které v něm platí, jako je volný pohyb občanů, kapitálu apod., by eventuálně někdo, kdo cosi cítí k této zemi jako k zemi svých předků, se tu mohl usadit nebo tu působit a podnikat v rámci celoevropského pohybu. To je asi dnes už jediné reálné řešení. Domnívám se, že 28,říjen by měl být státním svátkem České republiky a už několikrát jsem o tom s různými politiky mluvil a tento svůj názor jsem jim sděloval a musím říci, že většina z nich ten názor sdílela. SDĚLENÍ VELVYSLANECTVÍ ČESKÉ REPUBLIKY V BERNU CESTOVNÍ DOKLADY ČESKÉ REPUBLIKY Dne 13.října 1993 vstupuje do účinnosti nový zákon České republiky č.214/1993 Sb., o označování některých cestovních dokladů a o zkrácení doby jejich platnosti v souvislosti se zánikem ČSFR. Tento zákon mimo jiné stanoví, že dosavadní již vydané cestovní pasy s označením ČSSR nebo ČSFR jsou platné jako cestovní pasy České republiky bez dalšího označování po dobu, kterou mají jako dobu své platnosti v sobě uvedenou, ne však déle než do 31.prosin- ce 1994. Držitelé dosud platných cestovních pasů s označením ČSSR nebo ČSFR, kteří jsou státními občany ČR, mají do konce roku 1994 možnost si takovéto cestovní pasy nechat označit názvem státu "Česká republika" a velkým státním znakem ČR. Doba platnosti takto označených cestovních pasů je zákonem automaticky stanovena na čtyři roky ode dne jejich vydání nebo prodloužení. Toto označení pasů má tedy smysl u cestovních dokladů vydaných od roku 1991 počínaje, nebot umožňuje jejich použití i po 31.12.1994. Takovéto označení pasů s vyznačením jejich nové doby platnosti provádí bezplatně v ČR oddělení pasové služby, policie okresu, kde má držitel pasu trvalé bydliště, v zahraničí velvyslanectví a konzulární úřady ČR (nikoli honorární konzulární úřady) k žádosti občanů po vyplnění formuláře a předložené osvědčení o jejich státním občanství ČR. (Toto osvědčení vystavuje okresní (obvodní) )řad ČR příslušný podle místa posledního trvalého pobytu žadatele v ČR (neměl-li žadatel v ČR nikdy bydliště, pak je to Obvodní úřad v Praze 1) za správní poplatek 150.- Kč nebo 8.-SFr a poštovné, zažádáte-li o toto osvědčení prostřednictvím našeho zastupitelského úřadu v Bernu nebo prostřednictvím našich honorárních konzulátů v Basileji, Curychu a Ženevě. K žádosti o zjištění českého státního občanství je třeba připojit doklady svědčící o tomto občanství jako např. domovský list, neplatné osvědčení o českém státním občanství, neplatný čs.cestovní pas, rodné a oddací listy apod. v originálu nebo ověřené kopii.) Současně upozorňujeme, že se již vydávají nové cestovní pasy s označením a znakem ČR. Bližší informace Vám podá konzulární oddělení našeho velvyslanectví v Bernu (telefon 031/ 352 56 78 nebo 352 56 81) a všechny naše honorární konzuláty ve Švýcarsku. 12 [pageend14]O shora uvedených skutečnostech informovalo ministerstvo zahraničních věcí České republiky všechny státy světa diplomatickou cestou. O případných dalších podrobnostech Vás budeme informovat v nejbližším vydání Zpravodaje. JUDr Roman Prosa vedoucí konzulárního oddělení Nová telefonní čísla: Velvyslanectví České republiky v Bernu oznamuje, že počínaje dnem 25.září 1993 budou změněna telefonní čísla a číslo Faxu. Telefonní číslo 44.36.45 se mění na nové - 352 36 45, 44.85.99 se mění na nové - 351 11 34. FAX ZÚ: 44.75.02 na nové číslo: 352 75 02. Konzulární odbor velvyslanectví: Telefonní číslo vizového oddělení: konzulární oddělení: 44.56.78 se mění na nové - 352 56 78. 44.56.81 se mění na nové - 352 56 81 Děkujeme za pochopení a trpělivost Dr. Jiří Jiříček v.r. chargé d affaires a.i. PROTIPRÁVNÍ PROTIPRÁVNOSŤ Konečně jsme se dočkali a máme to úředně: za minulých 42 let se v Československu děly věci kruté, zločinné a protiprávní. Co víc, nespadly s nebes, nepřihodily se z ničeho nic. Někdo je plánoval, zapříčinil a spáchal. Někdo vydával rozkazy a někdo je plnil. Někdo je za všechno to svinstvo zodpovědný. Prostý člověk by řekl, že se značně zpožděným odhlasováním Zákona o protiprávnosti komunistického režimu a odporu proti němu pohnula spravedlnost pro živé i pro mrtvé: pro ty, kteří zašli na šibenicích, v mučírnách a ve vězeních (pohrobci komunismu tvrdí, že prý jenom 10 tisíc, takže to nestojí za řeč), i pro ty, kterým pouze puklo srdce nad tím, jak hluboko dokázala klesnout nezanedbatelná část národa. Člověk by řekl,... ne všichni souhlasí. Protestnímu halekání zhrzených soudruhů vévodí nehorázností protestní dopis ústředního výboru KSČM, zaslaný Ústavnímu soudu v Brně, Světovému židovskému kongresu v Ženevě (Slánský by se bavil), Evropskému soudnímu dvoru ve Štrasburku a Amnesty International v Londýně. Komunističtí obránci lidských práv v něm tvrdí, že je zmíněný zákon v příkrém rozporu s listinou základních lidských práv a svobod (na níž oni vždycky tak úzkostlivě dbali) a že zásady kolektivní viny (to prosím od ctitelů třídní nenávisti). Z důvodů těchto má komunistická strana Čech a Moravy obavy (dokonce vážné) "o další osud české demokracie". Se značnou dávkou sebeovládání a mírně zvráceným smyslem pro humor je třeba konstatovat, že má součet těchto protestů (od předsedy OH k předsedovi KSČM) nádech dost veseloherní. A když fraška, tak fraška. Posuďte: jestli je tento deklarativní zákon opravdu tak z gruntu nespravedlivý, musí nutně překrucovat a lhát. V očích rudých demokratů (bývalých, současných, skalních a reformních) by měl tedy zřejmě vypadat opačně. To znamená, že by první paragraf Zákona o protiprávnosti komunistického režimu, který oni považují za protiprávní, zněl v jejich pojetí následovně: 13 [pageend15]"Komunistický režim a ti, kteří ho aktivně podporovali, neupíral občanům jakoukoliv možnost svobodného vyjádření politické vůle... nenutil je veřejně vyslovovat svůj souhlas i s tím, co považovali za lež nebo zločin,...b) systematicky a trvale neporušoval lidská práva,...c)' neporušoval základní zásady demokratického právního státu,...d) nepoužíval k perzekuci občanů všech mocenských nástrojů, a to zejména: nepopravoval, nevraždil je a nežaiářoval je..., nezbavoval je svévolně majetku,... nezabraňoval jim svobodně vycestovat do zahraničí,...e) neposkytoval neoprávněně výhody těm, kteří se na zločinech a perzekucích podíleli,...f) nespojil se s cizí mocností a od roku 1968 neudržoval uvedený stav pomocí jejich okupačních vojsk..." Atd.... Tak nějak na hlavu obrácená zřejmě vypadá minulost rudými brýlemi. Jinak - proč ten nářek, proč ty protesty? Věci se buďto staly anebo nestaly! Nás to všechno - absurdnost, drzost, nehoráznost, směšnost, zabedněnost - poučuje o tom, že ti, kteří nám včera vládli, jsou až za hrob nejen neposkvrnitelní, ale také nepoučitelní. Karel Wendt DO VLASTNÍCH ŘAD Před drahným časem - jestli si ještě někdo vzpomene, tedy před nějakými čtyřmi roky a dříve - vycházívaly občas v českých exilových časopisech rozhorlené články. O tom, jací jsou ti lidé doma v Čechách neteční, nestateční, jak nebojují, nestávkují, nedemonstrují, nedrží hladovky, nedávají se zavírat, jak místo toho jezdí na chaty a šmelí s tuzexovými bony... prostě jak ten český národ za nic nestojí, to například Poláci že jsou jiní kabrňáci... Pamatuji se, že mi tenkrát tyhle povýšené odsudky z blahobytného západního zápecí pily krev. Jednou mi toho bylo až příliš; i usedl jsem a napsal do Zpravodaje cosi o tom, že nemají-li tihle všichni karatelé nic lepšího, čím by přispěli na pomoc český zemi a jejím lidem, měli by si raději hledět svého. Že konat malebně hrdinné skutky a nechávat se za ně zavírat by sice bylo vítanou pastvou pro západní tisk a jistě i zdrojem potěšení pro zmíněné rádce, ale v dané situaci, kdy celý Západ jen jen hořel nadšením nad neúspěchy uvolňování napětí a nad novou východní politikou, by veškeré gerojství kromě toho kriminálu přineslo českému člověku pramálo. Že řečmi skálu nepovalíš; a že Češi sami poznají, až budou mít v ruce páku k odvalení té skály, povýšených rad z okének Mercedesů že jim není třeba. Snad bych ještě někde ten článek vyhrabal. Mezitím uběhly ty čtyři roky, čeští lidé našli svou páku a skálu odvalili, bez hořících barikád, bez krve a bourání Baštil. Čeští lidé už prostě jsou tak šedivě praktičtí, kdo miluje vůni střelného prachu a zkrvavené trikolóry, ten si u nich na své nepřijde. Gerojství se nekonalo, rádci a poradci vyšli naprázdno. Ne že by si z toho něco dělali. Co se stalo, stalo se bez jejich přičinění a navzdory jejich radám, ale oni neumlkli. Tu a tam i do staré vlasti přijedou, rozhlédnou se a zlověstně zakývou ukazovákem. Jako dříve, ani teď jim není český člověk hoden slova uznání, jen odsudek a opovržení plyne z jejich přísných, přepřísných rtů. A také hned sedají a dopisy, články píší, teď zrovna i celá knížka vyšla od jedné paní, co se taky přijela podívat a pranic se jí v Čechách nelíbilo. Nechci se pouštět do oblíbených úvah, co je a co není částí české povahy. Zato se mi velice zdá, že určitý druh povýšeného founovství je příznačný pro jistou část našeho exilu. Snad by neuškodilo, kdybychom si my, emigranti, každý pro sebe ujasnili, co nám znamena naše stará vlast, jaký k ní zaujímáme postoj a k jakému druhu kritiky nás tento postoj opravňuje. Vzešli z nás takoví, kteří po desetiletích úspěšné práce na Západě všechno sbalili, vrátili se zpátky, nainvestovali své peníze do nejisté naděje, pracují, vztekají se s různými pozůstatky socialismu ve staré vlasti, ačkoliv je k tomu nic a nikdo nenutí; mnohem utěšeněji by mohli užívat plodů své píle někde na Bahamách. Tito výjimeční lidé mají právo na veškerou kritiku, jejich pohled je nejbezprostřednější, nejzasvěcenější. 14 [pageend16]My ostatní, jichž je valná většina, jsme se takového kroku neodvážili, buď že nám k němu chyběla síla, nebo jsme už prostě tolik zarostli do nového prostředí, dejte pokoj, jednoho přesazení je za život až dost. Aspoň tedy držíme palce, libujeme si nad pokroky, jichž nepřehlédnutelně dosahuje česká země, trneme nad hloupostmi, shledáváme kvítka naděje, upozorňujeme na skrytá zmijí vejce, která po sobě zanechal bolševik, protože domácí lidé jako Dy smrad leckterého pukavce už ani necítil. Budiž nám dovolen tento druh obezřetné kritiky; ale uvědomujeme si, že z té dálky do všeho tak úplně nevidíme, že jakkoliv pozorné sledování věcí českých z exilových odstupů se nemůže rovnat přímému zúčastnění a že bychom proto měli být opatrní, než vyneseme příliš příkré soudy. Některé z našinců dohromady neznáme a nevídáme, protože o to nestojí. Rozešli se před časem s českou zemí a řekli si když už, pak tedy důkladně. Nebudeme do smrti žít s jednou nohou tady a s druhou tam, tvrdí; hledí se beze zbytku přizpůsobit, nemluví česky, nejedí kndlíky, nechodí na houby. Mám své pochybnosti o tom, jak úspěšný může být takovýto postoj, lidská duše nebývá schopna tak radikální proměny; ale ctím jej. Je to aspoň postoj poctivý a upřímný. Kritika věcí českých nepřísluší těmto lidem ovšemže žádná, ale oni se o ni nepokoušejí. Na morální věci máme Havla, na pragmatické Klause, no a na ty ostatní komando pana Mandíka Kresba Miroslav Kemel A jsou tu ovšem ještě ti, kvůli nimž tohle všechno píši. Ti, kteří přijedou po dvaceti letech do rodných Pardubic, rozhlédnou se, srovnají je s tím, nač jsou zvyklí doma v Torontu či Curychu, otevřou doširoka ústa a vyřknou štítivý odsudek. Nestojí to tady za nic. Všude jen rozpad, bláto, chamtivost, zlodějina, malichernost. Jsem s vámi moc zklamán, milí Češi. Usednou do svého Mercedesa a cestou domů si skládají pobouřený článek o tom, jak ty celé Čechy nestojí ani za fajfku tabáku. Ano. Žijeme si ve svobodném světě a každý má právo si psát, co ho napadne. Budiž ale dovolena i kritika kritiky: co jste vlastně v Čechách čekali, vážení karatelé? Proč jste vůbec před těmi dvaceti lety utíkali? Ne snad proto, abyste nemuseli spolu s českou zemí prodělávat ten rozpad a rozklad? Proč tedy jste tak překvapení, když se přijedete podívat a shledáte, že váš tehdejší odhad byl správný a že bolševik opravdu českou zemi zničil? Že poškodil i českou duši? Nebo snad... nebo vám spíš tenkrát bylo jedno, čeho se dočká česká země i česká duše, ale jeli jste si na Západ za pohodlím, za sytým živobytím, za pěknými auty... I to je ovšem postoj a je možno jej chápat, ale měli byste se k němu přiznat. Tak, jako se poctivě přiznávají ti, kteří se vědomě se svým českým původem rozešli. Cokoliv jiného je jen takové to velmi lidské pokušení se vyvýšit, ukázat... podívejte se, co všechno mám a jak líbezně se mi žije, vy chamradi hubená. Před těmi čtyřmi roky bylo dost nepoctivé radit z exilového zápecí českým lidem k povstání, rebeliím a krvavým gerojstvím; nebylo v tom za mák soucitu nebo dokonce snahy o pomoc, nýbrž jen chut povýšit se nad ty netečné a nestatečné, když to osobně nic nestojí. Dnes., opět bychom měli umět rozlišit, co je spoluúčast a co je soukromá ješitnost. Když někdo zachrání holý život z hořícího domu, je možno se k němu zachovat rozličně. Někdo dá stovku, jiný aspoň polituje, ještě jiný projde nevšímavě kolem. Ale zastavit se a ukazovat prstem, podívejte se ho nestydu, on tu běhá v podvlíkačkách... to se ml/ri nar i in Josef Kratochvíl 15 [pageend17]Nové lži za staré ... To je název knihy vysokého důstojníka KGB Anatolje Golicyna, přeběhlého na západ, která vyšla v r. 1984 {Anatoliy Golitsyn, New lies for old , Dodd, Mead and Comp., New York, N. Y. 10016), 412 stran. Golicyn byl po přeběhnutí odsouzen v nepřítomnosti k smrti. Snahou autora je vyburcovat západní politiky a veřejnost, aby při posuzování vývoje v komunistických zemích nepodléhali vlastním ilusím a zbožným přáním, ale aby viděli události tak, jak je KGB manipulovala pomocí dezinformačních akcí s cílem dosáhnout komunistické nadvlády ve světě. S odstupem času a po nedávných či současných převratných událostech je možno se zamýšlet nad tím, které z jeho poznatků je možno potvrdit a co se z jeho předpovědí dalšího vývoje splnilo nebo - možná zdánlivě - nesplnilo. V první čisti - Dvě metody - se Golicyn zabývá historickým vývojem sovětské tajné služby a chybnou interpretací její činnosti na západě. V druhé části - Dezinformační program a jeho dopad na Západ - rozebírá jednotlivé dezinformační akce. Stručně o některých z nich: - Během roztržky Jugoslávie - SSSR v letech 1958-60 se Tito, Kardelj a Rankovič setkali v Bukurešti s Chruščovem a Mikojanem na tajné konferenci o "socialistické solidaritě". Konala se další tajná setkání, na nichž se dojednával společný postup. Jugoslávie při tom dostávala ze Západu rozsáhlou pomoc. - Podobně to bylo se sovětsko-albánskou roztržkou, kdy obě tajné služby spolupracovaly dále na rozsáhlých dezinformačních akcích. - Rumunská "nezávislost na Sovětském Svazu", jak ji chápal Západ a vydatně podporoval, nevedla k odtržení Rumunka od východního bloku nebo k sebemenší změně komunistického režimu. - "Demokratizace" v Československu v r. 1968 byla více plánovitě řízenou součástí dlouhodobé komunistické strategie vzhledem k západní Evropě než spontánní akcí. "Socialismus s lidskou tváří" byl přijatelný pro západní sociální demokraty a liberály. Intervencí ztratil sice sovětský blok prestiž, ale výhody z hlediska dlouhodobé strategie jasně převažovaly. Na západě vzbudil očekávání o možném budoucím vývoji ve východní Evropě. V dalších kapitolách je probrán vývoj v Sovětském Svazu, disidentské hnutí, Eurokomunismus, čínsko-sovětské vztahy, polská Solidamošč a jiné. Třetí část - Konečná fáze a západní obranná strategie - se zabývá konečnou fází komunistické dlouhodobé strategie. Její podstatnou součástí je oddělení západní Evropy od USA, neutralizace Německa, liberalizace v některých státech východního bloku ev. jejich neutralita, "nezávislé" silné odbory, posílení postavení komunistických a socialistických stran v západní Evropě. Pomocí těchto stran ovládnout parlament a mimoparlamentními masovými akcemi dosáhnout zásadních změn v demokratickém systému. Konvergence východu a západu podle komunistických představ, vytvoření konfederace komunistických států. Brežněvův zástupce může být jakýsi sovětský Dubček. Politická "liberalizace" a "demokratizace" bude sledovat hlavní linie vývoje v Československu v r. 1968. Bude prováděna komunistickou stranou prostřednictvím jejich členů a poslanců a pomocí agentů KGB. Liberalizace ve východní Evropě se rozšíří na východní Německo, může dojít ke zboření berlínské zdi. Využít nastupujících lidových hnutí, vyhlédnout vhodné disidenty, kteří svým zaměřením vyhovují nové strategii nebo ji alespoň nebudou narušovat a za jejich zády zaujímat nové mocenské posice. Západu doporučuje Golicyn překonání národnostních rivalit a vzájemné nedůvěry,postupovat solidárně a zkřížit 16 [pageend18]dlouhodobé komunistické plány na ovládnutí světa. ... a co se z nich uskutečnilo. Od vydání knihy uplynulo 9 let, psána byla jistě delší dobu před tím, kdy sotva kdo očekával vývoj konce 80tých let. Že by se však tak ohromná moc s takovým finančním a lidským potenciálem, která neváhala použít jakékoliv zločinné metody, ztratila jako pára nad hrncem, je krajně nepravděpodobné. Spíše se stále více ukazuje, že dřívější aktéři, kteří se z předchozích mocenských pozic dobře znají a vzájemně se podporují, zaujímají vlivné a často rozhodující pozice ve veřejné správě a zejména v ekonomice a v různých hbitě vytvářených akciových společnostech ve všech státech bývalého východního bloku. Všimněme si vývoje v České republice, o níž se prohlašuje, že z bývalých komunistických zemí pokročila nejdále. Stačí jen poslouchat, jak posuzují kriticky zaměření lidé situaci v podnicích, kde pracují. Být dnes na vedoucím místě už v mnoha nových společnostech nestačí, že to byl bývalý komunista, je třeba, aby to byl komunista a milicionář. A pokud se vyskytují jednotlivci, kteří do této kategorie nespadají, najdou se snadno důvody, jak se takových lidí zbavit. A těchto pozicí se dobře využívá k finančním machinacím pro posílení soukromého konta nebo konta vlastní firmy. Při prakticky neexistující kontrole, nedostatečných zákonech, zaneprázdněných soudech ani nehrozí nějaké nebezpečí, že by takové machinace byly odhaleny. Proti stavu za dřívějšího režimu, kdy měli ředitelé státních podniků nad sebou několik stupňů stranické nomenklatury, které na ně dohlížely, nemají nynější ředitelé nad sebou žádnou moc a toho dovedou mnozí využívat ve svůj prospěch. Zatím několik skandálů, které se provalily, to potvrzuje. Mnohým z nich ani nestojí za to, aby se exponovali politicky, protože vědí dobře, že až budou mít v ruce hospodářskou moc, že se jí podřídí i moc politická. A ostatní, tak jak byli zvyklí dříve, jsou raději zticha, aby neztratili zaměstnání. Má snad takový stav odpovídat představám lidí, kteří po 17. listopadu 1989 stále početnějšími demonstracemi pomáhali prosazovat obnovení demokracie? Kolik úsilí a hlavně občanské angažovanosti bude třeba k tomu zbavit se těchto staronových příživníků. Co soudí o poměrech v Polsku někteří pravicoví politici {rozhovory byly uveřejněňovány v českém Telegrafu}: ...Kulatý stůl, to bylo... "Kontrolované předání fasády moci, aby byla udržena skutečná moc ve státě. To, co se před našima očima odehrává v celém světě bývalého sovětského impéria, je plánované finanční posilnění komunistické nové třídy. Zdroje tohoto posilnění, získávané do té doby pomocí aparátu komunistické strany, teď mají změnit pouze formu - z rozkládajícího se plánovaného hospodářství na kvetoucí, t. zv. tržní, ale vztah mezi vládnoucí elitou a společností má být zcela zachován. ... Chorvatsko a Slovinsko se dá pustit, je možné dovést Československo k rozdělení a ztratit kontrolu nad českou oblastí - ale ztráta kontroly nad Polskem by znamenala, že jakékoliv experimenty s nezávislou Ukrajinou, Běloruskem nebo Gruzií budou nemožné. ... Překvapuje nás, že rozsáhlá část elity Solidarity neví vůbec nic o tom, co kulatý stůl ve skutečnosti znamenal, že to byla gigantickáoperace vvměnv komunistické moci za maietek. Pamatujeme se na obavy a protesty týkající se toho, že rudí dostanou vnitro a armádu - a především prezidenta - a to na několik let. Nikoho nenapadlo, že to nejdůležitější, co si podrželi, byly finance - a majetek." Ve většině států východního bloku nepozbyli komunisté ani politickou moc, jen si převlékli kabáty a hrají si na velké demokraty a národovce. Této nové nomenklatuře lze čelit důsledným využíváním občanských práv, které přece jen i tyto režimy alespoň oficielně poskytují. Rudolf Němeček 17 [pageend19]Polské volby varují. V zářijových polských volbách dostal nejvíce hlasů Svaz demokratické levice {postkomunisté} 20,6 procent, Rolnická strana 15,2 procent, sociálnědemokratická Unie práce {vyšlá ze Solidamošči} 7,3 procent, Demokratická unie dosavadní ministerské předsedkyně Suchocké 10,5 procent, Konfederace pro nezávislé Polsko 5,7 procent, Reformní blok, inspirovaný Lechem Walesou, 5,3 procent. Ostatní strany nedosáhly potřebných 5 procent, případně 8 procent pro koalici stran. Účast ve volbách byla 51,5 procent. Zarážející je, že asi 35 procent hlasů dostaly strany, které se do parlamentu nedostaly, to znamená, že velká část oposice se bude formovat mimo parlament. Úspěch levicové aliance, v níž udávají tón bývalí komunisté, a rolnické strany, která byla dříve s komunisty spřažena, byl předvídán, ale jeho rozsah překvapil. Volili je lidé zklamaní změnou systému, toužící po státním zaopatření komunistické éry, po jistotě pracovního místa, což u nich převážilo nad nejistými a většinou dosud nedosaženými přednostmi tržního hospodářství. Obrovská práce s přeměnou zbankrotělého státního hospodaření, jaké komunisté zanechali svým demokraticky zvoleným nástupcům, vyžaduje čas. V demokracii se naproti tomu konají periodicky volby, které se neřídí podle dílčích úspěchů, jak je hlásí ekonomové. Levá aliance, která neustále zdůrazňovala, že se rozešla s komunistickou minulostí, slibovala voličům pokračování reforem, ale pomalejší, chránící ty slabší. Typické pro východní Evropu je, že levici ovládli bývalí komunisté, kteří se rychle přebarvili a při tom si ponechali střední kádry a sympatizanty a především partajní pokladnu. Po 40 let zdiskretitované jméno socialismus způsobilo, že se v začátcích žádná sociálně-demokratická strana neuchytila. I tak nehrozí Polsku návrat k totalitním poměrům. Budoucnost musí ukázat, zda levá aliance bude schopna splnit své sliby, t.j. financovat sociální ochranu, což je pochybné. Volby byly hlasováním o radikální reformě dřívějšího ministra financí L. Balcerowicze. Zdaje ovšem k jeho kursu nějaká alternativa, je otázka. Ten je pln hořkosti nad protekcionistickým kramářským duchem Evropského společenství a nad úzkoprsostí západních politiků, kteří nechápou dosah událostí, probíhajích ve východní Evropě. Polské volby jsou varováním. Ukazují na křehkost přeměny a to v nejdůležitější z reformních zemí, jejíž úspěch a nebo pád se projeví daleko za hranicemi Polska. K polským volbám prohlásil tiskový mluvčí KANu, že "pokud se rázně nezmění některé věci, může u nás zvítězit postkomunistická levice, podobně jako v Polsku. Hrozba je o to reálnější, protože levice s komunistickou minulostí nebyla zbavena majetku a její ekonomická moc se zákonitě projeví jako moc politická". -rk- Z GASTRONOMIE Hotel-Restaurant BAHNHOF Zollikofen pořádá ve dnech 25.10.-5.11.1993 "DNY ČESKÉ KUCHYNĚ" s typicky českými nápoji 3a n MELICHAR (šéfkuchař), majitel restaurace a personál se těší na Vaší návštěvu. Rezervace míst: Po-Pá na telefonům čísle 031/911 16 58. MARKO VRZGULA Mladý slovenský výtvarník, rodák z Košic, vystavuje své abstraktní obrazy v Hegen- heimu/F, Allschwilerstr.23, 300 m od švyc. hranice (přechod Allschwil,BL Hegenheim) od 5.11. do 28.11.93, vždy Pá, So, Ne 15.00-19.00. Vernisáž Pá 5.11.93 v 19.00 hod. Doufáme v krajanskou solidaritu a prosíme o Vaší návštěvu. 18 [pageend20]KONFEDERACE POLITICKÝCH VĚZŇŮ 48 - 89 ZÁPADOEVROPSKÁ POBOČKA Postfach 206 8044 Zürich Poslanecká sněmovna České republiky k rukám předsedy disciplinární parlamentní komise Sněmovní 4 i 18 26 Praha Vážený pane předsedo, my, zástupci politických vězňů západní Evropy z let 1948-1989 protestujeme důrazně proti urážejícím výrokům předsedy zahraničního výboru Českého parlamentu Dr.Jiřího Payna proti českému exilu. Naši členové odešli do exilu nikoliv, jak se domnívá Dr.Payne z důvodů hospodářských, ale proto, že měli oprávněné obavy o své životy po sovětské invazi v roce 1968. Odešli i se svými rodinami, protože nechtěli znovu prožít hrozná léta za mřížemi a ostnatými dráty koncentračních táborů a věznic, kde umíraly před tím tisíce jejich přátel a nejlepších lidí našeho národa. Pan Dr.Payne asi zapomněl nebo ani neví, že právě nejslavnější čeští krajané prožili dlouhá léta v exilu mimo svoji vlast. Připomínáme z nich jen našeho Komenského, k jehož hrobu dodnes putují krajané z vlasti, a dále Tomáše Garrigue Masaryka, který pro svou exilovou práci se stal prvním prezidentem osvobozené vlasti. Není to vina těch, kdož byli nuceni opustit vlast, ale vina těch, kdož byli u moci, že krajané odešli. Tvrzení Dr.Payna uráží hrubě nejen nás politické vězně, ale všechny představitele exilu a všechny krajany, kteří žijí mimo vlast. Je příznačné, že pan Dr.Payne generalizuje svůj postoj k exilu jmenováním případu Kotase a Bati. A bylo by směšné, kdyby to nebylo smutné, že představitel české politické strany a jedna z vedoucích osob českého parlamentu argumentuje při tom tím, že nechce kupovat drahé boty. Přirovnávat cenu bot s českým exilem dokazuje výši inteligence toho, kdož takový výrok pronesl. Tragické je při tom, že používá stejné terminologie jako používali komunisté po roku 1948 proti našemu exilu. Tážeme se jako představitelé politických vězňů v létech po únoru 1948, jejichž členové byli popravováni, vražděni, umírali a živořili v nejhorších podmínkách bývalého režimu a jejichž rodiny byly vydány na pospas orgánů StB, jakým způsobem pan doktor Payne přispěl k osvobození vlasti a obnově demokracie v naší zemi? Podle našeho názoru by bylo jediným správným zakončením tohoto trapného případu odvoláním Dr.Jiřího Payna z funkce předsedy zahraničního výboru parlamentu, nebot svým vystoupením prokázal, že není naprosto způsobilým zastávat tuto funkci. S pozdravem Konfederace politických vězňů Dr.Bedřich Hostička předseda pobočky Ing.Jiří Sochor jednatel pobočky Na vědomí: 1) Prezident České republiky, Praha-Hrad 2) Ústředí Konfederace polit.vězňů, Praha 3) Časopis "Věrni zůstali", Praha 19 [pageend21]EXILNÍ POVYRAŽENÍ Karel Wendt Tzv. československý exil, jehož součástí jsem se stal v únoru 1949, mi připravil množství nepříjemných povyražení. Nepříjemných, protože se nekryl s mými představami. Podle nich se člověk stal exulantem ve chvíli, kdy shledal podmínky ve své zemi spirituálně nesnesitelné a vyvodil z toho odchodem důsledky. Podle mého exilního scenária tím odchodem věci nekončily, ale začínaly. "Můj" exulant si nenesl v batohu přes kopečky jenom kartáček na zuby, dva páry ponožek, fajfku a podvlékačky na převlečení, ale také určité pevné závazky. Stanul sice na prahu nového života, ale ten starý , k němuž se ty závazky pnuly, zůstával jeho integrální částí. Jaké závazky? Dělat venku, co považoval za nemožné doma: přispívat v mezích možností k tomu, aby se do země, v níž se narodil, vrátily podmínky, které nevyhánějí lidi z domovů do ciziny. Je věcí historie, že moje představy byly naivní a pošetilé, že pro drtivou většinu "exulantů" novým životem starý zmizel v nedohlednu a s ním i ty nejminimálnější představy jakýchkoliv závazků. Teoretický exil čítal desetitisíce, praktický, tj. aktivní, představoval nepatrný zlomek toho čísla. Exulantská letargie během dramatických událostí 1968 mě konečně dotlačila k "definitivnímu" závěru, že z mrtvoly život nevykřešeš. Omyli Přišel listopad 1989, mrtvola vyrazila víko rakve, oznámila své zásluhy i nároky a začala kritizovat. Není snad jediná věc, kterou česká vláda udělala správně. Klaus neví, co dělá, republiku rozbil zbytečně z oportunismu a vede národ do záhuby. Prezident Havel je lump, darebák, kolaborant a prospěchář. Národ sám, načichlý komunismem, nechce makat a nestojí za zlámanou grešli. Dokonce i emigranti s kladnější postojem se při pohledu na zem dětství podvědomě posunou o stupínek výše a vyztuženi několika lety života na Západě, lidem doma jako dětem blahosklonně osvětlí, jak se s tou demokracií má vlastně zacházet. Ale podívejte se na ten nový stát objektivnějším zrakem. Samozřejmě, že (zvláště když nic jiného vidět nechcete) najdete řadu stínů. Uvidíte hnisající ránu nevyřešeného pro20 [pageend22]blému komunistické zodpovědnosti za zločiny minulosti, který se snaží řešit zákon o protiprávnosti komunistického režimu, uvidíte téměř úplný nedostatek skutečně demokratické opozice; uvidíte národní ostudu a urážku minimální inteligence pana Sládka.Navíc samozřejmě i Klaus a Havel mají své chyby, největší z nich ta, že se vzájemně moc nesnášejí. Kdo je bez chyb? Uveďte však věci do správné perspektivy. Vezměme v úvahu, že se díváte na zem, která právě prošla čtyřicetiletou smrtelnou chorobou a srovnejte ji s jinými postkomunistickými zeměmi. Při trošce dobré vůle a minimálního smyslu pro objektivitu uvidíte u- pevňující se demokratický režim (přes 60% podporuje vládní koalici, o jejíž demokratičnosti nemůže být pochyb), stabilní měnu ('.) a nemalý pokrok hospodářský (dvěma procentům nezaměstnaných se v Austrálii říká plná zaměstnanost). Mohl bych jít dál. Mohl bych sestoupit s vyvýšeného stupínku "západního demokrata s nudlí u nosu", srovnávat, smutně konstatovat, že už jsem byl dvakrát nucen volit neformálně, protože mi mozek a slušnost nedovolily spolknout ani jednoho ze "státníků", kteří toho času v Austrálii reprezentují zavedené politické strany. Nějaký ten Klaus nebo Havel by mi podstatně ulehčil splnění v této době svízelné volební povinnosti. I Ale dost fantazírování. Poslední překvapení (opět neradostné), které mi tedy bývalý československý exil uchystal, spočívá v téměř neuvěřitelném podezření, že si hojně krajanů snad opravdu nepřeje, aby Česká republika bez nás uspěla. Zní to nehorázně, ale někdy si opravdu myslím, že je tomu tak. Průběh událostí doma zatím zaplatpánbůh nasvědčuje tomu, že budou trpce zklamáni. SLOVENSKO NA BODE OBRATU Fedor G á 1 Aké perspektivy má Slovensko? Čo ho čaká na sklonku druhého tisíročia? Ponúkam pat scenárov. Prvý: Vnútorná opozícia, tlak ekonomických a sociálnych problémov, zahranično-po- lititická situácia vyvolajú na Slovensku potrebu predčasných volieb. Slovensko do nich vstúpi obohatené o skúsenost z rokov 1992 a 1993. Voliči si uvedomia, že volebné urny nie sú odpadkové koše, a dajú svoje hlasy klasickým politickým stranám. Vzápätí sa objaví tempo ekonomickej transformácie a - je jedno či pod vedením sociálno-demokratických či konzervatívnych politických ideí - Slovensko sa začlení do bezpečných európskych štruktúr. Druhý: Spoločenstvo kryptokomunistických a íuďáckych , zoskupení si uvedomí prchávost , svojej šance a zabetonuje sa. Využije na to súčasný parlament, vládu nad rezortami vnútra [ a armády, vazbu na špičkový management veíkých podnikov a vytvorí model akéhosi štátneho kapitalizmu na východný sposob. Peniaze, ktoré nebudú prúdit zo špičkových technologií ^ a výrobkov, nahradia peniaze z menej legálnych, zato však výnosných obchodov. Životná úroveň neklesne pod kritický prah a strach z neistoty urobí zvyšok. Slovensko vpláva do dvadsiateho prvého storočia ako pomerne stabilizovaná rozvojová krajina východného typu. Tretí: Eskalácia napätia (sociálneho, ekonomického, národnostného a podobne) povedie k občianskym nepokojom. Moc sa však bude rozpakovat použit násilie. Spoločnost sa ocitne v permanentnej kríze a - čoraz unavenejšia - bude čakat na nového vodcu. Ten sa objaví v hodine dvanástej a všetko sa začne odznova, s rovnako neistým výsledkom ako v novembri 1989. Štvrtý: Eskalácia vyvolá násilie. V strede Európy zaznamenáme nové ohnisko nestability, ktorá zasiahne aj ďalšie krajiny tohto regionu, čo si vyžiada okamžitú akciu vyspelých demokracií. Mier bude nastolený na troskách a íudia ich budú s neprítomnými výrazmi tváre - pomaly a dlho odpratáva?. 21 [pageend23]Piaty: Slovensko sa stratí z mapy Európy. Ostane po ňom zaujímavý folklór, niekoíko receptov pre gurmánov (napríklad halušky s bryndzou a liptovské hriato) a príbeh nenaplnenej cesty za slobodou. Prvý scenár je optimálny- Druhý, tretí a štvrtý sa mi zdajú nepřijatelné. Dokonca nepriatelnejšie ako scenár piaty - a to aj napriek tomu, že ide o projekt hodný dielne KGB. Nech už sa však stane čokoívek, občania Čiech si musia byt vedomí, že pod osudom Slovenska sú nielen podpísaní, ale v istom zmysle ho budú aj zdialat. Sme si geograficky, kultúrne a ekonomicky, ale aj íudsky príliš blízky. To nemá byt strašenie, len konštatovanie skutočnosti. a tohle je naše poslední ultimátum jestli se nedohodneme, že zítra bude svítit slunce, boje budou pokračovat POHYBY LIDÍ ZA VELKOU LOUŽÍ - II Ota U 1 č Američtí demografové upozorňují na dva podstatné trendy: kromě vnitrozemského přesunu do teplejších oblastí dochází i k značnému přísunu imigrantů, převážně z Třetího světa. Z každoroční legální kvóty 700,000 přistěhovaleckých příležitostí, víc než čtyři pětiny připadnou žadatelům neevropského původu - z Asie a zejména z latinské Ameriky. Navíc, na každého legálního imigranta připadá aspoň jeden ilegální, a to ze stejných končin. Výsledky jsou již k nepřehlédnutí. V r.1980 dvě třetiny Kalifornanů byli běloši s evropskými kořeny. V r.1990 jich ubylo téměř na polovinu a v roce 2000 se určitě stanou minoritou. To se už jim teď stává ve slunném New Mexico. Minority mohutní i jinde: tvoří už 39 procent obyvatelstva v Texasu, 27 procent na Floridě. "Dochází tady k úsvitu, vytváření prvního • univerzálního národa na světě. Bude s tím plno problémů, ale on balance it s an incredibly poetic fact - "neuvěřitelně poetická skutečnost," vyjádřil známý publicista Ben 3.Wattenberg. Ano, ledacos je už těžko k uvěření. Téměř dvě třetiny obyvatel státu Hawai tvoří lidé původem z Asie či pacifických ostrovů. V Kalifornii každý desátý je tohoto původu. Nejvyšší procento Indiánů, Eskymáků a Aleutů najdeme ovšem na Aljašce (přes 15% obyvatelstva). Nové Mexico z 9 procent, Oklahoma z 8 procent, Jižní Dakota ze 7 procent a Montana z 6 procent jsou státy indiánské. 22 [pageend24]Černošský je zejména americký jih, státy bývalé konfederace. Největší jejich koncentrace - 35 procent - je v chudičkém státě Mississippi. Hlavní město Washington je ale ze dvou třetin černošské, v mnoha čtvrtích od půvabu afrických metropolí k nerozeznání. (O další primát Washingtonu se příčinu jí drogy, vraždy, zločinnost vůbec). Kde tedy zbyli běloši jako značná většina, že by se tam i rasově háklivému ex-cenzo- rovi Sládkovi líbilo? Musel by z New Yorku (31 procent nebílých) do sousedního Vermontu s pěknou přírodou, evropskou většinou 98,6 procent, včetně Alexandra Solženicyna,který sí tam koupil větší usedlost a světa se straní. Rovněž převážně, téměř výlučně bělošské jsou sousední státy tzv. Nové Anglie a sice New Hampshire a Maine. V centru tohoto kontinentu do téže kategorie patří žírná kukuřičná Iowa s mnoha českými farmářskými potomky, kde též pobýval a komponoval Mistr Dvořák. XXX Migrace milionů s různými jazyky a obyčeji má ovšem značný politický, ekonomický a kulturní dopad. Někdo aby nové příchozí zaměstnal, jejich děti učil, o zdraví pečoval, sociální služby poskytoval, atd. Došlo přitom k nepředpokládanému vývinu,posunu hodnot a následné politické strategie. V dekádě osmdesátých let černochů přibylo o 13 procent, takže teď už jich je 30 milionů, ale Indiánů přibylo o. áO procent, tzv.Hispanics - Španělsky mluvících z latinské Ameriky - přibylo o 30 procent a Asiatů dokonce o 108 procent. Indiáni (prozatím jen 2 miliony) a Asiaté (7,3 milionů) početní sílu černochů neohrožují. Touto hrozbou jsou ale oni Hispanics, jichž už je 22,k milionů, rapidně přibývají a černochy předběhnou. Političtí mluvčí mnohoslovně předvídali vznik veliké menšinové koalice (rainbow - koalice duhová), pěkně v jednom šiku proti bělošské většině a ono se nepovedlo. Nejen že vypukly konflikty mezí černochy a ekonomicky i mentálně značně zdatnějšími přistěhovalci z Asie (nedávné výbuchy nevole s ničením a zabíjením v Los Angeles byly důkazem), ale i nedostatek harmonie s latinsko-americkou chudinou. Politici počítají hlasy a podle toho se i chovají. Nelze například na Floridě uspět ve volbách bez přehlédnutí k zájmu bývalých Kubánců. Méně se proto bude třeba přihlížet k zájmu jiných, méně početných skupin. A to pak dochází k prapodivným ne-li zrovna alliancím, tak tedy aspoň souzvučnosti požadavků mluvčích sobě ještě vzdálenějších než jsou si třeba Miloš Zeman a Václav Klaus. Ve prospěch omezování imigrace se teď ozývá jak David Duke, někdejší významný funkcionář Ku Klux Klanu, tak černoští kongresmani. Touž platformu zastávají jak řízní konzervativci typu Patricka Buchanana, tak ultraliberální ekologové, nestrachující se sice o rozmělňování evropské tradice ale o ničení prostředí přílivem přílišných hord. Značně rozdílné jsou regionální reakce. Zatímco v Kalifornii Republikáni i Demokraté veřejně přičítají přistěhovalcům vinu za panující ekonomické potíže, v New Yorku pro politiky obou stran takové téma je tabu. David N.Dinkins, černošský starosta New York City, si nadále veřejně pochvaluje, jaká že je jeho město "nádherná mozaika" (gorgeous mosaic) přistěhovalců, at už přišli legálně či nelegálně. Na opačném břehu řeky Hudsonu máme ale stát New Jersey, kde už politici více naslouchají hlasu lidu a prozatím aspoň prosadili zákaz vydávání řidičských průkazů ilegálům. Účinnou deportaci ale neprosadil nikdo. V srpnu 1992 v Los Angeles federální soudce dokonce rozkošatil práva ilegálů o povinnost státu je informovat o krocích, jak se deportaci vyhnout. S výjimkou oněch 2 milionů Indiánů jsme zemí přistěhovalců, mezi nimiž jsou vždy takoví, kdo by po svém vlastním příjezdu chtěli zavřít vrátka. Tak jako nikdo nechce být posledním zabitým ve válce, o to více je zájemců o roli posledního přistěhovalce. Ošklivé nálady tzv. nativismu propukaly v devadesátých letech minulého století a pak po první světové válce, s izolacionismem a snahou se distancovat od válečným choutkám propadajícího, nebezpečného, nepříjemného světa. 23 [pageend25]Takové nápady se vracejí v obdobích hospodářských nesnází - což je právě teď. Hledá se tzv.scapegoat, německy Prügelknaben, česky nevím jak - osoba, nepřítel, na něhož by se nepřízně doby snadno daly svézt. Zrovna se dočítám o útoku na myče nádobí, přistěhovalce ze Salvadoru. V místě Hempstead na Long Islandu ho oloupil černoch, se slovy: "Vy nám kradete práci, my vám krademe peníze." Pravda to věru jen z poloviny: špinavou práci nikdo nikomu nekrade, myčů nádobí je vždy nedostatek. Nejenom jich: před časem mě krajan, rovněž plzeňský rodák, provázel továrnou na keramiku v Los Angeles. Lopotili se tam sami Mexikáni. Na můj dotaz, proč se tam nedá příležitost černošským spoluobčanům, .trpícím přece rekordní nezaměstnaností, manažer se vysmál mému hlupáctví. Přece k takovéhle práci je nikdo nepřiměje, daleko pohodlnější je žít z veřejných podpor. XXX NEBEZPEČNÁ FLORIDA ? Dušan Neumann, USA Třicet minut poté, co vystoupil na Floridě z letadla, byl třicetiletý britský turista Gary Colley zastřelen černošským výrostkem. Byl to letos už devátý turista (třetí zahraniční), který se stal na Floridě obětí vraždy. Pro britské a četné další evropské deníky to byla prvostránková událost. Titulky se předháněly v senzačnosti a články varovaly před nápadem udělat si dovolenou na Floridě. Varovné letáky vydala i ministerstva zahraničí Velké Británie a Německa. Floridská vláda okamžitě zesílila policejní hlídky na komunikacích v okolí letiště v Miami. O pomoc byly požádány i jednotky námořní pěchoty, které mají nedaleko Miami výcvikový tábor. Pocit bezpečnosti však tato opatření příliš nezvýšila, zvláště když Miami Herald napsal, že guvernér Chiles, který se osobně dostavil na místo zločinu, měl na sobě neprůstřelnou vestu. Turistika je pro Floridu největším zdrojem příjmů Ročně ji navštíví 40,5 milionů turistů, kteří zde utratí 31 miliard dolarů. Podle statistiky je jen necelého půl procenta návštěvníků konfrontováno s nějakou formou zločinu. 93% turistů se také na Floridu vrací. K dispozici jsou však i jiné srovnávací údaje. Zatímco v roce 1992 bylo ve Velké Británii zavražděno střelnou zbraní 22 osob, na Floridě bylo zastřeleno 1200 lidí a v celých Spojených státech 10 567. Z těchto údajů vyplývá, že ulice irského Belfastu jsou statisticky asi desetkrát bezpečnější než turistické Miami. Čísla ovšem také dokládají, že německý turista má daleko větší šanci být zabit při nehodě na německé dálnici cestou na letiště než při přepadení na Floridě. Protože však nehoda není násilí, žádného turistu tato pravděpodobnost od cestování neodradí. Jak oprávněné jsou obavy floridské vlády, že vraždy zastaví příliv turistů, není zatím jasné. V osmdesátých letech se po teroristických útocích na americké turisty v Evropě počet Američanů toužících po dovolené v Evropě zmenšil. Simon Hoggart v britském týdeníku Observer ale tvrdí, že veřejnost, odchovanou televizními seriály typu "Miami Vice", očekávaný pocit nebezpečí vzrušuje a přitahuje. Návštěvníci Floridy věří, že násilí se odbývá na televizních obrazovkách, a nepřipouštějí, že by se "to mohlo stát zrovna jim". Zpravodajka listu Miami Herald Edna Buchananová, zabývající se kriminalitou, soudí, že útoky proti turistům se budou opakovat. Turisté jsou ve vypůjčených autech nápadní a předpokládá se, že s sebou mají peníze, kreditní karty, drahé fotoaparáty a videokamery. Na rozdíl od Američanů nejsou nikdy ozbrojeni a riziko, že by na přepadení reagovali střelbou, je minimální. 24 [pageend26]Násilí v Miami a ve většině amerických měst má hlubší pozadí. Americká společnost je diferencovanější než tradiční evropská společenství. Neexistuje efektivní způsob, jak zabránit přílivu statisíců nelegálních imigrantů, kteří se dostávají na okraj společnosti a nakonec se často uchylují k zločinu. Systém sociálních sítí, založený na demokratické dobrovolnosti, nestačí zastavit růst zločinnosti mládeže, která je vystavena jen slabým represivním opatřením. Stále platný justiční systém pro mladistvé se vytvářel v padesátých letech, kdy největším zločinem byla projížďka sobotní nocí v ukradeném autě. Podle člena Clintonova kabinetu a bývalého guvernéra Floridy Henryho Cisnerose více hlídkujících policistů situaci nevyřeší. Příliš by nepomohlo ani postavení dalších vězení, na která Florida stejně nemá peníze. Jediným úspěšným návodem je likvidace příčin i následků dnešní situace. Tvrdým postihem je nutné zbavit asociální obyvatelstvo zbraní. Zároveň je třeba zvýšit disciplínu ve školách a zaručit každému mladému člověku práci, aby se "nemusel" uchylovat k násilí. Cisnerosův přístup je bohužel příliš idealistický. Pokud základní sociální buňka společnosti, rodina, nebude mít pevný morální kodex, který bude vštěpovat dětem, nemohou mít vládní programy, stojící miliardy dolarů, úspěch. Je třeba udělat něco, o čem chce zatím jen málokdo slyšet - znovu definovat pojmy osobní zodpovědnosti a svobody a vytvořit účinný represivní systém, začínající od větších pravomocí ve škole. Ne, to není vůl, to je spotřebitel CHVÁLA PODNIKÁNÍ Jiří R u m 1 Jsem jedním z miliónů. Nikoli jen v Praze, nýbrž taky v Českém Krumlově. Tolik se tu letos očekává návštěvníků, což je na nevelké okresní město úctyhodná porce. Tahle renesanční rezervace lákala sice i dříve, ale kromě notně zchátralých památek neměla hostům co nabídnout. Pusté byly břehy Vltavy, která město sevřela několika smyčkami, a odporný zápach znečištěné vody ani nelákal, aby se tady člověk kochal pohledy na krásu přírody či bohatost historie, natož aby příliš dlouho prodléval. Však ani nebylo kde posedět. Před nějakými deseti lety se přece jen začalo cosi dít. Smrduté papírenské splašky se odvedly podzemním potrubím o pár kilometrů dál za město, čímž ovšem zamořily starobylý klášter ve Zlaté Koruně, a nouzové opravy domovních štítů na náměstí měly zřejmě zachránit pouze vnější vzhled, asi jako na Královské cestě v matičce Praze. Architekti znalí potěm- kinovského způsobu této asanace tomu říkali: napudrovaný syfilis. 25 [pageend27]Budování socialistických vztahů v životě si s takovou zátěží nevědělo rady. Nebyly stavební kapacity, komunální řemesla zvolna zmírala a hlavně chyběly peníze. Hodně peněz, stamiliony, a snad i miliardy, a tak historické památky smutně chátraly dál. S obnovou Českého Krumlova se počítalo někdy v příštím století, pokud se ho vůbec dočká. Pak sice svitla jakási naděje, když se město dostalo na Seznam světového dědictví UNESCO, ale to v žádném případě neznamená, že zázrak udělá někdo za nás. Takže teď přijde ta chvála podnikání, kvůli níž jsem se do Českého Krumlova vypravil. Chodím po kočičích hlavách středověké dlažby a počítám, jenže bych musel mít místo hlavy kompjútr. Proto jsem raději zalistoval v brožurce Přehled podnikatelů, které zaregistroval pouze Městský živnostenský úřad, když okresní ještě není hotový, ale i tak se vystavuji příjemnému nebezpečí, že ty počty už zase neplatí. Na padesáti stránkách je snad více jmen a adres, než je v centru města domů, a celkem jsem napočítal padesát pět různých oborů činností. Jen namátkou: přibližováním dřeva koňmo a prací s motorovou pilou se tu zabývá 45 podnikatelů, krejčovstvím a textilní výrobou 32, malováním, lakováním a sklenárskou prací 39, úklidem, zahradnictvím a vazbou květin 45, prodejních galerií a výtvarnických dílen je tady dvacet, ubytování v soukromí poskytuje 200 majitelů nemovitostí a obchodních činností všeho druhu se věnuje na 400 firem. To je ten správný Seznam pro budoucí dědictví. Dokonce je tu i krumpléř. Ještě bych mohl pokračovat, ale nechci vás těmi čísly zahltit, stejně si řeknete. A co má být? Proto se přeci začalo tak vehementně privatizovat! Jistě, ale uvědomte si laskavě, že před necelými čtyřmi roky jsme úplně všichni byli námezdní silou všemocného, leč krachujícího eráru. Patrně se vystavuji nařčení, že v době, kdy se na stránkách novin, obrazovkách televize i na vlnách éteru holduje spíše negativním úkazům společenského vývoje, příliš horlivě chválím současný pokrok v životě lidí a měst, ale je přece dobré otevírat oči tam, kde je jiní pod tíhou afér a senzací příliš často zavírají.Český Krumlov už zase za to stojí. AMERIKA A HOUBY OtaU1č Evropany přistěhované za velkou louži lze rozpoznat nejen podle přízvuku: vesměs nepresedlali z logického systému metrického na archaické couly a stopy, nestali se fanoušky basseballu či fotbalu - americké kopané, jíž se tak asi říká proto, že se hraje rukama a nikoliv nohama. Středoevropany navíc odlišuje jejich záliba v houbaření. Mykologické vášně či aspoň sklony jsme si rozvezli do všech kontinentů. V Canbeře, australském hlavním městě, jsem seděl pod pohostinnou střechou Jihočecha Vratislava Kašpárka a blížila se hodina polední. "Co takhle si usmažit pár čerstvých hub?" navrhl. Přikývl jsem a dali jsme se na pochod, který trval asi pět minut. Za autobusovou zastávkou přes plot, trošku do kopce a tam se stkvěly tmavé bochánky: tudíž nikoliv plazit se houštinami, čenichat, bolestně se seznamovat s důkazy, že nás už někdo předešel. Tam v Klokánii stačilo se shýbnout a sbírat - zážitek asi natolik romantický jako účast na bramborové brigádě. Domorodci něco takového nesbírají, nedůvěřují a to platí v ještě větším o Americe, o níž se v Evropě zarputile traduje, že houby tam nerostou. Ale rostou, jenže lid je nesbírá, nevyzná se v nich, nerozlíši muchomůrky od máseiníků. A navíc by to byl dost nerozum oddávat se pátrání po plodech pochybných hodnot a ve hvozdech velikánských, nekonečných se ztratit k nenalezení. Zjihle vzpomínám na zážitek na jednom z výletů přes tento kontinent: stát Nové Mexico, silnice číslo 64, v horách St.Juan, ve výši něco nad 3000 metrů, zastavíme na prázdném parkovišti kochat se panoramatem. Ejhle, hnedky u cesty houba nepravděpodobné velikosti. Něco takového jsem naposledy viděl v sádrovém provedení v českých zahrádkách, 26 [pageend28]s trpaslíky a vilou Boženkou v pozadí. Tak jsem tu nepravděpodobnost podřízl a on to byl skutečně klasický, perfektní, čítánkový hřib - boletus edulis. Čtvrt metru vysoký. Rozkrojil jsem a v něm ani jeden červ. Tehdy jsme štajnpilcy naplnili pytle, pytlíky, úroda aspoň půlmetráková. Po euforii se dostavila robota (krájet, krájet, krájet, řekl by Lenin Naděždě Krupské) a po robotě potupa, když se nám ty nádhery v letním vlhkém vedru zapařily. Se vzlykem jsme je naházely do močálu někde v Arkansasu. Zdaleka racionálněji si počínala rodina našince Václava Valenty, žijícího na farmě v jihoafrickém Transvaalu. Maminka jim z Československa poslal sušené houby. Poté co vzácnost zkonsumovali, zbylé drobty, vlastně prach, odvál vítr vedle do lesa. Uplynulo osm roků, Valentům přijela návštěva z Německa, šla se projít a zvolala "Kuk mal - ein Steinpilz!" V jihoafrické půdě se uchytila novinka tak naprostá, že krávy, ovce, ježci, ba i paviáni se toho - zpočátku - nedotkli. Takto došlo ke vzniku úspěšné podnikatelské činnosti Valentů. Pěstují teď hřiby ve velkém, ba dokonce je vyvážejí i do Evropy. K pozemkům naší školy patří několik set hektarů lesa - vlastně pralesa. Jednou jsem se tam potkal s medvědem. Ne tedy něco obrovitého, King Kong co by se hrozivě vztyčil a bušil do plecí, ale zvířátko necelý metr. Poděšeně odběhlo. Stoprocentní Američané chodí po pěšinách a když se někdo prodírá necestou a kouká po houbách, je to téměř výlučně Evropan mluvící německy nebo nějak slovansky. Ke svým domovům pak kráčí s úlovky do polévek a omáček. "Na tomhle by se přece dalo pořádně vydělat!" párkrát jsem komentoval při mezi- přistání na Hawai či Aljašce, kde Japonci kupovali sušené houby, dost nevábného vzhledu, 50 i víc dolarů za libru čili za min než půl kila. Než se ale nepodnikavý intelektuál rozhoupá, nápadu se chopí a zužitkují tvorové bez doktorátů. New York Times uveřejnily (28.června 1993) dlouhou zprávu dokonce na první straně o výskytu houbařské horečky, prý téměř srovnatelné se zlatou horečkou minulého století. Zasáhla Oregon, pacifický pobřežní stát. Doslova přes noc se zrodila new industry v hodnotě 40 milionů dolarů ročně. Nezačali s tím ovšem starousedlíci Anglosasové, ale privandrovalci - zejména Asiaté a Mexikáni, kteří si snadno spočítali, že tohle bude víc vynášet, než sbírání pomerančů a zeleniny na plantážích v sousední Kalifornii. Houbařskou tuto obec pak zmnožili domorodci z řad mládeže a dřevařů, drvoštěpů. ekology připravených o živobytí. A jako kdysi za zlaté horečky bují teď hamižnost, hrabivost, spousta divokých pověstí a též i kriminalita s občasnou vraždou. Dosud jsem se ale nedočetl o fatálních následcích z požití jedovatých odrůd, v nichž se tito lovci komerčního typu určitě nevyznají. XXX .. a můžeme se jít vycpat, někdo jim dal přečíst Švejka... Kresba Miroslav Kernel 27 [pageend29]O TRADICI Karel Čapek Napsal jsem toto slovo v čelo svého článku, abych je měl na očích; ale čím dále se na ně dívám, tím víc mne mate. Dejme tomu, že tradice je podle definice udržování starých řádů (možná, že ta definice je nijaká, ale zatím mi neskákejte do řeči). Naproti tomu přežitek je také udržování starých řádů. Nevím, jsou-li paruky anglických soudců tradice nebo přežitek Nemohu se rozhodnout, je-li univerzitní pedel přežitek, nebo tradice. Je-li univerzitní pedel ctihodný kus tradice, je jeho výhodou, že připomíná patnácté století. Je-li naopak mrzkým přežitkem, je totéž jeho nevýhodou. Tradice je udržování starých řádů, protože jsou staré. Přežitek je udržování starých řádů, ačkoli jsou staré. Ale ještě větší potíž je s pojmem "starý". Pedelův kožich je pro nás, obyčejné a nehistorické lidi, velmi starodávný; ale pro archeologa není starý, nýbrž recentní. Četl jsem nedávno u jednoho učence, že sochy na nějaké bráně jsou "zcela moderní", totiž z patnáctého století. A pro paleontologa je mizerná, dva tisíce let stará římská nebo egyptská amfora přímo nestoudně recentní. Naopak je možno, že pro letní mušku je minulý týden zlatým věkem, tradicí, zatím co některá bakterie v mé sklenici pečlivě udržuje prastarou tradici hodiny právě minulé. Tedy tradice je udržování řádů, které z více méně nahodilých a irracionálních důvodů považujeme za staré. Někdy někdo u nás provolá, že se máme vrátit k tradici let devadesátých nebo let osmdesátých nebo až k tradici našich buditelů. Povážlivé na tom není, že to je zpátečnictví, nýbrž to, že věci, které jsou jenom dvacet nebo třicet nebo sto let za námi, už považujeme za staré. Možná, že příštího roku se budou nějací noví zpátečníci dovolávat prastaré poetické tradice Jiřího Wolkera. Možná, že někdo z děsného reakcionářstvl chystá vykopat z nánosu věků tradici Fráni Šrámka. Minulé století už vůbec nepovažujeme za zdroj starobylých tradicí, místo aby nám docela jednoduše bylo širší půdou přítomnosti. Snad je to pro nedostatek dějinné souvislosti, že věci a děje u nás tak rychle stárnou; pohříchu snad právě proto i lidé u nás daleko rychleji stárnou než v západních historicky starších zemích. Vůbec slovo "starý" je kuriózní pojem; nedá se s ním vážně pracovat. Tříletému nunátku je pětiletý prcek příliš starý; dvacetiletý mládenec se neuctivě posmívá šedinám prastarého třicátníka; dívčí pulec považuje abiturienta za dědka. Je docela přirozeno, že mladí lidé považují staré za dědky; horší je, když staří považují sebe samy za dědky. Psalo se na příklad, že se má omladit Česká Akademie; je to nádherná myšlenka; přimlouvám se nadšeně, aby se Česká Akademie omladila, ale ne tím, že by přibrala mládež, nýbrž tím, že se její držitelé začali považovat za bujnou mládež se všemi výhodami i závazky. Člověk věkem pokračuje nejenom vpřed, ale i za sebe; co se zdá dvacetiletému dávnou a překonanou minulostí, to se mu v padesáti zdá tak blízko, že tomu může podat ruku. Nevěřím, že by Metuzalémové byli tak bezuzdné pokrokoví, jak je líčí Bernard Shaw ; myslím, že by se nikoliv regresí, ale prostě růstem pořád blížili tomu, co je za nimi; že by vrůstali hlouběji do minulosti než můžeme my, lidé krátkověcí. Přiznávám se, pokud mne se týče, k jakési historické neschopnosti; nemám rád staré věci ; nebo přesněji řečeno, nemám neobyčejně rád některé staré věci, ale ne proto, že jsou staré, nýbrž proto, že vůbec nejsou staré. Dokonce i univerzitní pedel ve své slávě se mi líbí, ne proto, že je starobylý, nýbrž proto, že je velmi barevný a proto mladší a bližší, jakési slavné mladosti než my ve svých šedivých sáčkách. Jaroslav Durych se vrací k Erbenovi, ne proto, že Erben je starý, ale proto,,že naprosto není starý. Libujeme si v primitivních a raných uměních ne pro jejich úžasné stáří, nýbrž pro jejich úžasnou mladost, a tak dále. To je to, co jsem chtěl říci: slušelo by nám víc lásky k minulosti a k starým věcem, protože v nich je zasuta spousta přímo fantastické mladosti. Jen lidé, kteří nikdy nebyli pořádně mladí, mohou považovat minulost za skladiště starých a překonaných věcí. Je jakási senilnost v tom, mluvit o starých tradicích; nejsou-li i ty nejstarší tradice zatraceně mladé, nevím opravdu, co s nimi. Jsou-li opravdu staré, jsou tedy přežitkem. 28 [pageend30]Kresba Miroslav Kemel KLADIVO NA JAZYK ČESKÝ Karel Pecka Ludvík Vaculík jednou řekl, že když se potká s něčím, co ho provokuje v pádné písemné reakci, ovládne se a pár dní počká. Během nich určitě taková blbost napadne někoho jiného. Nedávno byla vydána nová Pravidla českého pravopisu. V zápětí se objevila řada odmítavých kritik, ale nedá mi, abych se k věci také nevyjádřil. Především a zásadně považuji toto vydání za omyl. Při srovnání s vydáním z r.1983 sice byly vypuštěny z ukázek choromyslnosti jako např.: "Bez revoluční teorie," učí Lenin, "nebylo by ani revoluční praxe." Nebo: "Čemu se můžeme u Jiráska učit? Na to krásně odpověděl prezident Gottwald." Také příklady s KSČ a SSM zmizely, ale to je patrně jediný klad nového opusu. Duchem totiž zůstávají nová Pravidla spjata s předcházejícími z r. 1957 a 1983, a to v tendenci dalšího ochuzování a sploštování jazyka, v urážlivém tónu až do arogantní příkazovosti, kterou ovšem provází směšná nelogičnost. Pravidla r.1983: Předložky s a z. S 2.pádem se pojí obvykle předložka z, řidčeji s. Pravidla r. 1993: S 2.pádem se pojí předložka z (ze). Té je možno užít ve spojení s 2.pádem vždy. A v poznámce pod příklady (str. 22): jen v případě, kdy píšící považuje za potřebné naznačit předložkou východisko pohybu z povrchu pryč, popř. po povrchu dolů, může zvolit předložku s např. (vzít) se stolu, se skříně. Ctěný autorský kolektive, vezmi jed na to, že vzdělanější píšící ne že považuje za potřebné, ale musí považovat za nezbytné použít předložku s (se) při vyjádření pohybu s povrchu dolů (a ne podle vás z povrchu dolů), se stolu - pokud to není ze zásuvky, se skříně a pod. Vaše pravidlo vyhovuje lajdákům a indolentům, těm je jedno, zda něco zvednou se země nebo ze země. Nechají to raději ležet. Ostatně soudím, že právě s tímto druhem píšících jste si duchovně blízcí. Kdysi jsem četl nějaký článek vědce z vašeho ústavu, který adoroval práce J.V.Stalina jakožto jazykozpytce: Jedno je nepochybné - stalinská koncepce jazykovědy směřovala k žádoucímu cíli zglajchšaltování všech jazyků porobených států tak, aby žoldáci z různých končin světa porozuměli rozkazům velitelů v tažení za dobytím světa. V tomto směru nesl v minulosti Ustav zásluhu nemalou, ale pokračování devastace češtiny, jak to předvádějí vaše pravidla, je dnes čirá hanebnost. V kapitole o psaní slov přejatých (str. 28), v odstavci A. - Slova obecná, se dozvídáme: 29 [pageend31]O pravopisu slov obecných rozhoduje především míra jejich zdomácnění a rozšíření v češtině. Slova řídká a úzce odborná se píšou pravopisem původním...(tento celý odstavec stojí za přečtení jako vzor pologramotnosti). Ale k věci: Co je to míra zdomácnění a rozšíření a kdo to určí? Co jsou to slov řídká? A pokleslý hovorový výraz "píšou", že by mohl uvést odpovědný badatel v práci o čistotě jazyka? Jak by asi z takového tvaru odvodil přechodník - snad píša, píšouc, píšou- ce? A také hraja, hrajouc, hrajouce - nakonec myjouce? Po tomto slibném úvodu pak následuje jednoznačně nekompromisní seznam. Tak a tak jsme se rozhodli o míře zdomácnění a rozšíření v češtině my, kolektiv Ústavu pro jazyk český AV ČR. A pokud by měl někdo jiný názor na míru zdomácnění, má smůlu. Dejme tomu, že se některý ctitel filosofie smíří s tím, že je filozof. Ale co ateiz- mem - jeho vyznavač má být ateizta? Naproti tomu je přístupný pluralismus i pluralizmus, snad proto,že pro autory dosud ten výraz plně nezdomácněl. Vymýcení většiny dublet považuji za omezení svobody volby v případech, kde tradice a cit umožňovaly vazbu na lepší minulost češtiny před komunistickou diktaturou. Jestliže jde o úsilí tlačit vývoj až k dosažení oné plánované zrůdnosti - piš jak slyšíš, nechápu ovšem předepsané tvary slov kurz, komparz, dišpenz, takhle nehovořil ani sám Miloš Jakeš. A tak aby byla upřednostňována bohatá a krásná mluvená čeština, poskytují se všechny možnosti pro televizní šumlující nedouky, líné otvírat pořádně ústa. Prof. Milan Jelínek v jazykovém zákampí (LN 29.5.1993) uvažuje o nezbytnosti kázně. Kázeň je kázeň a platí to i v pravopisu, píše. Kázeň ovšem vymáhaly a donucovaly k ní i násilnými prosředky jak fašismus, tak komunismus. Kázeň je však v demokracii záležitostí svobodného uznání kvalitativně vyšších principů, souhlas s nimi a jejich dobrovolného přijetí. Pravidla se nejeví jako úctyhodný vědecký výkon, nýbrž jako věc čiré libovůle. Celkovým vyzněním připomínají pracovní výsledek brigády socialistické práce s alibistickým záměrem, že neberou své peníze úplně zadarmo. Který nadřazený orgán však dopustil, aby tento paskvil spatřil světlo světa? Nepochopitelné zůstává to, že ho schválilo MŠMT ČR č.j. 12502 k zařazení do seznamu učebnic pro ZS a SŠ. Hrůza jímá při pomyšlení, že by se podle takových pravidel učily děti ve škole. Výsledkem by bylo jedině duševní mrzačení dalších generací. Navrhuji okamžité zrušení souhlasu s vydáním těchto Pravidel, a to všemi kompetentními orgány. Na každé krabičce cigaret je záznam o škodlivosti kouření. Navrhuji knihu označit výraznou výstrahou o škodlivosti užívání. Za sebe oznamuji, že se odmítám podřídit zásadám pravopisu tak, jak je svévolně předepisují nová Pravidla. Budu je nejen bojkotovat, ale při všech příležitostech a všemi prostředky zveřejňovat svůj negativní postoj. K podobnému jednání současně vyzývám všechny spisovatele, novináře a kolegy, pro které je jazyk nejen pouhým pracovním nástrojem. Díky všem těmto lidem se podařilo ubránit s minimem škod český jazyk za komunistické diktatury. Jak se ukazuje, je nezbytné v této činnosti pokračovat i dnes. (Poznámka redakce: Jak bylo oznámeno v tisku, prohlásilo ministerstvo školství České republiky tato pravidla za nezávazná pro školy. Pak je na místě otázka, k čemu vlastně jsou?) Přistoupíme-li na to, že se člověk chybami učí, pak bys mohl ve studiu polevit... 30 [pageend32]NALISTOVÁNO Pavel Tigrid Z důvodů, které jsou nasnadě jsem si o vánočních svátcích četl v Palac- kého Dějinách národu českého v Čechách i v Moravě, abych tak aspoň trochu pokryl povážlivé mezery ve svých znalostech historie českého státu, když ho tedy zase máme. Poučné čtení, chvílemi hotová detektivka - bylo hodně mordů mezi vlády a moci chtivými, také nespočet bitev, a co se v jedné dobylo, o to se v té následující přišlo, hojně bylo také nepůvabných princezen nachystaných k vdavkám jako prostředku k rozšíření panství,a rozhodně nikdy nebyla nouze 0 složité intriky na dvorech královských, ani o spory mezi králem a šlechtou, šlechtou a městy... poučné a napínavé čtení, pravím a místy v tom kladném 1 negativním nejednou důvěrně známé, jako by mezi nimi a dneškem neležela staletí. Tak třeba za vlády Vladislava Jagellonského (1471 - 1516) dějiny české se stávají - po slavném údobí Jiřího z Poděbrad - "čím dále tím neutěšenějšími a kormutlivějšími", zjištuje Palacký a vysvětluje proč: "Sama jsoucnost koruny české, někdy tak slavné, počíná upadati v pochybu, an spor se vede, mají-li Morava, Slezsko i Lužice ještě počítány býti k ní, neboli k říši uherské, ba i uvnitř země představuje státní živobytí národu vesměs jen obraz rozervanosti, bezvládí a mdloby. Brojení stavů mezi sebou o práva politická stává se záhubným jak svobodě, tak i pořádku. Moc zákonodárná, ocitnuvši se na sporu, nedochází uznání všeobecného, na stranictví a přechvaty soudů vedou se nářky, neposlušenství vzmáhá se ve všech kruzích společenstva, moc pak vykonávající, sklíčená nekonečnou finanční bídou, nepostačuje ani k nejbližším a nejpilnějším potřebám." A dál, a přece: "A přece nelze říct, že by národ sám v sobě chýlil se byl k oupadku. Duchovní aspoň činnost a vzdělanost rostla nepopiratelně ve všech jeho vrstvách: cit pro čest velmi čilý nahražoval namnoze nedostatek citu mravního: umění míru všecka prospívala každým rokem více, orba, řemesla i obchody počínaly kvésti jako před válkami náboženskými, vzmáhající se v obyvatelstvu přepych svědčil o rostoucí zámožnosti, ba i literatura, i díla umělecká z této doby překvapují hojností a tytýž zdařilostí. Ovšem, že tyto pokroky sprovázela bujnost mravů, svévole a prostopášnost hojná, divoká jednotlivců energie hledala svého ukojení často ve vzdoře a v násilí, odboj proti právu stával se úkazem téměř všedním a mocný výbuch vášní soukromých nezřídka otřásal veškerou státní budovou." Palackého závěr: "To (alespoň) nesvědčí o nějaké vysílenosti, zakrslosti a zmalátnělosti národu vůbec, nýbrž dokazuje raději, že by jaré síly byly mohly působit a nésti se i k obecnému všech prospěchu, k moci a ke slávě vlasti..." Jak jsem u Palackého koupil, tak prodávám. Zbývá každému posoudit, zda něco z toho se hodí na dobu naši a zda snad i dnes "jaré síly" národa k větší slávě obnovených českých zemí a k jejich prospěchu vésti by mohly (jak vidno, nevědomky se snažím napodobit nenapodobytelný styl Otce národa.) ABY RODINA A ŠKOLA SPOLUPRACOVALY NA VÝCHOVĚ K PRAVDĚ A SPRAVEDLNOSTI. Pedagog Josef Prchal podnikl v nedávné době rozsáhlý výzkum dospívající mládeže k rodičům. Několika stovkám mladých lidí ve věku od 16-20 let položil otázku: "V čem si nerozumím s rodiči a proč?" Zjistil, že ve všem si s rodiči rozumí pouhých 23% dotázaných. 24% mladých lidí si s rodiči docela rozumí, i když ne ve všem, a 53% z nich si podle vlastního názoru s rodiči z celé řady důvodů nerozumí. Proč? Důvodů byla celá řada: - rodiče vyžadují, aby se jim děti se vším bez výhrad svěřovaly a neponechávají jim žádné soukromí, - nechtějí pochopit, že by se dospívající člověk mohl bavit po svém, se společníky, které si sám vybere, - bojí se o děti, jako by byly pořád malé a chtějí vědět o každém jejich kroku, 31 [pageend33]- příliš zdůrazňují, jaké by dospívající děti měly být, čeho by měly dosáhnout, - zdůrazňují, že dokud si děti nevydělávají, nemají na nic právo, protože dostávají vše, musí se řídit rozkazy rodičů, - dávají rady do života, o které se nikdo neprosí, - předhazují, jací byli ve stejném věku sami, o kolik byli moudřejší. Vedle těchto nepříliš podstatných nedorozumění se objevily i závažné konflikty v oblasti citových vztahů, názorů, podob- nostJ nebo odlišnosti povah, přehnané péče a nevhodných forem jednání. Ferdinand Piontek Spravedlnost prostě zbožňujú, tu bych mohl odposlouchávat ve dne v noci Kresba Miroslav Kemel vidí. Ak pripustíme, že sma mali 7^ rokov na rozvoj, teda od vzniku prvej Československej republiky, je to niečo viac ako tri generácie. (Ľudská generácia sa počíta 20 rokov.) A nebol to termostat a optimálne podmienky. Bolo to aj obdobie fašizmu, aj komunistickej totality. T.G.Masaryk odhadoval, že republika na konsolidáciu potrebuje patdesiat rokov. Nemali sme ich. Neviem, kde by sme boli bez českej pomoci, učiteíov, kníh, českej kultúry. Neviem, ako sme vysoko, ale nehanbím sa za to, že nie sme ešte vyrastená "kultúra". Tá jednoducho nemôže vyrást za tri generácie. Nie je mi hanbou, je to normálne, že múdri íudia pochybujú, nederú sa dopredu, nederú sa hlavne do politiky. Ak sa vo svete do politiky dostanú, je to v iných podmienkách, v rovnovážnejšom stave, kde na to predratie netreba len silné ambície, lakte a reči. Kto čakal, že našu politiku budú robit múdri, nepremýšlal veía o múdrosti. Robia ju predovšetkým ti draví, ktorí túžili po moci. Nesúďte pódia nich národ, spoločenstvo íudí, ktorí majú za sebou tri generácie kultivovania v nie optimálnych podmienkach. Počkajte ešte pár generácii. Uvidíte aj tú českú pomoc zúročenú, lebo nebude to trvat 500 ani 200 rokov. Ale tie 2-3 generácie treba ešte j>očkat. Potom môžete v politikoch hladat aj múdrych a posudzovat občanov podlá nich. To už budeme občania. Teda nehante íud moj, ako vraví Hviezdoslav. Anastázia Ginterová (Mosty) NEHAŇTE ĹUD M0J Mohla by som použit príklad z biologie. Na agarovú živnú pôdu naočkujem kvasinky. To ešte nie je kultúra. Aby z toho kultúra vyrástla, potrebujem vhodné podmienky - teplou, živnú pôdu, na ktorú som to očkovala a iné. Ak to zabezpečím, po troch dňoch môžem hovořit o vyrastenej kvasinkovej kultúre. Za tri dni mi na miske z tých naočkovaných kvasiniek vyrastie asi 20-25 generácií, pretože generačná doba kvasiniek je okolo 3 hodin. Takáto kultúra je mladá, ale už je to kultúra. Do plného rozvinutia jej ešte pár generácii chýba. Rozčuíuje ma, ako zložito sa hladajú rozdiely medzi Českou a Slovenskou republikou a čo všetko sa za tým DOPISY AFÉRY A ŠPATNÉ ZPRÁVY Někteří naši politici si stěžují na novináře, že píší a mluví jen o stinných stránkách našeho života a nenacházejí dobré stránky. Chci se novinářů zastat - není to jejich chyba - je to chyba nás čtenářů, diváků a posluchačů. My požadujeme zprávy o věcech nových, nevídaných, neslýchaných, třeba o narození dvouhlavého telete, o objevení se kulového blesku, o krupobití v Mokropsech, se zájmem si přečteme, že v Nuslích byly v noci ukradeny tři automobily, že vyhořela továrna, že premiér si zlomil nohu , při tenise, že v Londýně opět vybuchla bomba, 32 [pageend34]že princezna Diana se rozvádí, že dvanáct našich poslanců pašovalo, že v Kalifornii bylo zemětřesení a na Mississippi nevídaná povodeň, v Indonésii řádil tajfun, že generální prokurátor získal neoprávněně byt, že ve východních Cechách propukla rumová aféra atd. Představte si, co by si asi čtenář pomyslel o novinách, které by uveřejnily: Stračena v Horní Dolní povyla zcela zdravé selátko. V sousední obci byla v noci normální bouřka. V Nuslích nebyly v noci ukradeny žádné automobily. Žádná továrna nevyhořela. Premiér sehrál tenisový zápas bez úhony na zdraví. V Londýně proběhl klidný den a princezna Diana žije ve vzorném manželství. Dvanáct našich poslanců přihlásilo k proclení nový vůz. Hladina Mississippi je normální. V Indonésii je pěkné počasí. Po přečtení těchto zpráv si čtenář nutně pomyslí: V Nuslích se běžně kradou automobily. Premiér si láme nohy při tenisu. Když dvanáct našich poslanců nepašuje, tak ti zbývající pašují. A kdovíjak to vypadá většinu roku na Mississippi a v Indonésii... Takové noviny by zkrachovaly, protože by je nikdo nekupoval. Kdybych svěřila svým novinám, že jsem byla v tom a tom obchodě dobře, ochotně a s úsměvem obsloužena prodavačkou, znamenalo by to, že jsem nezvyklostí jejího počínání byla tak ohromena, že jsem se o tuto raritu musela podělit s co nejširším okruhem občanů. Když naopak si postěžuji na hrubé jednání jiné prodavačky, znamená to, že všude jinde jsem byla obsloužena lépe. Ale vážně. - Nemám nic proti uveřejňování nepříjemných zpráv, ale vůbec se mi nelíbí způsob, jakým se čtenářům, divákům, posluchačům podává. Zdenka Knoblochová Senohraby Jako opoziční politik chodím zásadně na červenou, na zelenou chodí koalice Kresba Miroslav Kemel To se mi ulevilo - vypadal jako temná síla, ale je to jenom blbec DESET RAD PRO DUŠI 1) Smějte se co nejčastěji. Aktivují se přitom "hormony štěstí" (endorfiny) a posilují váš imunitní systém. 2) Berte se takoví, jací jste. Dobrý vzhled není jen otázkou oblečení, nalíčení či účesu, ale i osobního "vyladění" a sebejistoty. 3) Nenechávejte si své mínění pro sebe. Když vás něco rozzlobí, řekněte klidně ostatním, co si myslíte. k) Stejně jako smích patří k nejdůležitějším pocitům i pláč. Když se vám chce brečet, slzy nepotlačujte. 5) Splnit všechny úkoly, které na vás klade všední den, je mnohdy těžké. Touha být ve všem perfektní však vede jen ke stresu. 6) Zjistěte, jak dlouhý spánek vám nejvíce vyhovuje (někomu pět, jinému devět hodin) a tuto dobu dodržujte. 7) I přesto, že vám všichni říkají něco jiného, gestikulujte. Řeč těla rozvíjí temperament i osobnost. 8) Když vás něco rozčílí, prášíte s telefonním sluchátkem, křičte, kopněte do skříně nebo hlasitě zpívejte. Kdo se umí správně rozzlobit, rychle se také uklidní. Takový způsob "vypouštění páry" je však velice osobní záležitostí. Proto byste u toho měli být raději úplně sami. 9) Mnozí lidé v duchu žijí v budoucnosti - plánují na zítřek či na příští rok. Naučte se raději prožívat každý den. Těšte se například na dobrou večeři. 10) Člověk potřebuje komunikovat s ostatními. Ti, kdo žijí osamoceně, trpí stresem častěji, než lidé, kteří se o své starosti i radosti dělí. 33 [pageend35]LIDÉ , NAROVNEJTE SE 1 Jan Petránek Jezdím denně z domova do redakce devítkou. Vždy, když tramvaj zatáčí pod Bulharem k Wilsonovu nádraží, mi padne zrak na nápis, který se tu objevil na betonové stěně pod mostem ještě před sametovým listopadem: LIDÉ, NAROVNEJTE SEI Bůhví, kdo to tím černým fixem tenkrát před samým koncem stranovládní éry napsal. Ale s potěšením se dívám na lidi kolem, jak ještě dneska na ta velká písmena na šedivé stěně reagují s úsměvem. Proč taky ne? Je to výzva k optimismu, do něhož by se především měla vejít schopnost poprat se s problémy a čelit těžkostem v nové společnosti. Připomene mi to taky, jak jsem před celou řadou let vždycky čekal, skoro jako na doping, na větu, kterou hlasatelka Hlasu Ameriky končívala vysílání: "... and if you see someone without a smile, give him one of yours ( a uvidíte-li kolem sebe někoho bez úsměvu, buďte to vy, kdo se na něj usměje).' Úsměv a optimismus jsou hodnoty, které se těžko dají přepočítávat ve valutovém kursu přímo, ale já je považuji za faktor stejně podstatný jako gravitaci v kosmickém prostoru. Ta prostupuje vše a když ji nevezmete v úvahu, neodlepíte se od země. Skarohlídi si možná ani nevšimli, že se u nás nemusí shánět, jelikož už se začalo nakupovat. Až příliš rychle jsme si zvykli na zboží v obchodech jako na něco, co je běžné. Někdy jde spíš o to, aby se člověk nenechal napálit podvodníky s nekvalitním zbožím, jejichž rejstřík nepoctivosti zdatně využívá skutečnosti, že jsme teprve na začátku cesty k normálním poměrům. Lidé se určitě napřimují. Je proč. Jdu po Praze a vidím, do jaké krásy se proměňuje. Fasády domů rychle dostávají nový kabát. A zdaleka nejen v centru. Je to radost. Je to úsměv města. Je to vizitka nastupující doby. Shrbený člověk se skloněnou hlavou to neuvidí. ŠKOLNÍ OMLUVENKY "Mireille se včera vrátila domů s pořádnou chřipkou. Uložila jsem ji do postele a dala vypít silný grog. Až bude v pořádku, přijde zas do třídy." XXX "Neobdržela jsem Jeanovu žákovskou knížku. Buďte tak laskav, pane učiteli, sdělte mi, zda je poslední mezi prvními nebo první mezi posledními." XXX "Syn nepřišel včera do školy. Moje matka je tak nemocná, že obdržela poslední pomazání. Přikládám její omluvenku." XXX "Albert snědl můj krém, na který jsem spletla recept. Omluvte ho, prosím, jestli mu budou při řeči unikat z úst bubliny." XXX 34 [pageend36]"Jestli vás Xaver ve třídě zlobí, uštědřete mu pořádný pohlavek. Beru všechno na sebe." XXX "Jestli se Pierette nechová ve třídě jaksepatří, klidně ji potrestejte. Pořád jí říkám, že se ve škole nemůže chovat jako v salonu." XXX "Paní učitelko, omluvte mne, dnes ráno jsem se doma zapomněl. David." XXX "Nemám obchod s kapesníky. Tierry si každý den bere nový, ale starý nevrací. Prosím zjistěte, kam se kapesníky ztrácejí." XXX "Omluvte absenci Filipa. To, co včera snědl, mu zůstalo ležet v žaludku." XXX "Jen klidně trestejte Alberta, když je neposlušný, ale ne tak hrubě. Včera jste mu natrhla ucho." XXX "Potvrzuji, že Erik stokrát opsal text, který jste mu uložila s poznámkou "dej pode- psat otci". Dovolte ale, za co jsem já trestán?" XXX "Moje Suzy má křehké zdraví. Dovolte jí, aby si při tělocvičné koupeli mohla nechat na sobě svetr." XXX "Uvolněte, prosím, Karlíčka odpoledne ve tři hodiny. Musí jít za otce k lékaři a vyřídit mu, že dostal ledvinový záchvat a trpí jako tuleň." XXX "Nechápu jakým právem školní lékařka posypala hlavu mé dcery práškem proti vším. Pokud vím, vši ještě nikomu neublížily a navíc je moje dcera na hlavu dost háklivá." XXX "Dala jste Suzaně tak silný pohlavek, že jste poškodila, paní učitelko, její ušní tym- pán. Když ji nutím, aby šla do školy, neslyší." Vybral a přeložil 5t. Kříž 35 [pageend37]Josef Kratochvil NAUKA O ZÁVISTI Dozvěděli jsme se právě, že prof. Cratoch'wile z university v Misbourgh (Ha.) definoval a rozvinul nový vědní obor. Je jím Invitologie neboli nauka 0 závisti. Jí rozumíme onen stav lidského ducha, kdy jedinec, vlastnící málo nebo nic z určitého hmotného statku, nemůže vystát, když téhož statku má víc někdo jiný. Závist hodnot duchovních je naproti tomu mnohem vzácnější; pokud by někdo v Cechách pozoroval její výskyt, má jej neprodleně ohlásit na adresu zmíněné univerzity. Závistí postižený jedinec, vědeckým názvoslovím závidník neboli závistívec, upírá všechnu svou tužbu a snahu k tomu, aby se majetkový rozdíl mezi oběma objekty vyrovnal nebo, ještě lépe, zvrátil. Nesnaží se však - jak by závistí nepostižený mohl předpokládat - hodnotu svého majetku zvýšit, ale byl by štasten, kdyby ten druhý o svůj majetek přišel. Příklad: tetka A má kozu. Tetka B kozu nemá. Tetka B se nepokouší kozu získat, nýbrž touží po tom, aby tetce A koza chcípla. Z toho spatřujeme, že nenávist jest jevem povahy pasivní a jejím projevem je nečinnost. Je opakem činné energie, hmotné 1 jiné statky . získávající. Zatímco byla činná energie již dávno vědecky zpracována, závist naproti tomu unikala zájmu vědy; prof.Cratochwile se zasloužil o lidstvo tím, že nyní tuto mezeru vyplnil. Zjistil, že závist je měřitelná a stanovil její jednotku. Je jí 1 chamt - hodnota, při jejímž dosažení dochází k puknutí závistí. Chamt se dělí na tisíc milicham- tů (mCh). Prof. Cratochwile vypracoval stupnici úkazů, jimiž se závist projevuje: 100 mCh - počínající šilhavost směrem k cizím statkům. 200 mCh - prsty se chvějí, rty cosi neslyšně mumlají, tvář počíná blednout. 400 mCh - artikulace mumlání se stává zřetelnou, slyšíme závistivce říkat: "ten se má. To se mu to žere. Ten si chodí. Ten si jezdí. To věřím," Pozorujeme hojné užívání zájmena "si" a vazby "tomu se to". 500 mCh - výrazné zblednutí závistí. 700 mCh - závistivec začíná psát do novin a na vysoké úřády stížnosti v tom smyslu, že by se někomu něco mělo zatrhnout, zabavit- či zakázat. Dostavuje se přesvědčení o hluboké nemorálnosti vlastnictví čehosi, co závistivec sám nemá, nebo čeho vlastní o něco méně. 800 mCh - bledost ustupuje zelenému odstínu, dochází k zezelenání závistí. Na tomto stupni již není předmětem závisti majetek jako takový, nevůle a zášt se přenáší přímo na osobu záviděného. Závist se transformuje v nenávist. 900 mCh - záchvaty, zuřivost, prskání. 1 chamt - dochází k puknutí. Profesor Cratochwile zdůrazňuje, že cesta nabytí majetku nikdy není předmětem závisti, nýbrž majetek sám. Nikdo netouží po odříkání, šetření, úmorné práci a starostech, ale chtěl by mít v kapse ty peníze, které to vyneslo. Pan profesor též ohlásil, že jeho příštím krokem bude sestrojení přesné aparatury, která umožní měření těch milichamtů (invitometr). Až potud věda. Jinak bych řekl, že žádných měřících přístrojů snad ani nebude zapotřebí. Vždyt my všichni závist známe i bez nich. Vzpomínám si třeba, kterak jsem před časem pobýval v jedné české pohraniční vísce; mezinárodní napětí se tou dobou již zdárně uvolňovalo a bývalí obyvatelé těch míst se přicházeli opět podívat. Seděli v lesklých automobilech pomalu projížděli obcí a ukazovali si navzájem, pod kterou hromadou kamení a kopřiv jejich rodný domek. Noví obyvatelé stáli za ploty, nevraživě pozorovali automobilové procesí a pronášeli bublavým hlasem: "To věřím. To se jim to jezdí v těch jejich mercedesech. Ti se pane mají." Nebyli to zlí lidé, ti novoosídlenci; jenom už byli napadeni virem závisti a dosáhli nějakých těch čtyř set milichamtů. Jistě by byli ochotni politovat i pomoci, kdyby tamti přicházeli oděni v cárech a ukazovali hladem vystouplá žebra; ale tohle.... mercedesy, tlusté pupky, samý blahobyt a přepych, zatímco já tadyhle stojím za nenatřeným plotem z křivých latěk... špatnost je to a bezpráví. Zatrhnout by se to mělo! Časem se stalo, že i já sám jsem odešel (nikým nenucen, jak dnes mnozí neopomínají zdůraznit) do oněch záviděnihodných 36 [pageend38]končin, kde jak známo mercedesy zrají na větvích jako švestky. Psal jsem domů dopisy s líčením mých uprchlických osudů a když jsem po nějakém čase estébácké- ho zadržování a zabavování začal dostávat i psaní z opačného směru, nestačil jsem se občas divit. Právě jsem tehdy obdržel můj první, začátečnický plat a třebaže si nebylo nač stěžovat, závidět také nebylo co. Četní bývalí známí byli ovšem jiného mínění. Dostával jsem o tom s humorem zprávy, jelikož ne všichni kolegové měli v krvi svou hladinu milichamtů: "Kolik bere ten Kratochvíl v tom Německu?" chtěli vědět někteří. Obdrževši odpověď, upadli na chvíli v- mlčení, přepočítávajíce udanou částku na černý kurs československé měny. "Třicet tisíc korun má ten hajzl měsíčně," pronášeli třaslavým hlasem. "Třicet tisíc korun!" Tváře jim bledly a špičky uší počaly zelenat. Nebylo nic platné vykládat jim, že v tomto přepočtu platím také deset tisíc korun nájemného a ne šedasát kaček jako oni a že lístek na tramvaj mě přijde na dvacku. Ani ti moji bývalí kolegové nebyli zlí lidé; jistě by bývali ochotni mě zahrnout sympatií, kdybych byl z toho exilu posílal úpěnlivé prosby o zaslání staršího prádla a suchých kůrek. Ale třicet tisíc... to nikdy. Ze slušného a celkem oblíbeného kolegy jsem se stal hajzlem. Dodnes se v tom mnoho nezměnilo. Znovu přijíždím do staré vlasti a shledávám se tu s přátelstvím, zvědavostí, souhlasem a pochopením, ale také ovšem se závistí. Až na to, že teď už se závist tváří jinak. Oděla se v roucho vlastenecké neochvěj- nosti a hovoříce o těch, kteří si odešli do ciziny za blahobytem, kteří si pěkně žijí na Západě a kteří si vůbec všelijak mrzce přilepšili, kteří kvůli mercedesům opustili Vlast a vůbec zradili; kdežto my věrní, my stálí, jsme si trpěli. Pardon’ ne "si" trpěli, nýbrž trpěli. Zájmenem vztažným "si" označujeme vždy jen toho druhého, jemuž je záviděno, není-liž pravda. Smířil bych se s tím, kdyby takové názory zaznívaly jen z kouřem zahaleného přítmí podřadných pivnic. Horší už je, když se závistivá nevraživost vůči exilu stává součástí veřejného názoru, šířeného tiskem a proklamovaného politiky; a to politiky ne pouze těch stran, jimž je třídní závist a nenávist podkladem jejich vyčichlé ideologie. Nedávno se vyznamenal jistý politik vládní strany protiexilovým projevem tak nenávistným, že by se za něj nemusel stydět ani soudruh Grebeníček. Bylo by s podivem, kde se v něm ta zášt bere, když řečený pán exil nezná, nebyl v něm a své přátele si z něj jistě nevybírá; ale naštěstí už známe zákony profesora Cratochwiia. Dobrých devětset milichamtů bylo z toho projevu dobře znát. Zejména bylo rozkošné, když rozlícený politik vytýkal emigrantům, že si za cíl svého putování vybrali dobře prosperující země a ne Indii nebo černou Afriku. Ono se šidlo vždycky nějak z pytle vyklube, viďte. Vysídlení do Burkiny Faso by pan politik emigrantům schvaloval, protože by se jim tam bezpochyby vedlo mizerně. Závistivá dušička by zůstala spokojená. Exil v pořádku a funčnosti západních zemí je naproti tomu zrada. Víte, já bych se nesmírně rád s odpůrci exilu setkal. S odpůrci, říkám, ne se závistivci. Setkal a utkal. Promluvil si s nimi v poctivé, ohleduplné diskuzi, jaká je možná mezi uvážlivými, civilizovanými lidmi, kteří přijali demokratický názor za svůj. Věřím, že by mnoho nezůstalo ze vzájemného neporozumnění; že bychom se snadno shodli na tom, ze jak oni usedlí, tak my exulanti jsme si užili svoje, že každý máme svou kupku zásluh a svou kupku hříchů, pohnutky takové i onaké a že každý se za oněch neštastných časů rozhodoval tak, jak mu dovolily okolnosti a jeho vlastní nátura. Ale k tomu ovšem nedojde. Závistivec se nepostaví otevřené diskuzi. A kdyby se i postavil, neposloucahl by, jen by mlel to své "oni si" a "těm se to". Je darmé mu říkat, co je nebo co byl exil a proč se do něj odcházelo. Je marné volání do prázdna; ale přesto. Aspoň si neodpustím tuhle poznámku: za oněch časů se nejen odcházelo, nýbrž i zůstávalo; a jak ten odchod, tak to zůstání mělo své pohnutky. Každý, kdo je puzen touhou zkoumat, proč odcházeli emigranti, necht se rozpomene, proč on zůstal. Byli takoví, kteří měli za to, že tu někdo musí zůstat, aby říkal pravdu. Sám jednoho takového znám. Nepoddal se, podle svých možností bojoval (nejen trpěl), nechával se tahat na výslechy, zavírat, šikanovat, vyhazovat ze zaměstnání. Je to obdivuhodný člověk a já rád uznám jeho morální převahu. Ale jak říkám, znám jen jednoho. Byli jiní, kteří se uzavřeli ve svém nesou- 37 [pageend39]hlasu, uchýlili se do ulity svých chat, svých koníčků, svých přátelských kroužků, v nichž se z plna plic nadávalo na komunisty, i když ovšem opatrně, aby domovnice neslyšela. Nekolaborovali, ale také netoužili se stát mučedníky. Byli ustrašenci, kteří s režimem rovněž nesouhlasili, ale pilně po průvodech a schůzích běhali, holubičky vylepovali, do všelijakých výborů, svazů a íukcí lezli. "Já musím", říkali. "Já mám rodinu." A byli ovšem i takoví, kteří se hbitě za výhodami a prebendami hrnuli, příležitost k povyskočení nevynechali, všech předností mafiánských spřeženectví využívali a zneužívali? pokud nevlezli do Strany, pak jen proto, že je tam, bur- žousty, nevzali. Kde bylo třeba, ochotně podlézali, kde bylo možno, lokty se rozháněli. Do sebešpinavější škvíry se nacpali a když jim Strana a jejich vlastní nenasytnost kázaly, také odstranvali, likvidovali, vyhazovali, uřezávali. Nutno podotknout, že ani tito vydařenci se ještě nepokládali za komunisty a byli by velmi neradi, kdyby jim jejich snaživost dnes někdo připomněl. Ti první mi vším právem mohou vytýkat slabost. Ano, prosím: já jsem utekl a oni zůstali, aby mohli říkat pravdu. Uznávám to. S těmi druhými jsem ochoten se kdykoliv posadit za jedn stůl a vyprávět si o tom, jaké to bývalo v exilu a jaké doma, čeho jsme si kdo užil a jak to všechno, zapítpámbu, nakonec dobře dopadlo. S těmi třetími a čtvrtými se rád budu přít a hádat, pokud se mi postaví. Nevážím si jejich postoje v časech minulých, ale jsou tu, jsou součástí společnosti a nelze je z ní vyloučit jako Červenáčka z Rychlých šípů. Jenom, prosím vás, at se mi tu příliš nevytahují. At se nevyvyšuj! nad exil a neříkají nic o těch, kteří si někam za něčím odešli, zatímco my jsme tady trpěli. Z jejich úst je to tvrzení značně nevěrohodné a je cítit závistí. Českému tisku a demokratickým stranám pak bych doporučil, aby závistí smrdící nepřátelství k exilu neničily součástí své politiky; a aby se rozmyslely, zdali zvěstovatelé tohoto nepřátelství jsou ti praví, koho je možno pověřovat funkcemi a nechávat je, aby z titulu veřejného činitele hlásali závist a nenávist. Může být na pováženou, udělat notorického závistivce zrovna členem nějakého zahraničního výboru; oni se kolem takového zahraničního výboru ochomejtali všelijací lidé ze Západu,: samý mercedes a samý luxus.... ani netušíte, ručička na měřiči překročí devět set milichamtů, blíží se kritickému bodu.... až najednou pan výbor pukne před zraky světové veřejnosti. To by opravdu poškodilo dobré jméno republiky, vidte. ZE SVĚTA KULTURY Dr.Jaroslav Strnad, emeritní redaktor Zpravodaje, nijak po své záslužné práci neodpočívá. Podle rozhovoru, který poskytl Lidovým novinám 16.9. 93 pracuje na svém pátém románu, tentokrát z prostředí Svobodné Evropy. Třetí a čtvrtá práce Dr. Strnada, román “ Zrcadlení” a “Cesta do Damašku” mají v nejbližší době vyjít. Festival Josefa Suka probíhá od 20.září v Praze. V jeho rámci se uskuteční či už se uskutečnilo 18 koncertů význačných umělců, jako je cembalistka Z. Růžičková, Ivan Moravec, Shlomo Mlntz s israelským komorním orchestrem a další. Sám Josef Suk vystoupil několikrát. Téměř polovinu programu vyplnily skladby českých skladatelů. Skladatel Karel Husa, působící ve Spojených státech, dirigoval 16.a 17. září Českou filharmonii. Byla hrána jeho skladba “ Hudba pro Prahu", která byla ve světě provedena více než sedmtisíkrát. Monografie o B. Hrabalovi, kterou napsala švýcarská bohemistka Susanne Rothová, vyšla nyní také v českém překladu. Spisovatel Salman Rushdie, na jehož hlavu vypsala iránská vláda- za knihu Satanské verše- vysokouodměnu, navštívil na pozvání prezidenta Havla Prahu. Z vládní strany byly vysloveny obavy, zda toto pozvání nenaruší vztahy k Iránu. Když kdysi Československo poskytovalo útočiště Hitlerovým odpůrcům, o podobných obavách se nemluvilo.... Nový encyklopedický slovník v jednom svazku, který obsahuje 35.000 hesel ze všech oborů lidské činnosti, vydalo nakladatelství Encyklopedický dům, U michelského lesa 366, 140 00 Praha 4. Slovník stojí 19 USD a lze jej objednat na uvedené adrese. Cembalistka Zuzana Růžičková bude v neděli 17. října dávat benefiční koncert pro organizaci ORT v městském kasinu v Basileji. Lístky je možné objednat na adrese Dr. J. Brownell, Sierenzerstrasse 9, 4055 Basel. 38 [pageend40]Mezinárodni hudební soutěže, která probíhala od 11. srpna do 17. září v Ženevě, Bielu a Winterthuru, uúčastnili se i umělci z České republiky. Soutěžilo se ve čtyřech disciplinách- varhany, lesní roh, housle a zpěv. Mezinárodní jury, v níž zasedal i krajan J. Kotulán z Basileje, udělila druhou cenu 17ti letému Radkovi Baborákovi (lesní roh ). Výtvarník Jiří Švancar bude spolu s dalšími třemi umělci vystavovat své práce v Galerii COLLIS, 18 avenue d’Ouchy, Lausanne, a to od 2. do 23.října. Josef Pejskař, zasloužilý autor vícesvazkového sborníku “ Poslední pocta “, přijel do Prahy, aby osobně předal k uložení na Veleslavíně urnu s popelem Petra Zenkla a jeho choti. Při této příležitosti uvedl J.Pejskař také svoji poslední publikaci o životě a díle P.Zenkla. ZE STARÉ VLASTI Pavel Minařík, bývalý agent československé rozvědky, který po 7 let působil jako hlasatel Svobodné Evropy, byl odsouzen do vězení na čtyři roky za to, že připravil několik variant na výbušinový atentát v této stanici. K výbuchu došlo až v době, kdy Minařík se vrátil do ČSFR. Ministr spravedlnosti J.Novák měl ve své kanceláři 'štěnici “. Když bylo odposlouchávací zařízení objeveno, šel to pracovník informační služby hlásit svému šéfovi. Do druhého dne zařízení beze stopy zmizelo. Laici žasnou, odborníci se diví .... Pražští taxikáři okrádají cizince.Kontrolami bylo zjištěno, že si účtují až desetkrát více než by měli, někteří přímo vybírají marky místo korun.Že jsou schopni i surového zločinu ukázal taxikář, který ukopal k smrti svého kolegu, který se odvážil mu vytknout špatné zacházení se zákazníkem. O nic lepší pověst nemají ani soukromé bezpečnostní služby, které zaměstnávají pochybná individua. Jeden jejich příslušník surově ubil mladého studenta. Připravuje se proto zákon, který by nad těmito službami zpřísnil dohled. Cestovní ruch přinesl za prvých 7 měsíců tohoto roku 750 milionů dolarů a zaznamenal tak přírůstek 45 % proti minulému roku. To vše přesto, že taxikáři, hoteliéři, restaurace se nestydí cizince bezohledně okrádat. Nikomu zřejmě nevadí, že je tu v sázce dobré jméno republiky... Z pěti zpravodajských služeb, které dnes v České republice pracují, mají vzniknout jenom dvě - jedna civilní a jedna vojenská. Je to zatím jenom návrh a jsme zvědavi, zda bude uskutečněn - jde totiž o slušně polštářované židle....... Premier V Klaus je muž neobyčejně výkonný: vedle svých povinností státníka a politika přispívá pravidelně do novin a televize a stačil ještě dát dohromady sborník projevů “ROK zachycující období od dubna 92 do května 93. Daniel Kroupa, místopředseda Občanské Demokratické aliance, v rozhovoru s redaktorem Telegrafu znova potvrdil , že ODA se stavěla za restituci majetku emigrantů a jejich volební právo. Byla to parlamentní levice, která zmařila uplatnění těchto práv v zákonech. Dnes D.Kroupa nevidí možnost plné restituce. Doslova uvedl: “Nemyslím, že by dnes bylo možné provést toto odškodnění ve stejném rozsahu jako v době projednávání restitučních zákonů. Aspoň odškodnění symbolické v podobě akcií nebo obligací by však podle mého názoru mělo být možné". Při všech sympatiích k ODA se obáváme, že symbolická náprava protizákonných opatření sotva najde pochopení jak u exilu, tak i u ministra financí, a zbude jen prázdné gesto ... Malý oznamovatel Účetnictví, fakturaci a ostatní kancel. práce včetně korespondence v němčině provede na computeru zkušená účetní. Tel. 061/ 421 58 14 večer. Krajanské ceny. K prodeji hospodářská usedlost v Horním Benešově u Opavy, cena dle dohody. Tel.081/ 22 41 56. Praha - Klánovice: Mod. vila 2+1, ústř.top., WC, tel., TV, balkon, zahr. basen, se sníd. Fr.24/1 os/den. Tel. 022/347 72 47 18-19 h. Váš nábytek odvezu do Čech. Tel. 052 - 233 40 19. Zima na krku! A co Váš kožich? Je v pořádku? Proto neoddalujte veškerou kožešinovou práci. At už opravy, předělávky na moderní fazónu. Eventuelně na vpínání do látkového pláště. Po likvidaci mi zbyly moderní i klasické kožichy a různé kožešiny. Váš kožešník Král Jiří, Feldstr.17, 8904 Aesh. (ZH), Tel.01/ 737 35 73. 39 [pageend41]Sokolská jednota Luzern pořádá v neděli 7.listopadu v Rossmoos- halle v Emmenbrucke otevřený volejbalový turnaj Sokolské župy Švýcarské Turnaje se zúčastní sokolská i nesokolská družstva __z České republiky, z Vídně a ze Švýcarska. Začátek turnaje v 8 hodin, předpokládaný konec v 18 hodin. Zveme všechny zájemce k hojné návštěvě. Informace: tel. 041/ 55 98 58 REISEBÜRO poz°r: od 16.9 - 24.10. nabízíme (zvláštní lety do Prahy") čtvrtek - neděle (4 dny) neděle - čtvrtek (5 dní) (Fr. 350.-) Od l.září stojí u nás letenka ZH-PRAHA -ZH ČSA l-2x denně Fr. 370.- + 10.—. Dovolenou v Karibiku je nyní možno získat za cenu stejnou jako u Středozemního moře a věřte, je to tam moc hezké! Martinik 2 týdny Fr.159 0.- Isla Margarita Club alles inkl. 2 týdny Fr.2290.- hotel se snídaní (Buffet) 1 týden Fr. 1 570.- Antigua 3 týdny v luxushotelu Half Moon plná pense, sporty zdarma Fr.1198.- Kuba 2 týdny od 9.10.(prázdniny) polopense Fr.2010.- Nejkrásnější pláže v Asii - pohádkové hotely Malaysie 11 dnů inkl. Kuala Lumpur Fr.1990.- týden prodloužení Fr. 420.- Thajsko 17 dní Koh Samui 2 noci, Bankog Fr.238 5.- Každé úterý velké množství nabídek pro (Raschentschlossene) - zavolejte, budeme Vás rádi informovat. U nás můžete dostat vše, co najdete v teletextu či v denním tisku za absolutně stejnou cenu a k tomu nádavkem ochotnou poradu ve vaší mateřštině. Reisebüro C-TOURS Effi Märt Märtplatz 5 8307 Effretikon 052 / 32 70 70 AUTODOPRAVA ČR - CH osob a nákladů (až do 1.6 t) rychle, spolehlivě, levně. Informace: 037 - 42 74 10. Reise - Versicherungen ČEKÁTE NÁVŠTĚVU Z DOMOVA I ODJINUD? Starosti s nemocí, event, úrazem Vás zbaví vhodná pojistka. Naše pojištovna pojištuje Vaše známé a příbuzné do 80 let. Převoz do místa bydliště, podle případu za doprovodu lékaře i přes 80 let. Frau LADA HÁJEK Wurmbühlstrasse 2/30 8405 Winterthur tel. 052/ 232 47 87 nebo 052/ 232 65 60 PŘEKLADY českých listin do němčiny a naopak pečlivě a rychle provádí, ověřuje a opatří úředním ověřením soudní tlumočnice jazyka českého a německého lic.phil.I.Markéta KARASOVÁ Saumstr.54 8003 Zürich Tel.01/463 96 10 Pro krajany podstatná sleva! 40 [pageend42]ARENT AG PRÁVNICKÁ KANCELÁŘ levně poradí, pomůže a zastoupí při: rozvodových a rodinných řízeních dědických a majetkových záležitostech před švýc.úřady (Beschwerden) pojištovacích a nemocenských problémech vymáhání dluhů (Betreibung) právních probl. v samost. firmách přihlašování švýc. patentů zakládání společností (AG - Gründung) a jiných problémech a procesech ve švýcarském a čs. právu! ARENT AG Allg. Rechts und Unternehmensberatung Marktgasse 36, 3011 Bern, Tel. 031/ 220522 a 220770 PENSION MILAN, Zellermoosstr. 75 A-5700 Zell am See - Rakousko Vás zve k levnému pobytu vč. českých specialit z naši kuchyně. Výlety do blízkých velehor s celoroč lyžovaním - Kaprun, Kitzsteinhorn, Krimmler Wasserfälle, Grossglockner, Badgastein, Salzburg, Salzkammergut, Innsbruck, Cortina. Volejte na Tel. 0043/6542/7113 Ověřený překlad z češtiny i slovenštiny do němčiny pro švýcarské a do češtiny pro české úřady a soudy i pro Vaši soukromou potřebu provede ihned JUDR Miloslav KOŘÍNEK Postfach 269, 8132 Egg/ZH Tel. 01/984 17 14 Zavolejte mne od 9-11 hod. a od 16-19 hod. kterýkoliv den SPECTRÜM AG * cestování, lázeňské pobyty a dovolená v Čechách * Europa-Mitfahrzentrale: servisní služba pro spolucestující v autě. Info-telefon 156 7070 00 * odborné porady právní a podnikatelské * ukládání kapitálu v CH a FL * zprostředkování obchodních transakcí a partnerů * realizace prodeje i koupě nemovitostí a pozemků v Čechách * zprostředkování investic v celosvětovém měřítku GENERALAGENTUR, Dörflistrasse 10, CH-8057 Zürich, Tel. 0041-1-312 18 19, Fax 0041-1-312 18 33 [pageend43]AZB 8048 ZÜRICH PP / Journal CH -8048 ZÜRICH Postretouren an: Administration ZPRAVODAJ Postfach 12, CH - 5233 STILLI Switzerland zpravodaj Vydává: Svaz čs. spolků ve Švýcarsku Redakce: L.Křivánek, Allee des Chénes 1, CH- 1723 Marly Administrace, inserce: Zpravodaj, Postfach 12, CH-5233 Stilli Druckerei: Sazba, grafická úprava a tisk: Milan Cimburek, Badenerstrasse 698, CH-8048 Zürich Tel. 01/ 431 68 78, Fax 01/ 432 95 92. PC Konto: Zpravodaj, 80-70357-1 Bank. Konto: SKA, 8022 Zürich - Rathaus- piatz, ZPRAVODA3, 634699-71. Podepsané články nemusí vždy vyjadřovat názor redakce. Nevyžádané rukopisy se nevracejí. Časopis Čechů a Slováků ve Švýcarsku Čechov a Slovákov vo Švajčiarsku Zeitschrift der Tschechen und Slowaken in der Schweiz Monatszeitschrift / Vychází měsíčně Celoroční předplatné: ve Švýcarsku SFr.40.- v Evropě SFr.45.- zámoří (letecky) SFr.50.- Ceny inserátů ve Zpravodaji: Celá strana 380.- 1/2 strany 190.- 1/3 strany 130.- 1/4 strany 100.- 1/6 strany 70.- 1/8 strany 55.- Malý oznamovatel: Za 1 řádek o šířce 40 písmen SFr. 7.- Zvláštní slevy: při opakování inserátů, oznámení o kulturních pořadech, seznámení. Inseráty zasílejte na adresu: Zpravodaj, Postfach 12, CH 5233 Stilli nejpozději do konce měsíce. für Versicherungs-, Finanz- und Unternehmensberatung > sowie Immobilienhandel und Vermittlung Kreuzplatz 20, 8008 Zürich (Schweiz) Telefon: 01 -932 32 22, Telefax: 01 -932 52 03 Provoz s obsluhou 24 hodin denné, dtto neděle i svátky. GOdJCMM ÄÔ3 a (5söm da dffijS aliß Jistě Vám přijde vhod možnost uzavřít výhodné pojištění na nemoc, úraz a úmrtí, event, převoz nemocného či zemřelého na náklady pojišfovny (i nad stáří 85 let). Pojištěni od 0,22 šv. Fr. na osobu a den !!! [pageend44]