VĚSTNÍK ČESKOSLOVENSKÉ NÁRODNÍ RADY AMERICKÉ Čís. 269 Říjen 1977 KU DNI 28. ŘÍJNA 1977 Uplynulo 59 let ode dne, kdy byla ustavena Republika československá, ve které mohli svobodně a rovnoprávně žít Češi, Slováci a Podkarpatští Rusíni spolu s jinými národnostními menšinami v politické, národnostní a náboženské snášenlivosti. Veřejný řád tohoto svobodného, neodvislého a mírumilovného státu byl založen na úctě k vlastní ústavě i k vlastním zákonům a na svědomitém dodržování všech mezinárodních závazků. Životní mízou tohoto státu byla úcta k člověku, duch křesťanského humanismu presidenta Tomáše Garrigua Masaryka a jeho spolupracovníků. Proto všichni, kteří prožívali ono požehnané dvacetiletí svobodného Československa, vzpomínají na ono nezapomenutelné období s pocity vděčnosti, lásky a hrdosti. Touha po opětovném návratu úcty k vlastní ústavě, k vlastním zákonům, a touha po dodržování mezinárodních smluv, spolu s úctou k člověku, však žije dodnes - přes útisk nacismu a komunismu, navzdory vší převýchově - a to i u těch, kteří pro svoje mládí sami nic takového nezažili. O tom nejvýmluvnější svědectví vydává Charta 77, která volá po splnění právě těchto požadavků. Nežije tedy odkaz 28. října pouze v srdcích nás, Američanů československého původu, ale především také v Československu samotném. A v tom je nejlepší záruka, že se Československo opět dočká své svobody a neodvislosti. Dnes po zveřejnění Charty 77 svět o této touze a tomto odhodlání československého lidu dobře ví. Právě v těchto dnech probíhá v Bělehradě konference 35 států, na které se jedná mimo jiné o dodržování mezinárodních úmluv, týkajících se lidských práv. Doufejme, že tato konference pomůže uspíšit příchod onoho vytouženého dne, kdy budou splněny nejen požadavky Charty 77, ale kdy se Češi, Slováci a Podkarpatští Rusíni budou moci navrátit do lůna svobody a neodvislosti, v duchu zásad 28. října. Československá národní rada americká Z bělehradské konference Konference byla zahájena dne 4. října. President Carter přičítá velkou důležitost jednání a proto jmenoval vynikající osobnost v americkém životě Arthura Goldberga, bývalého vyslance u Spojených národů, aby vedl americkou delegaci a mluvil za presidenta Spojených států. Vyslanec Goldberg ve svém úvodu zdůraznil postoj své země: “Kořeny hlubokého závazku Spojených států spočívají na evropské bezpečnosti a spolupráci. Americká delegace v Bělehradě chce postupovat odpovědně a zaujme jasná a otevřená stanoviska, samozřejmě také v otázce lidských práv. Nechce vyvolávat konfrontace, ani vytvářet překážky pro jednání, ale půjde jí o využití možností k uvolňování napětí a dát tomu lidštější tvář”. Konfrontace však nastala hned v prvých dnech jednání. Zástupci západní Evropy obvinili vlády zemí za železnou oponou, že neplní závazky Helsinské dohody a neuznávají lidská práva. Komunistické vlády se stále drží zásady, že žádný stát nemůže ovlivňovat druhé, což prý je vměšování se do vnitřních záležitostí. Smutný byl výstup čs. delegáta, sovětského vrtichvosta, který tvrdil, že v Československu je větší svoboda než kdekoli na západě. (Obsazení Československa sovětskou armádou není vměšování se do vnitřních záležitostí?) Velice se uplatňovala naše kongresní komise pro bezpečí a spolupráci (Congressional Committee on Security and Cooperation), o které jsme již mnoho psali. Připravovala se důkladně na Bělehrad, získávala si materiál, vyslýchala svědky, např. vyžádala si od Československé národní rady americké materiál o porušování Helsinské dohody komunisty, svolávala konference etnických skupin a poradců atd. Ze zpráv z Bělehradu se dovídáme, že se o tomto usvědčujícím materiálu často mluví v zákulisí jednání a to v prvé řadě o Sovětském svazu a Československu. S radostí konstatujeme, že mluvčí za svobodu Československa dobře připravili svou obžalobu čs. komunistické vlády. Československá národní rada americká přispěla celkovým rozborem přestupků proti občanům a jejich svobodě, dokumentací o porušování lidských práv s patřičnými doklady, dále přiložila anglický překlad Charty, zprávu o poměrech připravenou Amnesty International atd. Rada svobodného Československa též připravila věcný materiál. Dále si kongresní komise přivezla řadu závažných dokladů svědků. Je to obsažné obvinění československého režimu, že nedodržuje v ničem Helsinskou dohodu: jsou stále rozděleny rodiny, děti bez rodičů, manželky bez manželů, nesmí se cestovat na západ (jen velice omezeně), nesmí se volně psát, ani se shromažďovat k projevům, atd. Hned v prvých dnech byla československá vláda obviněna, že brání volnému “toku informací” (flow of communication). Zahraniční rozhlas je rušen, pošta je censurována, knihy a časopisy jsou zabavovány. Západní noviny a literatura jsou jenom pro ty “nejspolehlivější”, takže ani badatelé, lékaři, techničtí odborníci atd. nedostávají potřebnou odbornou literaturu ze svobodného světa, jak by potřebovali pro svou vědeckou práci. Poukazovalo se na to, že Československo podepsalo tzv. Závěrečný dokument (Final Act), ale že znemožňuje šíření všech informací, když je nemůže zcela kontrolovat. Před zahájením konference komunistické země se pokusily dodat si lidštější vzhled. Sovětský svaz se však marně honosil novou konstitucí k oslavě 60. výročí bolševické revoluce. Československo vydalo “směrnici o úpravě právních vztahů k čs. občanům, kteří se zdržují v cizině bez souhlasu čs. úřadů”. Je však zřejmé na první pohled, že je to ďábelský výmysl na vydírání peněz a důvěrných informací a k tříštění exilu. [pageend1]VĚSTNÍK October 1977 Organ of the Czechoslovak National Council of America Published monthly (Except bi-monthly July-August) Subscription $2.00 a year - Outside U.S.A. $3.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 Second Class Postage paid at Chicago, Illinois VĚSTNÍK Říjen 1977 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. - Mimo U.S.A. $3.00 Redaktorka - Vlasta Vrázová Úřadovna: 2137 S. Lombard Avenue, Cicero, Illinois 60650 Tel.: 656-1117 Soudy s disidenty V jedné věci čs. vláda rozhodně prestrelila. Snad chtěla dokázat před světem, že může “svobodně” dělat co se jí zachce, a tak dala volně průchod svému vzteku a nenávisti proti Chartě. Troufala si ve dnech bělehradské konference vykonat soud nad obžalovanými ve spojení s Chartou. První soud se konal v Ústí n. Labem. Obviněn byl Vladimír Lastůvka, 35, z Děčína a Aleš Macháček, 31, agronom, že rozšiřovali v ústecké továrně text Charty. Ani jeden, ani druhý nepodepsal Chartu. Byli odsouzeni na tři-a-půl let vězení. Hned nato se konal soud v Praze se čtyřmi disidenty: Byli to dramatik Václav Havel, jeden ze tří původních mluvčích Charty, obviněn, že se pokusil odeslat memoiry býv. československého ministra do ciziny (snad dr. Prokopa Drtiny, ministra spravedlnosti ve dnech komunistického puče); Jiří Lederer, žurnalista, který byl od ledna 1970 vězněn už po třetí, obviněn že pašoval do ciziny autorům rukopisy, kterým nebylo dovoleno vydávat spisy doma; dramatik František Pavlíček, že pomlouval čs. stát ve svých článcích v cizině; býv. divadelní ředitel Ota Ornest, který sice jediný ze čtyř obžalovaných nepodepsal Chartu, ale měl prý “nepřátelské styky s cizinou”. Ředitel Omést, vězněný od ledna, nalézá se ve špatném zdravotním stavu. Nemohl vzdorovat stálým výslechům a nátlaku, konečně doznal svou “vinu” a byl odsouzen na tři-a-půl let vězení (tentýž trest, jaký postihl dva odsouzence v Ústí, což je nápadné(. Jiří Lederer prohlašoval svou nevinu a byl odsouzen na tři roky vězení. Dramatik Pavlíček a Václav Havel dostali 17 a 14 měsíců podmínečně na tři roky. Soud trval dva dny a byl t^jný. Nikdo nebyl připuštěn, jen nejbližší rodina. Marně žádala organizace Amnesty International, aby směla vyslat svého pozorovatele právníka dr. Bernarda Simonse. Mezinárodní organizace pro ochranu politických obětí si stěžovala čs. ministru vnitra dr. Obzinovi, že dle čs. právního řádu soud s obžalovanými měl být přístupný veřejnosti. Tento okázalý čin Čs. komunistů byl odsouzen i přítomnými komunisty v Bělehradě, když došla zpráva tiskové služby Reuter. Vzbudilo to všeobecný údiv. Komunisté se shodovali (sice ne veřejně, ale v rozhovorech v zákulisí), že pražská vláda byla “neuvěřitelně stupidní”, že se dopustila tak hloupého činu. Máme co děkovat čs. komunistům, že podali nejpádnější doklad o své vládě násilí a bezpráví. Mluvčí za chartisty Původně byli tři: prof. Jan Patočka, Václav Havel a dr. Jiří Hájek (jediný komunista). Po smrti prof. Patočky a po věznění Václava Havla bylo nutno je nahradit novými: uvolili se prof. Ladislav Hejdánek, člen filosofického ústavu Akademie věd, a zpěvačka Marta Kubišová, známá svou “Modlitbou” na rozhlase v době sovětské invaze. Dr. Hájek nebyl dosud vězněn, ani povolán před soud. Asi si komunisté neví s ním rady, těšil se mnoho let jejich důvěře a zastával vysoké úřady, byl ny. vyslancem u Spojených národů. Nyní prý požádal o finanční pomoc pro ty, kteří ztratili práci za to, že podepsali Chartu (v Československu totiž neexistuje podpora v nezaměstnanosti). Byl o tom zajímavý článek v Times v Londýně. Další obětí je hudebník Vratislav Brabenec, z kterého se stal pasák krav, a historik dr. Jan Tesař, který se marně ucházel o práci v hřebčinci. Nobelova cena míru Amnesty International Organizaci Amnesty International byla udělena cena míru ve Štokholmu. Tato mezinárodní organizace právníků byla založena v Britanii, aby obhajovala politické vězně (prisoners of conscience). Ve Spojených státech je několik odboček s ústředím ve Washingtonu, D.C. Amnestie vysílá pozorovatele, právníky a odborníky, do zemí, k soudu obžalovaných z politických přestupků, a vyvíjí nátlak na vlády. Dle slov Thomase Hammarbergra ve Švédsku, předsedy výkonného výboru, v r. 1975 se organizaci podařilo osvobodit 1,688 politických vězňů. (Na bělehradské konferenci předložila Amnestie zprávu o poměrech v Československu, kterou ČSNRA též přiložila ke svému materiálu). Zlatá medaile míru Brežněvovi V září došla nás zpráva z Moskvy, přes Prahu, která dosud nebyla vyjasněna. Dne 13. září Lidová Demokracie uveřejnila tiskovou zprávu z Moskvy, nadepsanou “Beseda L. Brežněva s K. Waldheimem”. V článku se dočítáme, že za své návštěvy Moskvy generální tajemník Organizace spojených národů dr. Kurt Waldheim udělil Brežněvovi Zlatou mírovou medaili “na znamení uznání za důslednou a plodnou činnost pro blaho celého světa a bezpečnost národů . . . Besedy, jež se konala v srdečném a přátelském ovzduší, se zúčastnili člen politického byra ÚV KSSS a ministr zahraničních věcí SSSR A. Gromyko, pomocník generálního tajemníka Úy KSSS A. Alexandrov a náměstci gen. tajemníka OSN A. Ševčenko a R. Guyer. Generální tajemník OSN Kurt Waldheim, který byl v Sovětském svazu na oficiální návštěvě na pozvání rady ministrů SSSR, včera odletěl z Moskvy”. Medaile míru Brežněvovi je výsměch celému světu. Zpráva o jedné větě se objevila v několika časopisech ve Spojených státech a zmizela do ztracena. Tajemství trvá. Nebyli jsme si vědomi toho, že Spojené národy udělují zlatou medaili míru. Od kdy? A jak to, že generální tajemník Spojených národů byl pověřen udělit odměnu za mír právě Brežněvovi, který všude a vytrvale znásilňuje svobodu - nejen v Československu - který je zodpovědný za invazi a dnešní násilné obsazení Československa Sovětským svazem. K rozluštění záhady, Československá národní rada americká žádala o vysvětlení amerického vyslance u Spojených národů Andrew Younga tímto dopisem: 2 - Věstník [pageend2]The Hon. Andrew Young U.S. Ambassador to the United Nations New York, N.Y. “Dear Mr. Ambassador: The Czechoslovak National Council of America believes that you should be informed that under the dateline of September 13 Lidová Demokracie and other Prague newspapers published a newsitem which seems incredible to us. We were unable to find its confirmation in American newspapers. Czech newspapers reported that during his visit to Moscow the Secretary General of the UNO, Dr. Kurt Waldheim, bestowed upon President Leonid Brezhnev a golden UN Peace medal for promoting world peace. Should this information be correct, American citizens of East and Central European descent would be more than astonished for it is a well established fact that the Soviet armed forces, together with units of other Warsaw Pact countries, invaded and occupied Czechoslovakia on August 21, 1968 by an act of unprovoked aggression in violation of the Principles of the U.N. Charter. This was done on the personal order of none other than Mr. Brezhnev himself. In view of this fact it seems a mockery of the United Nations, whose guiding principles (Article 2 of the Charter) were openly flouted by Mr. Brezhnev, to bestow upon him a U.N. Peace Medal. In recognition of what? Of his disregard for the principles of the U.N. Charter? We hope that you are in a position to assure us of the falsehood of the above information and feel certain that you would prevent such a mockery from ever taking place at the United Nations.” Czechoslovak National Council of America Dr. M. Ferjencik, Pres. Dr. Francis Schwarzenberg, Vice-Pres. Čemu Praha říká “Amnestie” Ústřední věstník České socialistické republiky ze dne 1. června 1977 zveřejnil “Směrnice o úpravě právních vztahů Československé socialistické republiky k občanům, kteří se zdržují v cizině bez povolení československých úřadů”. Tyto směrnice byly schváleny usnesením vlády ze dne 16. března 1977. Komunistická propaganda se snažila a snaží vyvolat dojem, že tyto Směrnice uvolňují dosavadní praxi, pomáhají řadě lidí v jejich obtížích, usnadňují oboustranné styky, ulehčují sjednocení rozdělených rodin a tak plně odpovídají duchu Helsinských dohod. Tento dojem má jistě být také vyvolán tím, že hned první článek Směrnic říká, že je třeba využít všech možností československého právního řádu, zejména a) vydat cestovní doklad k návratu do Československé socialistické republiky, nebo b) vydat souhlas k trvalému pobytu v cizině atd.” (arci jen tomu, kdo podpisem stvrdí, že bude na věky mlčet, jak se později dočítáme). Proč s tím přišla Praha právě nyní? To je jasné. Dříve než se sejde v Bělehradě konference k přezkoumávání dvouleté zkušenosti s dodržováním Helsinských dohod, chtěla pražská komunistická propaganda zřejmě vzbudit zdání, že Československo nad jiné vyniká úctou k lidským právům. Jako obvykle, je to jen kouřová clona. Ve skutečnosti tyto směrnice porušují platné, Prahou podepsané mezinárodní smlouvy i československou ústavu samotnou; zavádějí stav mnohem horší, než byl dosud a ještě k tomu chtějí rozvrátit jednotnost Udí československého původu, žijících v cizině. Především však chtějí směrnice zastrašit návštěvníky z Československa, krajany a uprchlíky žijící v zahraničí, aby nekritisovali, či lépe řečeno: aby neříkali pravdu o dnešních poměrech v Československu. To ie tedy ta “úcta k lidským právům”. Směrnice porušují závazky, které Československo přijalo podepsáním “Mezinárodního paktu o občanských a politických právech”, který zaručuje každému občanu signatářského státu právo svobodně vycestovat z kterékoli země, včetně své země, a svobodně se do své země vrátit. Tento pakt dále zaručuje právo svobodného projevu a , svobodného mínění. Směrnice porušují také tento závazek tím, že hrozí odnětím státního občanství a řadou dalších sankcí každému československému občanu, který v cizině “vyvíjel nebo vyvíjí jakýmkoli způsobem činnost státu nepřátelskou nebo takovou, která porušuje zájem Československé socialistické republiky. Půjde o osoby, které zejména vystupují s nepřátelskými projevy v zahraničním tisku, rozhlase či televizi nebo na shromážděních organizací a institucí v cizině nebo se účastní nepřátelských akcí anebo jinak veřejně znevažují socialistické zřízení v Československé socialistické republice, její spojenecké svazky, snižují vážnost československých představitelů a československých státních a společenských institucí.” Toto ovšem může tvrdit Praha o kterémkoli z nás, který vůbec kdy promluvil, něco napsal, či čehokoli se zúčastnil - třeba jen oslavy narozenin T. G. Masaryka. Směrnice také porušují Závěrečný akt Helsinské konference a to jak celým svým zaměřením, tak i tím, že v zásadě nepovolují návštěvy nebo vystěhování dětem těch exulantů, kterým bylo odňato státní občanství nebo kteří nebyli propuštěni ze státního svazku. Směrnice také zakazují, snad s jedinou výjimkou pohřbu, návštěvy v zahraničí rodinným příslušníkům takovýchto prašivých ovcí, ale dovolují je rodinným příslušníkům osob, které jsou v očích Prahy ovcemi “hodnými”. Toto rozlišování porušuje navíc samotnou ústavu, která zaručuje rovnoprávnost všech občanů. Je tedy jasné, že Směrnice porušují “Mezinárodní pakt o občanských a politických právech” (v Československu vstoupil v platnost dnem 23. března 1976), “Závěrečný akt Konference o bezpečnosti a spolupráci v Evropě” (podepsaný v Helsinkách dne 1. srpna 1975) i samotnou československou ústavu. Podávání a vyřizování příslušných žádostí je krom toho tak obtížné, spojené s dlouhými čekacími Ihůtami, s nutností opatřování celé řady často nedostupných dokladů i s možností tak vysokých poplatků, že opravdu nelze mluvit o nějakém ulehčení či o nějaké liberalizaci dosavadní praxe. Z dosavadní praxe však zůstává nezměněno jen to, že výsledek je zcela nejistý, ponechán spíše zvůli stranických činitelů než pravidlům právního řádu. Ze zkušenosti dobře víme, že komunistické režimy soustavně porušují svoje vlastní ústavy a zákony i slavné mezinárodní smlouvy a že ztěžují lidem život. Tak je tomu i tentokráte. Nejhorší neúcta k lidským právům se však tentokráte projevuje jinde. Pražská vláda dobře ví, kolik lidí touží po sloučení rozdělených rodin; kolik starokrajanů i nově přistěhovalých uprchlíků touží navštívit svoje příbuzné v Československu či shlédnout vlast svých předků. Praha dobře ví, kolik lidí československého původu je ochotno zaplatit návštěvu svým příbuzným žijícím v Československu, aby se s nimi mohli v cizině sejít. Nové Směrnice umožňují splnění těchto tužeb a přání, ale za jednu cenu: MLČET! Kdyby starousedlík po návratu řekl, co v Československu viděl; kdyby se uprchlík zmínil o tom, co v Československu zažil; kdyby návštěvník z Československa řekl popravdě, jaký je dnes v Věstník - 3 [pageend3]Československu život; kdyby někdo byl činný v některé ze zahraničních národních organizací; tu ihned pro něho a celou řadu dalších osob zaniká naděje na sloučení rodin, na zájezd do Československa či na návštěvu příbuzných z Československa. A kdyby někdo přesto do Československa jel, tu opravdu nelze říci, co by ho tam čekalo a zda by se ve zdraví vrátil. Toto je vyděračství nejhrubšího zrna, ale Praha zřejmě doufá, že celá řada lidí tomuto nátlaku podlehne; že bude ochotna žádanou cenu splatit a že bude MLČET. Praha doufá, že tím rozbije jednotnost krajanského živlu v cizině, který dosud věrně prosazoval požadavek svobody a neodvislosti pro dnes porobené Československo. Praha doufá, že tak v zahraničí zmlkne hlas, který o dnešním Československu říká pravdu. A ke všemu ještě Praha doufá, že ve světě vznikne dojem - právě než se sejde konference v. Bělehradě - že velkodušná československá vláda udělila novou “amnestii”. Tomuto podvodu snad nepodlehne nikdo! My rozhodně mlčet nebudeme. Československá národní rada americká Z událostí v Československu Pražská vláda se dlouho bránila proti zvýšení cen a ráda poukazovala na zdražení cen na celém nekomunistickém světě. Zatím čs. hospodářství zápasí s těžkostmi, které nelze déle tajit. Československý vývoz zboží na východ nepřináší potřebné valuty a vývoz na západ je slabý. A jsou to valuty, dolary, marky, atd., kterých je zapotřebí k nákupu na světovém trhu. Zvýšení ceny sovětské ropy narušilo důkladně čs. žebříček, a donutilo vládu přistoupit na “Úpravu cen”. Zdražuje se v první řadě dovážené zboží: káva o 50 procent (nescafé stojí 67 kčs. za 5 dkg), čaj, čokoláda, vlněné zboží atd. Zlevňuje se zboží na které není odbyt: barevné televize, elektrické přístroje atd. To však nevysvětluje a neomlouvá zvýšení cen a nedostatek domácích potravin. Američtí návštěvníci vypravují, že zeleniny bylo i v létě málo a tak malý výběr, že byly zase fronty. Teď se stojí ve frontě někdy i na mléko a na chleba, kterého bylo vždy dostatek. Maso též zdražilo a není často k dostání Qedině drůbež). Než by stály frontu, pracující ženy jdou do restaurace, pokud jim prostředky stačí. Proč takový nedostatek potravin? táže se každý. Po znárodnění hospodářství zavládly těžké časy na venkově. Mladší lidé utíkali do měst a pracovali raději v továrnách. Vláda byla nucena hledat jiné řešení, aby dostala pracující domů na venkov. Zvýšila podstatně výplatu za pracovní jednotky v zemědělství a za práci v družstvu. Již několik let se poměry na venkově tak zlepšily, že venkované se měli - a dosud mají - mnohem lépe než mnozí lidé ve městech, rozhodně co se týče nákupu a zásobování. V JZD si zemědělské síly mohly též hodně přivydělat a když se koncem roku družstvo mohlo vykázat prospěchem (skutečným, ale také i fingovaným) dostaly novoroční odměnu. Někdy tyto odměny dosáhly desetitisíce kčs. Pražští občané pak pozorovali nájezdy kupujících ’’jezedaček”, které si vybíraly všechny možné elektrické přístroje do domácnosti, barevnou televizi atd. Mnozí venkované si za tuto dobu zvelebili domov a zmodernizovali stavení, takže celá vesnice dostala pěkný vzhled. Teď ale se prý budou uskrovňovat, nabádá je režim. Byl snížen jejich nárok na počet slepic a prasat pro domácí spotřebu. V traktorových stanicích se snižují mzdy z 10 kčs. na 8.50 kčs. na hodinu atd. Má být méně “přesčasu” a odměn. Na co si však návštěvníci stěžují nejvíce je úplatkářství. Po návratu z Československa krajané vypravují, že úplatkářství vzrostlo do neslýchané výše. Uplácí se nosič a celník na letišti, kteří si pracují do ruky, při vyclívání a u váhy. Za přesváhu se má platit $60., prozrazuje tajemně nosič, ale když se mu dá něco pod rukou, zařídí si to s celníkem, že se o zavazadlech již nemluví. Uplácí se prodavačka, ošetřovatelka, i lékař, aby měl čas na pacienta. Kde jindy stačila dvacítka, teď se podstrkává padesát kčs., a také i stovka za různé služby, které mají být samozřejmé. Podplácí se i u benzínové pumpy, za úplatek mechanik najednou objeví, že má náhradní součástku do auta, atd. Zátopek rehabilitován Po devíti letech olympijský vítěz a nejslavnější sportovec Československa Emil Zátopek byl vzat na milost. Za doby Dubčeka projevil názor, že by si přál sócialismus s lidskou tváří. Byl za to degradován, vyloučen ze strany a zbaven svého postavení. V roce 1971 byl již ochoten se kát ze svého omylu, ale vládě to trvalo dalších šest let, aby sí ho prověřila a vzala zpět. K jeho pětapadesátým narozeninám/dostal diplom první třídy za zásluhy o tělesnou výchovu. / Vševojenská ideologická konference byla zahájena v Praze dne 12. září. Zúčastnil se ústřední útvar sovětské armády v obsazeném Československu. Automatická telefonní linka mezi Československem, Britanii, Švédském a Finskem byla zahájena v létě. (Ve zprávě se nepraví, že rozhovory jsou odposlouchávány). Americká tisková služba United Press hlásí, že populární mladý zpěvák Jaroslav Hutka má zakázáno vystupovat. Ve svých písních kritizoval režim a má být s ním zahájeno trestní řízení. Do Rakouska přijeli další vyhoštěnci a žádali o politický asyl. Jsou to: Alois Jurník, profesor fyziky a matematiky v Olomouci, naposledy zaměstnaný jako skladník, a Evžen Menert, naposledy zaměstnaný jako topič v Praze. Prof. Jurník neměl dovoleno učit, ani vědecky pracovat již několik let. Podobný osud postihl i dr. Menerta, kterému nebylo dovoleno působit na pražském filosofickém ústavu. Kdysi přispíval do odborného časopisu vydávaného Čs. akademií věd. Měl dovoleno dokonce jezdit i do ciziny: od 1964 do 1966 byl v Ghaně a ve Spojených státech od r. 1968 do 1969. O svém pobytu v Ghaně napsal zajímavou reportáž, která vyšla v Literárních novinách pod názvem “Na západ od Londýna” a později i knižně. O vyhoštění signatářů inž. Leštinského s rodinou a dr. Krejčího jsme již psali. Ve všem pražští zrádci nápodobují Moskvu: trestají vězením občany, když vysloví touhu po lidských právech a vyhošťují další, aby se jich zbavili a aby Západ přestal o nich psát a pro ně agitovat. Organizace Amnesty International se zabývala případem sovětského vědce Valentina Turčína, který je znám na Západě svou vědeckou prací a který dostal pozvání od kolumbijské university ve Spojených státech. Provinil se tím, že r. 1973 založil s několika občany odbočku Amnesty International, načež byl zbaven svého místa v moskevské vědecké laboratoři. Do roka byl vyhozen z podřadného místa poté, co se veřejně zastal nositele Nobelovy ceny míru Andreje Sacharova. Od té doby je bez místa. Živil se všelijak, ale nepřestal pracovat v úzké skupině několika jednotlivců v kontrolování dodržování - a nedodržování- Helsinské dohody v Sovětském svazu. Jeho spolupracovníci Orlov, Ginzhurg a Ščaranský byli zatčeni. Případ vyvolal velké pohoršení ve světě, ujala se toho Amnesty International, takže sovětská vláda uznala, že bude nejlépe Turčína vyhostit. Dostal povolení emigrovat do Izraele, ačkoliv není židovského původu. Pravděpodobně pojede odtamtud do Spojených států. 4 - Věstník [pageend4]“Pod jednou střechou s T.G.M.” Tak nadepsala svoje hřejivé vzpomínky Jarmila Kaloušová, sekretářka prvního presidenta Československé republiky Tomáše Garrigue Masaryka od dvacátých let až do jeho smrti v září 1937. Pracovala s ním na pražském Hradě, měla svůj pokojík v zámku v Lánech, kde se prý zdržoval nejraději. Provázela T.G.M. a jeho rodinu - nejčastěji to byla dcera Olga s dvěma synky, dr. Alice Masaryková a často i syn Jan - do letních sídel v Topolčiankách, v židlochovickém zámku a v Bystřičce, kam Masaryk jezdíval již před první světovou válkou. Autorka měla tedy možnost poznat prezidentovy pracovní zvyky, jeho záliby a způsob života. Pro pompéznosti v něm nebylo místo. Jedné neděle v Lánech padlo po obědě rozhodnutí, že se pojede na Křivoklát. Autorka vypráví: “Přijíždíme do městečka. Jaká událost! Mimojdoucí zahlédli pana prezidenta a zastavují se překvapeni, udiveni, a u vytržení hledí za vozem. Zastavujeme u restaurace pod hradem. Auto ještě nestojí, ale já mám naspěch, abych už byla venku. Pan prezident mě zadrží: ‘Dej pozor, holka, ať nepadneš!’ - V restauraci je připraven velký stůl s čistým ubrusem. Četnická motorka jela totiž před námi, aby restauratéra připravila na vzácnou návštěvu. Jelikož je neděle, jsou všecky stoly obsazeny výletníky. Ti vstávají, uklánějí se, zdraví pana prezidenta. Z očí jim hledí úcta, láska, oddanost, také zvědavost a to všecko. A pan prezident klidně popíjí kávu a přikusuje vánočku, jako i my ostatní. Zdá se, že je mu tady docela dobře.” Ve vzpomínkách Jarmily Kaloušové jsou zachyceny momentky ze setkání T.G.M. s různými známými postavami první republiky: měl se prý velmi rád s Antonínem Švehlou, dlouholetým ministerským předsedou: vážil si dr. Edvarda Beneše, kterého doporučil v r. 1935 za svého nástupce . . . Potkáváme se s Karlem Čapkem, Aloisem Jiráskem a mnoha dalšími. Po cvičení žen na IX. Všesokolském sletu poděkoval prý pan prezident náčelnicí Marii Provazníkové hezkým pohlazením - a tu se dovídáme, že autorka je její sestrou. - Knížka je úhledně upravena a její procítěný obsah oslovuje vlastně každého: je příspěvkem ku vzpomínkám těch, kdo prožili Masarykovu republiku, je poučením pro ty, kdo ji nepoznali. Velmi ji doporučujeme. J. Netík Vydalo nakladatelství Sixty-Eight Publishers Corporation, Box 695, Postal Station “A”, Toronto, Ont. M5W 1G2 Canada, stran 146, pět fotografií z autorčina archivu, cena: $6.-) Zprávy oblastí a odboček Zpráva o činnosti odbočky ČSNRA “T. G. Masaryk” v Los Angeles za červen - srpen 1977. Členové výboru odbočky se podíleli na přípravách akcí v “Týdnu porobených národů” v Los Angeles (červenec 17.-23., 1977) společně s jinými representanty Captive Nations. Slavnostní shromáždění se konalo v letním hudebním pavilonu v Mac Arthur Park dne 16. července. Zúčastnili se zástupci 11 porobených národů z Evropy a delegace Kuby. Kromě presidenta Captive Nations v Los Angeles Dr. O. J. Klejnota promluvili hosté: Councilman Arthur Snyder, Assemblyman Mike Antonovich, paní Kathleen Crowová, presidentka kalifornské konzervativní unie a význačný kubánský spisovatel v exilu pan Fulgencio Gil. Shromáždění zaslalo presidentu Carterovi rezoluci, ve které mimo jiné bylo připomenuto, že president nevyhlásil žádnou proklamaci k “Týdnu porobených národů”. (Učinil tak později, 20. července). Pak se shromáždění odebralo k pomníku maďarských bojovníků za svobodu, kde byl položen věnec. Mše svátá za lid porobených národů byla sloužena v kostele sv. Basila v Los Angeles za účasti Rev. Jaroslava Popelky, S.J., který je kaplanem Captive Nations a našim obětavým členem. Přesto, že na akce k “Týdnu porobených národů” byli pozváni čs. krajané věstníkem odbočky ČSNRA (400 výtisků) a nástěnkou v sokolovně, účast na shromáždění v Mac Arthur Park byla velmi malá. Autokolony s vlajkami a transparenty od sokolovny se zúčastnilo pouze 5 aut. To, že byla doba dovolených a teplota přes 100 stupňů F neomlouvá tak nízkou účast. V Los Angeles a okolí žije 10,000 Čechů a Slováků! Chceme-li po amerických politicích, aby hájili naše zájmy a našeho národa doma v Bělehradě, při obchodních jednáních s komunistickými státy, při uvolňování zadržených dětí a povolování návštěv, pak musíme zástupcům amerických volitelných úřadů demonstrovat, že je nás značný počet (spolu s ostatními exulanty z Východu), který může mít vliv na příští volební výsledky. Jiří Breber U příležitosti 59. výročí založení Československé republiky bude vyhlášen starostou T. Bradleym - Československý den (Czechoslovak Day in Los Angeles) v neděli 23. října 1977. Program dne: Odpoledne ve 2:00 hod. Slavnostní vztyčení čs. vlajky (Czechoslovak Flag Raising) před budovou radnice v Los Angeles. Sponsorují: Československá národní rada americká, odbočka “T. G. Masaryk”, Americký Sokol Los Angeles, Společnost pro vědy a umění, Los Angeles, Pasadenská Beseda, Československé spolky v Americe, Lodge Los Angeles No. 458, Katolická misie sv. Cyrila a Metoděje v Los Angeles a další čs. organizace. Dostavte se v hojném počtu vzpomenout významného dne v dějinách Československa. Národní kroje, sokolské a skautské stejnokroje jsou vítány. Odpoledne ve 4:00 hod. - Kulturní a zábavní pořad (Cultural Program and Festivities) v Sokolovně, 500 N. Western Ave., Los Angeles. Po krátkém pásmu hudby, zpěvu a recitace bude promítán vynikající československý celovečerní film “Hvězda zvaná pelyněk” - zapůjčený br. Jiřím Spánkem ze San Franciska. Film “The Star Called Wormwood” byl natočen v Praze na Barandově. Nesmrtelné písničky Karla Hašlera a mnoho vtipných scén osvěžují tragiku událostí, kterou film vykresluje. Odbočka San Francisko Společně se Sokolem bude vzpomenuto československého svátku v sokolovně dne 26. října programem a společnou večeří. Hlavní veřejná vzpomínka se koná v neděli odpoledne dne 30. října. Městský orchestr zahraje české skladby na koncertě v Golden Gate parku. Odbočka Washington pokračuje v krajanské tradici a v sobotu v poledne, dne 29. října se zúčastní kladeni květin u pamětní desky prezidenta T. G. Masaryka v býv. hotelu 1600 (16th St. and Crescent), kde bydlil prof. Masaryk za svého pobytu za války, a na hrobku presidenta Woodrow Wilsona ve washingtonské katedrále. Dne 29. listopadu, v úterý, odbočka uspořádá přednáškový večer na téma “Helsinki a americká zahraniční politika ve střední a východní Evropě”. Věstník - 5 [pageend5]Z Chicaga Oblastní výbor ČSNRA oslaví “28. říjen” koncertem české a slovenské hudby v neděli odpoledne dne 30. října v sokolovně Tábor v Berwynu, roh Clarence a 16. ul. Účinkují český pěvecký sbor “Lyra” a slovenský pěvecký sbor “Zora” a kvartet Chicago Lyric Opera, jehož členem je violincellista Vlastimil Dvořák. Plesový výbor zahájil dalekosáhlé přípravy na ples, který bude pořádán v Drake hotelu, v předměstí Oakbrook, v sobotu večer dne 11. února 1978. SVU, chicagská pracovní skupina, pořádá v pátek 28. října večer v restauraci Old Prague v Ciceru. Roger Dvořák si vzal za téma své zajímavé přednášky: “Čeština jako zrcadlo v životě našich krajanů” Dne 25. listopadu, v pátek večer bude předvánoční program. Prof. František Svejkovský si zvolil za svůj námět: “Česká starověká kuchyně”, jak vařili naši předkové. Old Prague Restaurant, Cicero, Ill. Doporučujeme: Pláč Koruny české z pera prof. dra. Václava Černého, knihu kterou by měl každý znát (Věstník, září). Vydavatelství Sixty- Eight Publishers, Box 695, Postal Station, Ont. M5W 1G2, Canada, cena $10. Master of Spies: František Moravec, anglické vydání $12.95 překlad knihy Spion, jemuž nevěřili, nakladatelství Sixty-Eight Publishers. Clay Eva volá Londýn, autor Antonín Bartoš, o druhém zahraničním a domácím československém odboji. Kniha vyšla původně r. 1946 v Brně. Kniha o 366 stránkách je nejenom důležitým historickým dokumentem části našeho boje proti nacismu, ale především je ukázkou odvahy, odhodlanosti a národního uvědomění Čechů a Slováků, bez rozdílu politického přesvědčení. Clay Eva volá Londýn bylo heslo, kterým se skupina čs. parašutistů, shozená do oblastí střední Moravy radiotelegra- ficky hlásila svému vojenskému ústředí ve Velké Británii. Autor byl jedním z parašutistů, kteří se dobrovolně vraceli do vlasti. Mnozí z nich to zaplatili životem. Kniha poutavě líčí boje parašutistů s gestapem v oblasti měst a okresů: Bystřice nad Hostýnem, Přerov, Hranice, Kroměříž, Holešov, Hodonín, Uherský Brod, Vsetín, Valašské Meziříčí a Zlín. Kníhaje holdem všem statečným čs. vlastencům, kteří byli odhodláni obětovati své životy za svoje ideály. Knihu vytisklo Universum Sokol Publications, Inc., Perth Amboy, N.J. Cena $9. Kniha obsahuje větší počet zajímavých ilustrací. Adresujte objednávku: A. Bartoš, 25-20, 14th Pl., Astoria, New York 11102. Informační služba svobodného Československa FCI (Josten) v Londýně shromažďovala od r. 1948 literaturur jednak pro svoji referenční knihovnu a jednak nabízela duplikáty všem, kteří hledali českou a slovenskou knihu a hlavně literaturu pro novinářskou a politickou práci v exilu. Sbírka čítá tisíce knih. FCI však se nyní hodlá věnovat jen tiskové a politické činnosti a ruší tuto knihovnu. Byl sestaven závěrečný katalog několika tisíc svazků, který čítá téměř 50 stran. Knihy jsou rozděleny do sedmi hlavních skupin podle autorů a námětů: česká a slovenská literatura od Arbese přes Masaryka po básně druhého a třetího odboje; náboženská literatura; sbírka vzácných tisků (včetně bible z r. 1590); na tisíc svazků světové literatury v českém překladu; obrazová literatura o ČSR, o Praze, Táboru, atd.; reprodukce známých malířů; sbírka podpisů a rukopisů čs. i zahraničních osobností atd. FCI pošle na požádání ty seznamy o něž máte zájem. Napište si o ně na adresu: FCI, 43 Tregunter Rd., London SW 10 9L6, Great Britain. Na sbírku by měli být upozprněni zájemci o čs. knihy, i místní university a knihovny. Unarmed Combat - Czechoslovakia from 1968 to Charter 77, třetí vydání studie exilového žurnalisty Josefa Jostena. Úvod napsal David Reese. Vydal britský ústav pro studium konfliktů v Londýně. (Kniha o 275 str. vyjde patrně v listopadu). Bibliography: The Czechs and Slovaks in America Bibliografie, vydaná společně Československou národní radou americkou a SVU, dílo Esther Jeřábkové, čítá přes 7,600 záznamů. Knihu odesíláme předplatitelům a omlouváme se za velké zpoždění. ČSNRA přijímá další objednávky: cena pro členy $15., pro nečleny $17.50. Bazárový výbor Čs. ženské národní rady v exilu oznamuje, že letošní předvánoční bazár se bude konat v budově Veterans of Foreign Wars, 6645 West Pershing Rd., Stickney, Ill. a ne, jak bylo původně plánováno, v Sokol Brookfield. Bazár se koná v neděli dne 4. prosince: Další podrobnosti budou uveřejněny v krajanském a místním tisku. Podzimní činnost SVU V pátek večer 23. září 1977 zahájila chicagská skupina SVU svoji podzimní činnost večerem uspořádáným ve Staré Praze. V zahajovacím proslovu vzpomněl předseda míst, skupiny prof. František Schwarzenberg na významného pracovníka a dlouholetého generálního tajemníka SVU Dra. Hanuše Lexu. Po oznámení další plánované činnosti chicagské míst, skupiny SVU uvedl prof. Schwarzenberg jako řečníka večera Dr. Bedřicha Ša- lanského-Kenta, profesora Northern Illinois University v De Kalb. Prof. Kent v přednášce Communist China: A Political Analysis podal rozbor nejdůležitějších ideologických a hospodářských principů tří údobí historie Číny: 1) údobí císařství, jehož zřízení založené na filosofických myšlenkách Konfuciových a zachovávané čínskými dynastiemi takřka po 2500 let, přetrvalo až do revoluce v r. 1911; 2) údobí Čínské republiky od r. 1912 do 1949, které bylo charakterizováno nejdříve vojenskou vládou generála Juan Shin-k’ai a po jeho smrti v r. 1916 vládou jeho provinčních vojenských velitelů (1916-1927). Perioda Čínské republiky byla též údobím Moskvou nařízené spolupráce mezi Čínskou národní stranou “Kuomintang” a Čínskou stranou komunistickou, která trvala od r. 1920 do r. 1927 a v r. 1927 vedla k společnému vítězství nad vládou většiny vojenských generálů. V r. 1927 strana “Kuomintang”, vedená generálem Chiang Kai-shekem vyhlásila boj Čínské komunistické straně, který trval až do r. 1937, kdy pod tlakem japonského válečného útoku na Čínu se obě politicky rozdílně zaměřené strany přechodně, t.j. r. 1945, spojily k obraně proti společnému nepříteli. Po porážce Japonska v druhé světové válce se boj mezi stranou “Kuomintang” a Čínskou komunistickou stranou obnovil a v r. 1949 byl Čiang Kai-shek poražen a komunistická strana vedená Mao-tse-tungem zvítězila; 2) údobí komunismu od r. 1949, které znamenalo nemilosrdné vyhlazení miliónů protikomunisticky smýšlejících lidí, určité 6 - Věstník [pageend6]hospodářské úspěchy (1953-1957), katastrofální neúspěch Mao-tse-tungova plánu “Great Leap Forward”, a chaotickou kulturní revoluci (1966-1969). V dalším hovořil prof. Kent o vnitřních problémech komunistické Číny v letech sedmdesátých, zvláště pak o boji o moc po smrti Mao-tse-tunga v r. 1976 a náznacích podzemního hnutí a boje o lidská práva. Během přednášky prof. Kent zdůraznil konflikt mezi územními, etnickými a ideologickými zájmy komunistické Číny a Sovětského svazu - a vyzdvihl skutečnost, že dnešní Čína považuje Spojené státy za hlavního ideologického odpůrce svého komunistického režimu, zatim co z důvodů zcela odlišných národních zájmů je jejím hlavním nepřítelem Sovětský svaz. Po přednášce byly promítnuty dva díly dokumentárních filmů o Číně, které byly otřesným svědectvím a také dokladem údajů uvedených v přednášce. Příští večer chicagské místní skupiny SVU, konaný v pátek 28. října ve Staré Praze, 7 hod. večer, přinese přednášku Rogera Dvořáka “Chicagská čeština zrcadlem života našich krajanů”. Roger Dvořák je absolventem Chicagské university, kde získal M.A. v oboru slovanské jazykovědy. Jeho speciální zájem se obrací především k historii našich krajanů v Chicagu. Historický a kulturní vývoj naší chicagské etnické skupiny je námětem jeho chystané disertační práce. Projev předsedy ČSNRA dr. Mikuláše Ferjenčíka na oslavě 28. října Vám, čo si pamätáte Rakúsko-Uhersko, prvú svetovú vojnu a tých kľudných, ba povedal by som nádherných 20 rokov slobodnej Československej republiky, ktoré nasledovali po 28. oktobri 1918, vám nemôžem nič nového povedať, čo byste neznali, nevideli a nezažili. Tým z vás, čo ste sa narodili až po tejto dobe, všetko, čo by som chcel povedať, zdalo by sa ako neuveriteľná pohádka. Cez 300 rokov túžil a prahol národ český po slobode a cez tisíc rokov túžil po nej národ slovenský. Hlavne my Slováci boli sme na pokraji záhuby. Po vyrovnaní medzi Rakúskom a Maďarmi roku 1867 mali Maďari voľnú ruku, čo aj plne využili k násilnej maďarizácii Slovákov, Rusinov, sedmohradských Rumunov, Chorvátov a banátskych Srbov. Zavreli slovenské školy. Do slovenských krajov privliekli maďarských učiteľov, ktorí slovensky nehovorili, ani hovoriť nechceli, takže náš slovenský chlapec sa za 6 rokov nenaučil ani čítať ani písať. Negramotnost dosiahla svojho vrcholu, tri čtvrtiny milióna Slovákov sa v tejto dobe vysťahovalo za Slovenska za chlebom a slobodou do cudziny - väčšinou do Spojených štátov amerických. Nemali ?me nič. Nemali sme školy. Nemali sme kultúrne ustanovizne, ba ani slovenské bohoslužby. Slovenskému otčenášu a slovu božiemu ma učila stará matka moja za švabachom písanej Kralickej biblie. Pred prvou vojnou bolo na Slovensku z dvoumiliónového národa len 350 inteligentných, roduverných rodín. V Žiline, Spišskej Novej Vsi, Košiciach. Nitre sa človek slovensky ani nedohovoril. Oznamte včas změnu adresy American Bulletin ročně $2.00 Maďarizácia sa drala aj do slovenských centier - do Ružomberku, Mikuláša, Trenčína i do Martina. Maďarské štatistiky nás uvádzali ako slovensky hovoriacich Maďarov a boli sme pre nich len sprostými Slovákmi - buta Tot -. V tejto dobe našou záchranou bol už len sám Pán Boh. 28. október prišiel v hodine dvanácté. 30. októbra sa zástupcovia slovenského národa spontánne uzniesli v Turč. Svatom Martine spojiť osud národa slovenského s osudom národa českého. 28. októbru vďačíme, že nás zachránil. Vďačíme mu, že nás zapojil do európskeho myslenia a civilizácie. Vďačíme mu, že nás povzniesol z úrovne stáda na úroveň štátu. Slnko slobody, víťazstvo demokracie prerodilo našu zem. Za dobu niekoľko málo rokov bol národ a jeho reč zachráněna a na víťaznom postupe. Už v roku 1936 cez pol miliónu školských detí na Slovensku stalo sa zárukou našej národnej budúcnosti a 22 tisíc stredoškolákov na 55 gymnáziách a reálkach bolo protejškom tým 350 rodinám predvojnových inteligentov. Všechno toto přinesl 28. říjen 1918. Státní převrat nezvýšil jen úroveň vzdělanosti našeho českého a slovenského člověka a jeho životní míru. On zasáhl hluboce i do jeho duše. Demokracie udělala z něj občana. Občana, který přemýšlí o věcech veřejných, přizpůsobuje se životu politickému a sebevědomě se dožaduje svých práv. Z nevolníků stali jsme se občany svobodné země. Svoboda, toto kouzelné slovo, a národní sebevědomí, změnily nás i celou naši vlast za prvních 20 let Československé republiky v pravý zemský ráj. Svoboda byla silou, která nutila našeho člověka za první světové války ke vstupu do legií. Hnala nás za druhé války do odboje doma, do povstání i do odboje za hranicemi. Za svobodu umírali naši rodní bratři a sestry v koncentračních táborech, plynových komorách a na šibenicích a umírají a trpí dodnes. Člověk může mít všechno, nemá-li však svobodu, nemá nic. Příznačné je, že když svobodu má, neváží šijí a nebrání ji. Naše vlast je dnes krajinou smutku a stesku. Oloupena a připravena o to nej dražší, co národ může mít - o SVOBODU. V krásné naší vlasti v Praze, Brně a pod Tatrami žije zdrcený, smutný národ, který ani po 30 leté komunistické nadvládě se nevzdává, doufá a touží a prosí i nás, abychom si vážili a bránili naši americkou svobodu, o které věří, že jim jednou pomůže. Vyslyšte tyto rady a prosby. Pomáhejte bránit svobodu a pomáhejte ke svobodě jiným, v prvé řadě našim drahým doma. Ne, konec není. Byť stokrát znělo z úst vítězových. Konec ještě není. Porážkou skončil jeden zápas denní, leč navěky se slunce nezatmělo. A nezatmí se, pokud se budeme hrdě hlásit ku svému československému původu. IN MEMORIAM: K uctění památky zesnulého manžela Petra Rabštějnka věnuje manželka Hermie $10.00 K uctění památky zesnulého p. Josefa Šafuse, věnují: Svobodná obec, IL $10.00 manželé Leopold a Božena Riedlovi, IL $5.00 p. Otto Mrázek, IL $5.00 Dary na činnost ČSNRA: Odbočka ČSNRA “Gen. Milan Rastislav Štefánik, IL manž. Dr. Mikuláš a Milada Ferjenčíkovi, IL Mr. a Mrs. Jerry A. Srp, CO Mr. a Mrs. John Míšek, FL pi. Marie Hošková, IL Dr. George Radoyevich, IL Mr. and Mrs. Otto Vogel, NYC $300.00 $25.00 $25.00 $8.00 $6.00 $6.00 $4.00 Věstník - 7 [pageend7]Č. S. A. Nejstarší bratrská a sesterská podpůrná jednota v Americe jest připravená poskytnouti Vám nejvýhodnější druhy životních pojistek plně zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotně podají: CZECHOSLOVAK SOCIETY OF AMERICA “Pioneer of Fraternal Life Insurance” CSA PLAZA Telefony (312) 795-5800 - (312) 242-2224 2701 SOUTH HARLEM AVENUE BERWYN, IL 60402 VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 Second Class Postage Paid at Chicago, Illinois 436 [pageend8]