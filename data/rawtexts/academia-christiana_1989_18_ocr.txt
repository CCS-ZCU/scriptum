A C C A D E M I A CHRISTIANA Buletin Křesťanské akademie, studijního a vydavatelského ústavu Cyrilometodějské ligy. Číslo 18 Via Concordia 1 Červenec 1989 1-00183 Roma [pageend1]Také letošní výroční buletin, kterým referujeme svým členům o činnosti KA za uplynulý rok a udržujeme styk s jejími členy, vychází se zpožděním; souvisí to zase se svatořečením naší blahoslavené Anežky České. Konečně bylo v dubnu rozhodnuto, že k ní dojde 12.listopadu; skončily tedy všechny byrokratické procedury, jako schválení poradními komisemi historickou, teologickou a konečně i plenární všech členů kongregace pro svatořečení; 11. února sv.Otec dal uveřejnit dekret, jímž se uznává hrdinný stupeň ctností naší světice a tím se otevřela brána k jejímu svatořečení (viz NŽ 1989, str. 27 a 53-56). Římské České náboženské středisko sdělilo datum kanonizace českým duchov- mím správcům a ti už organizují společnou pout do Říma, spojenou s účastí na hlavních slavnostech; patří k nim obřady svatořečení, první pobožnosti k už svaté Anežce a obvyklá zvláštní audience u sv.Otce. Pro ty, kdo zůstanou v Římě více dní, nabízíme místo symposia náboženský a kulturní program na místech, posvěcených životem svaté Kláry, zakladatelky sester "druhého františkánského řádu", klarisek, k němuž naše Anežka patřila, a jejího duchovního Otce, svátého Františka. Doufáme, že v rámci těchto dodatečných dnů bude možné uspořádat i schůzku členů KA; na ní bude rozhodnuto, zda konat volby členů nového redakčního kolegia - předsedy, místopředsedy, jednatele a odpovědných za jednotlivé oblasti činnosti KA - letos končí jejich tříleté funkční období - nebo pro nedostatek příslušných podmínek funkci tohoto řídícího orgánu KA prodloužit. V roce 1988/1989 KA pokračovala ve své Činnosti především vydáváním svých časopisů: Nový život, který loni dokončil svůj 40. ročník, a Studie - tyto dny je expedováno jejich číslo 123. I přes trvající těžkosti rázu finančního a personálního bylo možné, také pomocí mimořádných dobrodinců, vydat v edici náboženské: pátý svazek spisů sv.Terezie od Ježíše v překladu Otce Josefa Koláčka "Nad ^elepísní a jiné spisy"; románový životopis sv. Dominika "Domengo"od Vojtěšky Mazálkové; a překlad "Uvedení do víry" od německého teologa Walters Kaspera, dnes biskupa v Rotten- burku. Členové-KA také vypomohli při vydání životopisu zakladatele řeholní kongregace Bratří Nejsvětější Svátosti, Petřínů, Václava Klementa Petra "Kapka Krve" od Josefa Bohumila; loni uplynulo 100 let od jejího založení (pošle:P.Augustin Chlest, Altenheim Seehof, D-8113 Kochel am See: KA zprostředkuje zaslání). [pageend2]V edici Studium vyšel životní obraz blahoslavené Zdislavy z Lemberka "Světlo ve tmách” od Jaroslava Durycha a pojednání "Rozvoj duchovních řádů v českých zemích” od Jaroslava Němce. - A v řadě "Vigilie” vyšly vlastním nákladem autorů: básně Ivana Jelínka ”Bocca della Verita” anglická historická esej o posledních padesáti letech naší národní tragédie ”A Czech Trilogy” od Mileny Šeborové (2142 Watts Drive, Richmond, KY 40475, USA). Členům KA připomínáme, že jejich předním závazkem má být zakoupit si knihy z edicí KA, které je mohou zajímat nebo mohou posloužit jako dar pro jejich přátele. (V této souvislosti upozorňujeme na německý životopis sv.Jana Nep.Neumanna, jemuž je zasvěcen letošní rok Desítiletí duchovní přípravy ve vlasti, "Der Heilige aus der Ifeuen Welt; je to překlad českého "Magnificat z Nového světa” od Otce Koláčka; vydal ”Christiana-Verlag”, CH-8260 Stein am Rhein.) Čekání na zakončení procesu svatořečení naší Anežky způsobilo, že loni nebylo konáno naše pravidelné symposium. Doufáme je uspořádat příští rok. Petr Ovečka, Mons.František Planner, sekretář KA místopředseda pro Itálii NB. Dolejší část laskavě odstřihněte a vraíte na: Via Concordia 1, 1-00185 ROMA. Dostal jsem buletin Křestanské akademie č. 18 (1988/1989). Členský příspěvek na rok 1988/1989, jak byl přijat na zasedání členů KA v Brixenu 10.září 1981, ve výši 10.000 it.lir, nebo v odpovídající jiné měně posílám: přiloženou poštovní složenkou - šekem - zaplatím osobně - mám zaplacen. podpis [pageend3]