LIST ČESKÉ NÁRODNÍ SKUPINY V ULMU. čís.2. 22.4. 1950. PROVOLÁNÍ. Českého národního výboru v Londýně k svědomí světa. V bolševickém protektorátě, zvaném Československo, bylo v posledních dnech zatčeno deset význačných představitelů římsko-katolických řádů — dva opati, jeden provinciál, dva profesoři theologie a pět řeholních kně- ží. Uvěznění kněží byli souzeni komunistickým tribunálem. Byli obžalováni ze "zločinů", až příliš dobře známých celému světu. Komunističtí zhoubci práva a spravedlnosti překroutili i platný trestní zákon, aby posloužil jejich temným cílům. Tyto oběti komunistické persekuce byly obviněny z toho, že "byly věrnými služebníky Vatikánu, jenž je orientován na nejmocnější kapitalistický stát světe, USA, a který plánuje Středoevropskou federaci pod vládou habsburské dynastie a pod vládou imperialistického zahraničního kapitálu". "Soud* nad. obžalovanými byl hanebným výsměchem právu i spravedlnosti, -byli odsouzeni podle obvyklého bolševického vzoru pro "velezradu a špionáž" i láuseli být odsouzeni, nebot komunistický režim potřeboval tento soud k přípravě dalších procesů, aby tak zastrašil potlačonou oposici většiny obyvatelstva proti "diktatuře proletariátu". A tak v předvečer dnů, kdy všechno křesťanstvo vzpomíná umučení a vítězství Syna člověka, zapadly brány žalářů za deeeti věrnými syny české- ho národa a Církve Kristovy. Voláme znovu k svědomí civilisovaného světa s žádáme, aby byla učiněna konečně přítrž ohavnému komunistickému teroru. Dosti krve, dosti krutostí, dosti mučeníl Kdy povstane nový Abraham Lincoln, aby rozbil okovy mnoha set milionů otroků, úpějících pod komunistipkým jhem? Věříme, že hodina osvobození se blíží! proto vzkazujeme všem pronásledovaným našim bratřím doma a zvláště všem odsouzencům, trpícím v komuni- [pageend1]stických žalářích a koncentračních táborech: Neklesejte na duchu a neztrácejte víry a naděje! Prosíme Pána, aby Vám všem doma i nám v cizině dal síly vytrvat. PRAVDA PÁNĚ NAKONEC ZVÍTĚZÍ! KYRIE ELEISON! Londýn, 8.dubna 1950. ČESKÝ NÁRODNÍ VÝBOR V LONDÝNĚ. GENERÁL Lev Prchala, Dr.Karel Locher, předseda gen.taj. Prof. P. Adolf Němec, místopředseda. Češi, voláme Vás do boje. Prvním a nejvyšším úkolem českého exilu je boj proti bolševismu. Bu- de-li každý z nás usměrňovati svoji činnost v exilu tímto směrem, plní uspokojivě svoji povinnost, neboť boj proti bolševismu znamená i boj za mravní obrodu, boj ta svobodu, demokracii, právo a spravedlnost - boj za kresťanské ideály. Co však spatřujeme u velké časti českého exilu? Boj jednoho proti druhém, vzájemný boj a potírání se včerejších politických stran mezi sebou, boj o křesla v budoucím státě, jehož země nusí být teprve osvobozeny. Je to vzájemné tříštění a vybíjení sil, což slouží jedině rudým otrokářům. V řadách českých uprchlíků spatřujeme nesouhlas s tímto postupem. Vi- díme, jak včerejší stranníci vystupují proti svým vůdcům, volajíce po společném bojí "proti bolševismu. Vidíme také mnoho těch, kteří, znechuce- ni stranickými šarvátkami, emigrují raději do odlehlých zámořských zemí, aby byli co nejdále "osvobozovací" činnosti těchto politických "veličin". Je potěšující, že český uprchlík smýšlí jinak, zdravěji a poctivěji než ztroskotaný politik. Jelikož mezinárodní vývoj dospěl již tak daleko, že je nejen žádoucím, nýbrž bezpodmíněčně nutným společný postup všech zdravých sil českého e- xilu v boji proti bolševismu, voláme všechny poctivé české uprchlíky, bez ohledu na včerejší stranicko-politickou příslučnost, aby se hlásili pod červenobílý prapor českého národa, pod kterým se řadí bojovníci ce- lonárodního hnutí "ZA SVOBODU", representovaného Č.N.V. v Londýne. Skutečný boj proti bolševickým otrokářům nastává. Nezůstávejte déle mezi zrádci ani mezi zbabělci! Národ čeká - plňte svoji povinnost! Česká národní skupina v Německu. - oooooOOOooooo - Proč ne dříve? Dne 3.dubna 1950 byli v důsledku našich odhalení nepoctivostí v dosa- vadním vedení tábora zatčeni: Šoula, Vozábal a Frič. Všichni kradli ze skladů IRO, a to předměty: žiletky, mýdlo, šatstvo, prádlo a j. Zabaveno bylo asi 200 kg nového zboží. Jedná se o zaměstnance IRO, o nichž předseda komitétu svého času pro- hlásil: "Do Švédska mohou emigrovati jen naprosto čestní lidé jako jsou Vozábal a Frič!" Osazence našeho tábora by zajímalo, zda sociálnímu referentu Vorlovi, který je stále ve skladech, nebylo o zpronevěrách nic známo. [pageend2]Síla myšlenky str. 3 F.K. Pánové Brunner, Šulc a spol. s hrůzou poznávají, jak se v našem táboře bortí jejich politické pozice. S hrůzou poznávají, že všichni čeští uprchlíci nejsou nemyslícím, tupým stádem, jakým by je chtěli mít, nýbrž, že slušní čeští uprchlíci jsou lidmi soudnými, lidmi uvažujícími, kteří odmítají demagogii politických odchovanců Dr. E. Beneše. S hrůzou poznávají, že v posledních týdnech sílí v našem táb oře řady stoupenců České národní skupiny, které není možno zastrašiti a umlčeti ani hrozbami, ani terorem, ani násilnostmi. A můžeme ujistiti tyto pány, že podobnými prostředky a metodami se sice podařilo Dr.E.Benešovi a jeho komunistickým společníkům umlčeti hlas a znásilniti vůli celého českého i slovenského národa, že však zde na půdě svobodného světa tyto lidově-demokratické me- tody jsou málo účinné. Náš hlas, volající po spravedlnosti a právu, neumlčí nikdo a svoji vůli nenecháme nikdy znásilňovati! Uprchli jsme z rudého protektorátu proto, že lidově-demokratičtí otrokáři znásilňovali naši vůli. Proto a podobnými metodami zde v exilu nikdy souhlasiti nebudeme. Jsme svobody a právamilovní demokraté, kteří se nenechají koupit za košili nebo pár obuvi. Ani se nenechají zastrašiti "záhadnými", při tom však až příliš průhlednými výhružkami exilních lid. demokratických denunciantů. Naší silou a naší zbraní je síla myšlenky. Síla programu, vyhlášeného Českým národním výborem v Londýně. Bojujeme za osvobození národa z bolševického otroctví; za vítězství a nastolení svobody, práva, spravedlnosti a demokracie v Českých zemích; za mravní obrodu českého lidu; za uplatnění křesťanských zásad a křesťanské mravnosti v životě jedince, rodiny, národa a státu; za rovnoprávný, důstojný a k blahu a rozkvětu vedoucí život národa ve Středoevropské federaci. Je to síla myšlenky, která si podmaňuje masy českého exilu i národ ve vlasti. Čím zběsileji jednají rudí otrokáři v českých zemích, tím odhodlaněji se národ hlásí ke gen. Prchalovi a Č.N.V. v Londýně. A čím více špatností, násilností a bezpráví páchají exponenti t.zv. "Rady svob. Čsl." zde v našem ulmském táboře a v exilu vůbec, tím více sílí naše řady. Neboť, kdo spravedlivý, ten nemlčí a staví se mezi bojovníky, hájící právo a spravedlnost pro všechny, hájící nezadatelná práva našeho Českého národa a všech jeho příslušníků! Pobuřování. Je to působivé a velmi známé slovo. Neužívalo se ho v době, kdy naše vlast byla demokratickou. V demokracii se totiž toto slovo nazývá kritikou, neboť v demokracii je jednání vedoucích činitelů podrobeno veřejné kritice a právo kritisovat je přiznáno všem. Účelem práva svobodné kritiky je odhalovati nesprávnosti a docíliti tak zamezení nesprávného jednání těch , kteří z vůle lidu zaujímají vedoucí postavaní. Jakmile se však demokracie změní v totalitní režin, nesmí už nikdo kritizovat, neboť není přípustno odhalovati neřesti. V tomto okamžiku bývají nejdříve odstraňována práva na svobodnou kritiku a tato je nahraze- na slovem pobuřování. Kritika v totalitních režimech - vlastně už pobuřovaní - se pak volmi přísné trestá, nebot nelze strpěti, aby někdo tím, že uvádí ve známost skutky vládců, strhával jim s hlavy gloriolu a ničil a snižoval jejich autoritu. V našem táboře se totiž označovalo "pobuřování" za zločin, mající se trestati vyvezením do ČSR. Tolik jen k objasnění pojmu pravé demokracie. [pageend3]str. 4 Ulm-Donau č.2. -dpl Separatismus . V emigraci používá se velmi často slova separatismus, s nádechem něčeho, co není demokratické. Nejčastěji používají tohoto výrazu ti uprchlíci, kteří ohnutými zády a prací pro KSČ pod vedením Moskvy připravili národní kalvárii. Kdo jsou separatisté a co chtějí? Říká, se, že separatisté jsou ti Slováci, kteří jdou za ideou samostatné Slovenské republiky. Pak byl separatistou i T.G.Masaryk a gen.M.R.Štefánik, kteří pracovali pro samostatnost Československa, pak by byl separatistou každý, kdo chce pro svůj národ samostatný stát. (Ve skutečnosti jsou separatisty právě Čechoslováci, neboť oni se separují od svých národů, jak Českého, tak i slovenského.) Zvláštní je, že nárok na samostatnost odpírají slovenskému národu právě socialisté, kteří s oblibou používají jinak slova "vývoj". Nechtějí pochopit, že skutečný vývoj není možno zadržeti násilím ani pomluvami. Nárok na svobodu slovenského národa nejrozhodněji popírali ti, kteří o sobě tvrdí, že jsou jedinými a pravými demokraty. Mluví-li o Slovácích, mají tito demokraté jen pohrdání. Nárok na svobodu uznávají jen u sebe samých, nikoliv však u politických odpůrců. Tvrdí-li, že nikdo nemá práva trhat republiku, mají tím na mysli svoji vládu nad Slovenskem. Každý národ má právo ne svobodu, bez ohledu na to, zda se jedná o Angličana, Čecha, Ukrajince, Slováka, Itala nebo kohokoli jiného. Odpůrci slovenské samostatnosti by si měli laskavě uvědomiti, že o tom, zda bude Slovensko svobodné a jakou státní formou se bude spravovati, rozhodne demokratickým způsobem jedině slovenský lid sám. Zatím pochybujeme, že se mezi demokraciemi celého světa najde i jen jediná, která by kterémukoli vyspělému národu odpírala právo na svobodu, zejména na svobodu v rámci federace! Ulm, 23.III.1950. Táborovému výboru, DP Lager 234 U l m František Liška, řádně ve volbách zvolený náhradník táborového výboru podává rezignaci z následujících důvodů: 1.) Dne 27.3. t.r. emigruji z Německa. 2.) I kdybych neemigroval, byl bych nucen podati tuto resignaci, neboť jsem se přesvědčil , že dosavadní výbor je institucí naprosto nedemo- kratickou, která svým jednáním kazí dobré jméno politických uprchlíků z ČSR. 3.) Volby do výboru nebyly řádně a včas provedeny, neboť dosavadní vedení se obávalo jejich výsledku. Prohlašuji svůj nesouhlas s násilnickými metodami dosavadního vedení tábora, representovaného pány Brunerem a Vorlem. Fr. L i š k a, v.r. Výrok, který vejde do dějin "Kdo kritisuje komitét, je štváč a rozvratník, který musí být zlikvidován!" (Není to výrok Marxe nebo Lenina, nýbrž "demokratického" stoupence "Rady svob. Čsl." zde z našeho tábora.) Čtěte a rozšiřujte "Zprávy České národní skupiny v Německu". Čtěte a objednejte si brožuru "Vznik, program a cíle ČNS v Německu. "Ulm-Donau" vydává redakční kroužek Č.N.S. v Ulmu. [pageend4]