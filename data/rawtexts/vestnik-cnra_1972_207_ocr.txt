VĚSTNÍK CO TOMU ŘEKNE AMERICKÝ LID? Představitelé komunistických států a stran si zvykli klást řečnickou otázku, kterou nedávno v hovoru s britským novinářem položil i čínský premiér Cou En-laj: “Ale co tomu řekne americký lid?” To jest, co náš lid řekne, jestliže vláda Spojených států nevyhoví všem požadavkům komunistických státníků a vyjednavačů, všem podmínkám pro dohodu v té či oné otázce. Nyní ovšem jde hlavně o vietnamský problém, o zmírněni zbrojení a o kontrolu toho, jak dalece vyhověly smluvní státy dohodnuté smlouvě. Proto tedy i komunistická mírová delegace v Paříži se tak vyzývavě ptá, připomínajíc nám, jaký ohlas mají v cizině různé dobrodružné akce amerických politiků a “pacifistů”. Tyto komunistické otázky znamenají, že nepřátelé demokracie ve světě očekávají, že američtí občané se stanou nástroji komunistických snah a sami pohřbi vlastní svobody, na které jsou tak hrdi a kterých vrchovatě využívají. Měli by se tedy američtí občané vskutku zamyslit nad tím, na čem mezinárodní komunismus buduje tuto naději. Měli by konečně uvážit, že za dnešní světové situace americké předvolební “kdo s koho” není jenom věc kandidátů a voličů Spojených států, že to není jenom výrostkovské vyražení, jak se podle jakosti nápadů, rad, návrhů a agitace zdá. Spojené státy jsou světová velmoc a mají odpovědnost za mír i válku, za prosperitu i hospodářskou krisi, a každý líbivý sice, ale neuvážený výrok může mit neblahé následky. Vždycky před presidentskými volbami opakují se sliby, že zahraniční politika nebude zatahována do volební agitace, aby bylo zřejmé, že je opřena o souhlas obou hlavních politických stran. Rozjaření kandidáti však vždycky slib poruší: co vypadá špatné, to způsobil předchůdce, co se podařilo, to jsme navrhli my, a zvolíte-li mne, domlouvá se takový kandidát, budete mít ráj na zemi. Nejodvážnější uchazeč o presidentský úřad je ovšem komunista, a ten, poněvadž svět byl prý stvořen za šest dní, slíbil, že předělá Ameriku za tři a nakonec pozavírá všecky žijící presidenty. V otázkách zahraniční politiky mají aspiranti president- ství zvlášť široké pole, zaplavují veřejnost návrhy a sliby, které by se nikdy neodvážili provést, a na které, až volební vody opadnou, nebudou příliš pyšni. Jenomže “hlavy” se snadno otočí, kdežto “chvost” neví dlouho kudykam a nakonec ztratí vůbec zájem. To je také jedna z hlavních příčin domácích zmatků a toho, že komunisté se opovažují stavět americkou veřejnost jako svůj předvoj do boje proti vlastni zemi. * * $ V takových zmatcích se pak stává, že kdekdo, i komikové (třeba dobří) vyjednávají o propuštění zajatců a nabízejí miliony (arciť nikoli své) a že samozvaní “pacifisté” bouří svět proti Spojeným státům, líčíce je jako původce všeho zla a všech válek. Dostanou pasy a cestuji kam chtějí. Nejnověji přijelo za vedení řev. Paula Mayera z New Yorku 139 amerických občanů do Paříže na “světové shromáždění pro mír a nezávislost indočínského lidu”, které bylo svoláno komunistickými stranami a organisacemi. Sjezd zasedal tři dny a byl zakončen průvodem, v němž za prapory francouzských a vietnamských komunistů byly neseny standarty s nápisem, že “Nixon je fašista a vrah.” Americká delegace byla v průvodu. Sjezd zavrhl mírové návrhy Spojených států a schválil naopak plány komunistické, podle nichž mír může nastat jenom když Jižní Vietnam, Laos a Kambodžu, ba vlastně celou jižní Asii 'budou ovládat komunisté. Sjezd také schválil “protiválečný plán,” který přivezla do Paříže americká delegace. Podle tohoto plánu bude se ve Spojených státech sedm neděl demonstrovat. Akce bude zahájena v neděli 15. března ve Washingtoně “pochodem hladových dětí” a skončena v prvních květnových čtrnácti dnech demonstracemi v různých amerických městech proti průmyslovým podnikům dodávajícím branné moci. Na výslovnou žádost americké delegace budou tyto demonstrace podporovány podobnými protestními akcemi ve všech zemích, hlavně evropských a vyvrcholí demonstracemi před americkými vyslanectvími a konsuláty, kde budou jako obvykle vytlučena okna a zápalnými pumami založeny ohně. ❖ * * V minulých dnech bylo v novinách, rozhlasu a televisi plno ujišťování, že američtí občané mají nezadatelné “právo nesouhlasit” a že nikdo nepomýšlí toto právo omezovat. Ovšem, od nesouhlasu a projevu odlišného mínění je velmi daleko — politicky i mravně — ke spolčováni s nepřítelem, který mučí a hubí naše zajaté vojáky a vraždí civilní obyvatelstvo napořád. Je také rozdíl mezi odlišným míněním a klamnými výklady o vzniku a průběhu vietnamské války, které často slyšíme a čteme. Ale snad si lidé ještě pamatují, že také válku zahájenou Hitlerem líčili komunisté jako rvačku kapitalistů, do které “lidu” nic není, a opakovali to tak dlouho, až Hitler prohlásil komunisty za “kal lidstva”, a než se Stalin nadál, stál s nacistickou armádou před Moskvou. Pak už to nebyla kapitalistická rvačka, nýbrž "velká vlastenecká válka” a komunisté volali na pomoc kdekoho. Válku ve Vietnamu, tak jako předtím v Korejí, začali komunisté chtějíce se zmocnit druhé, nekomunistické části země. A na tom trvají dodnes, tak odpověděli i na důvěrné mírové návrhy presidentovy, které jim loni v Paříži předložil dr. Kissinger. Podobné komunistické ovládnuti země není nic nového. Po první světové válce byla zničena samostatná Ukrajina a Gruzínsko, a nezapomněli jsme na osud baltských zemí, kterým Sovětský svaz r. 1939 vnutil své “ochranné” posádky. Pak se pod tou ochranou konaly nové “volby” a usnášely nové sněmovny, a za rok bylo po samostatnosti Litvy, Lotyšska a Estonska. Podle tohoto vzoru “osvobozoval” Sovětský svaz po druhé válce své sousedy a jejich sousedy a tak by teď komunisté rádi přišli osvobodit i Ameriku. A politikové a intelektuálové, kteří nechtějí vidět, co se děje v takto “osvobozených” zemích, kteří zavírají očí před komunistickou dobyvačností a imperialismem, před vyko- řisťovatelskou politikou, potlačováním lidských práv a politických a kulturních svobod, politikové, kterým i vojenský Číslo 207 Únor 1972 ČESKOSLOVENSKÉ NÁRODNÍ RADY AMERICKÉ JOSEF FALTA: [pageend1]VĚSTNÍK FEBRUARY 1972 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois VĚSTNÍK ÚNOR 1972 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročné. — Mimo U.S.A. $3.00. Redaktorka—VLASTA VRÁZOVÄ Úřadovna: 2137 So. Lombard Avenue, Cicero, Illinois 60650 Tel.: 656-1117 vpád do Československa byl nepatrnou příhodou, by brzy poznali rozdíl mezi dojmem, kterého nabyl v sovětech zvědavý turista, a skutečností, do níž by se probudilí američtí občané, i kdyby ten komunistický režim byl zaváděn pozvolna, mírně a pod jiným názvem. Rázem by přestaly jejich oblíbené předvolební produkce. Nebudeme arciť tvrdit, že tito politikové vědomě pracují pro nepřítele, ale můžeme směle říci, že svými výklady, upravenými podle osobních zájmů, nebezpečně matou veřejnost. Neboť i když jim voliči nevěří docela, přece uvažují, že politikové jsou u pramene, proto snad vědí, mají větší rozhled a že tedy na jejich návrzích přece něco musí být. Zejména je matena mládež, dosud nezkušená ve volební demagogii a důvěřující. Je tedy na pováženou, vytvářejí-li bezohlední lovci úřadů poměry, které jsou výsměchem nutnosti obrany země a nepřátelé našich svobod přímo dráždí k provokativním otázkám a výzvám, a k proroctvím mezinárodního komunistického tisku, že se blíží zánik americké demokracie, nejsilnější opory demokracie světové. Sř Z neznalosti komunistických metod a z posuzování komunistických stran podle demokratických měřítek plyne ovšem nezřízený optimismus týkající se úpravy vztahů Spojených států ke komunistické Čině, domněnka, že i přes hluboké rozpory bude tím zajištěn mír budoucím generacím. Jaký mír? — to je hlavní otázka. I sám president Nixon odjížděje na cestu do Číny varuje pred přílišným očekáváním. A má pravdu: Sovětský svaz a Čína přes všechny rozmíšky vystupují na mezinárodním fóru jednotně proti Spojeným státům. Čínští vládní představitelé prohlásili už několikrát, že nezasáhnou do vietnamského konfliktu — ale zvýší právě tak jako Moskva hospodářskou a vojenskou pomoc komunistům, že nepůjdou na novou ženevskou konerenci o Indočíně, že naopak souhlasí se zavržením amerických návrhů a s požadavky vietnamských komunistů. Čou En-laj se vyjádřil, že za návštěvy presidenta Nixona se o Vietnamu nebude vůbec mluvit, a francouzský bývalý komunista Malraux upozornil presidenta Nixona, že první věc, s kterou se čínská vláda vytasí, bude dotaz, jak velkou hospodářskou pomoc Spojené státy Číně samy nabídnou a dají. Ale to se pan Čou už nebude ptát, co tomu řekne americký lid? Projev prof. Františka Schwarzenberga nad rakví profesora K. B. Jiráka Jako členovi předsednictva Československé národní rady americké a jako členovi výkonného výboru Společnosti pro vědy a umění mi připadá čestný sice, ale nesmírně smutný úkol rozloučit se s profesorem Karlem Boleslavem Jirákem. Činím tak s pocity úcty a obdivu k velikému jeho životnímu dílu; činím tak s pocitem vděčnosti za to všechno, co vykonal pro náš národ a pro naši hudbu; hlavně však to činím s hlubokým dojetím. Vždyť to byl český hudebník — a hudebník má v našem národě zcela zvláštní postavení. Jistě každý národ mluví řečí jinou a prapodstata jeho bytí nalézá výraz v jiném způsobu výjádřováni. Nám Čechům je dána hudba jako nejvlastnější výraz naší duše. Hudba totiž nevychází jen z mozku, jako tak často činívá řeč mlu- vená či psaná. Hudba vychází především ze srdce a mluví přímo k srdci. A my jako národ jistě nejsme jenom racionalisti, ale především jsme lidé ovlivňovaní citem. Proto je nám hudba tak vlastní. Osud zavedl náš národ do středu Evropy, kde se křižují výbojné zájmy mocných sousedů. Často ve svých dějinách jsme podléhali — a znovu dnes podléháme — tomuto nátlaku, a svět na nás zapomíná. Když je zle, potřebujeme posilu, abychom srdcem statečným snášeli útisk a nevzdávali se naděje v lepší zítřky. Potřebujeme také, aby někdo na nás upozornil vnější svět, abychom nevešli v zapomnění. Tento životně důležitý, dvojí úkol na sebe berou především naši “muzikanti”. Všichni, kteří jsme doma prožívali dny zdánlivě beznadějné dobře víme, jak nás posilovala hudba. Všichni, kteři známe svoje dějiny víme, jak právě naši hudebníci proslavili naše jméno ve světě a jak znovu svoji tvorbou světu připomínali — dnes znovu připomínají — že v srdci Evropy žije duchovně vyspělý národ, který si zaslouží úcty, lásky a obdivu, ale hlavně neodvislosti a svobody. Dlouhý je sled našich hudebníků, kteří v dobách zlých byli proroky a mluvčími národa a učinili pro jeho slávu více než ti, kteří mluvili, psali či tvořili jiným způsobem. Proto se dnes skláníme s tak zcela zvláštní úctou a vděčností u této rakve jednoho z těch našich předních mluvčích. Karel Boleslav Jirák je dnes poslední z řady těch, kteří odešli na věčnost, aby tam po věky věků naslouchali hudbě sfér, krásnější všeho, co kdy lidské ucho slyšelo. Jeho odchodem však nekončí kapitola jeho požehnané působnosti. Vždyť právě Mistru Jirákovi vděčíme za to, že sled našich velikých hudebníků nevymírá a nevymře. Svojí učitelskou činností odchoval ne pouze na Rooseveltově universitě mladé Americe, ale především ještě doma na Pražské konservatoři vlastnímu svému národu celou řadu mladších hudebníků, kteří dnes zčásti utvrzují naději domova, zčásti pak šíří ve světě slávu našeho jména. A jeho žáci rádi doznávají, že profesor Jirák byl jejich nejlepším učitelem. Svým zájmem a svou tvůrčí činností také obohatil naši hudbu o další rozměr. Celé naše kulturní dění devatenáctého století bylo ovlivňováno popudy většinou německými. A to bylo pravdou také o naší hudbě. Jirák byl z těch, kteří nám otevírali okna na Západ. Jirák přinesl české hudbě mnoho francouzských výrazových možnosti, z francouzské úspornosti, mnoho z nesentimentální břitkosti a intelektuality nové francouzské tvorby. Když doznívalo období hudby romantické, razil Jirák české hudbě nové cesty k hudbě světové. S nesmírnou vděčností vzpomínáme dalších jeho zásluh, kterých si získal o úroveň pražského hudebního vysílání, které svojí dokonalostí a pokrokovostí často převyšovalo vysílání i těch největších hudebních středisek. Zcela jedinečná byla Jirákova působnost literární. Dobře známe obvyklé obtíže na tomto úseku. Většina rozených hudebníků se dovede vyjadřovat jedině mluvou tónů a slovní výraz jim zůstává cizí. Naopak ti, kteří vládnou slovem často neznají hudbu z nejvlastnějšího prožití. Jirák byl v tomto ohledu zcela ojedinělou výjimkou. Ve svých hudebních kritikách, ve svých spisech, studiích, článcích i přednáškách dovedl mistrným slovem vystihnout, ocenit, zvážit a přiblížit nám všem taje hudby, které bývají nám laikům často málo přístupné. 2 • VĚSTNÍK [pageend2]Jirák však o hudbě pouze nepsal, hudbě pouze nevyučoval, on ji také tvořil. A věru početné je jeho tvůrčí dílo. Bylo již řečeno, že on nejprve razil české hudbě cestu k světové moderně. S ohledem na jeho pozdější tvorbu si alespoň připomeňme, že v nedávné době — v roce 1950 — kdy svět na nás opět chtěl zapomenout, proslavil znovu naši hudební tvořivost získáním ceny na nejširším mezinárodním hudebním fóru, na Edinburgském festivalu. Jirák byl arci také předtím tlumočníkem hudby naši i cizí, jak staré tak i současné. Doma řídil všechny naše vedoucí orchestry a za hranicemi byl znám a vyhledáván jako dirigent, který se nikdy neobával interpretovat i dosud neuznávaná díla nadaných průkopníků nových směrů. Řada vyznamenání, zdobících jeho rakev je viditelným svědectvím úcty, které se v cizině těšil. Pro to pro všechno dnes s hrdosti řadíme K. B. Jiráka mezi ty, kteří se o hudbu, a tím i o vlast a národ významně zasloužili. Tím, co bylo řečeno však zdaleka není vyčerpána plodná jeho činnost zde mezi námi. My všichni, kteří jsme se dnes kolem jeho rakve sešli dobře víme, s jakým nadšením a s jakou obětavostí se on, jediný mezi námi žijící akademik, dovedl zapojit do drobné a nejdrobnější práce národní směřující k osvobození vlasti. Nelze ani spočítat, co všechno vykonal pro sblížení s našimi slovanskými bratry, zvláště Poláky, kolik vykonal pro dobro našich spolků a organizací, především pro utvoření a vybudováni naší Společnosti pro vědy a uměni. A nyní právě se chystal domů, aby tam v Praze byl přítomen premiéře své šesté, poslední symfonie. Tuto premiéru neuslyší. Ale Vy, paní Blanko, která jste jasem své lásky prozářila poslední léta jeho exilu, Vy si odvezete do vlasti svůj nej- vzácnější poklad, aby Váš Karel mohl spát svůj věčný sen v rodné zemi, kterou tolik miloval. Buďte ujištěna, o to Vás prosím, že naše nejupřímnější přátelství a soucítění Vás bude provázet na této přesmutné pouti. Buďte přesvědčena, že my všichni zachováme drahému zesnulému čestnou památku. Dary na činnost Rady: Odbočka ČSNRA “Gen. M. R. Štefánik’’, Chicago . .$100.00 Odbočka ČSNRA “Gamma”, Chicago ......................... 40.00 Mrs. Edward Codromac, Orland, Cal......................... 25.00 The Bohemian Woman’s Civic Club, Chicago .......... 20.00 Mr. Adolph Čierny, Brookfield, Ill............................. 20 00 Z.C.B.J. Lodge No. 86, Traer, Iowa............................. 25,00 American Czechoslovak Engineers, Cicero, Ill............ 21.00 Mr. and Mrs. V. J.Macháček, San Francisco, Cal. . . 20.00 Mr. Martin Zubatý, Bellefontaine, Ohio ..................... 10 00 Václav Hesoun, Cleveland, Ohio ................................. 10.00 IN MEMORIAM: In memoriam naši maminky Mrs. Marie A. Antene věnuje Mrs. II. C. Rabstejnek, Oklahoma City, Oki. 20.00 K uctění památky zemřelého Prof. K. B. Jiráka věnuje Mr Vladimír Jeřábek, Berwyn, Ill................ 10.00 K uctění památky Mrs. Mary Růžička věnuje Miss Libuše Kalivoda, Oak Park, Ill............................. 10.00 K uctění památky Mrs. Mary Růžička věnuje Mr. Louis Májovský, Stickney, Ill.................................... 10.00 K uctění památky zesnulého legionáře Václava F. Milera z North St. Paul, Minn., věnuje Mr. and Mrs. Jos. Kaminský, Hopkins, Minn......... 5.00 Mr. and Mrs. Ch. Vaška, Hopkins, Minn................. 5.00 K uctění památky zemřelého přítele br. Václava Majera věnuje Mr. Louis Májovský, Stickney, Ill..... 5.00 K uctění památky zesnulého přítele a člena odbočky ČSNRA Záp. Předměstí Mr. Antonína Křiváka věnuje Mr. and Mrs. Vincent Pleva, Berwyn, Ill..... 5.00 Rozloučení s K. B. Jirákem Profesor dr. Karel Boleslav Jirák, československý hudební skladatel, teoretik a pedagog světového jména, o jehož životním jubileu jsme loni ve Věstníku obšírně psali, zemřel 30. ledna 1972, dva dni po svých 81. narozeninách. Skonal v chicagské nemocnici po novém srdečním záchvatu. Rozloučení se zesnulým bylo ve středu 2. února večer v obřadní síni Chrástkova pohřebního ústavu. Za řízení prof. Františka Kubíny zazpívala Lyra z Dvořákovy Novosvět- ské druhou větu, Largo (Going home), pak Zelení hájové a v závěru obřadu československou hymnu. U rakve zahalené československou vlajkou a stojící v záplavě květin, ocenil národní a umělecký význam zesnulého profesor dr. František Schwarzenberg jménem Čs. národní rady americké a Čs. společnosti pro vědy a umění. Za Rooseveltovu universitu, kde dr. Jirák byl dvacet let přednostou teoretického oddělení hudebního odboru, promluvil děkan tohoto odboru dr. Felix Ganz. Byl přítomen také bývalý děkan dr. Joseph Creanza, jenž r. 1947 přijal Jiráka do profesorského sboru. Ilja Kovář procítěně recitoval báseň Václava Pavla, napsanou k 64. narozeninám Jirákovým. Jménem československých žáků Jirákových rozloučil se Jeroným Zajíček, profesor chicagské City College, za americké žáky promluvil skladatel a profesor Columbijské university Bill Russo. Závěrečný projev měl Josef Falta. Uprostřed obřadu zahrálo kvarteto Otakara Šroubka (také Jirákova žáka z Prahy) dvě skladby, z Bizeta a z Dvořákova Amerického kvarteta. Ačkoli bylo zlé počasí a silná vánice ztěžovala dopravu, zúčastnilo se rozloučení veliké množství přátel zesnulého a ctitelů jeho uměleckého díla, studenti, profesoři, členové našich spolků, příslušníci hudebního světa atd. Také na čtvrtečním pohřbu byla velká účast. Když dlouhý automobilový průvod dojel na hřbitov Woodlawn, kde byla kremace, promluvil v obřadní síni za Sdružení Věrni zůstaneme předseda Josef Jakl a dr. Antonín Hřebík, starosta Čs. Sokola v zahraničí. V pondělí 14. února odletěla paní Blanka Jiráková do Prahy, aby uložila popel svého manžela v Československu. F. Václav Majer pochován na Nár. hřbitově Na Českém národním hřbitově v Chicagu rozloučili jsme se v sobotu 12. února s Václavem Majerem, vojákem čs. zahraniční armády ve Francii a v Anglii za druhé světové války, členem exilové státní rady v Londýně, poslancem čs. národního shromáždění a ministrem výživy a zásobování v poslední ještě demokratické vládě Československé republiky. Žil s rodinou v druhém exilu od únorového komunistického puče r. 1948, byl spoluzakladatelem Rady svobodného Československa, působil v odbočce Čs. národní rady americké ve Washingtoně a v ČSA. Četnými články, přednáškami a stálým stykem s politickými osobnostmi ve Spojených státech a v Anglii pečoval neúnavně o to, aby věc československé svobody zůstala živá před očima demokratického světa. Zemřel 26. ledna t.r., jeho popel přivezla v sobotu do Chicaga jeho manželka Irma a urna byla téhož dne uložena do Masarykova mausolea. Prostého, ale dojemného obřadu v síni Českého národního hřbitova zúčastnilo se mnoho přátel zesnulého, hlavně exilových, válečných druhů z domácí i zahraniční armády, kolegů poslanců, členů býv. demokratických vlád Československé republiky a čs. diplomatů. Profesor František Kubina zahájil obřad Largem z Dvořákovy Novosvětské a potom mezi jednotlivými projevy hrál na varhany z Dvořákova Jakobína “My cizinou VĚSTNÍK • 3 [pageend3]jsme bloudili,” Smetanovo “Nekamenujte proroky” na slova z Hálkových Večernich písní, úryvek z Kovařovicových Psohlavců a uzavřel pořad československou hymnou. Generál dr. Mikuláš Ferjenčík, jenž byl státním tajemníkem ministerstva obrany, zhodnotil Majerovu politickou činnost, zejména "trpkou povinnost” člena vlády za kritických dnů komunistického a sovětského náporu. Josef Falta promluvil jménem “v cizině rozptýlených a doma umlčených sociálních demokratů” a nakonec se vřelými slovy rozloučil se zesnulým Čeněk Torn, jenž sice zastupoval v parlamentě jinou politickou stranu, ale byl dávným, věrným a vpravdě osvědčeným přítelem Václava Majera a jeho rodiny. Tyto projevy byly vlastně pásmem o slávě a dočasném zániku československé demokracie — a svědectvím o čistotě a statečnosti jejích obránců před přesilou zrady, podporované politickou, vojenskou a policejní mocí Sovětského svazu. Řečníci připomněli i mezinárodní příčiny úspěchu komunistické útočnosti a ocenili Majerovu neochvějnou věrnost k národu a republice, k demokracii a Masarykově humanitě. A se zvláštním důrazem mluvili o Majerově ne- vývratné víře v konečné vítězství spravedlivé věci — tím povzbuzoval a posiloval unavené a již pochybující, nabádaje je k svorné práci; věřil v šťastnou budoucnost národa “jako dítě věří matce.” A všechny ty krásné lidské vlastnosti a občanské ctnosti, všechna práce a i všechno utrpení Václava Majera bylo tu uzavřeno, bylo tu shrnuto v nevelké vkusné urně, ozdobené československou vlajkou a zastíněné velikou kyticí rudých růží. V té chvil! posledního rozloučení jako by se všichni účastníci obřadu úžeji semkli kolem Irmy Majerové, statečné spolupracovnice zesnulého doma i v exilu, jež jemným dotekem skládala poslední pozdravy tří svých dětí. Bylo nám, jako bychom byli jedna rodina. A v duchu jsme si opakovali Sládkovo; Když jeden věří, ještě konec není! J.F. KDO JE ANGELA DAVIS? V poslední době docházejí uprchlíkům od příbuzných z Československa dotazy, kdo je Angela Davis. Celá záležitost je velice odborně organizována mezinárodním komunistickým hnutím, včetně KSČ, která pozvala sestru Angely Davisové v listopadu m. r. do Prahy. Samozřejmě že paní Fania Jordánová — Angelina sestra — byla předmětem veškeré pozornosti, jak na televizi, tak na rozhlase a v tisku. Rudé právo uvádí rozhovor s paní Jordánovou, která vypráví o dětství, jak spolu s Angelou vyrůstaly. Dle Rudého práva prý vyrůstaly ve skromných poměrech — ale “celkem vzato bylo vždy co do úst, i když to nebylo vždy maso. Vzhledem k výdělkům otce, který obsluhoval benzinovou pumpu, a matky, která byla učitelkou základní školy, se měly lépe, než mnoho jiných černošských dětí.” Kdo zná Ameriku ví že výdělky obou rodičů Davisových byly více než průměrné, a že v mnoha případech se jim dařilo lépe, než dětem bilých rodičů. Přesto prý po studiu a se- bevzděláni a postupném poznávání marxisticko-leninské revoluční teorie dobrala se Angela pravých příčin bídy a rasismu. A to prý bylo přirozeným vyústěním jejich názorových vývojů, aby obě vstoupily do komunistické strany USA. Aby se trochu ospravedlnila, Fanina Jordánová sí stěžovala, že některé skupiny pod vlivem romantických představ hodlaly vyřešit komplex problémů násilnými akcemi jako jsou přepady bank, různé únosy a teroristické činy. Nyní jsou prý tím postiženi všichni ostatní — včetně Davisových — neboť jsou nazýváni atentátníky a zločinci. Angela Davisová, 281etá, narozená v Alabamě, brijiantní studentka vystudovala v San Diegu — Kalifornie a později vyučovala jako výpomocná profesorka filosofie na U.C.- L.A. — University of California, Los Angeles. Pro své otevřeně marxistické názory včetně členství v komunistické straně, pobuřování studentů atd. byla suspendována. Ale nejvyšši soud USA rozhodnul, aby byla znovu nastolena do svého zaměstnání. (V Sovětském svazu by byla při nej- menšim poslána do blázince.) Avšak řídící sbor U.C.L.A. ji nakonec zabránil v její další podvratné činnosti. V té době se nacházeli v kalifornské věznici Soledad tři vězni obvinění ze zabití vězeňského dozorce. Protože byli černoši, jejich proces se měl stát signálem demonstraci proti útisku černochů v Americe, kteří dle komunistického učení chtěji z kriminálních činů udělat činy politické — k čemuž směřuje i proces s Angelinou Davisovou. Angelina se plně zapojila do této kampaně a spolu s ostatními počala sbírat finanční dary na obhajobu tří obžalovaných černochů.V její společnosti bylo často vidět mladého 171e- tého Jonathana Jacksona, který ji doprovázel na jejich schůzkách s příznivci a podporovateli. Nebylo překvape- pením, že jeden z obžalovaných byl právě bratrem mladého Jacksona. 7. srpna 1970 se konal proces s obžalovanými v Marin County, Kalifornii. Mladý Jonathan Jackson, který se nacházel v soudní siní jako divák, hodil obžalovanému McClainovi pistoli, další zbraň dal spoluobžalovanému vězni jménem Christmas, a společně se zmocnili soudce, státního žalobce a tři porotkyň. S pistolí přiloženou k spánku soudce Haleyho, požadovali propuštění všech tří obžalovaných, a nutili je k opuštěni soudní budovy. Venku při pokusu naložit všechny rukojmí do auta došlo k přestřelce s policií, při čemž byli oba vězni i mladý Jackson a soudce Haley usmrceni, státní žalobce Thomas byl zraněn těžce a další dvě osoby lehce. Po prohlídce zabavených zbrani se zjistilo, že 3 zbraně — 0.38 kalibru automatická pistole Browning a 2 karabiny 0.30 kalibru značky Plain- field byly vlastnictvím Angely Davis a koupeny na jeji jméno. Pátrání po Angele Davís však bylo marné a teprve 13. října 1970 se za pomoci bohatého přítele v N. Y. vzdala policii. Je obžalována ze spoluúčasti na únosu a vraždě. Bude těžko prokazatelné, zda mladý Jackson, který je mrtev, si zbraně vzal sám, nebo zda mu je Angela Davis dala. Není nic zvláštního ani pro ženu v Americe miti zbraň, ale proč hned miti 3? Z New Yorku byla Angela vydána soudnímu okresu, kde byl čin spáchán, což je Marin County v Kalifornii, ale jelikož byly námitky obhájců, že by se jí nedostalo spravedlivého soudu v místě zločinu, nejvyšši soud rozhodnul aby se proces konal v San Jose, Kal. v neutrálním prostředí. Zatím pracují všechny možné skupiny od krajní levice až po skalní komunisty na ovlivněni soudního procesu; nejen že dodávají finanční prostředky, ale chtějí její osvobození a chtějí z ni mít novou hrdinku pro potřebu mezinárodního komunismu. Jakýsi 361etý americký profesor, který nemá odvahu uvést své jméno a na televisi se nechá vidět jen zezadu, napsal knihu “Angela“ a se 16 studenty práv projezdil celou Ameriku, aby prý zjistil vše dobré o Angele. Kniha prý dosáhla již 300,000 výtisků, tedy hezký příjem pro všechny zapojené. I čs. komunisté doznávají, že mezinárodni komunismus je plně zapleten do procesu s Angelou. V rozhovoru s její sestrou Rudé právo napsalo mimo jiné: “Jednou z nejvýznamnějšíeh akci směřujících k utvoření protiimperialistíckého organizovaného bloku v samotných Spojených státech, je právě hnutí výboru na obranu Angely Davisové.” Je samozřejmé, že i komunistická strana USA nezůstala pozadu a její vůdce Gus Hall při svém oznámení, že bude kandidovat na presidentský úřad USA, neopomenul kromě slibu, že zruší Pentagon, FBI, CIA, že též osvobodí všechny “politické vězně! ?” včetně Angely Davisové. Podobně jednal Ronald Kaufman, který letos v lednu upozornil 3 banky v Chicagu, i banky v New Yorku a v Kalifornii, že se v jejich úschovných schránkách nacházejí bomby. Tentokráte prý je to pouze varování a výstraha, že je možné bomby v bankách umístit a napříště když se tak stane, budou již připraveny k výbuchu, jestliže nebudou propuštěni političtí vězni. Kaufman nejmenoval Angelu Davisovou, ale určitě je tato kampaň spojena s jejím brzkým procesem. V pozadí všeho stojí jako Pátá kolona USA militaristická organizace mladých černochů Black Panthers. (Dokončení na str. 5) 4 • VĚSTNÍK [pageend4]z událostí v Československu MLADÝ SLÁNSKÝ A ŠLING UVĚZNĚNI Koncem měsíce ledna 1972 byl vzat do vazby Rudolf Slánský mladší a obviněn ze spoluúčasti na vydávání ilegálního časopisu Nový socialismus. Druhý den Jan Šling mladší napsal otevřený dopis dr. G. Husákovi a kopie předal italskému komunistickému žurnalistovi, který je vyvezl na Západ. Dne 2. a 3. února t.r. byl dopis Šlinga uveřejněn v komunistickém tisku italském a belgickém, jakož i v 7 západoevropských novinách. Šling v dopise dr. Husákovi připomíná, zda si uvědomuje, na kolik se v Československu změnila situace, když Slánský mladší je vězněn na Pankráci necelých sto kroků od cely, kde jeho otec čekal na popravu, a jen 4 cely ho dělí od místa, kde byl vězněn Husák sám. Šling se ptá Husáka, jak se cítí, když o tomto ví, a dodává, že Slánský se ničím nikdy neprovinil, že nebyl revizionista a že chtěl pouze “čistý socialismus”. Dne 3. února byl uvězněn Jan Šling mladši, za to, že poskytnul informace západním novinářům, pomlouvající socialistické zřízení ČSSR. V Československu se množí stále více vydávání ilegálních časopisů a tím je též stále větší množství zatčených. V souvislosti s vydáváním ilegálního časopisu “Fakta — komentáře — události” bylo zatčeno od počátku r. 1972 na 400 osob. Časopis prý vychází rozmnožován cyklostylem na dobrém papíře nákladem 35 až 43 tisíc. Mimo zpráv a komentářů má též společenskou rubriku, kde je popisován soukromý život komunistických funkcionářů holdujících burožoazním přežitkům a radovánkám. 80% zaměstnanců ministerstva vnitra prý pátrá po původu vydavatelů a psacího stroje. Koupě nového psacího stroje nyní může být docílena jen na předložení občanského průkazu a číslo stroje, jakož i majitel, musí být registrován na ministerstvu vnitra. Mezi zatčenými je i bývalý redaktor Reportéra Jiří Lederer, který byl během dvou dnů odsouzen ke 2 letům žaláře za to, že poskytl rozhovor polskému exilovému časopisu Kultura. Politická situace se stále mění k horšímu a jsou náznaky, že Husák ztrácí vliv nad situaci i stranou. ÚTOČNOST ČS. KOMUNISTICKÉHO TISKU Pročítáme komunistický tisk v Československu s údivem nad tím, kolik místa nyní věnuje tak zvaným zkrachovan- cům a zrádcům z komunistických řad od roku 1968. Není dne, aby nebyly psány dlouhé články o “neplodné” činnosti bývalých komunistů Šiká, Pelikána, Goldstueckera a dalších. Jednou se píše, jak jsou ubozí, podruhé zase jak nebezpeční a jak se proti nim musí KSČ bránit. Zvláště když prý mají tak dobré zastání v západním tisku! Ale není to již jen západoevropský tisk, jako třeba Belgie a Itálie, kde i komunistický tisk jde na ruku čs. revizionistům, ale nyní jsou obviňovány i vlády, že dávají tak zvanému “svobodnému” tisku instrukce, jak psát v zájmu imperialismu nebo antikomunismu. Napřed to bylo nedorozumění s vládou Švédska, kde skoro došlo k přerušení diplomatických styků s ČSSR. Nyní jsou stížnosti na tisk a vlády Francie a Velké Britanie. Například ve Velké Britanii po vyhrání voleb konzervativní strany ministerského předsedy Edwarda Heatha bylo prý jisté očekávát zhoršení vztahu k socialistickým zemím. Ovšemže hlavním provokačním dílem této vlády bylo vymyšlené obvinění proti pracovníkům so- (Dokončení ze strany 4) Přestože Angela Davis je v zajišťovací vazbě, bylo jí dovoleno, aby mohla mít rozhovor na televizní stanici v San Františku KPIX-TV počátkem února t. r. Prohlásila mimo jiné, že je komunistkou a revolucionárkou, protože její lid je utlačován americkými rasisty. “... černý revolucionář si musí uvědomit, že nemůže začít bojovat proti rasismu a nemůže ho efektivně zničit, nezničí-li celý systém.” Alois Šalomoun větského zastupitelského úřadu a po něm následující vypovězení 105 sovětských diplomatů. Což prý je čin, který nemá obdoby v dějinách diplomacie. V britském tisku, rozhlase a televizi prý se začaly objevovat záměrně zkreslené a senzační výmysly o diplomatech ze socialistických zemí, které měly ostře urážlivý charakter. Na námitky socialistických zemí odpovídalo britské ministerstvo zahraničí obvyklou stereotypní odpovědí, že oni za tisk neodpovídají a že na něj nemají vliv. Ve skutečnosti prý však byly tyto kampaně organizovány z vládních míst, nejen s vědomím, ale s přispěním ministerstva zahraničních věcí Britanie, a za bezprostřední účasti britských rozvědných orgánů. Značná část pozornosti byla v poslední době věnována Československu, které bylo nařčeno z dodávání zbraní Severnímu Irsku, což prý je nehorázná pomluva. Příchod spojeneckých vojsk do Československa prý zmařil plány reakce na kon- trarevoluci a orgány ideologické války proti socialistickým zemím byly donuceny přehodnotit taktiku a zkoumat, v čem se dopustily chyb. V průběhu let 1970-71 proběhla řada porad, konferencí a zasedání ke zhodnocení zkušeností. Bylo důvěrné zasedání na britské universitě v Readíngu, kterého se zúčastnili Tigrid, Rohan, Kusín a další. Tigríd prý připravil materiál, který byl na konferenci diskutován. Mimo emigrantů se zúčastnili také lidé z britského ministerstva zahraničních věcí a jiných institucí. Podobné přehodnocováni také probíhalo na “výzkumném středisku” university v Lancaster, které vede někdejší britský velvyslanec v Československu Cecil Parrot, který je činný na universitě v Glasgow a má úzké kontakty s čs. pravicí. Sdělovacím prostředkům a také zahraničnímu vysílání BBC byly dány pokyny, aby postupovaly v souladu s novými podmínkami. Antikomunistická propaganda se nyní zaměřuje na otázky boje: — proti tradičnímu přátelství Československa se Sovětským svazem a ostatními socialistickými zeměmi; — proti vedoucí úloze strany a proti marxisticko-leninské ideologii; — o zviklání základních ideologických hodnot, šíření a propagování názorů a hodnot západní spotřební společnosti. Další stížnosti komunistického tisku jsou proti známému francouzskému deníku Le Monde, kterému prý se nelíbily poslední volby v Československu. Tento prý kdysi nejlepší deník světa se od roku 1968 nechce přizpůsobit situaci a stále nalézá něco špatného na konsolidačním procesu v Československu. Nelze se divit novinářům, kteří neznají poměry v Československu, ale taková paní Ambere Bouso- glouová se nemůže vymlouvat na neznalost poměrů, když v Československu dlouhá léta žila, studovala a byla tam i novinářkou. Je tedy nutno pozastavit se nad jejím nazíráním na poměry v Československu, které nazývá “normalizací pro vedoucí činitele a nikoliv pro obyvatelstvo”, “příkopem mezi vedením a národem”, “mlčením obyvatelstva”, “jednáním připomínajícím padesátá léta”. Navíc prý paní Bousouglouvá dostala příležitost podstatu svých článků zopakovat na státní francouzské televizi. Několik případů opakovaných stále již po dva roky (sovětská okupace) nikoho nepřesvědčilo!? Ona totiž se rozhodla nevidět nic, co je v Československu v rozporu s jejími představami. To znamená, že nevidí už téměř vůbec nic. nevidí hospodářské výsledky, pracovní morálku dělníků, nedošlo ji. že vznikla mezitím masová mládežnická organizace, a záhadou jí zůstala široká předvolební politická kampaň. Na všechno stereotypně opakuje, že “Husáka podporují jenom staří členové strany.” Tím je řečeno vše, což prý znamená, že v Mondu nepotřebují tzv. znalce československé otázky a nemají zájem o seriózní infomaace o Československu, jak to vidí Tvorba z 5. ledna 1972. Hůře se v ČSSR píše o Sionistech. Čs. Týdeník aktualit z 16. ledna 1972 píše o izraelské mládeži úvodem: “Pochodují vojensky rázným krokem a levou ruku přitom vymršťuj! daleko dopředu. Pravou drží automat. Obličeje mají VĚSTNÍK • 5 [pageend5]nevlídné, přilby vražené hluboko do oči. A zpívají o tom, že odedávna je celý svět proti nim, avšak podle závěti jejich předků prý všichni nepřátelé shoří v ohni pekelném. Ne, to nezpívají Hitlerovi výrostci, to není řeč o dávných hrůzách fašismu, nýbrž o tom, jak dnes pochodují vojenské jednotky po ulicích izraelských měst. Eins, zwei! Ráz, dva! Rozkazy však při pochodu dostávají v hebrejštině, jež je úředním jazykem Izraele. Hitlerjugend však pochodovala stejně, kdykoliv potřebovala loupit, pálit, vraždit a znásilňovat ... V parnu srpnového dne vtrhli do nuzných příbytků městské chudiny, za vlasy z nich vláčili ženy, šedovlasé starce mlátili po hlavách řetězy z jízdních kol, děti tloukli pažbami a klacky. Stovky výrostků od 15 do 17 let zapalovalo domy. Všichni řádili před očima policie.” Tak prý si rasističtí hrdlořezové vyřizují účty na arabském obyvatelstvu v Jeruzalémě. Podepsán L. Kornejev, kandidát historických věd. Že by byl nyní sovětským poradcem v Praze? ČECHOSLOVÁCI NA ZIMNÍ OLYMPIÁDĚ ZKLAMALI Čechoslováci získali pouze 3 medaile na zimních olympijských hrách v Sapporo, Japonsko. Zlatou medaili získal Ondřej Nepela v krasobruslení, bronzovou medaili Helena Šikolová v závodě běhu na lyžích na trati 5 km, a druhou bronzovou medaili získalo čs. mužstvo ledního hokeje. Hlavním zklamáním byli právě čs. hokejisté, kteří již v počátečním kole prohráli nečekaně s mužstvem USA 5-2. Nutno však poznamenat, že tento zápas byl vyhrán brankářem USA, který schytal 52 ran na branku a pustil jen 2 góly, zatímco čs. brankář zachránil pouze 24 střel a 5 jích pustil. Čechoslováci, přestože porazili Polsko, Finsko a Švédsko, nakonec podlehli Sovětskému svazu 5-1. Měli stejný počet bodů jako USA, ale jelikož s USA prohráli, dostali stříbrnou medaili Spojené státy. Zklamáním byli též čs. skokani na lyžích, když známý světový skokan Jiří Raška skončil až na desátém místě. PRAHA - MYSTICKÉ MĚSTO “Když je Praha v popředí zpráv, každý vyznavač humanismu a krásy se cítí zúčastněn. Je-li Praha umlčena, je si civilizace vědoma, že je v nesnázích. Úzké spojení Prahy se západním světem je tajemstvím — ale i Praha sama je podmanivá a tajemná.” Těmito slovy píše Marcia Davenportová ve své recensi knihy Josepha Wechsberga o Praze. Recensi napsala pro New York Times. Marcia Davenportová po prvé poznala Prahu, když shromažďovala materiál pro svoji citlivou biografii o Mozartovi. Je znám její úzký, přátelský vztah k Československu. O Wechsbergově holdu Praze s vřelosti píše: “Je to tichá, družná a hluboce informovaná cesta mezi kontrasty a spletitostmi, legendami, anekdotami a osobnostmi a vznešenými architektonickými klenoty celého tisíciletí.” Vzpomíná na svoji poslední návštěvu Prahy v roce 1969, rok po sovětské invasi Československa a na bohoslužbu v Betlémské kapli, které se zúčastnila. Kazatel českých bratří k modlitbě připojil: “. . . na pamět našich tří českých mučedníků, našich tří mužů jménem Jan” (Hus, Masaryk, Palach). Wechsberg končí svou knihu o Praze se smutkem: “Strach je všude, nedělitelný a všudypřítomný.” Ale v Marcii Da- venportové, přítelkyni Jana Masaryka, zůstává víra. Říká: “Mnohý den v Praze se rozednil do idealismu, zmatku nebo násilí, jehož konce nebylo lze předvídat. My, kteří známe toto krásné, nešťastné, čarovné město, věříme, že jeho starověké kameny a zdi a střechy vydávají své tajemství a burcují své obránce způsobem a v době zahalené tajemstvím.” Wechsbergova kniha “Prague, the Mystical City” vyšla v nakladatelství Macmillan & Co., má 229 stran a její cena je $6.95. "Rada by měla .. /' Ústřednímu postavení Čs. národní rady americké v českém a slovenském národním životě v Americe nepřímo nasvědčuje kritika, kterou občas slýcháme u starých i nových krajanů. Obyčejné má formu návrhů na to, co by rada měla ještě dělat: Rada by měla financovat stolici čs. kultury. Rada by měla oživit naše národní školství. Rada by měla zadávat celostránkové inseráty do ústředních _ amerických novin. Rada by měla vést všechny svobodné Čechoslováky ve světě. Rada by se měla postarat o sociální potřeby uprchlíků. Rada by měla udržet náš tisk a rozhlas. Rada by měla ... Rada by nejen měla, Rada by chtěla dělat všechny tyto a ještě další věci. Ale slovo “Rada” nevytváří novou, mocnou sílu. “Rada” může udělat jen to, co jí dovolí její pracovní a finanční zdroje. Rada je jistě nejpočetnější čs. organisací za hranicemi Československa, sečteme-li členstvo celonárodních a místních organisací, které jsou v ní federovány. Členové těchto organisací však nejsou členy Rady a Rada jim proto neukládá a nemůže ukládat pracovní úkoly nebo od nich vybírat příspěvky. Členové Rady, sdružení v odbočkách, tvoří jen malý zlomek celkového počtu krajanů, kteří jsou v Radě zastoupeni, a i mezi nimi jen malá část si bere na sebe břemeno funkcionářů, kteří se zase nutně věnují především místním úkolům — vždyť pro to jsou voleni. Pro plnění celonárodních úkolů se tudíž pojem “Rada” kryje asi s dvaceti jednotlivci, kteří jsou sdruženi v předsednictvu Rady a kolem něho a kteří mají k disposici velmi omezené finanční prostředky a velmi malou úřadovnu s velmi malým počtem velmi přetížených zaměstnanců. Každý, kdo srovná činnost této “Rady” s jejími možnostmi, uzná, že výsledky jsou úctyhodné a někdy přímo neuvěřitelné. Poučení z těchto slov je jednoduché. Rada by měla dělat ještě mnoho věcí, ale nemůže, dokud se nenajdou další spolupracovníci a další — finanční zdroje. Každý, kdo od ní čeká a žádá víc, než co dělá, musí jí nejprve pomoci v těchto směrech. A začít především u sebe. Bude vítán! Dr. V. Chalupa, tajemník Čs. nár. rady americké Sjezd ČSNRA se koná ve dnech 15. a 16. dubna 1972 v místnosti č. 205 budovy ČSA v Ciceru, Ill. Sjezd bude zahájen v sobotu ráno 15. dubna v 9 hod. Celý den bude věnován jednání. Večer budou zasedat sjezdové výbory. Jednání sjezdu bude pokračovat v neděli 16. dubna od 9 hod. dopoledne. Na pořadu budou volby úředníků, členů předsednictva a výkonného výboru. Celonárodní členské organizace jsou oprávněny k vysláni dvou zástupců na sjezd, každá odbočka ČSNRA k jednomu zástupci — odbočka s počtem členů vyšším než 150 je oprávněna ku dvěma zástupcům, zvoleným z jejího středu. Oblastní výbory Národní rady volí ze zástupců přičleněných organizací vedle těch, kdo zastupují přímé odbočky ČSNRA, dva zástupce, kteří budou oblastní výbor zastupovat na sjezdu. Případné návrhy na změnu stanov musí být písemně předloženy nejméně 30 dnů před zahájením sjezdu všem oprávněným zástupcům ku projednání. Úřadovna ČSNRA žádá, aby zprávy úředníků a pracovních výborů předsednictva, zprávy oblastí a také odboček ČSNRA z míst, v nichž není oblast, byly zaslány k rozmnožení do úřadovny nejméně týden před zahájením zasedání sjezdu, tj. do 7. dubna 1972. Co nejdříve ohlaste úřadovně též jméno a adresu delegáta, kterého jste si zvolili jako svého zástupce na sjezdu! 6 • VĚSTNÍK [pageend6]František Svejkovský Otvíráme úvahy o současné české literatuře Jedním ze stále živých témat v přístupu k literatuře, blízkych i zájmům našich krajanů v této zemi, je otázka tradice a jejího setkávání se současnou tvorbou. Tradice představuje kontinuitu, nashromáždění zkušeností a uměleckých ideálů. Je to hodnota trvalá, jistota, kterou lze měřit všechno nové, přicházející, tak zvaně moderní. Toto nové se pak mnohdy jeví jako neorganické, rušivé, nezakotvené. A přece není ničím jiným než druhým, neméně nutným pólem určujícím rytmus historie na všech rovinách života: je to projev hledám, ba mnohdy i nejistoty, projev sil dalšich, nových generací, projev snah nalézt nové možností lidské aktivity, tvořivosti. Někdy se zdá, jako by šlo o nesmiřitelné rozchody dvou sil. A přece moudrost historie ukazuje, že doba těchto sporů je zároveň dobou vážení, krystajisace, výběru. Síly vyvěrající z obou pólů se pak přece setkávají, aby nakonec vytvořily nový článek tradice a aby zároveň byly půdou pro nová hledání, pro nové výboje, pro novou modernost. Což nebyl kdysi i Mácha, i Neruda kritisován ve jménu tradice? Což i oni se nezdáli být na jejím pozadí narušiteli vžitých ideálů a hodnot? A přece vývoj zvážil význam jejich uměleckých činů — a nakonec jejich díla jsou pevnou částí té jistoty, kterou nazýváme tradice. Tak vystupují otázky tradice a modernosti v měřítku světových, ale i národních literatur. Jsou věčným tématem odborných studií, ale vynořují se — vědomě či podvědomě — každému čtenáři hledajícímu bezprostřední styk s uměním. Tak je tomu i u těch, kdo z dálky odloučení (hlavně delšího odloučení) přistupují k soudobé české nebo slovenské literatuře. Síla tradice tu má zvláštní váhu a setkání s novými tendencemi zvláštní odstín, zčásti i odstín náhodnosti, zlomkovitosti, určovaný onou vzdáleností, kterou přineslo odloučení. Proto bychom se chtěli čas od času zastavit právě u vědomí těchto dvou pólů nad cestami literatury. Zamýšlet se prostřednictvím tvorby nad některými z jejích otázek, tedy nikoli shrnovat data a fakta učebnic, nýbrž dotýkat se rozmanitě otázek funkci a hodnot literatury v dnešním našem životě a světě. * * * JAROSLAV SEIFERT (nar. 1901) Kde jinde začít nežli u básníka, který právě prošel branou velkého životního jubilea a který je stále nositelem živé účasti v umění i životě své země. U básníka, který dnes tak výrazně symbolisuje sloučení tradice a modernosti, že se mu dostává příznačného srovnání s Janem Nerudou. U básníka, který symbolisuje sloučení poesie a žití. Nad osudy díla Jaroslava Seiferta si uvědomujeme, že není krásnějšího údělu básníkova, nežli být přijímán a pochopen širokým a pestrým okruhem čtenářů. Psát nejen pro ty, které zvláštní zájem a studium učily probírat se mnohostranně uměním a vážit každou jeho částečku, — ale i pro ty, kdo berou do rukou poesii jako chléb, jako to, co potřebují v životě, jako součást života tak, jako to potřeboval člověk odedávna, kdy poezie žila od úst k ústům, od generace ke generaci, aniž musela být vážena speciálními nástroji kritiků nebo estétů. I takoví nacházejí v Seifertově tvorbě, co hledají. Není krásnějšího údělu než být básníkem, jehož jméno vyslovují s úctou všichni, třeba i navzdory těm, kdo pro všechno jiné zapomněli na umění, a přece si osobují právo rozhodovat o smyslu básníkovy práce. Naštěstí je tu sama POEZIE a jsou tu ti nejzávažnější kritikové, čtenáři, kteří už zvážili a určili Seifertovo místo v současném životě, v současné české literatuře — i v té nadčasové její tradici. To proto, že se dobral poesie právě tam, kde je největší: v plném pochopení a prožití života — svého i jiných. Jak už to bývá, je to zase jen velmi prostá zkušenost života, z níž vyrůstá velké dílo. Ale právě v tom je její velikost, v cestě do toho nejprostšího v člověku a v jeho životě k onomu pochopení a prožití velkých věcí jednotlivce, národa, lidstva. — A v tom je zároveň — chce- te-li — jedna ze specifických tradic české literatury: dobírat se podstaty a smyslu života nikoli v rozmáchlých gestech obrazů a idejí, ale v mikrokosmu člověka té malé, na křižovatce zájmů a proudů Evropy ležící země. A je pak ještě něco většího, k čemu by směřovalo umění? Je to tak prosté, myslíme si často, ale umět to vyslovit — a tady je místo básníka, specifické místo opravdového básníka. Básníka znajícího stejně tajemství tvorby, jako tajemství života. Básníka s jednou rukou stále a úzkostlivě na pulsu života své země. I v tom je jedna z velkých tradic české literatury. A proto tady je místo Jaroslava Seiferta. Poznal, jak málo je třeba k tomu, aby člověk prostřednictvím světa, z kterého vyšel a ke kterému přilnul, porozuměl světu celému, o němž není třeba zvlášť mluvit, pro nějž není třeba hledat velkých slov — neboť tento svět je už dávno obsažen v tom jeho světě. V něm už poznal celou hodnotu lásky i žiti, a tím i cenu bolesti a věrnosti. Proto Seifert nejde za hranice svých nejzákladnějších vztahů a zkušeností, vztahů k své rodině, k svému rodnému městu — Praze, k osudu své země — a přece všechno to má hodnotu nadosobní, je blízké všem, kdo žijí život jeho země. To jej tedy váže k tradicím v české literatuře, ale Seifert zároveň našel svůj osobitý tón v kvasu uměleckých metod dvacátých let našeho století, moderních metod a sám pomáhal tvořit jejich typicky českou podobu, které se v dějinách literatury dostalo označení “poetismus”. V tom jsou kořeny jeho přístupu ke skutečnosti i východiska pro poesii, která nevyjadřuje poznání, nýbrž prožití a procítění všech těch hodnot a smyslů života. Prožívá je za sebe i za jiné. Prožívá škálu lidských citů a vztahů od dětství k životnímu dozrávání. Od sociálních problémů, které poznal jako dělnické ditě Žižkova až po otřesy národní historie v rychlém Jan Neruda a Jaroslav Seifert VĚSTNÍK • 7 [pageend7]sledu od let třicátch: válka ve Španělsku, smrt T. G. Masaryka, okupace, květen v Praze a doba po druhé světové válce. Vidi realitu současnosti a přimyká se zároveň k tradici, aby pronikal dál ke zdrojům života své země. Je spisovatel, a proto mu ji ztělesňuje zvláště Mácha, Němcová, Neruda, ale i další umělci. Našel mezi nimi i Alše a Ladu, kteři mu otevírají cestu k dětství a zároveň ke krásám tradic českého venkova, nepoznaného dítětem města. — A především je to Praha, která se stala průsečíkem osobního zážitku a nadosobní historie — současné i minulé. V ní můžete hledat Dantův svět Božské komedie, neboť se stala v Seifertově díle místem, kde se proplétá osud člověka i národa, citový zážitek i životní moudrost, minulost, přítomnost i budoucnost — nebe, peklo i očistec... Vyberte z rozhozených perel tu nejkrásnéjší! Vyberte z blahodárných paprsků ten nejůčinnější! Vyberte z nastřádané moudrosti tu nejpotřebnější! — Je to vskutku těžké probírat se vydanými svazky básní Jaroslava Seiferta od nejstarší sbírky Město v slzách (1921) až po ty poslední, z nichž právě sbírka Koncert na ostrově (1965) znovu oživila výrazně vztah básníka a jeho města a zároveň připomněla jeho místo ve vývoji uměleckých metod české moderní poezie. Sáhneme tedy jen ke dvěma básním z doby, kdy vykry- stalovala celá škála jeho poezie a spojila zároveň velké tradice české literatury se současností. Sáhneme k básním, které ukáží, jak velký oblouk klene Seifertova poezie nad světem a životem od prožitku chlapce k prožitku muže, od naivity dětské lásky k pocitu spoluvytvářeni plného života. KYTIČKA FIALEK Podruhé nesmíš utrácet, prozraď mi, kolikpak stála? A těch pár matčiných vět znal jsem již téměř nazpaměť. Šetřila vždycky z mála. — K holiči radši měl bys jít. To znám již, teď možná dodá: Zítra budeš chtít na sešit, a kde mám na to všechno vzít, krejcaru je dnes škoda! Jen násilím jí vtiskl jsem ten modrý chomáček jara. Když splácela mi polibkem, zaševelilo jejím rtem: — Synáčku, už jsem stará. Rok co rok tak se zlobila, později míň už sice. Když vázičku si rozbila, dávala kvítka spanilá do sklenky od hořčice. Hodiny bují za stěnou, děsí mě němota zdivá. Maminka, tvář již zastřenou, na lůžku leží; s kolenou nehybně sukně splývá. Zvedám ji ruku. Je v ni chlad, prsty jsou přitisklé k dlani. Kytičku chci jí do nich dát, už naposledy tentokrát. A ještě se mi brání. (Ze sbírky Maminka, 1954.) VÉNEC SONETŮ. XIII. To, co na srdci leželo mi, když hanba, zvyklá na veteš, strojila se jak krásná lež a chtěla mluvit o svědomí. Když sesouval se svět a závrať vedla nás téměř nad propast, když bylo pro smích slovo vlast a kořist dělila si chamraď. Když dobře utažený řemen svazoval davy lidských těl, by snesly větší tíhu břemen, — i když jsem mluvil k okenicím zavřeným, slepým, neslyšícím, já pro vás přece zpívat chtěl. (Ze sbírky Praha, 1956). Loutkové divadlo v Ciceru V září roku 1970 skupinka několika dobrovolníků začala hrát v budově ČSA v Ciceru loutkové divadlo. Podnět vyšel z Klubu svobodné kultury — především tím, že Vlaďa Wil- liamsová zde měla z domova v Československu přivezené loutkové divadlo, jež v jejich rodině bylo i s loutkami a kulisami přes sto let. Sylvia Hanzlíková, která již měla zkušenosti s hraním českého loutkového divadla ze Sokola v Buenos Aires, pomohla dát skupinu dobrovolných herců a manipulátorů i výtvarníků dohromady a loutkové divadlo mělo svou premiéru hrou Červená karkulka. Dnes loutkové divadlo prožívá svou třetí sezónu (v letních měsících nehraje). Vešlo do ní s novým elánem, skupina loutkářů si vyrobila nové divadélko s větší scénou (vyrobil je Ing. Ševčík), s novými kulisami (jež namalovaly pí. Maru Prokopová-Friedová a pí. Olga Křížová), nově instalovaným osvětlovacím zařízením (Ing. Ševčík), dokonce i s novou sametovou stahovací oponou, malovaným průčelím — a také s nápisem Kašpárek dětem. Loutky k hraní na větší a vyšší scéně upravil p. Chlupáček. Evě Lutovsiké patří hlas a projev Kašpárka — dalšími herci jsou pí. Hanzlíková st., Savo Roknič, Jana Vlčková a její maminka, Karel Kříž, Ing. Trousil a pí. Rybová. Manipulátory pí, Trousilová, Sylvia Hanzlíková a Patricia. Sávo Roknič vyplňuje programem i přestávky, takže děti se baví po celou dobu představení. Předvádí dětem obrázky, jež sám nakreslil, a vypráví jim k tomu. Posledně předčítal z Karla Čapka “Jak pejsek a kočička pekli dort.” Sávo Roknič rovněž namaloval plakátky, jež oznamují představeni loutkového divadla a bývají vystaveny v několika obchodech. V první i druhé sezóně se v divadle vybralo po 50c vstupného na S50 a tato částka byla v prvním i druhém roce věnována Universitě Chicago pro českou a slovenskou stolici. I všechny příští čisté “výdělky” divadélka jsou určeny k tomuto účelu. Skupině loutkářů proto patří obzvláštní uznání a také dik za všechnu radost, kterou přináší dětem — za jedinou odměnu právě té dětské radosti a smíchu. Představeni loutkového divadla se konají každou poslední sobotu v měsíci, vždy od 4 hod. odpoledne v místnosti ■ budovy ČSA v Ciceru (druhé patro, místnost č. 206). Příští představeni je tedy v sobotu 26. února ve 4 hod. odpoledne a na programu je loutková hra “Oklamaný hastrman” Přiveďte své děti a pozvete děti svých přátel, uděláte tím radost jim i našim loutkářům. 8 • VĚSTNÍK [pageend8]ZPRÁVA Z PŘEDSEDNICTVA Pravidelná měsíční schůze se konala v úřadovně v úterý večer dne 8. února. Předsedali br. Ferjenčík a br. Schwarzenberg, zapisoval br. tajemník Chalupa. Po schválení zápisu, účtů, finanční zprávy br. pokladníka Vaňka byla čtena korespondence: dopis od br. Valuška, který sděluje, že memorandum pro Platform Committee předal Democratic Party Policy Council. Br. Hašek z Washingtonu podává podrobnou zprávu o dvou organisacich ethnických skupin ve Wash. Ses. Faltusová posílá kritický rozbor směrnic předsednictva. Po prodebatování její zprávy usneseno takto: celkové směrnice veřejného vystupování musí v zájmu jednoty zůstat předsednictvu; odbočky budou reagovat jako celek na mistní záležitosti, t.j. na mistni tisk, činnost senátorů, kongresníků a guvernéra; navrhnou předsednictvu zákroky celostátního významu, jako přípisy presidentovi, státnímu departmentu, atd.; předsednictvo bude informovat odbočky o krocích, které v tomto směru podniká, a doporučí, aby se k akci připojily, kdykoliv to bude vhodné. Odbočky budou požádány, aby určily jednoho neb dva členy, kteří o tento druh práce mají zájem. Br. tajemník referuje, že napsal týdenní články do Hlasatele, další dva pro tiskový výbor, text pro Platform Com. obou politických stran, návrh dopisu organisacím, návrh na oběžník odbočkám. Br. Schwarzenberg navrhuje změnu jména politického výboru. Přítomní se rozhodli pro “Foreign Affairs Research Committee’’ v anglickém znění a česky “výbor pro zahraniční záležitosti.” Návrh změny bude oznámen delegátům sjezdu měsíc předem. Do stanovního výboru jsou navrženi: br. Cíerný, Chalupa, Krákora, Rausch. Br. Schwarzenberg čte znění dopisu presidentu Nixonovi o neutralizaci Československa. Text schválen. Dále, čte text právního rozboru tzv. “reciprocity” mezi Československem a USA ve vyplácení pens!. Text schválen. Bude zaslán na State Department a Social Security Administration (viz American Bulletin, únor). Ses. Langová podává zprávu o činnosti úřadovny. Nálepková akce konči. Jsou to hlavně rozsáhlé přípravy na ples Chicagské oblasti, přípravy na sjezd, expedice Věstníku a American Bulletinu, vysílání tiskových zpráv k 3. výročí smrti Jana Palacha, článek br. Chalupy, oběžník odbočkám a oblastem, vyslání zápisu, expedice knih, a běžné práce v úřadovně, korespondenční a účetnické. Ve své zprávě ses. Vrázová referuje o své práci v úřadovně, Věstníku a American Bulletinu, o akcí “reciprocity” a získávání jmen amerických občanů, kteří by měli nárok na čs. pensi, o finanční otázce Rady, o telefonických rozhovorech s předsedou br. Buškem. Br. Bušek se přimlouvá za návrh br. Valuška, aby senátorům a kongresníkům byl zaslán dopis k 7. březnu se žádostí o jejich projev v Congressional Record. Předkládá též tištěný anglický letáček (text br. Čiháka) o vzniku, činnosti a cílech Rady, který možno vkládat do dopisu neb posílat separátně jako tiskopis. Odbočkám a oblastem bude zaslán jeden, dva na ukázku s tím, že na jejich žádost jim bude zaslán žádaný počet k získávání nových členů a podporovatelů. Br. Ferjenčík byl požádán, aby promluvil jménem Rady na Českém národním hřbitově na tryzně za ministra Václava Majera, člena ČSNRA. Na pohřbu prof. Karla B. Jiráka promluvil br. Schwarzenberg za Radu, i za SVU. O činnosti Rady byl pro Radio Free Europe natočen interview s br. Štefanem Papánkem a br. Ferjenčíkem. Br. Pejša oznamuje, že odbočka “28. říjen’’ se rozhodla uspořádat oslavu TGM 7. března. PANORAMA - $7.00 ČSNRA 2137 So. Lombard Avenue Room 202 Cicero, Illinois 60650 VÝROČNÍ ZPRÁVA KRAJANSKÉHO VÝBORU V CLEVELANDU V ROCE 1971 Krajanský výbor koná své pravidelné schůze vždy každý druhý pátek v měsíci v České národní síní na Broadway. Sdružuje všechny velké clevelandské organizace, včetně Sokolů, DTJ, Distriktniho svazu českých katolíků, České kulturní zahrady a dalších. V tomto souhrnném přehledu se zmiňujeme o činnosti krajanského výboru během uplynulého roku 1971: * V březnové schůzi jsme uctili památku presidenta T. G. Masaryka. V přeplněné síni přednášel náš host, br. Jaroslav Brodský z Toronta, autor knihy “Řešeni gama.” * Dne 17. dubna uspořádal Krajanský výbor ve velkém sále České národní síně besedu s českými spisovateli z posrpnového exilu, na kterou pozval dr. Josefa Škvoreckého, Jaroslava Brodského a býv. hlasatelku čs. rozhlasu Evu Seme- rákovou z Toronta. Zvláště naši mladí členové ocenili jejich přítomnost v Clevelandu a živě se podíleli na vodné diskusi po programu. * Květnová schůze patřívá již tradičně našim maminkám a babičkám. Promluvil na ní br. Jaroslav Mec. Matkou roku byla zvolena naše sestra Mařenka Kociánová, která stála už u kolébkyKrajanské ho výboru, zůstává mu věrna a je stále plna ochoty všude pomoci. * LETNÍ LETOŠNÍ VÝLET (PIKNIK) uspořádal Krajanský výbor jako jiná léta druhou neděli v červenci na Odd Fellows farmě v Glenvillow, O., — I přes nepříznivé počasí, jež trvalo od rána přes poledne, se piknik vydařil. Středem zájmu byl tradiční fotbalový zápas clevelandských s chicagskými fotbalisty. Samozřejmě že bylo dobře postaráno o občerstveni a dechovka vyhrávala k tanci. * TÝDEN POROBENÝCH NÁRODŮ V CLEVELANDU U příležitosti blížícího se Týdne porobených národů bylo ve dnech 25. a 26. června uspořádáno na zdejší John Carrol University jejím ústavem pro studium Sovětského svazu a východní Evropy — Institute for Soviet and Eastern European Studies symposium: “U.S.A. Faces Communist World in 1970’s”. — Symposium řídil ředitel institutu profesor dr. Michael S. Pap (rodák z Podkarpatské Rusi). Přednášeli odborníci sedmi universit a admirál William C. Mott, USN (Ret). Krajanský výbor byl spolupořadatelem symposia. * HNUTÍ NÁRODNOSTNÍCH SKUPIN VE VELKÉM CLEVELANDU vzpomnělo Týdne porobených národů (za účasti Krajanského výboru) manifestační schůzí v osadní síni sv. Benedikta na East Blvd, za předsednictví br. Ralph J. Perka. Hlavním řečníkem byl spolkový senátor Robert Taft, Jr. Při schůzí byly předány zástupcům porobených národů výtisky anglické publikace, která zachycuje celou obžalobu sovětského komunismu, jak ji v roce 1970 při “Přelíčení proti sovětskému komunismu” — u příležitosti Týdne porobených národů v roce 1970 — přednášeli jejich jednotliví zástupci. “Přelíčení” se účastnili čelní představitelé akademického, politického a kulturního života v našem městě. Publikace se jmenuje “A Review of Soviet Russian Totalitarian Imperialism”, redigoval ji prof. dr. Michael S. Pap a vydala ji John Carrollova universita za spolupráce Hnutí národnostních skupin. (Na její vydání také přispěl finančně K. V.) VÉSTNÍK • 9 [pageend9]V publikaci je i obžaloba proti invazí do Československa, jak ji naším jménem přednesl br. Přemek Kocián. Senátor Robert Taft se postaral, aby celá publikace byla zanesena do Kongresního rekordu. * V Týdnu porobených národů též přednášela o Československu, jeho lidu a současné situaci v zemi na shromážděni Kiwanis Club of Northeast Cleveland ses. Jarmila Hyn- číková. MANIFESTACE ZA SVOBODU ČESKOSLOVENSKA 21. SRPNA 1971 Československý krajanský Cleveland se důstojně zhostil svého úkolu, který mu přisoudilo třetí výročí oné zákeřné noci, jež vstoupila do našich národních dějin a už z nich nevymizí. Manifestace Krajanského výboru byla nepochybně největší v celé Americe. Mohutný průvod 100 automobilů, pietně vyzdobených americkou a československou vlajkou a se zřetelnou obžalobou sovětského násilí na plakátech, projížděl 21. srpna v poledních hodinách za policejního doprovodu vnitřním městem. V čele autokolony jel otevřený vůz s praporečníky; — velitel amerických válečných vysloužilců “Anton Blažek Post VFW” Fred Malec s americkou vlajkou (která vlála 21. srpna 1968 nad Kapitolem ve Washingtonu a byla darována kongresnicí Frances Boltono- vou Krajanskému výboru) — a br. Karel Vávra ve slavnostním sokolském krojí s vlajkou československou. Alegorický vůz (vypravený bratry Mečovými) uprostřed průvodu výstižně symbolizoval ujařmené Československo. Všechny tři televizní stanice pořizovaly záběry z celého průvodu a později z České kulturní zahrady, kde se konalo protestní shromáždění. Televizní stanice vysílaly reportáže o manifestaci ve večerních i v nočních zprávách. Přímá rozhlasová reportáž byla přenášena přímo z průvodu. Rozžatá světla a důstojné ticho, neméně pak malebná pestrost národních krojů na alegorickém voze i v průvodu zřejmě dojímaly přihlížející. A kdo hned nepochopil, zvážněl po přečteni poselství na výrazných plakátech. Průvod dojel do České kulturní zahrady, kde se konala manifestace u pomníku presidenta T. G. Masaryka. — Krojovaná skupina utvořila kolem rámec, legionáři vedení br. Ladem Kimlem a Sokolové stáli čestnou stráž. Br. Dušan Bartik a ses. Jarmila Hynčíková položili k pomníku věnec. Předseda České kulturní zahrady br. Václav Hyvnar představil hlavního řečníka br. Jaroslava Mece, který promluvil na téma: “Slibme sí, že budeme svorní v odporu proti komunistickému násilí kdekoliv na světě’’. Místopředseda K. V. br. Ralph J. Perk, vyzvedl ve svém projevu zvláště mohutnost manifestace tohoto druhu, na kterou musíme být všichni hrdi a jejíž úspěch bude jistě vzpruhou k dalším podobným projevům v našem městě i v budoucnosti. Památku všech obětí komunismu uctilo shromáždění minutou ticha. Společným zpěvem čs. hymny byla tato manifestace zakončena. Rádi bychom vyzvedli skutečnost, že i přes účast starších příslušníků naší krajanské obce, exulantů z roku 1948, mají na úspěchu projevu 21. srpna lví podíl exulanté posrpnoví. Krajanský výbor před 21. srpnem zaslal zvláštní memorandum všem ohijským representantům v US kongresu a rozeslal 700 pohlednic s invazními záběry — a připsáním kratšího textu, připomínajícího tragedii Československa význačným osobám zdejšího života veřejného — politického, náboženského, kulturního a hospodářského. * OSLAVA ČS. SAMOSTATNOSTI Uvědomělí krajané všech generací se v neděli 31. října opět společně přihlásili k odkazu památného 28. října svojí účastí na oslavě 53. výročí prohlášení čs. samostatnosti, jež se konala v České národní síni. Pořadateli oslav v Clevelandu je vždy mimo K. V. též Družina čs. legionářů a Česká kulturní zahrada. V clevelandských oslavách se vždy odrážel současný stav věcí doma a bylo tomu i tentokrát. Jen audience byla mnohem smíšenější. Viděli jsme v ní vedle šedivých hlav i lidi mladé, plné životní síly, a děti, ty nejmenši příslušníky posrpnového exilu. Je třeba poznamenat, že největšího čs. národního svátku se v Clevelandu zúčastňuji i rodilí Američané, českého a slovenského původu. — Pietni úprava jeviště byla v souladu s vážným duchem oslavy: státní vlajky, památný prapor čs. legionářů a státní znak demokratické Čs. republiky, ve kterém má český lev na prsou slovenský kříž a na hlavě korunu a ne pěticípou hvězdu. Oslava byla zahájena hymnami, jež zazpívali ses. Terezka Lihani a br. Ludvík Rychtera. Přítomné přivítal předseda K. V. br. Alexander Mikula. Se zájmem jsme si vyslechli zdravici místopředsedy K. V. br. Ralpha J. Perka. Nadějné i dojemné bylo vystoupení děvčátka v chodském kroji, Katky Chandrycké, která přednášela báseň “Naše řeč” od Sv. Čecha. Sládkovu báseň “Byli jsme a budem” důrazně přednesl Jan Klika. České a slovenské písně zazpívala ses. Terezka Lihani za klavírního doprovodu pí. Alice Tothové. Dvě básně Viktora Dýka “Země mluví” a “Zbabělci” přednesl br. Jaroslav Mec. Báseň “Dozrievanie” od neznámého slovenského politického vězně přednesla Eva Miňová. Slavnostním řečníkem byl předseda ČSNRA prof. dr. Vratislav Bušek z New Yorku, který mluvil na théma: “Učme se z historie a mějme oči upřeny do budoucnosti.” — V druhé části programu jsme vyslechli pěkný koncert hudby Sokola Tyrš, pod taktovkou dirigenta Elmer Bielera. Nedělní oslavě předcházel přátelský večírek s našim milým hostem, prof. V. Buškem, v dolní -místnosti České národní síně, na který K. V. pozval všechny své členy a přátele. Zdařilý večer řídil místopředseda K. V. br. Martin Hrabík. — Prof. Bušek nám nastínil spletitost současné světové situace s poukazem na důležité události v dávné i ranné politické minulosti a později odpovídal na dotazy přítomných. * 2. LISTOPAD 1971 Tento den zůstane památným pro clevelandské krajany. Starostou města Clevelandu byl zvolen náš dlouholetý místopředseda br. Ralph P. Perk, Čechoameričan třetí generace, první clevelandský starosta českého původu. * VÁNOČNÍ SCHŮZE Prosincová schůze Krajanského výboru byla jako obvykle schůzí vánoční. Konala se za hojné účasti. Promluvil na ní br. Václav Hesoun. Zpěv vánočních koled vedl a řídil br. Ludvík Rychtera za klavírního doprovodu ses. Eleanor Patlejchové. * VÁNOČNÍ DĚTSKÁ NADÍLKA Vánoční dětská nadílka K.V. se konala v sobotu odpoledne 18. prosince v České síni Karlín na Fleet Ave. Byla zorganizována ses. Hanou Chandryckou. Jejími pomocnicemi byly sestry: Kimlová, Hrabíková, Strouhalová, Koláčová, Jakoubková a další. Zvláštní dík patří i ses. Klikové za péči a práci s oblečením nebeského posla Mikuláše, jehož pěkně a důstojně representoval br. S. Dadík. — O pěkný program kromě pozvaného kouzelníka se zasloužily děti (ovšem i jejich maminky) a bratři Jan Bár a Jiří Kubelik. Chlapci se střídali s děvčátky, jeden za druhým koledoval, zpíval, přednášel roztomilé říkánky i vážnější básně. Nadílka byla bohatá, každé dítě — bylo jich přes 60 — obdrželo dárky. Ředitelstvo České síně Karlín poskytlo svůj sál a kuchyní Krajanskému výboru pro ten účel zdarma. * DO DALŠÍHO ROKU V pátek 14. ledna 1972 se konala za velké účasti členstva v České národní síni výroční schůze K.V., jež měla zdařilý a důstojný průběh. Je příslibem další zdárné činno10 • VĚSTNÍK [pageend10]sti K.V., který nejen pomohl stovkám exulantů, ale zůstává v Clevelandu hlavním representantem demokratických tradic, lásky ke svobodě a snah o svobodu Československa v naší čs. krajanské větvi. Potěšitelná byla i velká účast posrpnových exulantů. Odstupujícímu výboru bylo uděleno absolutorium a poděkováno br. Alexandru Mikulovi, dosavadnímu předsedovi a jeho spolupracovníkům za obětavou práci. Nový výkonný výbor byl zvolen všemi hlasy na doporučení nominační komise, která si bezpochybně předem vyžádala souhlas navrhovaných — a učinila tak i u clevelandského starosty br. Ralpha J. Perka. Mayor Perk přijal kandidaturu i letos s poznámkou, že tak činí s velkým potěšením — a že být místopředsedou K.V. si považuje za čest. * ÚŘEDNÍCI K.V. NA R. 1972: Předseda: br. Martin Hrabík. Místopředsedové v abecedním pořadí: ses. Stázka Kimlo- vá, br. Josef Kobylák, br. Alexander Mikula a br. Ralph J. Perk. Tajemník: br. Přemek Kocián. Pokladník: br. Rudolf Peřina. Účetní a výběrčí příspěvků: br. Josef Douda. Zapisovatelka: ses. Marie Kliková. Tiskový referent. Václav Hesoun. Členové výboru: ses. Hana Chandrycká, Miloslava Hyvna- rová, br. Ivo Křížek, Josef Kocáb, Jaroslav Mec, Vladimír Špecián a ses. Milada Vorisová. Revizoři účtů: br. Karel Zahradníček a br. Jindřich Němeček. Nové předsednictvo K.V. doufá, že najde mezi členstvem i v naší krajanské veřejnosti plné pochopení a všemožnou podporu pro další tolik potřebnou činnost Krajanského výboru. Výkonný výbor K.V. slíbil vypracovat program činnosti, který předloží členstvu ke schválení. Jak br. M. Hrabík naznačil, jedním z cílů bude důstojné a trvalé uctění oběti Jana Palacha v našem městě. Pracovní program K.V. bude rozsáhlý a bohatý — bohatý na prácí, jež na každého věrného Čecha a Slováka čeká. Z OBLASTÍ A ODBOČEK ČSNRA: Z Washingtonu, D.C. V uplynulých měsících byla podniknuta řada akcí, jejichž cílem bylo informovat vládu a federální úřady o záležitostech týkajících se zejména posrpnových uprchlíků a o problémech spojených se sovět, okupací Československa. Washingtonští členové politického výboru Rady, s. A. Fal- tusová a br. Dr. J. Hašek, za účinné spolupráce jednatele odbočky br. Dr. M. Bláhy, získali a poskytli různé informace ministerstvu zahraničí a jiným vládním místům. Mimo to byl poslán dopis 21 členům komitétu poslanecké sněmovny, který bude projednávat doplněk zákona o založení etnických kulturních středisek. V dopise byla vyjádřena podpora tomuto zákonu a byly podány různé podnětné návrhy. Dále bylo poděkováno presidentovu poradci Henry A. Kis- singerovi za jeho doporučení ve věci vyplácení “pense” bývalým politickým vůdcům ze střední a východní Evropy, nyní žijícím v USA; presidentovi Nixonovi bylo poděkováno za to, že podepsal “Presidential Order”, kterým byly uvolněny fondy pro vypláceni pensí; State Departmentu a senátoru Hruškoví byly zaslány kopie přípisů čs. úřadů a- meríckým občanům čs. původu ve věci propuštění z čs. státního občanství, spolu s překlady do angličtiny, dopsáno bylo senátoru Schweikerovi, kongr. Pucinskému a kongr. Per- kinsovi ve věci zákona o etnických střediscích. Ze sociálního fondu poskytla odbočka za poslední dva měsíce příspěvek třem rodinám v celkové výši $150.00. * * Aby byl napravn křivý, lživý a falešný obraz dějin Československa od r. 1918, se kterým přišla do svobodného světa mladá exilová generace, dala washingtonská odbočka ČSNRA podnět k pořádání rozprav o skutečné historii ČSR. První na théma: 28. říjen a co mu předcházelo, se konala 5. února. Zhuštěný referát br. J. Kučery i br. Fr. Klátila byl sympaticky přijat. * * V plném proudu jsou přípravy na letošní MAJÁLES, který se bude konat v sobotu, 29. dubna v Ambassador Room, Shoreham Hotel. Předsednictví letošního plesu přijal čs. u- mělec světového jména — Rafael Kubelik. Ačkoli plně zaměstnán činností dirigentskou a přípravami k převzetí zvláště čestné, ale také nesmírně náročné funkce hudebního ředitele Metropolitan Opery v New Yorku, Rafael Kubelik, proslulý obětavou ochotou pro čs. vlasteneckou činnost, projevil přijetím čestného předsednictví Majálesu uznání velkého kulturního významu této společenské události. Jméno Rafaela Kubelíka jako čestného předsedy velmi zvyšuje lesk dosavadní pěkné tradice Majálesu a jeho důležitosti, jako hlavního pramene i pro charitativní činnost odbočky i pro plánované akce kulturní. Proto nesmírně potěšilo výkonnou předsedkyni letošního Majálesu s. Zdeňku Vozárikovou, když dostala na svůj dopis tuto telegrafickou odpověď: “Gladly accept honorary chairmanship Washington Majales April 29, 1972. Rafael Kubelik.” V dopisech patronům Majálesu se uvádí, že výtěžku plesu bude opět užito pro fondy pro pomoc čs. uprchlíkům a pro čs. kulturní plán ve Washingtonu. Jak je to v tradici Majálesu, také letošní bude obohacen vystoupením folkloristického rázu. V umělecké spolupráci se s. Lídou Brodenovou, s. Irena Prochotská nacvičuje tance, které její žačky provedou v národních krojích. Nebude také zapomenuto na tradiční slosování cen věnovaných předními washingtonskými firmami. Umělecky provedené Programy Majálesu mají trvalou upomínkovou hodnotu a jsou svými stránkami Patronů svědectvím, jakým sympatiím se Majáles těší, jak v kruzích krajanů, tak i četných amerických přátel. ODBOČKA GAMMA připravila pěkný večer na sobotu 12. února v klubové hale Little Village West v North Riverside. Hostem byl Dr. Zdeněk Hruban, profesor Chicagské university. Přednesl přednášku, jež přítomné seznámila s historií krajanské A- meriky. Jeho přednáška “Češi a Slováci v Americe — včera a dnes” je vynikající úrovně a dr. Hruban ji doprovodil promítnutím unikátních diapositivů. Schůze odbočky byl jako host též přítomen Dr. Václav Laška, pracovník knihovny University of Chicago, který zodpověděl řadu otázek týkajících se Katedry českého a slovenského jazyka při Chicagské universitě. ODBOČKA V ST. PETERSBURGU, FLORIDA Předsedou zvolen br. Arthur Tessman, místopředsedkyní ses. Mae Vorak, tajemnicí ses. Josephine Hanzlík, pokladní ses. Marie Bouzek. Korespondenční kursy češtiny na Texaské universitě Texaská universita v Austinu je snad jedinou americkou universitou, jež mezi své kursy dálkového studia (correspondence courses) zařadila také kurs češtiny pro začátečníky. Případní zájemci ať, se obrátí na Correspondence Study Section, Division of Extension, The University of Texas, Austin, Texas 78712. VĚSTNÍK • 11 [pageend11]MÁME NA SKLADĚ K PRODEJI: Poštou PANORAMA ......................................................... 7.00 PROGRESSIVE CZECH, učebnice prof. B. Mikuly, páté vydání, vyšla nákladem čs. národní rady americké ................................... 4.50 5.00 THE BIRTH OF CZECHOSLOVAKIA .... 5.00 Jaroslav Brodský: ŘEŠENÍ GAMA .............. $5.00 $5.50 Josef Falta: PRES FRONTY A PRES HRANICE ....................................................... 1.50 1.85 DÉTSTVÍ A MLÄDÍ, vzpomínky Dr. Alice ..Masarykové ......................................................... 2.50 2.75 Vojtěch N. Duben. LEDY SE HNULY.......... 2.50 2.75 CZECHOSLOVAK RECIPES ........................... 1.25 1.50 Viktor Fischl: HOVORY S JANEM MASARYKEM ...................................... 0.75 1.00 CSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnout!. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovali vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnout! žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnout!. Kdo Jednotu ČSA doporučuje? Téměř 116 let J služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61st Court, Cicero, 111. 60650 VĚSTNÍK 2137 So. Lombard Ave. Cicero, Illinois 60650 Room 202 ADDRESS CORRECTION REQUESTED SECOND CLASS POSTAGE PAID at Chicago, Illinois [pageend12]