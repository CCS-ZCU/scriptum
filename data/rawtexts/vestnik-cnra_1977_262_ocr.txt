VĚSTNÍK Od ledna čs. komunistická strana je zmítána vnitřním rozporem: jak se má vypořádat s autory Charty 77. Spor se nedá řešit, poněvadž Moskva si sama neví rady se svými disidenty. Za starých časů vláda by se byla s nimi rychle vypořádala a svět by se ani nedověděl, kde který odsouzenec skončil. Teď ale po podepsání helsinské dohody, chce-li si Moskva nadále namlouvat západ, nemůže si dovolit tak drastické počínání a to již proto, že se chystá v červnu celému světu namlouvat, jak vyniká v plnění svých helsinských závazků. Výbuch nespokojenosti vypukl v Praze po 1. lednu, když memorandum 238. československých intelektuálů bylo zveřejněno západním tiskem. Je to protest čs. občanů, kteří se domáhají přiznání lidských práv všem občanům a kteří projevují nesouhlas s tvrzením čs. vlády, že plní helsinskou dohodu z roku 1975. Memorandum, nazvané Charta 77, bylo původně odesláno čs. parlamentu a vládě, ale poněvadž se dalo očekávat, že skončí v koši na odpadky a dost možná vyslýcháním a žalářováním nespokojenců, autoři se postarali o to, aby korespondenti zahraničního tisku dostali současně text memoranda. Výsledek je nám znám. Západoevropské a americké noviny zveřejnily obsah memoranda, některé dokonce otiskly úplný text, na př. The New Dealer, the New York Times, vládní orgán Congressional Record ve Washingtonu atd. Četná pojednání a časové zprávy byly otištěny ve vedoucích listech Britanie, Francie, Německa, nejen ve Spojených státech. U nás nemine snad dne, aby se některé významné noviny nevěnovaly otázce čs. disidentů. Českoslovenští komunisté velice prohloupili, že se snažili zamlčet svým občanům tuto událost a když se jim to nepodařilo, že zcela překroutila fakta. Dne 12. ledna Rudé právo v Praze a bratislavská Pravda zahájily útok na "ztroskotance a samozvance” a od té doby, po celý měsíc komunistický tisk spílá disidentům. Jsou ’’zaprodanci, agenti imperialismu, bez špetky cti a svědomí. Nechť jsou si vědomi, že jejich pokusy budou ihned v počátku likvidovány”. Byly zorganizovány veřejné projevy v továrnách, jak bývá zvykem, a občané jsou vyzýváni, aby odsoudili zrádce. Občané vlastně neví ani, co mají zatracovat na komando čs. vlády. Je však zahraniční rozhlas, Hlas Ameriky, jsou každodenní zprávy z Vídně, Švýcar, Německa a tak občané se dovídají z ciziny, co se u nich doma děje a oč běží. Autoři Charty se dovolávají československé konstituce, Mezinárodního paktu o hospodářských, sociálních a kulturních právech a helsinské dohody. Občanská práva jsou obsažena ve Sbírce zákonů, čís. 120, a v obou paktech, které čs. vláda slavnostně podepsala a má proto povinnost je plnit a jimi se řídit. Autoři Charty však dokazují, “kolik základních práv v naší zemi platí zatím - bohužel jen na papíře”. Zdůrazňují, která občanská práva jsou jim odmítána, ač jsou zaručena čs. konstitucí, pakty a helsinskou dohodou. “Desetitisícům občanů je znemožněno pracovat ve svém oboru jen proto, že zastávají názory, které se liší od názorů oficiálních. Navíc se stávají často objektem mnohonásobné diskriminace a šikan se strany úřadů a společenských organisací; zbaveni každé možnosti obrany, stávají se prakticky obětmi apartheidu. Statisícům jiných občanů je upřeno “osvobození od strachu” (jak je to vyjádřeno v preambuli Mezinárodního paktu o občanských a politických právech), poněvadž jsou nuceni žít ve stálém nebezpečí ze ztráty pracovních a jiných možností, jestliže vyjádří svůj názor. V rozporu s článkem 13., druhého paktu (o hospodářských, sociálních a kulturních právech), který zajišťuje všem právo na vzdělání, nesčetní mladí lidé nejsou jen pro své názory anebo dokonce pro názory svých rodičů připouštěni ke studiu. Nesčetní občané musí žít ve strachu, že budou-li zastávat přiměřeným způsobem své přesvědčení, budou moci být oni nebo jejich děti zbaveni práva na vzdělání. Uplatnění práva prvního paktu, zahrnujícího “svobodu vyhledávat, přijímat a rozšiřovat informace a myšlenky všeho druhu, bez ohledu na hranice ať ústně, písemně, nebo tiskem, nebo prostřednictvím umění” (19. článek - bod 2, prvního paktu), je stíháno nejen mimosoudně, ale i soudně, často pod pláštíkem trestního obvinění (o čemž mezi jiným svědčí procesy proti mladým hudebníkům). Svoboda zastávat veřejně své názory je potlačována ústřední správou všech komunikačních prostředků právě tak, jako publistickými a kulturními zařízeními. Nemůže být zveřejněn žádný politický, filosofický nebo vědecký názor, také žádný umělecký projev, který se odchyluje od úzkého rámce oficiální ideologie nebo estetiky: veřejná kritika společenských krizových jevů je znemožněna; možnost veřejné obrany proti nepravdivým a urážlivým tvrzením se strany oficiální propagandy je vyloučena (zákonná ochrana před útoky na čest a pověst, jak je jednoznačně zaručena v 17tém článku prvního paktu, v praxi neexistuje); lživá obvinění se nedají vyvrátit, a marný je každý pokus, vymáhat soudní cestou pomoc, nebo opravu. Svoboda myšlení, svědomí a náboženství důrazně zajištěná v 18tém článku Mezinárodního paktu o občanských a politických právech, je mocenskou zvůlí systematicky omezována: okleštěním činnosti kněží, nad nimiž se neustále vznáší hrozba odnětí nebo ztráty státního souhlasu pro výkon jejich povolání. Existenčními či jinými represáliemi proti osobám, které slovem či skutkem projevují své náboženské vyznání; potlačením výuky náboženství a podobně. Instrumentem omezení a často naprostého potlačení řady občanských práv je systém faktického podřízení všech institucí a organisací ve státě aparátu vládnoucí strany a usnesením mocensky vlivných jednotlivců. Československá ústava, jiné zákony a právní normy, neregulují ani obsah a formu ani podobu a uplatnění takových usnesení. Dostanou-li se organisace nebo občané při výkladu svých práv a povinností do rozporu s direktivami, nemohou se obrátit na ČESKOSLOVENSKÉ NÁRODNÍ RADY AMERICKÉ Čís. 262 Únor 1977 MANIFEST O LIDSKÝCH PRÁVECH [pageend1]VĚSTNÍK February 1977 Organ of the Czechoslovak National Council of America Published monthly (Except bi-monthly July-August) Subscription $2.00 a year - Outside U.S.A. $3.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 Second Class Postage paid at Chicago, Illinois VĚSTNÍK Únor 1977 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. - Mimo U.S.A. $3.00 Redaktorka - Vlasta Vrázová Úřadovna: 2137 S. Lombard Avenue, Cicero, Illinois 60650 Tel.: 656-1117 žádnou nestrannou instancí, poněvadž žádná neexistuje. Všem tím jsou vážně omezena ona práva, která vyplývají z 21. a 22. článku prvního paktu (Svoboda sdružovácí a zákaz každého omezení jejich výkonu) stejně jako práva vyplývající z článku 25 (stejné právo všech občanů podílet se na vedení veřejných záležitostí) a z článku 26. (rovnost všech občanů před zákonem). Tento stav brání také dělníkům a jiným pracujícím, aby k ochraně svých hospodářských a sociálních zájmů zakládali bez každého omezení odborové organisace a svobodně uplatňovali právo na stávku. (První bod osmého odstavce druhého paktu). Další občanská práva, včetně výslovného zákazu “svévolného a protiprávního zasahování do soukromého života, do rodiny, domova nebo korespondence” (článek 17, prvního paktu) jsou povážlivě porušována také tím, že ministerstvo vnitra nejrůznějším způsobem kontroluje život občanů, například odposloucháváním telefonů a bytů, kontrolou pošty, osobním dozorem, domovními prohlídkami, organisací sítě informantů z řad občanů (kteří jsou často získáváni nepřípustnými pohrůžkami nebo opačně - sliby) a tak dále. Ministerstvo vnitra přitom často zasahuje do rozhodnutí zaměstnavatelů, podněcuje diskriminační akce úřadů a organisací, vyvíjí vliv na justiční orgány a usměrňuje také propagandistické kampaně a komunikační prostředky. Tato činnost není upravena zákony, je tajná a občan se jí nemůže žádným způsobem bránit. V případech politicky motivovaného trestního postupu, vyšetřovací a justiční orgány porušují práva obviněných a jejich obhajoby, která zaručuje 14. článek 1. paktu a československé zákony. S takto odsouzenými lidmi se ve věznicích zachází způsobem, který uráží lidskou důstojnost vězněných, ohrožuje jejich zdraví a směřuje k tomu, aby je morálně zlomil. Všeobecně je porušován také bod druhý, dvanáctého článku prvního paktu, který zaručuje občanům právo svobodně opustit vlastní zem. Pod záminkou “ochrany národní bezpečnosti” (bod třetí) je toto právo spojováno s různými nemístnými podmínkami. Svévolně také při udělení vstupních víz příslušníkům cizích států, z nichž například mnozí nemohou navštívit Československo jen proto, poněvadž měli pracovní nebo přátelské styky s osobami, které jsou u nás diskriminovány. Autoři vysvětlují, že Charta 77 “není žádnou organizací, nemá stanovy, ani stálé orgány a organizačně podchycené členstvo. Patří k ní každý, kdo souhlasí s jejími idejemi, zúčastní se její činnosti a tuto činnost podporuje. Není žádnou základnou pro opoziční činnost. Chce sloužit veřejným zájmům, jako jim slouží mnoho podobných občanských iniciativ v různých krajinách západu i východu. Nechce tedy sestavovat vlastní programy politických či společenských reforem nebo změn, ale chce v oblasti své působnosti vést konstruktivní dialog s politickou a státní mocí zejména poukazováním na různé konkrétní případy porušování lidských a občanských práv, přípravou dokumentace o těchto případech, navrhováním jejich řešení a předkládáním různých celkových návrhů na prohloubení těchto práv a jejich záruk”. K původním 238 podpisovatelům se přidali další, celkový počet se odhaduje na 300. Podepsaní zmocnili profesora Jiřího Hájka, Václava Havla a profesora Jana Patočku, aby zastupovali Chartu před státními a jinými organizacemi, a před světovou veřejností. Svými podpisy budou zaručovat původnost dokumentů Charty 77. Podpisovatelé věří, že “Charta 77 přispěje k tomu, aby v Československu mohli všichni občané pracovat a žít jako svobodní lidé”. Prozatím Charta způsobila zatýkání, vyšetřování a věznění. Činnost tajné policie a vlády je však brzděna přítomností západních novinářů v Praze, kteří posílají zprávy svobodnému světu o posledních událostech v Praze, např. Eric Bourne, zvláštní dopisovatel známého amerického deníku Christian Science Monitor, Michael Getier, dopisovatel Washington Post, Malcolm W. Browne, dopisovatel New York Times, Chicago Tribune, atd. Zkušeným americkým novinářům nelze utajit nadlouho, co se s disidenty děje. Známe telefonický interview z Vídně s býv. ministrem Jiří Hájkem, vysvětlení Pavla Kohouta, protest Ludvíka Vaculíka atd. Novinář Browne byl přítomen při zatýkání tajnou policií a sděluje, že hlavním terčem útoku je teď Václav Havel, dále Jiří Hájek a prof. Patočka. Dne 17. ledna byl znovu zatčen Václav Havel, dále novinář Jiří Lederer, dramatik a divadelní ředitel František Pavlíček a Ota Ernest, ředitel avantgardního divadla za pražského jara. Jsou nařčeni z protistátní činnosti a na to jsou těžké tresty. Západní komunisté protestují Býv. tajemník komunistické strany Zdeněk Mlynář se obrátil na “demokratické a socialistické síly v Evropě” a našel pochopení u britských, francouzských i italských komunistů. Orgán komunistické strany L’Humanité v Paříži otiskl část textu Charty. Britská komunistická strana odsoudila pražskou vládu, že “pronásleduje tak staré a osvědčené komunisty jako jsou Jiří Hájek a František Kriegel”. Připomíná obsazení Československa Rudou armádou s pomocí zemí Varšavského paktu, což odsuzuje, poněvadž tak se prý neřeší problémy a odchylky socialismu. V Paříži ústřední výbor socialistické strany vydal prohlášení a vyzval ostatní socialistické strany, aby podporovaly čs. hnutí za lidská práva. Odezva na západě Ozvali se američtí spisovatelé - American Center of P.E.N. v New Yorku - a zaslali žádost právě nastolenému novému presidentu Spojených států, aby se vyslovil proti porušení helsinské dohody pražskou vládou a proti zatčení Pavla Kohouta, Václava Havla, Ludvíka Vaculíka a jiných spisovatelů. Protest podepsali president P.E.N. Henry Carlisle, proslavení spisovatelé Arthur Miller. Edward Albeé a jiní. Liga amerických spisovatelů - The American League of America - zaslala protestní telegram Gustavu Husákovi; podepsali president John Hershey a mj. Arthur Schlesinger, Jr. 2 - Věstník [pageend2]V Paříži se utvořil mezinárodní výbor - The International Committee of Support for the Principals of Charter 77. Podepsali: Saul Bellow a Heinrich Boell, vyznamenáni Nobelovou cenou, dále Arthur Miller, Mary McCarthy, atd. Cleny se stali britský spisovatel Graham Greene a básník Stephen Spender, ve Francii býv. komunistický intelektuál Pierre Daix, vedoucí představitel P.E.N. klubu Pierre Emmanuel, levičáci žurnalista Jean-Marie Domenak a odborář Edmond Maire, dále francouzští herci Yves Montand a Simone Signoret. Odezva ve Washingtonu State Department příkře odsoudil počínání vlády, která vyslýchá a vězní autory Charty. “Všichni kdo podepsali závěrečný akt v Helsinkách, slíbili podporovat, respektovat a zachovávat lidská práva a základní svobody pro všechny. Musíme velmi litovat, že lidská práva a svobody jsou porušovány - ať k tomu dojde kdekoli”. Dva protestní telegramy ČSNRA Československá národní rada americká zaslala telegramy na výbor “Commission on Security and Cooperation in Europe”, který má na starosti sledovat dodržování helsinské dohody, a na State Department. (Text byl otištěn v lednovém čísle Věstníku). Od té doby Rada zaslala dne 2. února Secretary of State - ministru Cyrus Vance - výraz vděčnosti Američanů českého a slovenského původu, za jeho vystoupení na tiskové konferenci. “Naše členstvo bylo povzbuzeno protestem Department of State proti pronásledování podpisovatelů Charty 77. Jsme přesvědčeni, že tento postoj povzbudí víru milionů lidí za železnou oponou, že Spojené státy nadále budou světlem svobody a spravedlnosti ve světě. Zavazujeme se podporovat zcela všechny snahy, které by vedly k zmírnění dnešního neutěšeného stavu lidu odsouzeného žít proti své vůli pod nadvládou loutkové vlády dosazené Moskvou.” Za ČSNRA, Dr. M. Ferjenčík, předseda Dr. František Schwarzenberg, místopřed. Kongres Spojených států Z podnětu poslankyně Millicent Fenwickové a poslance James J. Blancharda byl zaslán protestní dopis čs. velvylanci Dr. Jaromíru Johanesovi proti zatýkání podepisovatelů Charty 77 a proti porušování helsinské dohody. Třicetdevět poslanců podepsalo protest. V dopise američtí kongresmani žádají, aby velvyslanec Johanes tlumočil presidentu Československa jejich znepokojení nad osudem těch, kdo podepsali manifest s poukazem na to, že se zatýkání děje jen na podkladě rozdílu v politických názorech, což neodpovídá helsinské dohodě, kterou Československo také podepsalo. Kongresman Eduard Derwinski (R-Ill.) odsuzoval ve svém dopise čs. velvyslanci zatýkání a útisk podepisovatelů Charty. Žadatelé této petice, která vyvolala tak ostré zákroky, pouze žádali, aby byla dodržována lidská práva, zaručená čs. konstitucí. Dále poznamenal, že lidé, kteří podporovali Dubčeka nemohou dostat slušné zaměstnání a nemohou posílat děti do dobrých škol. Dne 26. ledna kongresman James B. Blanchard (D-Mich.) předložil kongresu článek amerického novináře Getlera z Prahy, který byl otištěn v Congressional Record. Žádal svoje kolegy v Domě zástupců, aby sledovali pozorně tento boj o svobodu. Vývoj v Československu a v ostatních zemích východní Evropy - ať dobrý či špatný - bude nejlepším důkazem skutečných sovětských záměrů a pojetí détente. Dále, dne 26. ledna Dante B. Fascell, předseda Commission on Security and Cooperation in Europe, dal uveřejnit celý text Charty v Congressional Record (str. H563-565) s výstžným úvodem k celkové situaci v Sovětském svazu, Československu, Polsku a východním Německu. Proti útisku v Československu se ozvala nejsilnější organizace AFL-CIO, jejíž předseda George Meany prohlásil, že Charta 77 je dokladem, že Československo není dnes civilizovaným právním státem a má být vyloučeno pro porušování lidských práv ze Spojených národů. Žádal vládu ve Washingtonu, aby o tento zákrok usilovala. Světoznámý americký dirigent Leonard Bernstein odřekl prý své vystoupení v Praze jako protest proti pražskému pronásledování autorů Charty. Toto rozhodnutí lze jen vítat, i když se pražské obecenstvo velmi těšilo na jeho návštěvu. Zdálo by se, že konečně pražské poměry zapůsobily na Bernsteina, který s tak mnohými moderními umělci a spisovateli na západě byl dlouho shovívavý vůči komunismu a do nedávna nepochopil nástrahy a nebezpečí komunistické moci. Při této příležitosti bychom rádi připomenuli rozhodný a jasný postup našeho Rafaela Kubelíka, který nesmlouvavě po léta odmítá namlouvání z Prahy, kam ho srdce láká, ale svědomí nedovoluje. Prohlašuje, že dokud všichni čs. umělci nemají právo se volně pohybovat, tvořit a žít, musí odmítat pozvání dirigovat v drahé mu Praze. Prohlášení SVU Na svém sjezdu ve Washingtonu v srpnu Čs. společnost pro vědy a umění SVU vydala resoluci o lidských právech, ke které se teď plně hlásí. Ztotožňuje se s touhou českých a slovenských umělců, spisovatelů - a všech občanů -, s jejich právem hledat svobodně pravdu. Ve sjezdové resoluci SVU vyjádřuje “hluboké znepokojení nad ztrátou svobody shromáždění, výzkumu a projevu, k níž došlo v Československu, vítá úsilí českých a slovenských vědců a umělců, oddaných zásadám duchovní a tvůrčí svobody, kteří v těžkých podmínkách soudobého Československa plní své poslání, životně důležité pro jejich zemi i celé lidstvo; zavazuje se neúnavně přesvědčovat vědce, vzdělance, umělce a spisovatele všech národů, aby se zasazovali a pracovali pro obnovu nezadatelných lidských práv v Československu a všude na světě; vyzývá a podněcuje všechny lidi dobré vůle, aby se podíleli na jejich snahách a spolu s nimi usilovali o uskutečnění zásad, obsažených v Universální deklaraci Spojených národů o lidských právech, a nedali podlomit všelidskou víru v nenahraditelnost a důstojnost lidské osobnosti”. Prohlášení SVU o Chartě 77 podepsali předseda Dr. Miloslav Rechcígl a gen. tajemník Dr. J. Lexa. Zdá se. že následky pražského pronásledování se projevují nejen v literárním světě, ale i v obchodním jednání. Norské ministerstvo zahraničních věcí oznámilo pražské vládě, že Oslo odkládá podepsání obchodní smlouvy s Československem. Praha hledá východisko Pražská vláda je v úzkých a hledá východisko a poněvadž se ve všem opičí po Moskvě, rozhodla se, že se nejlépe zbaví některých odpůrců, když je vyhostí. Oťukala si situaci v nedaleké Vídni. Zkušený a statečný kancléř Bruno Kreisky neváhal a nabídl politický asyl, budou-li disidenti o to žádat. Dotyční disidenti však odmítli “pozvání se vyhostit z vlastní země”. Prohlásili, že zůstanou doma. Československá národní rada americká zaslala rakouské vládě děkovný dopis prostřednictvím rakouského velvyslance Karl. H. Schobera. Věstník - 3 [pageend3]Moskva vyhostila dalšího slavného syna V prosinci sovětská vláda vyměnila biologa Vladimíra Bukovského za vůdce čilské komunistické strany Luise Corvalana. O výměnu mají zásluhu Spojené státy a Švýcarsko. Corvalan byl uvězněn v Čile od roku 1973, kdy armáda odstranila marxistickou vládu presidenta Allendeho. Corvalan byl slavnostně uvítán v Moskvě a jeho příjezd za železnou oponou byl popisován radostně komunistickým tiskem v Československu. Je to poprvé, co Sověty vyměnily svého občana za neobčana, ale v tomto případě jsou velice zavázáni čilskému soudruhu za jeho podvratnou přípravu komunistického puče, který se bezmála uskutečnil. Corvalana lze řadit mezi soudruhy Gottwalda, Slánského, Fierlingra, atd., kteří zrazují vlastní národ, aby umožnili Moskvě vítězné dobývání svobodného světa. Vladimir Bukovský je vynikající osobností, patří mezi nejstatečnější a nejnadanější syny ruského národa. Nedávno slavil své 34. narozeniny. Většinu let své dospělosti ztrávil v sovětských věznicích, ale první co řekl novinářům na letišti bylo, že chce zasvětit svůj život za lidská práva v Sovětském svazu. Ocenil snahu západního tisku a prohlásil, že má jedině co děkovat veřejnému mínění a snaze západních spisovatelů a organizací na západě, že je na živu a konečně na svobodě. Andrej Sacharov, Solženicyn, býv. generál Piotr Grigorenko, Amalrik a Bukovský zůstali na živu jedině proto, že jsou neuvěřitelně stateční a že jsou vynikající osobnostmi, o kterých západ věděl, že se o jejich osudu psalo a že se burcovalo svědomí svobodných občanů a usilovalo o jejich záchranu. Je to další doklad, že i za těchto těžkých okolností se dá mnoho vykonat a že se dá čelit zlu jedině odvahou a obětavostí. Zatýkání v SSSR Sovětská policie zatkla tři další disidenty: jsou to Aleksandr Ginsburg, bývalý tajemník spisovatele Solženicyna, který mu svěřil spravování fondu na podporu uvězněných a pronásledovaných obětí, Dr. Yuri Orlov, předseda výboru ustaveného, aby sledoval plnění - či nevyplnění - helsinské dohody, a Mikula Rudenko, zástupce výboru pro Ukrajinu. Amnesty International oznámila, že byl odsouzen na sedm let Sergej Kovalov, výzkumce a vědátor v oboru neurologie na moskevské universitě, zakládající člen moskevského výboru této mezinárodní organizace. Ač těžce nemocen, jeho operace se zlovolně odkládá od r. 1974, kdy byl zatčen pro svou účast v organizaci za lidská práva. Z leningradské věznice byl poslán do tábora Permu na Urálu. Prof. Thomas Eisner mu zajistil pozvání na universitě Cornell, aby mohl pokračovat ve své vědecké práci, ale nejdřív se musí zachránit jeho život. František Schwarzenberg ANTHONY EDEN MRTEV Dne 14. ledna t.r. zemřel na svém venkovském sídle britský státník Anthony Eden, od r. 1961 známý podejménem Earl of Avon. V červnu letošního roku byl be se dožil osmdesátky. Jeho význam pro nás spočívá hlavně v tom, že byl odpůrcem smiřovaček s diktaturami Hitlera a Mussoliniho a že nesouhlasil s tou celou politikou, kterou nazýváme “mnichovanstvím”. Krom toho byl první vedoucí britský státník, který oficiálně navštívil Československo (1935) v době, kdy britská zahraniční politika zanedbávala, ba přehlížela Československo a celou Malou dohodu. Po celý život hájil především zásadu neporušitelnosti smluv a proto také odsuzoval Mnichovskou dohodu. Svoje přátelství projevil také tím, že za druhé války nechtěl, aby se Československo dostalo do okruhu Moskvy. Za války hájil zásadu, že svoboda a neodvislost musí být navráceny národům, které byly o ně připraveny imperialismem osy Berlín-Rím. Nebylo jeho vinou, že řada těchto národů byla po válce připravena o svobodu a neodvislost imperialismem sovětským. Robert Anthony Eden byl potomek šlechtického rodu a jeho předkové po meči i po přeslici zasahovali často do veřejného života Velké Britanie (jeden z jeho předků byl též královským guvernérem Marylandu). Bylo tedy samozřejné, že ani on nechtěl sloužit zájmům pouze svým vlastním. Na školách v Etonu a Oxfordu vynikal ve studiích bohovědných a ve znalosti jazyků orientálních, zvláště perštiny. Eden byl představitelem té generace diplomatů a státníků, jejichž průprava byla ještě především humanistická a nikoli pouze technická. Není tedy ani divu, že si tolik cenil svobody a že tolik nenáviděl válku - byl a zůstal humanistou (o tom svědčí též jeho soukromé záliby - malování a pěstění růží). Byl také vzhledem, vystupováním a jednáním opravdovým gentlemanem na světovém jevišti, kde jich dnes vídáme tak málo. Anthony Eden zasvětil svůj život, svoje veliké schopnosti a svoji nezdolnou energii službě vlasti. Za první světové války sloužil v zákopech a byl vyznamenán za chrabrost. Také za druhé světové války, hlavně při cestách do zámoří osvědčil svoji statečnost a ochotu nasadit vlastní život u výkonu služby. Roku 1923 byl za konservativní stranu zvolen do Dolní sněmovny. Nedlouho po tom se stal tajemníkem Sir Austen Chamberlaina, tehdejšího ministra zahraničí ve vládě MacDonal- dově. Tak začal Eden svoje školení v oboru zahraniční politiky. V roce 1931 byl Eden jmenován státním podtajemníkem v ministerstvu zahraničí a roku 1934 mu byly svěřeny záležitosti, týkající se Společnosti národů. Tenkráte se šel poradit s československým ministrem zahraničních záležitostí drem. Benešem, který pro dlouhé trvání svého úřadování měl nejdelší nepřetržitou zkušenost s touto ženevskou institucí. Roku 1935 byl Eden umírajícím králem Jiřím pátým jmenován státním tajemníkem (ministrem) zahraničních záležitostí, po tom co se Sir Samuel Hoare musil pod nátlakem veřejnosti vzdát úřadu, protože byl ochoten, spolu s francouzským Lavalem, usmiřovat Mussoliniho v souvislosti s habešskou válkou. Ve svých 38 letech byl Eden nejmladším zahraničním ministrem Velké Britanie za dobu více než sto let. Přesto, jak v Anglii ani jinak možno není, ujal se svého úřadu dobře vyškolen a připraven na tento úkol. V této funkci sloužil Eden pod ministerskými předsedy Stanley Baldwinem a později pod Winstonem Churchillem. V tomto postavení byl Eden určitě jednou z nejoblíbenějších osobností celého Britského imperia. S Chamberlainem se však Eden rozešel, protože nemohl souhlasit s jeho snahou o usmíření (appeasement) diktátorů stálými ústupky. Proto na jaře roku 1938 složil svůj úřad. Neměl tedy Eden nic společného ani s tzv. Runcimanovou misí, ani s Mnichovskou dohodou. Do vlády se Eden vrátil až za války a po celou dobu jejího trvání stál věrně po boku předního kritika Mnichovské dohody, ministerského předsedy Winston Churchilia, který vydržel v boji v době, kdy Velká Britanie byla zcela sama a který dovedl svou vlast až k slavnému vítězství nad nacismem. V té době se Eden zasloužil o stmelení velikého válečného spojenectví, navštívil m.j. Washington a Moskvu a zúčastnil se všech vrcholných konferencí. Z jeho činnosti v době války je pro nás zajímavé, že se roku 1943 stavěl proti uzavření smlouvy mezi Československem a Sovětským svazem, krom jiných důvodů také z obavy, že by se tím Československo dostalo do okruhu sovětského. V roce 1945, po skončení války v Evropě byla konservativní strana ve volbách poražena a vstoupila do loyální oposice. Pro Edenovu povahu je snad příznačné, že v době těchto voleb 4 - Věstník [pageend4]úmyslně zatajil skutečnost, že jeho syn právě zahynul jako letec v Burmě. Obával se, že by mu tento citový prvek mohl ve volební kampani poskytnout dle jeho názoru nepřístojnou výhodu nad jeho odpůrcem. Po konservativním volebním vítězství v roce 1951 se v Churchillově vládě Eden opět stal ministrem zahraničí a snažil se vysvětlovat svým spoluobčanům výhody těsné spolupráce se Spojenými státy a členství ve Spojených národech. Stejně jako mezi válkami, věřil Eden i nyní ještě v možnost uskutečnění “kolektivní bezpečnosti”. V roce 1955 odstoupil Winston Churchill pro vysoký věk a Eden se stal ministerským předsedou. Příštím rokem však prošel Eden těžkou politickou krisí, která ho doma i v cizině připravila o značnou část jeho veliké obliby. Egypt roku 1956 násilným znárodněním porušil platnou mezinárodní smlouvu o Suezském průplavu a Spojené národy neudělaly nic pro nápravu tohoto bezpráví. To bylo ovšem těžké zklamání pro Edena, který doufal, že Spojené národy budou strážkyní mezinárodního práva. Krom toho vypukla válka mezi Egyptem a státem Israel, takže volná plavba Suezským průplavem byla ohrožena. Tu se Francie a Anglie, po mnoha marných pokusech o smírné řešení, rozhodly zajistit průplav vojenskou akcí. Až do své smrti považoval Eden tento postup za správný. Akce musila být v půli zastavena a odvolána pro nepříznivý ohlas ve světě, zvláště u vedoucích velmocí - Sovětského svazu (samozřejmě) a Spojených států. Eden sám byl v kritickém období tohoto rozporu urychleně odvezen do Bostonu, kde se musil podrobit vážné operaci. Zanedlouho, počátkem roku 1957 odstoupil ze zdravotních důvodů a odešel do soukromí. A nyní, po dvaceti letech odešel na věčnost diplomat a státník staré školy, zastánce neporušitelnosti mezinárodních smluv, představitel i obhájce slušnosti ve stycích mezi národy. Konečné zhodnocení jeho osobnosti přenechme povolaným historikům. Připomeňme si však závěrem alespoň jeden jeho výrok: “Mír za každou cenu nikdy neodvrátil válku”. Zpráva z předsednictva Pravidelná schůze se konala v úterý dne 1. února. Omluveni: br. Cierný, Krákora, Kopecký. Předsedal br. Dr. Feijenčík, zapisoval br. Dellín. Po schválení zápisu a přečtění běžné korespondence byly předloženy účty, finanční zpráva a celková zpráva za úřadovnu ses. Marii Langovou, která pojednávala ponejvíce o finančním výsledku plesu. K tomu podal podrobnosti br. František Kalkus, predseda chicagské oblasti. Další zprávu podala ses. Vrázová, mj. referovala o bibliografii The Czechs and Slovaks of America, která dle sdělení Dr. Jaroslava Němce z Wash, bude odeslána římskou tiskárnou příští měsíc. Byly projednány některé podrobnosti o rozprodeji a společném postupu SVU a ČSNRA. Předsednictvo se věnovalo ponejvíce Chartě 77. Rada zaslala dříve již poděkování výboru Commission on Security, a nyní státnímu sekretáři Cyrus Vancovi a rakouskému velvyslanci (str. 3). Též byl odhlasován a zaslán do Wash, projev nesouhlasu s omilostněním těch, kteří se vyhnuli vojenské povinnosti. Z korespondence ses. Anny Faltové byly vzaty na vědomí její dopisy na americké úřady a členy kongresu v otázce rozdělených rodin, navazování styků ve Wash. atd. Dále byly předloženy vládní a různé informační brožury. Na základě tohoto bohatého materiálu zaslaného ses. Faltusovou br. Dr. František Schwarzenberg připravil rozbor o ochraně lidských práv dle dnešního stavu mezinárodního práva s ohledem na Chartu Spojených národů, všeobecného prohlášení lidských práv z 1948 a helsinské dohody. Zprávy oblastí a odboček Ples ČSNRA, chicagské oblasti V nedělii 23. ledna 1977 po jedné hodině ranní hudba Franka Zákrockého, která po celý večer pilně vyhrávala, zahrála poslední písničku a návštěvníci XXVI. výročního plesu chicagského oblastního výboru ČSNRA, kteří plně zaplnili sál Sokola Tábor, se začali pomalu rozcházet do svých domovů. Po pravdě řečeno, ani se jim domů nějak moc jít nechtělo, neboť právě prožili opravdu hezký večer a byli by si jej rádi ještě aspoň o chvíli prodloužili. Předpisy jsou však předpisy - a i naše známé přísloví říká: “v nejlepším přestaň!” A tak chtě - nechtě musili se všichni smířit s tím, že je opravdu konec plesu, který se tak pěkně vydařil, a z kterého si odnášeli tolik milých vzpomínek: vzpomínku na shledání se s přáteli, na uvedení mladých děvčat z našich rodin do krajanské splečnosti, jíž byly představeny. Anebo vzpomínku na vystoupení oblíbené taneční skupiny “Beseda”, vedené paní Miladou Červinkovou, jejíž tanečnice a tanečníci jsou dobře známí z folkloristických vystoupení. Tentokráte nám však se svými přáteli zatančili Straussovu “Mazurku” a “Ziehrerův valčík”. Slušelo jim to ve večerních šatech stejně hezky jako v krojích, ve kterých je obyčejně vídáme. Při předtančení Nedbalovy “Polonézy” “Beseda” doprovázela debutantky a jejich partnery. Toto předtančení následovalo hned po představení těchto mladých dívek. Srdečné přátelské prostředí, ve kterém bylo tak milé posedět, a ve kterém čas tak rychle utíkal, nám zůstane také hřejivou vzpomínkou. Do Sokolovny Tábor se dostavil i starosta města Berwynu p. Emil Vacín s chotí, pod jehož záštitou se ples konal. Zimní sezóna našich krajanských plesů a tanečních zábav, která letos začínala XXVI. výročním plesem ČSNRA oblastního výboru Chicago, byla tedy zahájena opravdu důstojně. Všem těm, kteří jakýmkoliv způsobem - ať prací, sponsor- stvím, finanční podporou či radou přispěli ke zdaru našeho výročního plesu, a zvláště všem vám, kteří jste jej v tak hojném počtu navštívili - a projevili tak ČSNRA svou přízeň, upřímně děkujeme jménem plesového výboru, jehož předsedkyní byla sestra Milada Ferjenčíková. Děkujeme vám i jménem chicagského oblastního výboru ČSNRA, jehož předsedou je br. František Kalkus a sekretářkou sestra Marie Langová. - Pořadatelstvo též děkuje ses. Jaromíře Žáčkové za oznámení plesu na populárním rozhlase, též tisku, Hlasateli a Hlasu národa. Za tiskový výbor ČSNRA, F.U. Odbočka “Generál Štefánik” - (Dokončení) konala řádnou valnou hromadu v sobotu dne 4. prosince 1976 v domě manželů Struhařových ve Skokie, na které byl zvolen nový výbor pro rok 1977: předseda, Eduard Dellin; místopředseda, Ernest Prossnitz; jednatel, Karel Halaška; zapisovatel, Dagmar Harnová; pokladní, Margaret Struhařová; revisoři účtů, sestry Hubková a Prochotská; právní poradce, Henry Synek: tiskový referent, Josef Zeman; organisační referent, Jan Prochotský; výběrčí, sestry Bukovská a Zemanová; zábavní výbor, sestry Zemanová, Laurichová a Mossová; delegát do Oblastního výboru, Hyacint Harna. Karel Halaška, tajemník 8. srpna - po dvou letech od úmrtí našeho člena Dr. Lauricha, byl u Bláži Laurichové na jezeře v Lindenhurst uspořádán opět letní výlet, který se počasím, návštěvou i finančním výnosem plně vydařil. - Při této příležitosti bylo připomenuto významné životní výročí našeho předsedy br. Dellina - i když sám nechtěl, aby se jeho sedmdesátka, které se dožil týden před tím, jakkoliv zdůrazňovala. Takový věk už prý nestojí za chloubu. My jsme Věstník - 5 [pageend5]však byli rádi, že opět svěží byl v našem středu a že máme naději, že nám ještě dlouho bude úspěšně předsedovat. - Výtěžek z tomboly ve výši $125.00 byl hlavně dílem vhodných výběrčích, sester M. Dellinové a Halaškové. Poslední členská schůze v minulém roce se konala 9. října u Mossu v Deerfield. Br. předseda jako obvykle podal zprávu z předsednictva Rady, jehož je členem. Připomněl zvláště telegram, zaslaný Radou presidentu Fordovi pro jeho neuvážené prohlášení o tom. že např. Polsko, Rumunsko a Jugoslávie nejsou pod kontrolou Sovětského svazu. Středoevropské etnické skupiny byly oním prohlášením oprávněně pobouřeny a nechápou, jak k takovému výroku mohlo dojít od vrchního představitele USA. - V další části programu vylíčil své poznatky z návštěvy Československa br. Taubitz. Se svojí manželkou shlédli zem a Prahu po 28. letech pobytu v cizině. I když kraje i Praha zůstaly stejně krásné, účinek dlouhé vlády komunistů se nesporně projevuje na morálce, vzhledu a jednání většiny pracujícího lidu. Nezájem, netečnost a nezodpovědnost na pracovištích. Závist a nedůvěra. Denní zápas ne o radostnější budoucnost, ale o pouhé přežití. - V dalším sestra Halašková nadšeně vylíčila úspěch sokolského sletu 4. - 5. července v Curychu. Nadšení cvičenců i obecenstva v mnohém připomínalo slavné sokolské slety na Strahově za prvé republiky. Sestra Halašková sdělila také své dojmy z cesty po šesti evropských zemích. Netajila se svým údivem nad půvabem krajin a vzhledem tamních obyvatel. Celkový obraz lidí je mnohem pěknější než zde v Americe, hlavně ve velkých městech. Rozdíl správně přičítá zdejší směsi ras a etnických skupin, která vylučuje tak ladný obraz jako v zemích, kde lidé jsou stejného původu. - Bohatost programu tohoto večera byla zakončena předvedením barevného filmu sestry Zemanové z ostrovů Galapagos, navštívených v r. 1975. Jmenované ostrovy, vzdálené 600 mil od západního pobřeží Jižní Ameriky, jsou úzce spjaty se jménem Charles Darwina, jenž zde v r. 1835 studoval isolované živočichy a rostlinstvo. Film byl zvukově upraven s výkladem a originálními záběry hlasů ptactva, tuleňů a pod. Výroční valná hromada všechnu tuto práci stručně zhodnotila s přáním, aby v ní bylo i v novém období houževnatě pokračováno. Zvlášť důrazně bylo žádáno, aby se každý pokusil doplnit a zvýšit počet činných členů a tak přispěl k udržení jedné z organizací, kde naše rodná řeč i láska k staré vlasti bude nadále žít a bude posilovat naděje umlčeného národa v Československu. Volby byly provedeny aklamací a jednomyslně. Předsedou zůstává i nadále br. Dellin, místopředseda br. Prossnitz. Změna nastala pouze ve funkci jednatele, která na přání br. Halašky byla rozdělena. Prvním jednatelem zůstává osvědčený br. Karel Halaška a druhým jednatelem s úkolem zapisovatele se stává sestra Dagmar Harnová. Sestra pokladní M. Struhařová, která přednesla zprávu o finanční situaci odbočky sdělila, že mimo řádně odvedených členských příspěvků byl předán ústředí dar $200. - 1 sestra Struhařová, která vzorně vede účetnictví odbočky, zůstává ve své funkci. Také ostatní funkce oproti loňsku nedoznaly žádných změn. Je proto naděje, že napohled nenápadná činnost naší odbočky bude ve svém celku znamenat další žulový kámen v pevné stavbě důstojné tradice naší národnostní skupiny v této nové vlasti. Jejího 200. výročí svobody a nezávislosti jsme se dožili. To nás zavazuje, abychom na prahu dalšího století vykonali vše nejlepší pro její dobro. J. Zeman, dopisovatel Prosíme, oznamte včas změnu adresy Filmový večer odbočky 28. října V pátek dne 25. února o 7.45 hod. bude promítán v zasedací síni Lincoln Federal Savings, 6655 W. Cermák Rd., Berwyn, velice poutavý a důležitý film “Cena míru a svobody” pořízený Americkou bezpečnostní radou (American Security Council). Úvodní slovo k filmu “The Price of Peace and Freedom” má předseda Rady, Dr. Mikuláš Ferjenčík. Film byl popsán v American Bulletinu v lednu. Naše odbočky a krajanské organizace byly upozorněny, že Rada objednala film a že bude možno si zajistit zaslání filmu dopsáním si na ústřednu Rady k zajištění filmu. Doufáme, že o tento významný a důležitý film bude velký zájem a doporučujeme odbočkám, aby si včas zajistily zaslání - a vrácení - filmu. Odbočka San Francisco Odbočka ČSNRA, společně se Sokolem, pořádá dne 5. března v 8 hod. večer vzpomínkový večer k oslavě T. G. Masaryka, v sále sokolovny v San Mateo, 847 North San Mateo Drive, Calif. Uměleckou část programu pořádá br. Eduard Ingriš. Po programu večeře a taneční zábava. Vstupné $3. - Večeře $3.50. Z Los Angeles Odbočka T. G. Masaryk připravila na neděli dne 23. ledna 1977 kulturní pořad Pražský hrad - svědek tisícileté české historie. - Bylo promítnuto přes 80 barevných diapositivů z pražského hradu, které nám připomněly známé i méně známé detaily stavitelských, sochařských, malířských a zlatnických památek, jež se zachovaly z bohaté české historie. Přes 70 návštěvníků shlédlo tento umělecký program připravený br. Ing. Brebrem, který také jednotlivé diapositivy slovně doprovázel. Úryvky z českých dějin četl br. Pavel Páv. Po tomto programu následovala výroční členská schůze. Zprávu o činnosti odbočky přednesl předseda Ing. Boris Rajek. Pro rok 1977 byli zvoleni tito členové výboru: Ing. Jiří Breber - předseda; Ing. Boris Rajek - I. místopředseda pro org. věci; Jarmila Kracíková - II. místopředsedkyně pro adminitr. zál.; Karel Finek - III. místopředseda pro zábavní činnost; Miroslav Konvička - jednatel; Frank Zámyslický - pokladník; Prof. Ant. Votruba - kulturní referent; Luise Nekudová - členka výboru; Dr. Jiří Liška - člen výboru; Vladimír Balejka - revisor účtů; J. Hofman - revisor účtů. Na této schůzi přihlásilo se do odbočky pět nových členů. V další části schůze přednesl Ing. Jiří Breber poznámky k politické situaci v Československu. Závěr schůze patřil živé diskusi. Z projevu předsedy odbočky br. Borise Rajka na výroční členské schůzi dne 23. ledna 1977: Výbor odbočky konal minulého roku 15 výborových nebo pracovních schůzí. Třikrát vyšel náš bulletin “Za svobodné Československo”, který informuje o činnosti naší odbočky a o jiných aktuálních otázkách. V březnu 1976 ve spolupráci s jinými krajanskými organizacemi uspořádali jsme oslavu 126. výročí narození T. G. Masaryka. V bohatém a pestrém kulturním programu vystoupilo přes 30 účinkujících. Oslavy se zúčastnilo přes 100 návštěvníků a program měl veliký úspěch. V dubnu se konal pravidelný sjezd ČSNRA v Chicagu, kterého se naše odbočka zúčastnila vyslaným delegátem. Na tomto sjezdě, mimo jiných organizačních a pracovních otázek, byly přijaté některé změny stanov, navrhnuté naší odbočkou. V květnu t.r. zapojila se naše odbočka s jinými krajanskými organizacemi aktivně do příprav a podílela se na úspěšném průběhu oslav výročí založení Spojených států. Československý stánek na Los Angeles Heritage Fair měl velký úspěch a značně pomohl k zlepšení informovanosti veřejnosti o 6 - Věstník [pageend6]historii Československa a o bohatém přínosu našich krajanů k historii Spojených států. V rámci výročí založení Čs. republiky 28. října, uspořádala naše odbočka spolu s jinými krajanskými organizacemi důstojné oslavy v Los Angeles. Před radnicí byla vztyčena československá státní vlajka a zazněla československá hymna. Shromáždění pozdravili delegace jiných národů a starosta města p. Bradley vyhlásil 28. říjen za Československý den v Los Angeles. Po vztyčení vlajky uspořádala odbočka kulturní program v sokolovně, který měl veliký úspěch. V minulém roce pokračovala naše odbočka také v úzké spolupráci s organizací Porobených národů v Los Angeles. Informovali jsme delegáty Captive Nations o podrobnostech týkajících se t.zv. Senate Watchdog Committee, která má za úkol sledovat dodržování, případně nedodržování helsinské dohody a poskytli jsme delegátům adresy, na které je třeba posílat informace o porušování těchto dohod. Delegáti naší odbočky zúčastňovali se pravidelně schůzí výboru Captive Nations, jakož i schůzí různých podvýborů a aktivně se podíleli na organizování různých akcí C.N. Nejdůležitějších z nich byla akce pořádaná u příležitosti týdne Porobených národů v červenci 1976. Na návrh naší odbočky uskutečnilo se v Los Angeles veřejné protestní shromáždění a ulicemi města projížděla protestní autokolona. Autokolony se zúčastnilo přes 120 aut, z toho československá krajanská veřejnost byla zastoupena 12 autami vyzdobenými čs. a americkými vlajkami a protestními hesly. Delegáti naší odbočky zúčastnili se jako hosté některých akcí pořádaných jinými porobenými národy, jako na př. oslavy 185. výročí Polské demokratické ústavy v květnu 1976, Baltic Nations Rally v červnu 1976, výročí maďarské revoluce v listopadu. Stejně tak zástupci a delegáti jiných porobených národů zúčastňovali se našich akcí. Zástupci naší odbočky se zúčastnili banketu a diskuze se zvláštním poradcem presidenta Forda pro etnické otázky dr. Kuropasem, který zavítal do L.A. u příležitosti presidentské předvolební kampaně. Myslím, že dr. Kuropas se cítil v L.A. dost příjemně - hlavně proto, že to bylo ještě předtím, než president Ford pronesl známý výrok o Východní Evropě. Delegace naší odbočky zúčastnila se také zakládající schůze Hnutí křesťanských demokratů na Severoamerickém kontinentu, který se konal v Del Mar u San Diega a odbočka navázala spolupráci s tímto hnutím. Zároveň jsme navázali spolupráci s nově utvořeným hnutím Světové reprezentace exilu v duchu Komenského konzultace, jehož předsedou je dr. Franklin. Dr. Franklin s manželkou podali přihlášky za členy naši odbočky. Naše odbočka, stejně tak jako jednotliví členi, byla činná v různých dopisních akcích. Mnoho dopisů bylo posláno různým novinám a časopisům za účelem informovat veřejnost nebo redakce o našem stanovisku k některým aktuálním otázkám. Některé z těchto příspěvků byly uveřejněné, jako na př. článek Ing. Brebra v Herald Examiner, který reagoval na projev p. Sonnenfelda a tzv. Sonnenfeldovou doktrínu. Nemám přesné informace, které a kolik z našich dopisů a článků bylo uveřejněno. Myslím tím dopisy, které poslala odbočka a též jednotliví členové. Pokud někdo má podrobné informace, může tento bod doplnit. Také jsme poslali dopisy různým veřejným činitelům, hlavně kongresmanům, jednak, že jsme reagovali na některé události a také proto, že jsme potřebovali znát stanoviska kandidátů před listopadovými volbami. Presidentu Fordovi byl poslán protestní telegram a dopis jako reakce na jeho neomalený výrok o suverénitě Východní Evropy. Prof. Hayakawovi jsme poslali blahopřání ke zvolení za senátora a požádali jsme ho o pomoc při slučování rozdělených rodin. To bude také pravděpodobně jedna z nej důležitějších našich snah v tomto roce působit na americké činitele, aby vyvinuli diplomatické úsilí a přiměli československou vládu k tomu, aby povolila dětem přijet za rodiči do Spojených států. Kromě akcí již vyjmenovaných, naše odbočka velmi úzce spolupracovala s ostatními krajanskými organizacemi v L.A. Skoro všichni členové výboru pracují aktivně i v jiných krajanských nebo exilových organizacích. Na závěr bych chtěl poděkovat všem členům výboru za jejich nezištnou a obětavou práci. Jejich houževnatost a elán přispěly k tomu, že americká vláda a americká veřejnost je trochu víc informována o našich problémech a o nebezpečí, které hrozí i Americe. Každý člen výboru přistupoval k práci s plnou zodpovědností, přátelským postojem a vlasteneckým nadšením. Jsem rád, že mám tu čest být členem tohoto kolektivu. Zároveň chci poděkovat i všem ostatním členům odbočky a všem našim příznivcům a přátelům. I když někteří členové odbočky se nemohou aktivně zúčastnit práce ve výboru, již samotné členství v odbočce je velkým přínosem. Rady, poznámky, návrhy a názory členů, ať již vyslovené, nebo napsané jsou značnou pomocí práci výboru. Členové tak dávají též najevo svou spokojenost nebo nespokojenost. Bez členů, bez členské základny nemůže existovat žádná organizace. Tím chci říct, že pomoc, podpora a kritika každého člena je kdykoliv vítána a výborové schůze jsou otevřené i pro nečleny výboru, přijďte a pomozte odbočce dělat dobrou práci. A pokud nejste členy, pomozte alespoň tím, že se přihlásíte za člena. Děkuji Vám všem. Projev k politické situaci v Československu Ing. Brebra, předsedy odbočky Los Angeles, bude uveřejněn v příštím čísle Věstníku. Rada děkuje Dne 15. února ČSNRA zaslala děkovný dopis George Meany-mu, předsedovi AFL-CIO, za to, že se ujal pronásledovaných autorů Charty. “Je pro nás velkým povzbuzením, že muž Vašeho významu, který mluví za miliony spoluobčanů, jasně a nesmlouvavě odsoudil necivilizované přehlížení lidských práv v zemích ovládaných komunisty . . . Doufáme a věříme v morální zahraniční politiku své země, že bude účinně naléhat, aby závazky Spojených národů, Universální deklarace o lidských právech a helsinské dohody byly dodržovány. Váš hlas bude nápomocen tomu, aby se uskutečnila tato zahraniční politika. Za to chceme Vám vyslovit vděčnost amerických občanů českého a slovenského původu”. předseda, Dr. M. Ferjenčík místopřed., Dr. F. Schwarzenberg Panorama Historie Čechů a Slováků v Americe Cena Panoramy je $7.00 včetně poštovného, knihu rádi bez prodlení odešleme poštou. Rovněž ji můžete koupit v úřadovně Čs. národní rady americké, 2137 So. Lombard Ave., Cicero, Ill. 60650. American Bulletin ročně $2.00 Věstník - 7 [pageend7]Č. S. A. Nejstarší bratrská a sesterská podpůrná jednota v Americe jest připravená poskytnouti Vám nejvýhodnéjší druhy životních pojistek plně zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotně podají: CZECHOSLOVAK SOCIETY OF AMERICA “Pioneer of Fraternal Life Insurance” CSA PLAZA Telefony (312) 795-5800 - (312) 242-2224 2701 SOUTH HARLEM AVENUE BERWYN, IL 60402 VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 Second Class Postage Paid at Chicago, Illinois 436 [pageend8]