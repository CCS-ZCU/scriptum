VĚSTNÍK ČESKOSLOVENSKÉ NÁRODNÍ RADY AMERICKÉ. Číslo 144 Květen 1966 BUDEME VYTRVALE BOJOVAT PROTI ZLU, KTERÉ OHROŽUJE SVOBODU. Ze sjezdu Československé národní rody americké v Chicagu. V sobotu a v neděli, 14. a 15. května 1966, se konal sjezd Československé národní rady americké. Zasedal v budově ČSA v Ciceru, Ill. Zúčastnilo se jej na 50 delegátů, jednak z chicagské oblasti, ze států Michigan a Wisconsin, dále z Clevelandu, O., Pittsburghu, Pa., New Yorku, Washingtonu, D. C., San Franciska, Calif, a Los Angeles, Calif. -— Tak uvádí svou zprávu Denní Hlasatel. Za Slovenský Sokol, členskou národní organisaci ČSNRA, byl přítomen gen. tajemník Jan Babuška z New Yorku a pokladník Václav Klimek z Pittsburghu. Pozdravný dopis sjezdu zaslal dlouholetý předseda Slovenského Sokola Andrej Valušek, předseda newyorské oblasti ČSNRA. Společnost pro vědy a umění zdravila telegraficky sjezd slovy tajemníka Dr. Rudolfa Šturma a vyslala svého zástupce Dr. Jana Míčku, předsedu chicagského pracovního výboru SVU. Československé spolky v Americe (ČSA) byly velice účinně zastoupeny na sjezdu svým gen. tajemníkem br. Václavem J. Krákorou, který předsedal sjezdu, a br. Antonem Hruškou. Slovanská Podporující Jednota státu Texas se pro velkou vzdálenost zúčastnit nemohla. Starosta Americké obce sokolské Stanley Barcal požádal ses. Emilie Welclovou Růžičkovou, aby tlumočila pozdrav AOS. Současně téhož dne konala se velká krajanská oslava v St. Louis, Mo., předání nové sokolovny veřejnosti, což znemožnilo účast na sjezdu i br. Václava Čiháka, který působí od minulého roku na politickém výboru ČSNRA jako kooptovaný člen. Sjezdu byla přítomna i celá řada hostí — především Dr. Jan Papánek z New Yorku, předseda Národního svazu českých katolíků Dr. Josef Čada, A. J. Šuster, starosta Severovýchodní župy AOS. Sjezd zahájila v sobotu dopoledne předsedkyně ČSNRA ses. Vlasta Vrázová. Účastníky sjezdu uvítal předseda chicagského Oblastního výboru br. Břetislav Vaněk. Předsedou sjezdu byl zvolen br. James V. Krákora, místopředsedy bři. Jiří Spánek a VI. Walzel. Tajemníky sjezdu bři. Dellin a Babinec. Sobotní jednání bylo vyplněno zprávami úředníků předsednictva a vedoucích výborů, jakož i z jednotlivých odboček a oblastí venkovských — což poskytlo delegátům náležitý přehled o vykonané práci i o celkové současné situaci Národní rady. Smýšlení všech delegátů a duch, který ovládal sjezdová jednání, vyjádřila předsedkyně ses. Vrázová v závěru své zprávy, když prohlásila: “Situace je nám jasná a nepřestaneme odkrývat komunistické nebezpečí ” Upozornila na činnost pražské vládv, která financuje tři zvláštní ústavy, aby nás odzbrojily a uspaly v nečinnost. “Střídají se zájezdy sportovců, umělců, tanečníků atd., kterými se pražský režim snaží proniknout do našich řad. Budiž žalováno, že ČSNRA je vlastně jedinou krajanskou organisaci, která veřejně a soustavně se brání této komunistické infiltraci. Prosíme krajanskou veřejnost, aby rozlišovala mezi vyslanci komunistické vlády a jimi vyslanými jednotlivci neb souborem a soukromou návštěvou z Československa, aby vyhýbala se veřejným stykům za účasti zástupců čs. vlády. . . Budeme opakovat pravdu ať se komu líbí nebo nelíbí. Některým snad vadí, že nejsme všeobecně populární právě pro tuto svou nesmlouvavou činnost. Bylo by však s námi zle, kdyby co děláme se líbilo komunistům a souputníkům nebo těm ne- statečným mezi námi. . . Tedy půjdeme svou cestou, jak nám káže svědomí, náš cit pro spravedlnost, naše pochopení pro ponížení československého lidu, náš souciť s jeho utrpením. ... A propadneme-li snad někdy v příštích měsících chvilkové skleslosti, vzpomeňme si jen na krásný příklad pana kardinála Berana a opakujme si celoživotní zásadu tohoto šlechetného a hrdinného muže: ‘Jsem optimista. Přežil jsem již mnohem horší věci’. Ano, i my jsme přežili Mnichov, pak rozvrat v krajanských řadách po kumunistic- kém puči a dnes s optimismem jdeme vstříc budoucnosti, poněvadž se nám neodvratně na obzoru rysuje pád komunismu v Československu a vzkříšení svobody.” V sobotu ve večerních hodinách zasedaly a jednaly pracovní výbory sjezdu, aby připravily směrnice pro činnost Národní rady v příštím období. V ložové síni ČSA se konal v sobotu večer přednáškový a filmový večírek o Spojených národech s přednáškou pí. Betky Papánkové a Dr. Jana Papánka, který se též zmínil o změnách při emigraci do USA podle nového emigračního zákona. V neděli ráno jednotlivé pracovní sjezdové výbory podávaly své návrhy, usnesení a resoluce k projednání a schválení. Za výbor konferenční referoval br. Jiří Spánek, za finanční Václav Kubíček, za výbor politický Dr. František Schwarzenberg, za organisační a tiskový Václav Hesoun, za výbor resolučni Dr. Vratislav Bušek. Jednomyslně byla přijata resoluce přednesena br. Dr. Františkem Schwarzenbergern (viz str. 3). Ze sjezdu byl zaslán telegram do Bílého domu jako projev loyality presidentu Johnsonovi. Praví se v něm: “Vědí (rozuměj delegáti ČSNRA representující krajanské organi- sace a členstvo) že boj proti světové hrozbě komunismu se odehrává na nejrůznějších bojištích a v nejrůznějších formách a schvalují proto rozhodně boj, který dnes vedete proti komunistické agresi ve Vietnamu. I tam se dnes rozhoduje o udržení americké demokracie a i tam porážka komunismu bude jedním z kroků k obnovení svobody v Československu. Žádáme Vás, pane presidente, v zájmu lidu komunisty porobeného Československa, abyste ve své politice vůči dnešnímu režimu ČSSR, kulturní i hospodářské, důsledné za každý ústupek se strany Spojených států amerických tvrdě požadoval ústupek se strany komunistického [pageend1]VESTNIK MAY 1966 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois VÈSTNIK KVĚTEN 1966 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 režimu československého. Prosíme Vás, abyste nezapomínal na zlý osud porobených národu ve Střední a Východní Evropě. Prejeme Vám, pane presidente, plnost zdraví a sily v těžkém Vašem boji za uplatnění demokracie a svobody všude, kde je ohrožena a pošlapána.” Dále byl schválen sjezdem český text memoranda, které bude zasláno americké vládě. Byly přijaty projevy ke krajanům (viz str. 4) a k lidu v Československu (viz str. 4). Bylo vzpomenuto čestné členky ČSNRA, Dr. Alice Masarykové, která se nyní nalézá v péči nového sanatorního oddělení Českého domova v Chicagu, jehož ředitelem je Theodor Hlubuček. Dne 3. května byl zaslán Dr. Masarykové blahopřejný telegram k jejím narozeninám, za který Radě poděkovala. Pozdrav sjezdu jí bude osobně tlumočen členy předsednictva. Letošního sjezdu se nemohl pro nemoc zúčastnit její zasloužilý a obětavý pracovník i význačný funkcionář po celou dobu jejího trvání — br. Karel Glaser. Sjezd jej aklamačně a jednomyslně zvolil čestným členem Národní rady. Ve své zprávě předsedkyně Vlasta Vrázová vzpomenula osm let obětavé práce ses. Emilie Welclové, která až do svého provdání za br. Frank Růžičku a přestěhování v zimě na Floridu a v létě do Michiganu věnovala všechny dny v týdnu Československé národní radě americké a hodně se zasloužila o organisační a finanční rozkvět Rady. Předsedou sjezdu br. Krákorou byl ses. Welclové Růžičkové odevzdán čestný diplom uznání za srdečné účasti celého zasedání. Umělecký diplom s českými motivy zhotovil člen předsednictva br. Oskar Pejša. Sjezdu došly pozdravné dopisy a telegramy z mnoha míst Ameriky, jako od br. Josefa Martínka z Arizony, od br. Valuška z New Yorku a od mnoha odboček, hlavně venkovských, které nebyly zastoupeny samostatnými delegáty. Delegáty na sjezdu byli: výše jmenovaní zástupci členských organisací; členové předsednictva; za newyorskou oblast, bří. Babinec a Walzel; za oblast Michigan, bři. Čech a Beneš; za Krajanský výbor, br. a ses. Kimlovi z Clevelandu; za pacifickou oblast, br. Jiří Spánek; za chicagskou oblast, ses. Ferjenčíková a br. Anton Smunt; za odb. Washington Anna Faltusová; za odb. “James Hovorka”, St. Petersburg, Fla., delegovaný br. Pohajda nepřijel a odbočka raději odevzdala o to větší příspěvek Radě (celkem $1,000 a $300 v členských příspěvcích), za odb. Detroit, br. Jan Sklenář; za právě utvořenou odbočku Pittsburgh, br. Václav Klimek, náhradník br. J. J. Šuster; za odb. New Buffalo, ses. Welclová-Růžičková; za odb. Jižní Wisconsin, ses. Nováková z Beloit; za odb. Masaryk v Los Angeles, br. Salák; za chicagské odbočky: “Milada Horáková”, ses. Božena Janoušová; Západní Předměstí, ses. Pavla Janečková, náhradní Vincent Pleva; odb. Mistr Jan Hus, br. Tesař, náhradní Vlasta Matelová; odb. Česká Kalifornie, br. V. Hesoun; odb. “28. říjen”, Čeněk Torn; odb. “Jan Masarvk”, br. Karel Kříž, náhradní br. Kott; odb. “Gen. Štefánik”, br. Eduard Dellín; br. Štěpán Papánek byl kooptován do resolučního výboru s poradním hlasem (odb. Jan Kollár). Zvláště jsme vděčni těm delegátům, kteří přijeli zdaleka a vážili velkého vydání a námahy, aby se sjezdu zúčastnili. Doufáme, že věcné jednání po celé zasedání sjezdu, bohatá náplň zpráv a námětů uspokojila delegáty a dala jim mnoho nové látky k projednávání v odbočkách. Jak prohlásil bratr Václav Salák z Kalifornie, “stačí mu to na několik schůzí”, aby vysvětlil vše co Rada koná, jaké má plány a směrnice. Je rozhodně účelem sjezdu, aby přiblížil spolupracovníky a dal možnost i těm nejvzdálenějším zástupcům odboček poznat činnost ústředny a všech odboček. Mnohé se vysvětlí, problémy se lépe pochopí a program se lépe uskuteční když “všichni táhneme za jeden provaz”. Sjezd byl nejlepším důkazem této solidarity. Poslední resoluce odhlasovány, zprávy výborů schváleny a přistoupeno k volbám. Do předsednictva byli zvoleni: Ses. Vlasta Vrázová, předsedkyní. Místopředsedy: I. Dr. Vratislav Bušek, II. Dr. Mikuláš Ferjenčík, III. Dr. František Schwarzenberg. Tajemníkem Břetislav Vaněk. Pokladníkem František Kratochvil. Právním zástupcem J. Golo- šinec. Členy předsednictva: Ad. Čierny, J. Čihák, R. Gorman, V. Chalupa, J. Janečka, V. Kubíček, O. Pejša, K. Rausch, AI. Šalomoun. Zástupci oblastí do výkonného výboru byli zvoleni: za Michigan bří. J. Sklenář a A. Čech, za chicagskou oblast ses. M. Ferjenčíková a br. Ant. Smunt, za pacifickou oblast bři. J. Spánek a B. Korbář, za New York bři. VI. Walzel a Babinec, za Cleveland bři. L. Kimi a K. Zahradníček. Nově zvolené úředníky uvedl br. A. Benesh z Detroit. Sjezd byl ukončen o 1 hodině v neděli odpoledne a účastníci sjezdu se pak účastnili slavnostního banketu, který pořádala župa Ľudevít Štúr Slovenského Sokola. Ke Štúrovu jubileu měl slavnostní projev dr. Ján Papánek, a župu a Slovenské Sokolstvo vůbec pozdravil jménem Čs. národní rady americké místopředseda Dr. Mikuláš Ferjenčík. KRONIKA KRAJANSKÁ. Z nejdůležitějších projektů ČSNRA k oslavě padesátého výročí zrození Československé republiky (na rok 1918 připadá též založení Čs. národní rady americké před ukončením války jako vyvrcholení všekrajanského válečného úsilí k osvobození staré vlasti) bude vydání kroniky. Zpravodaj V. H. ve zvláštní zprávě Denního Hlasatele píše o tom takto : SjSezd mimo jiné se usnesl, aby ČSNRA vydala v roce 1968, k padesátému výročí československé samostatnosti (a trvání ČSNRA) — kroniku (pamětní knihu) našich krajanů v Americe. Kronika bude vydána v jazyce anglickém a každý z našich krajanů bude míti možnost — pro věčnou paměť svým potomkům — v ní uveřejnit stručné údaje, případně i obrázek, o své rodině, odkud a kdy přišla do USA a jaké byly její osudy zde. Uveřejnění bude ovšem vázáno na poplatek, jako oznámka. V úvodu knihy budou stručné dějiny naší národní větve v Americe, hlavně za období posledních padesáti let, čímž se stane doplňkem dřívějších krajanských dějin, které většinou končí léty dvacátými. Podobné knihy dříve vydávané uváděly jména a osudy jen osob význačných. Připravovaná kniha má naopak soustředit údaje o tisících a tisících rodin drobných a neznámých, z celé Ameriky. Ovšem i naše bratrské jednoty a jednotlivé řády, organisace celoamerické i spolky a kluby místní — jakož i krajanské podniky obchodní, peněžní a průmyslové, budou moci v knize zveřejnit svou historii a to i ve větším rozsahu. 2 • VĚSTNÍK [pageend2]NÁŠ CÍL. Časy se mění. Od posledního našeho sjezdu se mnoho ve světě změnilo. Dokud však vzkvétá naše americká větev českého a slovenského národa, dokud Amerika je ohrožena, a dokud stává nesvoboda v Českosloveusku, dotud se naše úkoly nezměnily. Zůstávají stále stejnými. Vyplývají jasně z podstaty naší Národní rady americké. Jsme americkou organisací amerických občanů. Proto naší starostí je hájení svobod a zájmů amerických. Jsme organisací krajanskou. Společným znakem našeho členstva je příslušnost k americké větvi čs. lidu. Budeme usilovat jak o zachování tak o duchovní a hmotný rozvoj americké větve našeho národa, usídlené zde ve Spojených státech. Vítáme ze srdce účast a spolupráci všech, i nejnovějších přistěhovalců, kteří chtějí pokračovat v dosavadním úsilí, či rozšířit a prohloubit dřívější činnost předchozích generací krajanských. Jednotícím prvkem naší Rady je československý původ našeho členstva. Z věrnosti ku staré vlasti; z lásky ku svým bratřím, kteří žijí v dnešním Československu; z touhy o zachování přeslavného národního odkazu; z obavy o všechna budoucí pokolení českého a slovenského národa vyplývá náš další úkol. Je to snaha o obnovení svobody československého lidu a samostatnosti československého státu. Z takto vyjádřené podstaty naší Rady je jasno, kterým cílům chceme sloužit, před kterým nebezpečím chceme varovat a proti kterému zlu budeme bojovat. Cíle, kterým chceme sloužit, jsou tyto: svoboda a lidská důstojnost každého jednotlivce; sebeurčení a samostatnost každého národa; rovnost, bezpečnost a mír všech svrchovaných států. Varovat musíme před každou totalitou, ať fašistickou či komunistickou, která ať už násilím či rozvratnou činností ohrožuje ony hodnoty, kterým chceme sloužit. Největším takovým nebezpečím je dnes stále ještě světový komu- nismus. -------------- Bojovat budeme proti zlu, které ohrožuje svobodu americkou i svobodu a samostatnost všech ostatních národů. Bojovat budeme proti zlu, které zničilo svobodu a samostatnost československou. V zájmu Ameriky i Československa budeme bojovat proti světovému komunismu. Nejsme organisací stranicko-politickou. Naším vzájemným poutem není příslušnost k té či oné politické straně americké ani dřívější příslušnosti k některé z bývalých politických stran československých. Naše politika — pokud tento název se pro naši činnost vůbec hodí — nebude nikdy politikou stranickou, ať už v americkém či dřívěji československém slova smyslu, ale vždy jen politikou národní a vlasteneckou. Víme, čím jsme a čím nejsme. Víme, co chceme a co nechceme dělat. Stanovíme si ještě ve všeobecných rysech, jak to chceme dělat: v celku asi tak, jak jsme to dělali dosud, jen ještě lépe a účinněji. Především se osvědčíme dobrými občany své nové vlasti, vděčnými za to, že jsme zde našli nový domov, obživu a hlavně svobodu. Tuto svobodu zachováme a zdokonalíme. Budeme proto podporovat svoji americkou vládu, kdykoli bude hájit svobodu kdekoliv na světě — zde ve Spojených státech či kdesi daleko od našich břehů — byť to bylo za vysokou cenu na životech a statcích. Budeme podporovat svoji vládu, kdvkoliv bude hájit bezpečnost Spojených států amerických proti nebezpečí vnějšího útoku či vnitřního rozkladu: budeme podporovat svoji vládu, kdykoli se bude snažit o zdokonalení svobody, skutečné rovnosti a sociální spravedlnosti ve Spojených státech samých. Budeme veřejně a konstruktivně kritizovat svoii vládu, kdykoliv v kterémkoli z těchto úsilí ochabne, zvláště kdyby přeptala vidět či chápat velikost nebezpečí světového komunistického hnutí, které my tak dobře známe a chápeme. Tím nejlépe dokážeme, že jsme v každém ohledu věrnými a řádnými občany své nové vlasti. Budeme usilovat o blaho a rozvoj krajanské větve našeho národa. Budeme spolupracovat, jak nejlépe budeme moci, se všemi organizacemi i jednotlivci, pokud slouží zachování a udržení našeho rodného jazyka, naší kultury, našeho duchovního odkazu a národního uvědomění. Budeme spolupracovat se všemi pokud se starají o duchovní či tělesnou výchovu, pokud pečují v bratrském duchu o zlepšení hmotného blahobytu americké větve našeho národa a o sociální zajištění jejích příslušníků. Budeme podporovat každé hnutí, které udržuje a upevňuje jednotu naší národní větve a hlavně které zmenšuje nebezpečí pronikání komunistické nákazy do našich krajanských řad. V této době, kdy dosud trvá nesvoboda naší staré vlasti, je ovšem stále nejnaléhavějším z našich politických úkolů naše snaha o obnovu československé svobody, samostatnosti a demokracie, aniž bychom chtěli na sebe strhnout úkoly, které nám svojí podstatou nepatří, aniž bychom chtěli rozhodovat o příštím uspořádání svobodného Československa. O tom si smí a bude rozhodovat pouze svrchovaný lid. Budeme proto i nadále po pravdě informovat svoji vládu i americkou veřejnost o podstatě a metodách komunismu a o poměrech, které navzdory údajné liberalizaci dosud stávají v dnešním Československu. Budeme stále zdůrazňovat, že Češi a Slováci, kteří již v minulosti dokázali, že si dovedou sami vládnout, mají stejné, ne-li lepší právo, jako všichni ostatní lidé na světě, rozhodovat sami, demokratickým způsobem o svém osudu. Budeme přesvědčovat veřejnost i vládu o nutnosti, aby Spojené státy pomáhaly růstu svobody a samostatnosti Československa. Budeme varovat vládu i veřejnost před všim, co neprospívá lidu, ale pouze napomáhá komunistickému režimu. Budeme i nadále pranýřovat vše, ať je to třeba v oboru kulturní výměny, hospodářských , styků, celkového zaměření zahraniční politiky či tzv. stavěni mostů, co jakkoli udržuje s naším přispěním komunistické uchvatitele u moci a oddaluje dobu, kdy si lid bude moci sám o sobě rozhodovat. Budeme naléhat na dodržování skutečné vzájemnosti (reciprocity). Budeme naléhat, aby naše vláda žádala za každý ústupek přiměřený protiústu- pek se strany komunistické vlády československé. V případu přiznání nejvyšších celních výhod Československu budeme žádat, aby naše vláda naléhala na poskytování politických i hospodářských úlev ujařmenému lidu v Československu. Nepovolíme, dokud se Amerika ve své velikosti, síle a moci nezasvětí znovu, jako již dvakráte v minulosti, nejvznešenějšímu ze všech úkolů: pomáhat ku svobodě a samostatnosti těm, kteří svobodnými a samostatnými býti chtějí a dovedou. Při tomto našem boji proti komunismu, při tomto našem úsilí o obnovení svobody doma v Československu, nemůžeme si nepovšimnout nebezpečí, které by mohlo ohrozit tuto svobodu vzrůstajícím vlivem a mocí Německa. Máme oprávněné obavy, že demokratizace německého lidu nepokročila tak daleko, aby mohla úspěšně čelit senahám o splnění dávných snů o ovládnutí střední a východní Evrapy, jak jsme je poznali za nacistické okupace, či aby mohla čelit zrození nových Hitlerů. Tak to tedy chceme dělat. * * * Úspěch všeho našeho snažení ovšem závisí do značné míry na spolupráci a podnikavosti všech našich organizačních složek a všech našich členů v souladu se směrnicemi sjezdu, výkonného výboru, předsednictva a politického výboru. Při péči o blaho a rozkvět americké větve našeho národa je to arci samozřejmé. Je to však rovněž pravdou při plnění našich dalších úkolů. Naše činnost, jejímž konečným splněním VĚSTNÍK • 3 [pageend3]bude trvalé zajištění americké svobody a obnovení československé svobody a samostatnosti je zaměřena především na americkou vládu a na americkou veřejnost. Předsednictvo ČSNRA se snaží ovlivňovat vládu a veřejnost ve jménu a v zastoupení nás všech, tak jak to dřívější sjezdy předsednictvu uložily. Je však nutné, aby vláda a veřejnost též slyšely od každé jednotlivé organizační složky a od každého člena. Proto informujte, varujte, pište! Pište svým zvoleným zástupcům, pište novinám, informujte své spoluobčany v rozhovorech, na rozhlase, na televisi, kdykoli a jakkoli k tomu máte možnost a příležitost. Čím více hlasů promluví stejným jazykem, tím lepších výsledků se dočkáme. Prostě: mějme vždy na paměti svůj dluh ku své nové i své staré vlasti, kterým jsme ve svědomí zavázáni. Až americká svoboda a bezpečnost, dnes komunismem ohrožená, bude trvale zajištěna; až československá svoboda a samostatnost bude obnovena, nechť každý z nás si může hrdě říci: i já jsem k tomu přispěl. Věříme, že svoji povinnost k sobě samým, k Americe a k československému lidu všichni splníte! * * * Od doby posledního sjezdu se mnoho změnilo. Nejdůležitější jsou ovšem tyto dvě změny: americká veřejnost je stále větší měrou slepou, nechce vidět velikost komunistického nebezpečí a je ochotna neodporovat zlu i tenkráte, když zlo je jako takové rozpoznáno. Další změnou je skutečnost, že se světové komunistické hnutí rozštěpilo a že jeví i další známky počínajícího rozkladu. První změna pro nás znamená, že bude zapotřebí mnohem větší bdělosti, houževnatosti a věrnosti zásadám, než bylo dosud zapotřebí. Druhá změna věští, že snad dojde mnohem dříve, než jsme sami doufali, ku splnění všech i nejsmělejších nadějí československého lidu. Nepovolíme, dokud se tak nestane. (Přednesl br. F. SCHWARZENBERG.) Provolání k lidu Československa. (Resoluce sjezdu Československé národní rady americké.) Delegáti Československé národní rady americké rokovali na sjezdu dne 14. května 1966 v Chicagu o nejdůležitějších otázkách, týkajících se národních zájmů zdejší československé větve, ale především národa ve staré porobené vlasti, kterou by si přáli mít opět svobodnou a vzkvétající, jako za první republiky. K jak vysokým metám by dospěla tato kdysi vzorná demokratická bašta ve střední Evropě, kdyby jí bylo po druhé světové válce dopřáno rozvíjeti se svobodně na poli kultury a techniky, kdyby mohla svobodně nakládat s přebohatými přírodními zdroji své země a kdyby každému jejímu občanu bylo dopřáno volit si svobodně povolání podle jeho vloh, kdyby nebyla udušena iniciativa svobodného podnikání. Vaše dnešní panstvo vidí již jasně, ale jen stydlivě a po kouskách přiznává, že jeho systém naprosto selhal. Kolik občanů však na to doplatilo rodinným štěstím, újmou na zdraví, ba i životy. Váš režim měl především spadeno na inteligenci, která neuvěřila novým prorokům a nehodlala se podřídit bezhlavým a bezohledným plánům uchvatitelů moci. Proto není divu, že ve vlně uprchlické po 2. světové válce je inteligence zastoupena tak velkou složkou. S hrdostí dosvědčujeme, jak se tato inteligence ve svobodném světě, zejména zde ve Spojených státech, osvědčuje. Znamenitě se uplatňuje na poli věd a umění. Desítky studentů, uprchlíků, dostudovaly na zdejších vysokých školách a mnoho z nich je již vysokoškolskými profesory, a stejný stav panuje i na ostatních polích a povoláních, kde se zvláště naši mladí tak znamenitě uplatňují. Jsou to však hrozné ztráty pro naši starou vlast. Sestry a bratři za železnou oponou, snažně Vás prosíme, abyste se nedali zviklat ve víře v lepší budoucnost. Spoléhejte na naši mravní oporu. Budiž Vám zářným příkladem pražský arcibiskup dr. J. Beran, který se vrací po triumfál4 • VĚSTNÍK ním zájezdu do Spojených států a Kanady, jako apoštol lásky a víry. Vaše starosti a bolesti jsou i našimi, Vaše zájmy budou i nadále našimi zájmy. Poselství krajanům. (Resoluce sjezdu Československé národní rady americké.) Po dvouletém funkčním období se opět sjeli delegáti z celé Ameriky, na sjezd Československé národní rady americké, aby posoudili, jak byly splněny úkoly uložené předsednictvem na posledním sjezdu, aby rozhodli o další činnosti Rady a zejména, abychom všichni načerpali nových sil a odhodlání k dalšímu boji v hájení demokracie a svobody této krásné země a za vzkříšení svobody ve staré vlasti. Našimi bojovými orgány, Věstníkem a Bulletinem, burcovali jsme krajany, aby nepodléhali svodům protivníka, který se snaží při nejmenšim uspat naši ostražitost. Předsednictvo Rady neustále upozorňuje vládni kruhy a nám přátelsky nakloněné zákonodárce na podezřelé zjevy ohrožující základní lidská práva, zaručená ústavou, a americký náš způsob života, a stále je varujeme, aby se nedomýšleli, “že se to tu nemůže stát”. To se také domníval náš národ ve staré vlasti po r. 1945, což musí býti výstrahou i pro tuto zemi. Na mezinárodní obloze se stále blýská a hřmí. Na všech stranách vyskakují ohníčky nepokojů. Proto se nemůžeme oddávat ilusi, že z nich nemůže jednoho dne vyšlehnout nový světový požár. Odsuzujeme projevy, které hrubě urážejí čest našich vojáků, bojujících a umírajících ve Vietnamu. Reagujte na ně přímými dopisy a tiskem. Podporujte dopisy a tiskem politiky, které jste poznali jako dobré americké vlastence. Pátá kolona vystrkuje provokativně své růžky již na všech stranách. To budiž všem vážnou výstrahou. Nastala již doba, kdy žádný řádný Američan nemůže stát stranou. To platí samozřejmě L pro občany, československého původu, které voláme, aby posílili řady Československé národní rady americké a tak dokázali, že jim není uhájení svobody věcí lhostejnou. Osud porobených národů za železnou oponou, především národa československého, nemůže a nesmí nám býti lhostejným. Mnoho krajanů navštívilo již starou vlast a mnozí z nich měli zde na návštěvě své příbuzné. Tak si z prvé ruky mohli ověřit, že Československá národní rada americká nepřeháněla, uveřejňovala-li smutné zprávy z domova. Katastrofální hospodářská situace donutila v poslední době uchvatitele moci k taktickým ústupkům na vnitřní frontě. Nepodléhejme však bláhovým ilusím, že je to definitivní obrat k lepšímu. Diktátorům nelze věřit. Nikdy nelze předvídat, co učiní druhého dne. Nejlepším důkazem jejich věrolomno- sti je to, jak si představují a provádějí kulturní výměnu, v niž nepřipouštějí reciprocitu, kterou ČSNRA stále vyžaduje. Vždyť jejich pošta vrátila i výbornou učebnici češtiny “Progressive Czech” jen proto, že v jejím novém vydání bylo několik časových doplňků. Sami však zneužívají blahovol- nosti zdejších úřadů a pod rouškou kulturní výměny zaplavují Spojené státy podvratnou literaturou. V jednotě je síla. Tu potřebujeme právě dnes. Proto voláme všechny krajany dobré vůle, aby posílili naše řady. Na činnost Rady: Hermie Rabštejnek, Oklahoma City ............................. §15 00 Masaryk Club, Boston ...................................................... 10.00 Emil Andrle, Chicago ...................................................... 5.00 Bašta Music Store, Cleveland ........................................ 5.00 Samuel Vicík, Chicago .................................................... 5.00 Elizabeth Tvarůžek, Chicago .......................................... 5.00 Marie Štěpánek, Cleveland ............................................ 5.00 Rudolph Novák, Roselle, Ill............................................. 5.00 Frank Žáček, Chicago ...................................................... 2.00 [pageend4]KARDINÁL JOSEF BERAN PŘIVÍTÁN V CLEVELANDĚ SKUTEČNÉ JAKO HRDINA ČSL. NÁRODA. Pan kardinál (v místě označeném kruhem) je obklopen .nadšenými krajany před kostelem v Clevelandě, kde vítání Jeho Eminence překonalo všechna ostatní krajanská města. (Foto laskavostí amerického deníku Plain Dealer.) Snad není pamětníka v našem krajanském životě takového spontánního přivítání, jakého se dostalo u nás pražskému arcibiskupovi. Již ta cesta z Toleda do Clevelandu, ač to bylo již večer v sobotu, dne 30. dubna, byla slavnostní. Auta šerifů a policejních vozů se střídáním ve všech městečkách, blýskáním světel a za zvuku sirén svědčila, že se doprovází “vynikající osobnost”. Neděle 1. května byla prohlášena “Dnem kardinála Josefa Berana” starostou a městskou radou a také skutečně byla. Kostel Panny Marie Lurdské slavnostně vyzdoben, “Česká Broadway” ozářena tisíci světly a praporky v národních barvách, jakož i celé okolí. Přes 15,000 lidí trpělivě čekalo za velmi chladného počasí, aby shlédlo nejen pestrý průvod, ale hlavně hrdinného kardinála. V čele jízdní policie, následovala první jednotka delegace Družiny čsl. legionářů s krásným praporem s vyšívanými odznaky Čsl. republiky, který darovaly vlastenecké ženy v Praze našim legionářům. Bylo to poprvé, kdy tento namát- ný prapor byl nesen v průvodu jako “symbol velkému vlastenci”, o kterém generál Husák, “táta francouzských legionářů”, před svou smrtí prohlásil: “Arcibiskup Beran jest nejnádhernější člověk v celé Republice.” Za legionáři pochodovali všechny naše složky, nejen katolické, ale i Sokolové, Dělnické Těl. Jednoty, Americké legie, vysloužilci z cizích válek, američtí veteráni, a poštovní zaměstnanci se svými kapelami Krásné uniformy rytířů Kolumbových, Sv. Jana a jejich dámských sborů, jakož i pestré naše národní kroje i jiných národností, poskytovaly úchvatný pohled na celý průvod. Skupiny národních krojů vedla silná kapela “Vyšší školy Slovenských Benediktinů”. Bylo radostné, že bratři Slováci se též zapojili. Také všechny slovanské národnosti vyslaly své delegace. Skauti a skautky zakončovali průvod. Po defilé utvořila část uniformovaných jednotek špalír a po zahrání národních hymen Hronkovou kapelou, ubíral se J. E. pan kardinál v průvodu biskupů a ostatního duchovenstva, aby položil věnec k pomníku padlých amerických hrdinů ze všech válek, na náměstí před kostelem. Tisíce lidí mávalo praporky a šátky, když se ubíral po schodech do “historického kostela” vlasteneckých kněží P. Štěpána Furdeka a Msgr. Oldřicha Zlámala. Družičky ze všech osadních škol v bílých šatech doplňovaly tento krásný obraz. Chrám P. M. Lurdské nebyl nikdy svědkem tak slavných bohoslužeb, v přeplněném kostele věřících, různého vyznání i nevěřících. Přišli všichni svorně, aby vzdali osobně hold velkému synu čsl. národa, zatím co kolem kostela četné zástupy naslouchaly rozhlasu venku. Dojemně zněla píseň “Otče náš, vyslyš nás, zachovej nám národ náš” . . . spojovala přání nás všech. Pan kardinál ve svém kázáni vyzvedl význam víry, naděje, lásky a pravdy, která zvítězí opětně v naší staré vlasti. Bohoslužby zakončeny svatováclavským chorálem. I ty zvony zněly velebně po celém okolí, jako by vyzývaly ku svorné, společné práci nás všechny k znovu- vzkříšení svobod národa československého. VĚSTNÍK • 5 [pageend5]ČESKÁ OBČANSKÁ RECEPCE. Recepce v auditoriu školy P. M. L. byla vzorně vedena br. Václavem Hyvnarem. Obrovské shromáždění přivítal farář osady a vzorný hostitel dp. Jan Anděl, který jest kaplanem Distriktního svazu českých katolíků. On a všichni přítomní vlastenečtí kněží, a bylo jich mnoho, zaslouží si zvláštního uznání nejen, že mluví dobře česky, ale citově, jsou vzácným přínosem naší národní složky. Zdravici za české duchovenstvo přednesl vdp. Václav Uhlíř, farář u sv. Prokopa. Za městskou radu, polský, Henry Matt. Báseň “Modlitba” Jeho Eminenci napsal a recitoval br. Přemek Kocián. Všichni zástupci krajanské složky svorně a s nadšením skládali v krátkých zdravicích hold statečnému a nebojácnému synu národa. Za krajanské a bratrské organisace sestra Mildred Bártová, za Družinu čsl. legionářů br. Láďa Kiml, za katolické ženy a Č.K.J. ses. Anna Veverková, za obchodníky br. Karel Koch, za Čsl. národní radu (Krajanský Výbor) br. Martin Hrabik, za katolické bratrské spolky br. Edw. Hejra, za čsl. deník “Nový Svět” a za D.T.J. br. Joseph Kobylák, za Severovýchodní sokolskou župu br. Anton J. Šustr a j. “My cizinou jsme bloudili” a “Českou písničku” zapěli sólisté pěv. sboru Vojan, ses. Otilie Marková a br. Vašek Pokorný. Hlavní řečník br. Karel Hronek, předseda Distriktního svazu českých katolíků (který si zasluhuje zvláštního uznání), po krásném uvítání Jeho Eminence mezi jiným radostně prohlásil: “Pracujeme zde svorně a společně se všemi složkami zdejší krajanské obce, kterým tolik leží na srdci osud naší staré vlasti,” a přál panu kardinálu, aby se opětně mohl brzy vrátit na svůj úřad do katedrály Sv. Víta v Praze. Stále se usmívající pan kardinál oslovil všechny upřímným: “Bratři a sestry”. Dojatě děkoval za tak krásné přivítání, které nikdy nečekal. To co konal pokládá za svoji povinnost, nejen ke své víře, ale i svému národu. Projevil radost, že pracujeme svorně v národní tradici a prohlásil: “To co konáte zde, Váš postoj a Vaše svornost má velký posilující vliv na náš národ doma, kéž by tomu bylo tak všade.” Bylo to památné odpoledne, celá oslava vedena v našem jazyku, i těmi zde rozenými a snad i z třetí generace. RECEPCE V HOTELU SHERATON, CLEVELAND. Večer ve “Zlaté síni” byl důstojným zakončením památné neděle 1. května. Kolem 3,000 osob, význačných Američanů a jiných národností s mayorem Locherem v čele, s kongres- níky a senátory, biskupem Issemanem a vysokým klérem, representanty jiných církví, soudců a representanty všech národních skupin. Přišli všichni, aby vzdali hold muži statečnému, nebojácnému bojovníku za lidská práva, kterého nezlomil ani Hitler v koncentráku Dachau, ani komunistická vláda po dlouholetém žalářování. Recepci řídil br. Ralph Perk, okresní auditor, který jest naší chloubou a zaslouží si nejvyššího uznání jako předseda těchto oslav, který má největší zásluhu o sblížení všech našich složek a národnostních skupin. Uznání patří i br. Václavu Hyvnarovi, jako tajemníku této oslavy, byl pravou rukou br. Perky, a který je také pokladníkem našeho Krajanského výboru. Kytice díků a uznání patří všem, kteří se tak krásně přičinili o úspěch tohoto velkolepého uvítání našeho národního hrdiny u nás v Clevelandu. Zvláštní dík patří všem sestrám Distriktního svazu a jejich pomocnicím za pohostinnost po všechny dny. V PONDĚLÍ NÁVŠTĚVA “KULTURNÍCH ZAHRAD”. Ráno sloužil pan kardinál mši svátou pro žáky a studenty osadní školy Panny Marie Lurdské. Ve svém kázání připomínal jim důležitost a potřebu udržovat tradice, řeč a zpěv svých otců a dědů. Radostně mávala praporky ta mládež na rozloučenou s panem kardinálem, když jsme s ním odjížděli do těch našich známých “Kulturních zahrad”, kde každá národnost má přidělený úsek městských sadů, kde může postavit pomníky svým slavným synům. Česká zahrada, jedna z nejkrásnějších, kde stojí svorně vedle sebe naši velikáni, překvapila pana kardinála. S pohnutím kladl věnec ve středu zahrady k Masarykově soše, krásný to věnec s květy a stužkami v národních barvách. Další zastávka byla ve “Slovenské zahradě”, kde položil věnec u busty Jana Kollára a P. Štěpána Furdeka, vlasteneckého kněze katolických Slováků amerických a předchůdce Msgr. Zlámala u Panny Marie Lurdské. Poslední zastávka u krásného pomníku slovenského bohatýra generála M. R. Štefánika, kde pan kardinál položil třetí věnec za účasti čsl. legionářů. Po tomto posledním “oficiálním aktu” odjížděla celá karavana za doprovodu policejních aut a motocyklů na letiště přímo k samotnému letadlu. Fotografové se činili při všech slavnostech a i na letišti. Americké časopisy přinášely podrobné zprávy a krásné snímky ze všech slavností, ovšem hlavní zásluhu má náš čsl. deník “Nový Svět”. Naposledy nám mával pan kardinál Josef Beran, arcibiskup pražský, americkým a čsl. praporkem. Odjížděl s úsměvem a s posledními slovy: “Krásně jste mne přivítali, děkuji Vám všem. Bůh Vám žehnej. Jen v lásce, svornosti a společné práci dočkáme se znovu osvobození naší drahé země Čechů a Slováků.” Tak odjížděl tento poutník — exulant — vyslanec — ujařmeného národa. L. K., tisk. ref. Krajanského výboru v Clevelandě, O. Dary odevzdané na činnost ČSNRA při sjezdu dne 14.-15. května 1966. Oblastní výbor v Chicagu.............................................$1,000.00 Odbočka James Hovorka, St. Petersburg, Fla......... 1,000.00 Odbočka Dr. Milada Horáková, Chicago ................. 400.00 Krajanský výbor v Clevelandu ................................. 300.00 Odbočka Západní předměstí, Chicago ..................... 200.00 Odbočka Gen. R. Štefánik, Chicago, k uctění památky Dr. Augustina Přibyla................................. 150.00 Odbočka Long Island, New York ............................. 100.00 Prof. Vratislav Bušek ................................................ 100.00 Odbočka Detroit, Michigan ........................................ 100.00 Odbočka Wisconsin—Jih ............................................ 50.00 Masaryk Club, Owosso, Mich....................................... 50 00 Odbočka Jan Masaryk ................................................ 50.00 Ing. Stephen Papánek ................................................ 50.00 $3,550.00 In Memoriam: Mrs. Anna Zajíček, Hopkins, Minn., věnuje k uctění památky pana Josepha Zajíčka ............................. $ 5.00 K uctění památky (desáté výročí) maminky Anny Pepplové, věnuje dcera Martha Peppel, Woodside, New York ................................................................... 10.00 K uctění památky manžela Franka Bureše věnuje manželka Marie Burešová, Chicago....................... 10.00 creetive Jř CD C9 CM O Š tyt beHw y m rRíss QQ 3212-14 So. Grove Ave. Berwyn. Illinois 60403 6 • VĚSTNÍK [pageend6]Na Loyola universitě J. E. Josef kardinál Beran přijímá čestný diplom doktora práv honoris causa z rukou presidenta university Msgr. James F. Maguire. Slavnost se konala v presidentském sále. Slavného hosta představil bývalý diecesán pražský pana kardinála, Dr. František Schwarzenberg, který si vyžádá! na universitě, aby mohl oslovit pana kardinála česky a bylo to také poprvé co na universitě byl vyznamenaný vítán ve svém rodném jazyce. Pan kardinál děkoval universitě za poctu latinsky. Slavnost byla zahájena invo- kací, kterou proslovil Dr. Josef Čada, předseda Národního svazu českých katolíků. Od leva: Dr. Josef Čada, Vlasta Vrázová za ČSNRA, Jeho Eminence Josef kardinál Beran, Msqr. James F. Maguire, president university, a Dr. František Schwarzenberg. BETKA PAPÁNKOVÁ O SPOJENÝCH NÁRODECH. V souvislosti se svým sjezdem uspořádala Čs. národní rada americká přednášku pí. Betky Papánkové o činnosti Spojených národů. Konala se v sobotu večer v lóžové síni budovy ČSA v Ciceru a byla provázena dvěma mluvenými filmy, znázorňující poválečnou bídu v různých zemích, lidskou i hmotnou pomoc, které jim Spojené národy poskytly a stále poskytují, a pak založení Spojených národů r. 1945 v San Francisku, jejich strukturu a organisací práce jak v newyorském ústředí, tak v jednotlivých zemích, výklad charty atd. Pí. Papánková měla četné a pozorné posluchače a to nejenom sjezdové delegáty, nýbrž i domácí krajany. Všichni se zájmem sledovali její výklad věcí, o kterých se stále mluví a píše, ale do nichž opravdu vidi jenom ti, kdo se přímo stýkají s prací Spojených národů a s problémy, které mají řešit. Zvlášť zajímavá část jejího výkladu zabývala se otázkami, které se týkají především žen a o nichž málokdy slyšíme a čteme v tak přehledném a výrazném podání. Zastupujíc vlivnou Mezinárodní radu žen ve výborech sociálním a hospodářském Spojených národů a v komisi pro lidská práva poznala pí. Papánková zblízka často svízelnou práci ve Spojených národech, překonávání sobectví, předsudků a politických intrik. Uplatňovaly se hned při zakládání této světové organisace, kde pí. Papánková byla se svým manželem a mohla se sama přesvědčit o obtížném formulování zásad v mezinárodní smlouvě tak velkého dosahu, a také o nátlaku, který tehdy vykonával šéf sovětské delegace, ministr zahraničí Molotov. Vděčně vzpomněla pí. Papánková hned na počátku přednášky na své rodiče, kteří v ní vzbudili trvalý živý zájem o otázky lidskosti a národní svobody. Zejména je zaujalo osvobozenské úsilí československého národa a pak budování Československé republiky. V době, kdy dívčí studium nebylo tak samozřejmé jako dnes, umožnili dceři vzdělání na universitě Northwestern, což všecko jí později usnadnilo veřejnou práci a chápání složitých problémů mezinárodně-politic- kých a za války také významnou činnost v ženském výboru ve vládní informační ústředně. Pí. Papánková se zmínila o své účasti na studijních a pomocných zájezdech výborů Spojených národů do dalekých končin světa, do Jižní Ameriky, Australie, Afriky, na Blízký a Střední Východ, mluvila o žalostných poměrech v Nigérii, Pakistanu a Indii, o křiklavých rozdílech majetkových a sociálních, o přepychu vedle bídy, o netečnosti ke zdraví dospělých a zvláště dětí a také o hrozivé situaci populační. Na příkladech ukazovala, že v mnohých, zvláště nových státech, jsou ženy dnes jedinou pákou pokroku a zlepšování životní, mravní i kulturní úrovně lidu. Pochválila, že největší pracovní úspěchy má hospodářský a sociální výbor Spojených národů a s trpkostí konstatovala, že při všem netušeném rozvoji vědy a techniky stále ještě není opravdu zajištěn mír. Nejsou zabezpečena ani lidská práva, tak aby utištění jednotlivci a národy mohli se u Spojených národů s opravdovým úspěchem dovolat práva a ochrany proti křivdám a násilí. Tu uvedla také palčivou otázku politických uprchlíků. I když se nevyhnula stínům Spojených národů, jejich nemohoucnosti v četných oborech, způsobované šovinismem národním i politickým některých států, hlavně nových, a i jistých velmocí, přece nakonec pí. Papánková zdůraznila, že přednosti Spojených národů převažují nedostatky. Při rozsáhlosti organisace a úkolů při často nepříznivém světovém vývoji jsou Spojené národy významným a užitečným činitelem, jehož váha i moc poroste, když ti, kteří Spojené národy uvedli v život a jsou si vědomi jejich nezbytnosti, budou míti dostatek trpělivosti, dobré vůle a rozhodnosti. VĚSTNÍK • 7 [pageend7]VAROVÁNÍ PŘED NOVÝM ÚTOKEM NA KRAJANY. Na vynalézavost komunistické čs. vlády v pronikání a podlamování našich řad upozornil nás dopis z Los Angeles, předaný sjezdu br. Salákem. Je to tento dopis p. Lubomíra Mikuly: “Vážení krajané, bratři, z československého tisku, vydávaného v U.S.A., jsem se nedávno dověděl, že Československý film, v rukou pražského režimu připravuje natáčení celovečerního filmu o krajanech v U.S.A. Jako bývalý filmový pracovník Dokumentárního filmu na Barrandově považuji za svou povinnost upozornit Vás na nebezpečí pronikání komunistické propagandy nyní již i na poli filmovém do svobodného světa, nemluvě o zfalšování a zkreslení pohledu na krajany ve Spojených státech, představených v propagandistickém filmu divákům v naší vlasti. Metody komunistické propagandy ve filmu jsem dokonale poznal za svého působeni u Dokumentárního filmu a dovedu si živě představit jak bude film o československých krajanech, případně čs. exilu vypadat. Jsou mně dobře známy všechny zákulisní pohnutky lidí, kteří připravovaný film chtějí natáčet: podívat se zadarmo do Ameriky, nakoupit si zde za ušetřené diety v Československu nedostupné zboží a při tom všem s cynismem a závistí pomlouvat a kritisovat americkou i krajanskou skutečnost. To je postoj těch filmařů, kteří budou film realisovat. Režimistům pak bude film sloužit k promyšlené a záludné propagandě, sledujíce, jednak, rozdělit, rozeštvat exil od starousedlíků, jednak oklamat americkou veřejnost a vládu ve snaze uplatnit se u ní co nejsympatičtěji. Komunistická subverse je nesmírně rafinovaná a veškeré prostředky jsou jí dobré k prosazeni svého vlivu a slyšení. Nezapomínejme, co řekl ještě ne tak dávno Chruščev: “My vás pohřbíme”. A tak ti z krajanů, kteří si chtějí přihodit svoji hroudu na rakev svobodného světa, ať se klidně nechají naverbovat do komparsu připravovaného celovečerního filmu. Ať jsou ujištěni, že si film nejen my, ale i jiní, dobře prohlédneme. Žádám Vás, bratři, abyste k mému dopisu zaujali své stanovisko a podnikli, co je ve Vašich silách a možnostech proti drzé infiltraci výroby čs. komunistické propagandy přímo na půdě U.S.A. S pozdravem, Lubomír Mikula.” * * * Kdo je Lubomír Mikula? Původně byl zaměstnán co odborník ve fotografickém oddělení Dokumentárního filmu (cameraman) na Barrandově. Později byl poslán s jinými odborníky do Afriky. Co tam dělali a jaké měli úkoly popisuje v Českém Slově v článcích na pokračování “S kamerou přes Guineu ke svobodě”. Dostal se do Afriky s vlnou dobyvatelů vyslaných z Československa v letech padesátých, kdy Sověty, za Domoci svých satelitů, na prvém místě Československa, podnikaly obrovské tažení k dobytí nových afrických zemi, nejdříve hospodářsky a později ovšem politicky. Invase odborníků bvla pod rouškou přátelství k zemím, které se právě osvobodily od kolonialismu a nyní potřebovaly praktickou, odbornou a finanční pomoc ve všem. To byla léta, kdy pražský režim trpěl velikášstvím a byl přesvědčen o své ohromné revolucionářské budoucnosti. Vrhal miliony v hospodářské pomoci na Kubu, kde sta čs. odborníků mělo upevnit kubánskou revoluci na úkor čs. občanů. To bvla ta doba, kdv tisíce odborníků bylo vysláno do Afriky, Asie, Egypta, Jižní Ameriky. Lubomír Mikula popisuje krok za krok co čs. odborníci dělali v Africe a za jakým cílem. Jsou to zajímavé detaily událostí, které jsou nám v zásadě známy, ale nabývají životnosti a na významu jsou-li nám podávány z osobních zkušeností člověka, kterému se tento způsob nesvobodného života zprotivil tak, že se již do Prahy nevrátil. Když byl komunistickým režimem poslán domů, rozhodl se zůstat ve svobodném světě a žádal o politický asyl. Zásluhou Amerického fondu pro čs. uprchlíky, především Dr. Jana Papánka, mu konečně bylo umožněno vystěhovat se do Spojených států. Uprchlík Lubomír Mikula žije ve svobodném světě a trne o svou i naši svobodu když vidí americkou naivnost a důvěřivost. V tom smyslu napsal Radě výše uvedené varování před komunistickými spády. Z jeho velice zajímavých článků v Českém Slově uveřejňujeme toto: Kdo z československých odborníků, vysílaných Polytech- nou do zahraničí si myslel, že tam unikne schůzím, politickému školení, brigádám a kolektivnímu životu, byl zklamán. Ani my v africké Guineji, šest tisíc kilometrů od domova, jsme neměli od tohoto komunistického karabáče pokoj. Nově přibyvší expert se ještě ani pořádně neohřál v tropickém slunci a již byl přidělen do některé skupiny politického školení. Stejně tomu bylo i s jeho manželkou. Děti, pokud nemusely zůstat pod nějakou záminkou u babičky, navštěvovaly pionýrskou organisaci. V Praze jen velmi neradi viděli, když rodina odjížděla do zahraničí celá. Účast na školení byla povinná a byla mentorsky vynucována. Moje manželka měla proto nemálo potíží s vedoucím školení Pšeničkou a jeho nahaněčkou Barešovou. Před cizinci, zejména Guinej- čany, bylo přísně zakázáno o jakékoliv politické činnosti čs. příslušníků hovořit! Guinejská vláda totiž zakázala jakoukoliv politickou aktivitu cizinců ve své zemi. Zákaz se netýkal odborových organisaci. A tak komunistické schůze, které Guinejčanům nemohly uniknout, byly maskovány činností odborové organisace ROH. Na druhé straně sebemenší hnutí každého z nás neuniklo zvědův na čs. ambasádě, kteří si vytvořili dokonalý systém hlídání, špiclování a donášení. Zvlášť zostřenou pozornost věnovali stykům s cizinci. Několik expertů na to doplatilo předčasným odvoláním a autor těchto řádků exilem. Nebylo-li jiného vyhnutí a čs. expert musel přijmouti pozvání cizince k společenské návštěvě, bylo jeho povinností ohlásit ji předem na velvyslanectví. Dodatečně pak musel o vykonané návštěvě vypracovat podrobnou písemnou zprávu. Důraz se klade na to, aby bylo referováno o rozhovoru, reakci hostitele na něj, a kdo všechno byl přítomen. Soudruzi vynaložili mnoho úsilí, aby zkolektivisovali i soukromí čs. příslušníků v Guineji. Příliš se jim to nedařilo. Zkoušeli to s různými zájmovými kroužky, společnými výlety a zábavami. Jak se kroužky rychle ustavily, tak rychle se rozpadly. Z mé profese vyplývalo, že jsem byl vybrán za vedoucího fotografického a filmového kroužku. Radost jsem z toho neměl. Lidé se přihlašovali do kroužků jen proto, aby vykázali nějakou kolektivní činnost. Kdo se stranil kolektivního života, byl nařčen z individualismu a mohl očekávat, že bude při nejbližší příležitosti odvolán. Za těchto poměrů se mezi experty a povýšeneckými diplomaty vytvořil napjatý poměr. Ve vzájemné shodě nežili ani příslušníci velvyslanectví. Guinea odrazovým můstkem komunismu v Africe. Prvním čs. velvyslancem v Guineji byl Vladimír Knap, původmm povoláním gymnasijní profesor z Ostravska. Svůj vv°lanecký křest si odbyl v Hanoi, ve Vietnamu, a diplomatické ostruhy chtěl získat v Guineji. Mnoho nescházelo a 8 • VĚSTNÍK [pageend8]bývalo by se mu to podařilo. Guinea byla v Praze považována za mimořádně těžké a náročné teritorium, i když byla od počátku své samostatnosti orientována na komunistický blok. Po rozchodu s Francií v roce 1958, komunistické země s velkou ochotou a spěchem, Československo v čele, přispěchaly nově vzniklému africkému státu na pomoc. V levicově zaměřené Guineji viděly odrazový můstek komunismu v Africe. Na čs. vyslanectví byli v tomto směru velmi optimističtí, přede všemi sám velvyslanec Knap. Na jednom z aktivů všech čs. příslušníků v Conakry začátkem roku 1961, se obrátil na experty a vyjádřil neskrývaně režimistické tužby doslova takto: “Nezapomínejte, soudruzi, že vaše hlavní poslání zde v Guineji je poslání především politické a pak teprve odborné. Ještě před několika měsíci z našeho socialistického tábora nebyl zde v Africe nikdo. Dnes máme na všech důležitých místech v Guineji své experty. Musíte zvýšenou měrou přispět, abychom je ještě více upevnili. Guinea je pro nás otevřenou branou do Afriky. Po ní přijdou na řadu další země. Již dnes začínáme pronikat do Ghany, Mali, Konga . . Velvyslanec Knap si dovedl získat u guinejských vládních představitelů v krátkém čase velké sympatie. Čs. velvyslanectví rejdištěm éstébáků. Pravým opakem Knapa byl jeho první tajemník Miroslav Řehoř. Byl přehlíživý a nepřístupný. Mnoho jsme o něm nevěděli, jen snad to, že má za manželku dceru československého Quislinga, rozenou Fierlingerovou. Řehoř zůstával dlouho zahalen rouškou tajemství; až jednou přijela do Conakry manželka profesora matematiky Kreidla. Na velvyslanectví se nečekaně setkala se svým bývalým kolegou z brněnské právnické fakulty: “Řehoři! Co ty tady děláš? Já jsem myslela, že jsi stále na vnitru a ne v Africe.” Prvnímu tajemníkovi byla indiskretnost soudružky Kreidlové nanejvýš nepříjemná. Zpráva, doplněna dalšími vzpomínkami soudružky Kreidlové ze studentských let, šla od úst k ústům jako po drátě. Dověděli jsme se, Řehoř vedle přednášek na právnické fakultě navštěvoval spolu s vybranými studenty speciální přednášky tajného rázu na Vojenské akademii Antonína Zápotockého v Brně. Po dokončení studií byl přijat na ministerstvo vnitra v Praze. Brzy kolovaly mezi lidmi důvěrné zprávy, že Řehoř je ve skutečnosti první důstojník čs. rozvědky v Guineji a kulturní atašé Milan Blatný druhý důstojník. K členům ministerstva vnitra, vyslaným na čs. velvyslanectví do Conakry patřil též Bohuslav Bareš, šifrovací úředník, předseda KSČ a bezpečnostní referent. V mimořádných dobách, kdy se na velvyslanectví necítili docela bezpečni, drželi jsme noční hlídky. Dostali jsme od Bareše pistoli a strážili jsme na dvoře. Službu u krátkovlnné vysílačky měl, jako každou noc, někdo z příslušníků velvyslanectví. Po probdělé noci jsme šli do práce. Guinejčané nesměli o nočních hlídkách expertů vědět. Špionážní úkoly čs. diplomatů a expertů. Z velvyslanectví mne občas pověřovali různými fotografickými úkoly. K návrhu na guinejské bankovky a mince potřebovali snímky presidenta Sékou Touré. Pravý účel mně nejdříve zamlčeli. Bvlo mi řečeno, že se jedná o zhotovení medaile a busty presidenta. Pro obchodní oddělení jsem fotografoval nově dodané železniční vagony. Prý k reklamním účelům. Když vagony začaly jezdit a vykolejovat se pro konstrukční závadu na podvozku, musel jsem tajně, aby o tom Guinejčané nevěděli, pořídit dokumentární snímky havarovaného vlaku. Čs. vojenští odborníci pro stavbu a zařízení letišť přišli reprodukovat francouzské mapy, vypůjčené z archivu. Autor pak popisuje jak fotografoval presidenta Sékou Touré; zdálo se, že nikdy není dost jeho fotografií. Sékou Touré byl vyškolen v Moskvě a prý i v Praze. Pravděpodobně byl dobrým žákem, poněvadž si mnohé zapamatoval a až dosud se dovedl ubránit sovětským úkladům. Trpí však ješitností člověka, který nebyl ničím a dostal se k moci. Chtěl si objednat zlatou sochu sebe v nadživotní velikosti, proto tolik fotografií. Tou dobou však se již v Evropě kácel kult osobnosti, padla i Stalinova socha v Praze. Konečně se podařilo čs. vyslanci vymluvit africkému presidentovi zlatou podobu. Čs. přátelství s Guinejčany trvalo něco málo přes dva roky. První mraky nad čs.-guinejským přátelstvím. Od roku 1961 si guinejští představitelé začali uvědomovat, že s výlučnou hospodářskou orientací na země východního bloku jejich země dlouho nevystačí. Odtamtud se dodávky začaly citelně ztenčovat. Guinejčané, když opadlo první nadšení, začali vidět nedostatky ať již v kvalitě netropi- kalisovaného zboží nebo v těžkopádnosti vyřizování objednávek. Ani se stavem technické a zdravotní asistence nebyli již tak spokojeni: sotva se čs. expert zapracoval a začal být plně užitečný, již mu expertiza končila a byl nahrazen jiným nezapracovaným odborníkem, vyslaným z Prahy. Po- lytechna na doporučení velvyslanectví s oblibou odvolávala právě ty experty, s kterými byl guinejský zaměstnavatel nejvíce spokojen. Byli to lidé, kteří si hleděli své práce odborně; k donášení a špiclování pro velvyslanectví se nepro- půjčovali. Největším překvapením roku 1961 bylo pro nás nenadálé odvolání Knapa z velvyslanecké funkce. Autor uvádí, jak Řehoř, nasazený ministerstvem vnitra, aby své kolegy hlídal a udával, si při rozloučení s velvyslancem vyřizoval účty s odborníky. Poslední neúspěchy v československo-guinejských vztazích mu k tomu dávaly příležitost. Guinejská vláda vypověděla krátce před tím posádku čs. letců, létajících pro Air Guinée. Odmítli letět v silném bouřkovém počasí s ghanskou státní delegací do Accry. Řehoř nám vyhrožoval, že v budoucnu každý sebemenší incident s Guinejčany nebo porušení discipliny bude potrestán okamžitým odvoláním do Prahy se všemi důsledky, které tam budou na provinilce čekat. Na vyslanectví se objevil další udávač, Jaroslav Kozák, vyslaný přímo Ústředním výborem Komunistické strany československé. U guinejské vlády byl akreditován jako druhý tajemník, ale jeho úkolem bylo sešněrovat ještě více čs. kolegy a reorganisovat jejich politické školení. Záhy se dověděli podrobnosti z jeho minulosti; mezi jiným byl kádro- vákem na ředitelství uranových dolů a později, když komunisté násilně zakládali jednotná zemědělská družstva, smutně známá JZD, Kozák jezdil za krajský výbor komunistické strany “na přesvědčovací akce”. Sám vyprávěl, že zemědělci jej několikrát vyhnali s vidlemi v ruce.” O co se zajímá čs. komunistická špionáž. Každý měsíc sto třicet šest čs. expertů, rozmístěných po celé Guineji, muselo vypracovat rozsáhlý dotazník o poměrech v zemi, o guinejských odborech, (jak by se později daly rozvrátit a zvládnout), o politické činnosti pokrokových i reakcionářských organisacích, o soukromém životě, o lidech, s kterými se stýkali pracovně i společensky. O tom, jak s touto činností byla spokojena guinejská vláda autor bude psát v červnovém čísle Českého Slova. Lubomír Mikula je tedy nejen expertem s kamerou, ale i v komunistické technice, jak ji poznal v Africe. Proto když nás varuje před novými úklady pražské vlády namířenými na krajany, je dobře si vzít jeho slova k srdci a nepřipustit filmování našeho krajanského života v komunistickém podání. Oznámili jste nám změnu adresy? VĚSTNÍK • 9 [pageend9]V. ANDIC: POSTRETLI SME STARÉHO PRIATEĽA. Slovenské Pohľady v modernej verzii či v propagačnom rúchu? Sokoli rujú sa s krkavci, môj biedny národe — ó, akí mocní sú synovia tvoji, keď sú na slobode. Štefan Krčméry, október 1917. Mali ste iste neraz pocit, že ste sa octli v prostredí známom, ktoré sa vám zrazu zdalo cudzie a neznáme, alebo naopak. V prvom prípade je to zklamanie, pretože ste “cudzí vo svojom”; ak vás ale prijmú ako svojho v neznámom prostredí, cítite sa hneď “ako doma”. To samé je aj s priteľ- mi: nacistické s komunistické tyranstvo rozdelilo priateľov, príbuzných, ba dokonca aj samotné rodiny, pretože nič nie je sväté totalitným systémom. Nemilosrdne búrajú staré hodnoty bez toho, aby postavili nové. Slovenské Pohľady majú mnoho priateľov na slovenských nivách pod Tatrami ako aj v širokom svete, totiž Slovenské Pohľady, ako bývali keď boli literárny časopis. Mali sme toť nedávno príležitosť vidieť — po dvoch desiatkach rokov — Slovenské Pohľady. Siahli sme po nich so sviatočným pocitom očakávania oných hodov, aké sme poznali z minulých časov. Prvá otázka, ktorá zkrsla pri pohľade na ne, na ich modernú úpravu a na podtitulok “Revue našej a zahraničnej literatúry”, či sú Slovenské Pohľady ozaj “slovenské”. Reč je slovenská, no nie celkom, pretože je pretkaná cudzími slovami, ktoré nám pripomínajú niektorých slovenských intelektuálov, ktorí sa radi chvália, že sú natoľko pokročilí, že “každé tretie slovo”, ktoré v svojich článkoch a rečiach užívajú je “cudzie”. To má byť znak vyspelosti, kultúry. A hneď sme si spomenuli na knihu Eleny Maróthy-Šoltésovej, ktorej “Moje deti” a iné spisy boly písané v rýdzej slovenskej reči, ktorú “učila matka” a ktoré sa napriek tomu stali klenotom nielen slovenskej literatúry, ale až okolo tridsiatich svetových literatúr, pretože kniha bola prekladaná do desiatok rečí a čítaná s rovnakou nehou ako bola písaná slovenskou spisovateľkou. Ale tá “cudzota” sa prejavuje aj inak — duchom ,čo je vari ešte horšie. Slovenské Pohľady robia dojem, ako by boly orgánom komunistickej strany, alebo aspoň verne tejto strane slúžili. Vidíme v nich aj mená, ktoré sme poznali pred vojnou a nemôžeme byť prezpríliš kritickí, lebo veď všakže ľahko by sa nám na slobode kritizovalo. Chápeme za akých ťažkých okolností Slovenské Pohľady museli zápasiť, aby uhájili život. Ale udržať život a zahubiť alebo zapreť svoju duchovnú podstatu stavia do popredia otázku, akýže je to život? Hovorievalo sa, že bolo lepšie keď nacisti zakázali školy a spisbu, ako keby boli tieto ustanovizne kultúry a ducha zpotvorili a zneužili pre ich jedovatú propagandu; komunisti teda nezatvorili školy, nezakázali časopisy a iné kultúrno-umelecké ustanovizne, ktoré môžu účinne pôsobiť iba na slobode, ale ich pretvorili na nástroj svojej propagandy. Aby sme uviedli príklad, ako sa Slovenské Pohľady stali nástrojom propagandy, podívajme sa na ich vydanie z augusta roku 1965, kde na strane 107 až 111 uverejňujú úrykv z knihy “Ľudia, roky, život” od Iľju Erenburga, ktorý takmer bez ustania kritizuje západné krajiny, jednu za druhou: “Najnepríjemnejším bol náš pobyt v Ottawě. Obklopovali nás ľudia priemerného formátu. . . V Albany lietadlo pristálo Dlho nás držali na štartovacej ploche, potom nám povedali. že počasie nie je vhodné pre let, cestujúcim obied- nali lístky na vlak. Tento večer v Albany mi utkvel v na- mäti preto, že som sa tam nečakane dal do reči s jedným z návštevníkov baru. . . . Spýtal som sa ho. či nie je ustatý z búrlivého života. Pohŕdavo sa uškrnul: 'Ja nie som Belgičan, ani Francúz, ba ani Rus, ale pravý Američan. . . Ja proti Rusom nič nemám. Riadne bojovali. Sú to akiste dobrí businessmani. Ale čítal som v “Times”, že u vás niet osobnej iniciatívy, niet konkurencie, urobiť kariéru môžu len politici a konštruktéri, a ostatní pracujú, dostávajú plat. To je strašná otrava! Keby mi v čase veľkej depresie (tak volajú krízu dvadsiatych rokov — snáď myslel tridsiatych — pozn. pisateľa) bol niekto povedal, že mi dá slušný plat, ale s podmienkou, že sa už nesmiem sťahovať zo štátu do štátu, ani meniť povolanie — radšej by som si vzal život. Vy to nechápete? Samozrejme, videl som v Bruseli, ako si ľudia pokojne žijú, odkladajú na horšie časy a degenerujú: tam je každý mladý človek duševným impotentom. . .’ ” Albany bolo Erenburgovi “obyčajné provinciálne mesto Spojených štátov”. Náhodou pisateľ článku býva v Albany, ktoré je sídlom štátu New Yorku, ktoré práve prechádza obrovskou prestavbou a iste bude jedným z najmodernejších miest, aké ani v Rusku nemajú. Však sme videli sovietské mestá, ruské chatrče a keby sme boli Rusmi tak by sme sa mnohému od Amerikánov naučili. Ale nielen Erenburg si robí posměšky zo Spojených štátov. Všimli sme si, že aj návštevníci z Československa hľadajú menej reprezentatívne, ba priamo najúbohejšie štvrte amerických miest, aby “mohli doma povedať, aká je Amerika”. Zabúdajú, že my sme prišli zo Slovenska, že sme videli slovenskú biedu a že v Amerike nehovoríme o biednych Kysuciach, ani o hrozných bytových pomeroch •— pretože na Slovensku sú aj krásne veci a tých krásnych vecí je hodne; čo viac nebola by to služba ani Amerike ani Československu, ani ľudstvu, ba ani nie služba kultúre. Máme úprimnú ľútosť nad pomerami, ktoré rozdeľujú ľudí na “režimových a zaznávaných” na povýšených, pretože sú “politickí”, a tých, ktorí sa nevedia meniť podľa oficiálnej línie. Na druhej strane sme pokorní a obdivujeme slovenských umelcov, ktorí pretrvali “víchrice hnevov” a ktorí, príde čas, budú môcť napísať svoje vlastné spovede a svedectvá o pomeroch, v ktorých museli žiť. Naopak sme presvedčení, že Slovenské Pohľady, a celá slovenská literárna spisba vybuchne tvorbou v plnej sile, akonáhle v Československu bude znovu sloboda. Isté ranné zore už pozorujeme na politickej oblohe — a nádejeme sa, že sa skoro rozbrieždi denné svetlo pre slovenských kultúmých a lite- rárno-umeleckých pracovníkov. Dr. Papánek o imigračním zákoně a uprchlících. Na odpoledním zasedání sjezdu Dr. Jan Papánek, ředitel Amerického fondu pro čs. uprchlíky, zodpovídal důležité otázky a vysvětloval změny způsobené novým imigračním zákonem a těžkosti dnešních uprchlíků. Citoval případy jednotlivců, kteří bezmála zaplatili životem svůj přechod přes hranice a těch, které Fond zachraňuje před deportací. O tom bude referováno v příštích číslech Věstníku. Sobotní večírek pak zakončil zajímavými vzpomínkami na dobu, kdy začínaly Spojené národy a kdy zastupoval svobodné Československo v United Nations. Pak rovněž promluvil o poměrech ve Spojených národech, o následcích vzrostlého počtu členských států, z nichž mnohé nedozrály ještě a nedorostly úrovně samostatných národních celků. Právě tím snadno podléhají demagogii a komunistickým svodům, jejich vlády se stávají loutkami cizích mocností, znemožňují mezinárodní spolupráci a ochromují Spojené národy. Manželům Papánkovým poděkovala za přednáškv před- sedkvně Čs národní rady americké sestra Vlasta Vrázová, jež také večer zahajovala. (Denní Hlasatel.) 10 • VĚSTNÍK [pageend10]Emilie Welclová-Růžičková byla poctěna diplomem čestného uznání ČSNRA. (Viz str. 2.) KRAJANSKÉ ZPRÁVY. Z OBLASTÍ A ODBOČEK. ODBOČKA JAMES HOVORKA, ST. PETERSBURG, FLA. Byl jsem požádán br. předsedou a br. Kalabzou, abych vám stručně sdělil činnost naší odbočky za minulý rok. Zábav jsme pořádali 18. V turistické sezóně po 6 měsíců vždy 2 měsíčně, v letní sezóně každý měsíc jednu. Minulý rok posláno bylo do Chicaga $1,300. Koncert v městském parku pořádán k poctě pres. T. G. Masaryka vydaří se vždy stoprocentně, protože zde máme tři kluby, které vždy agitují, aby se členstvo koncertu zúčastnilo: Národní rada, Č.S.A. a Československý turistický klub. Zároveň náš přítel p. Horák, hudebník ze Sarasoty, vždy vybere české skladby a předá je kapelníkovi St. Peters- burgského orchestru. Zároveň p. Horák též několik čísel diriguje. Předseda a předsedkyně zábavního výboru vždy při zábavě osloví obecenstvo a vysvětlí účel naší organisace, takže máme jejich podporu při obsazování dárků. Zemřelým členům vždy se zúúčastnime pohřebních obřadů v kapli. Přikládám další šek na $500, abychom nezůstali pozadu za minulým rokem. Celkem tedy opět $1,300. Předsednictvo přeje mnoho úspěchu v nastávající konvenci a zasílá vřele pozdravy. Zvláštní pozdrav br. Glaserovi. S upřímným pozdravem všem zůstávám, Louis Pohajda, t. č. pokladník odbočky. ZPRÁVY Z MICHIGAN. PO SJEZDU ČSNRA. PLUKOVNÍK JÁN SLEZÁK se dožil 70 let. Je nepochybně nejúspěšnějšim Američanem slovenského původu, který se v nové vlasti dopracoval největších úspěchů a dosáhl mimořádně vysokých hodností. Za vlády presidenta Eisenho- wera byl dokonce zástupcem amerického ministra (sekretáře) národní obrany. Přejeme mu do dalších let hodně zdraví a úspěchů. RAFAEL KUBELÍK přijede letos znovu do Chicaga, asi na tři tdýny. Bude v letošní koncertní sezóně Chicagského symfonického orchestru řídit několik koncertů. R. Kubelik působil v Chicagu již v letech 1950-1953. Nyní je dirigentem Bavorské rozhlasové symfonie v Mnichově. DENNÍ HLASATEL DOVRŠIL 75 ROKŮ. Dne 1. května dosáhl tento největší a nejčtenější český denní list ve svobodném světě tři čtvrti století svého trvání a záslužného působení mezi našimi čs. krajany. List nejen že se velice zasloužil o udržení a podporu našeho národního života v Americe, ale také byl a zůstává v pravém slova smyslu opravdu denním hlasatelem zásad svobody a demokracie. Do další pětadvacítky přejeme mnoho zdaru! NOVÉ VERŠE JOSEFA MARTÍNKA. Náš známý česko- americký básník, a zasloužilý pracovník ČSNRA, pracuje na druhé sbírce básní v angličtině. První sbírka “Songs of the Desert” vyšla v roce 1963 a setkala se s velkm úspěchem. Za uplynulý rok literární magazíny uveřejnily patnáct Martínkových básní. Pro tvorbu anglickou nezapomíná básník ani na verš český. Připravil do tisku novou knihu českých básní “Verše ze zásuvky a verše zapomenuté”. Hodlá také vydat knihu českých pohádek, kterou kdysi napsal pro svou dcerku. SVAZ ČS. SPORTOVCŮ v zahraničí připravuje svůj pátý sjezd ve dnech 3., 4. a 5. září v Chicagu, Hl. SOKOLSKÁ JEDNOTA BELCAMP, MD., oslavila 25 let svého trvání slavnostním banketem 30. dubna t. r. Guvernér Marylandu Tawes vyslovil jednotě uznání, jako jedné z nej- úspěšnějších a nejvýkonnějších v akci “Physical Fitness”. Stát Michigan byl dobře zastoupen na sjezdu naší ústřední organisace ve dnech 14. a 15. května v Chicagu a celková účast na sjezdu z mnoha částí země byla překvapující. Z Michiganu přítomni: br. Anton Čech z Owosso, br. Jan Sklenář z Detroit a Anton Beneš z Ithaca. Zúčastnili jsme se plně sjezdu, i práce na výborech a věříme, že sjezd vykonal mnoho k dalším úspěchům Rady společnou činností všech našich těles. Dle podaných zpráv za uplynulá dvě léta, vzrostla Rada jak na členstvu, tak i počtem odboček. Je též vžrůst v počtu přičleněných organisaci a počet celonárodních těles v Radě vstoupl též ze 4 na 5. Sjezdu podány byly obsáhlé, detailní zprávy, jak za ústřednu, tak i za oblasti a je potěšující, že důležitost, práce a výkonnost je všude na vzestupu. Zakládání fungujících odboček ve státech západních i východních je velikou oporou pomocné i národní činnosti amerických Čechoslováků k podpoře naší země, vlády v boji proti totalitním ideím. Neméně zajímavé, důležité a potěšující bylo jednání na doporučení výborů sjezdu do příštích dvou let. V roce 1968 je padesáté výročí založení Československé republiky, kteréžto výročí bude oslaveno význačnými akcemi. Pracováno bude na zlaté knize amerických Čechoslováků, kronice rodinných jmen a dat, událostí, z kruhů obchodních, uměleckých, profesionelních naší čsl. Ameriky. Dále zdůrazněna bude kulturní činnost, vyučování české a slovenské řeči. I tu učiněny plány, jejichž detaily vypracovány budou ústřednou, prováděny budou v oblastech. Finančně Rada stojí stále v dobrém poměru; díky obětavým pracovníkům, pracovnicím, odbočkám a oblastem i or- ganisacím, finančně Rada je zajištěna. Vrátili jsme se ze sjezdu potěšeni, posíleni k další práci v důvěře, že v naši oblasti, ve středním Michiganu, v Detroit a okolí, činnost obou odboček nalezne podpory, mnoho nových členů, pracovníků a pracovnic. Vznášíme srdečnou žádost na všechny: buďte nápomocni společnému dílu. A. Benesh. Obnovte své předplatné Věstníku — $2.00 ročně — VĚSTNÍK • 11 [pageend11]OUR NEW ADDRESS CAPITOL FEDERAL SAVINGS AND LOAN ASSOCIATION 3960 WEST 95th STREET EVERGREEN PARK, ILLINOIS 60642 Telephones: 636-6000 • Chicago 239-3500 VKLADY POJIŠTĚNÉ AGENTUROU VLÄDY SPOJ. STATÙ DO $10,000. Ústav Capitol Federal Savings and Loan Association byl založen r. 1907. CHARLES T. SALÁK, předseda LÉKAŘI I NEMOCNÍ DOPORUČUJÍ LÉČIVA Z EUROPEAN DRUGS. Všichni tady v okolí měli tuto zimu flu, jen já ne, poněvadž jsem brala Zdravi-tamin a Bolven. Anna Bártek, Temple, Texas. — Moji příbuzné v Podmoklech v Čechách pomohl Bolven znamenitě na rheuma-arthritis, že zahodila již hůl jak píše. Mrs. James Vacek, Clay Center, Nebr. — DANUBE je nejúčinnější a také nejlevnější projímadlo. Mary K., Miami, Fla. — Moravské Mazání zabije bolest v pěti minutách. Mohu říci, že něco tak dobrého jsem ještě nikdy neměl. Fr. Kaufman, 4057 N. Darien, Philadelphia, Pa. — Bolven a Zdravi-tamin jsou zrovna zázračné, kdyby těch nebylo, byla bych asi mrzákem. Mrs. Wm. Sylvester, W. 36th Pl., Los Angeles. Napište si ještě teď o: Čtyřlék Bolven na 5 týdnů........................................ $2.90 Zdravi-tamin na 10 týdnů ............................................ 6.98 Moravské mazání — 1 pint ...................................... $3.00 Danube herb laxative tabletky ................................. $2.98 EUROPEAN DRUGS — Břetislav Jelínek P. O. Box 927 Laguna Beach, Calif. 92652 SECOND CLASS POSTAGE PAID at Chicago, Illinois VĚSTNÍK 4125 West 26th Street Chicago, Illinois 60623 RETURN REQUESTED [pageend12]