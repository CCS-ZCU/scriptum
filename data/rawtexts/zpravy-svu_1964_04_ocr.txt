ZPRÁVY ROČNÍK VI. DUBEN 1964 svu ZPRÁVA VYDAVATELSKÉ KOMISE SVU: Členové komise: Prof. dr. Petr De- metz, dr. Jaroslav Němec a dr. Miloslav Rechcígl, Jr. (předseda). Přes své poměrně krátké trvání vykazuje komise tyto výsledky: K poctě šedesátých narozenin prof. Wellka vydala jeho knihu “Essays on Czech Literature”. Kniha vyšla u holandského nakladatele Mouton and Co. a předmluvu k ní napsal prof. Demetz. Členové si mohou tuto knížku objednat u pokladníka SVU O. Černého s 40%ní slevou za $3.90 (knihkupecká cena $6.45). U téhož vydavatele je v tisku sborník “The Czechoslovak Contribution to World Culture” založený v podstatě na přednáškách proslovených na I. vědeckém sjezdu SVU. Vyjde v rozsahu asi 500 stran za redakce dra. M. Rechcígla. Komise dojednala s Indiana University Press vydání pocty k 70tým narozeninám prvního předsedy SVU, prof. Václava Hlavatého. Kniha ponese název “Perspectives in Relativity and Geometry” a sestavuje ji redakční komité universitních profesorů-matemati- ků za vedení dra. B. Hofmanna z Queens College, N. Y. Vyjde počátkem r. 1965 a odhadujeme, že asi 50-60 vědců z celého světa do ní přispěje svými články. Příprava “Who’s Who Among Czechs and Slovaks Abroad” je v proudu. Bude obsahovat na 2,000 životopisů českých a slovenských vědců, umělců, kulturních pracovníků a hospodářských a veřejných činitelů. Redigováním byl pověřen dr. Jaroslav Němec. K vydání se chystá nový román Egona Hostovského, “Tři noci”. Anglický překlad vyjde v londýnském nakladatelství CASSELL. Přednášky proslovené v místní pracovní skupině SVU ve Washingtonu, D.C., jsou editovány. Mají být vydány knižně se zatímním názvem “Czechoslovakia 1938-1948. Sources and Documents”. Redakcí byl pověřen dr. Jaroslav G. Polach, z jehož podnětu (jako prvního předsedy místní pracovní skupiny SVU ve Washingtonu) tyto přednášky vznikly. Ve stádiu plánování a jednání je kniha k poctě 75tých narozenin čestného člena SVU, Františka Dvorníka. Máme tu na mysli mezinárodní sborník prací z oboru byzantské a slovanské historie. “Directory of Members” (členů SVU) vyjde asi v polovině tohoto roku. Mimo jmen a adres členů bude obsahovat také informace o tom, jak a proč SVU vznikla, přehled její dosavadní činnosti a plány do budoucna. Ročenku rediguje pokladník SVU Oldřich Černý a dr. V. S. Walzel. Profesoři dějin na amerických universitách nemají vhodných učebnic čs. dějin. Učebnice publikované v ČSSR jsou plně ovlivněné marxismem a proto zpravidla neobjektivní a nepouživatelné. Komise proto doporučuje utvoření ko- SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. ČÍSLO 4. [pageend1]lektivu universitních profesorů-histori- ků k sepsání čs. historie v jazyce anglickém. Doporučuje se vytvoření skupiny odborníků k sepsání historie Čechů a Slováků v cizině. Doporučuje se připravit seznam doktorských disertací pojednávajících o Československu. Doporučuje se pravidelné vydávání bibliografií prací čs. vědců a umělců v cizině a případně i prací pojednávajících o Československu. Doporučuje se pořídit seznam českých nebo slovenských rukopisů, vhodných k publikaci a případně i rukopisů v jiných jazycích, pokud svou tématikou zapadají do rámce úkolů SVU. Předsednictvo žádá členy SVU, aby se hlásili k práci na těchto úkolech. Pište na adresu předsedy vydavatelské komise dr. Rechcígla, 1703 Mark Lane, Rockville, Maryland, USA. PŘIJEL - ZAHRÁL - ZVÍTĚZIL Před krátkou dobou skončil svůj umělecký zájezd do USA Rafael Kubelik, místopředseda SVU. Hrál v Pittsburghu a Minneapolis. Ale jeho hlavním cílem bylo Los Angeles, kam by pozván tamním symfonickým orchestrem. Rozhodl se, že na pěti ze sedmi koncertů bude hrát Smetanovu “Mou vlast”, která se ještě nikdy před tím celá nehrála na pacifickém pobřeží. Ačkoli si byl vědom risika, setrval na svém rozhodnutí, jen aby propagoval Smetanu v amerických koncertních síních. Hrál v Los Angeles, v Pasadena, v Santa Monika a Santa Barbara. Svědectvím toho, že hořejší titulek článku není nadnesený, jsou nadšené kritiky. A redakce ZPRÁV věru neví, kterou z nich vybrat k citaci. Všechny jsou psány s takovým nadšením, s jakým se obyčejně hudební kritiky nepíší. Citujme aspoň jednu. Pod nadpisem “Po- hnutlivý přednes “Mé vlasti” čteme: “Je velmi málo symfonických skladeb, které by vyplnily celý večerní koncert, jako majestátní Smetanova “Má vlast,” kterou jsme slyšeli v Los Angeles pod taktovkou Rafaela Kubelíka. Nejčastěji slýcháme z této skladby překrásnou “Vltavu” nebo “Vyšehrad” a “Z českých luhů a hájů.” Jiné části “Mé vlasti,” protkané vlasteneckými motivy, jsou u nás málo známy. Přítomnost Rafaela Kubelíka u dirigentského pultu byla šťastným spojením se Smetanovou skladbou. Neboť Kubelik pochází ze slavné muzikantské rodiny. Minulá generace znala světového houslistu Jana Kubelíka, naše generace má jeho syna Rafaela. Provedení “Mé vlasti” bylo hluboce pohnu tlivé. Bylo v tom mnohem víc, než láska dirigentova ke skladbě. Smetanova hudba je vášnivým vyznáním lásky k vlasti, když Čechy byly pod cizí nadvládou. Kubelik byl vedoucí osobností v hudebním světě své vlasti až do doby, kdy ji v roce 1948 znovu porobili komunisti. Kubelik v roce 1948 odešel z vlasti a od té doby odmítá se vrátit. Posluchači jeho koncertu byli proto svědky kombinace hudebních impulsů, jejichž studně nemohou být hlubší. “Má vlast” je vrcholné hudební dílo, hluboce procítěné a plné poezie. Může-li někdo, kdo je úplně hluchý, složit takové dílo, musí člověk věřit, že lidský genius je prostě schopen všeho. Rafael Kubelik vypadá trochu jako staromódní kněz nebo advokát. Je vy26 Rafael Kubelík s “Mou vlastí” v Kalifornii [pageend2]soký a má vlající vlasy a na pódiu ve fraku vypadá velmi elegantně. Po zásluze byl celý jeho koncert ukázkou vzrušujícího úspěchu. Posluchači ukázali své nadšení obrovským potleskem hned po první větě, ač to na koncertech nebývá zvykem přerušovat skladbu potleskem. Rafael Kubelik se rozhodl, že si toho nebude všímat, ale nevěděl, že obecenstvo snad po prvé porušilo nepsaný zákon netleskat a nevěděl, co ho čeká. Zřejmě doufal, že ho obecentstvo už nebude rušit potleskem. Ale sotva skončil Kubelik “Vltavu,” vypuklo obecenstvo v tak bouřlivé ovace, že je dirigent už nemohl ignorovat. Musel se několikrát poklonit obecenstvu on i celý orchestr. Po té se už bouřlivě tleskalo po každé větě a Kubelik musel pokaždé děkovat. Bylo jasné, co se obecenstvu líbí, a jak se mu to líbí. Proto si dovedlo vynutit, aby byly ignorovány zákony o ukázněném chování obecenstva. Rafael Kubelik může být spokojen právě tím, že obecenstvo se dalo strhnout k nadšení, pro které žádný zákon neplatí.” Dne 5. března t.r. delegace SVU, vedená předsedou prof. dr. Wellkem, navštívila našeho vynikajícího byzantolo- ga, profesora Františka Dvomíka, v jeho bytě v Dumbarton Oaks ve Washingtonu, aby mu odevzdala diplom čestného členství SVU podle jednomyslného usnesení Valného shromáždění SVU v Torontu ze dne 7. září 1963. Prof. Wellek poděkoval jménem všeho členstva SVU prof. Dvorníkovi za jeho ohromnou vědeckou práci, která reviduje naši nejstarší historii a ukazuje zejména na jak vysokém kulturním stupni stála Velká Morava již počátkem 9. století. Profesor Dvorník odpověděl, že je čestným členstvím velice potěšen. A že potěšen byl, to bylo patrno z jeho více než hodinového živého rozhovoru s delegací, v níž byli: pokladník O. Černý, předseda publikační komise dr. M. Rechcígl, býv. gen. tajemník dr. J. Němec, býv. předseda prac, skupiny Washington, dr. L. Feierabend a úřadující místopředseda téže skupiny, arch. E. Royco. NÁŠ KULTURNÍ PŘÍNOS: VICTOR S. MAMATEY, profesor evropských dějin na universitě státu Florida, člen SVU, napsal dvěstěstránkovou kritickou studii “Sovětsko-ruský imperialismus”, jež právě vyšla knižně v newyorském nakladatelství Van Nos- trand. Kniha vyšla současně ve Spojených státech a Kanadě. Profesor Ma- matey je v odborných kruzích znám především svým obsáhlým dílem o diplomacii presidenta W. Wilsona, jež vyšlo před několika lety pod názvem “Spojené státy a středovýchodní Evropa.” S. J.VELINSKÝ, bývalý profesor pedagogiky na Karlově universitě v Praze a člen SVU, napsal obsáhlou knihu o 471 stranách s názvem “The Cosmic Order and Our Mental Health”, která vyšla současně ve Spojených státech a v Anglii. Profesor Velinský klade ve své knize důraz na nutnost zharmoni- sovat duševní život lidstva se současnými pokroky, jichž dnešní věda dosahuje v poznávání a v pronikání do vesmíru. Dr. Velinský byl jistou dobu členem technické pomocné misse UNESCO v Siamu, od roku 1950 před- 27 PROF. F. DVORNÍK ČESTNÝM ČLENEM SVU [pageend3]našel na různých kolejích ve Spojených státech a v odborných kruzích je vysoce oceňována jeho zkušenost a klinická prakse v oboru duševních chorob. MATHEW SPINKA, bývalý profesor církevních dějin na evangelické koleji v Hartfordu a člen SVU, dokončil právě svou další historickou práci, která vyjde knižně letos na podzim nákladem Kolumbijské university s názvem “John Hus before the Council of Constance”. Profesor Spinka vydal v minulých letech několik studií o Janu Amosů Komenském, jehož stěžejní spisy přeložil do angličtiny. F. G. HEYMANN, profesor historie na universitě provincie Alberta v kanadském městě Calgary a člen SVU, dokončil právě knihu z české historie, kte_ rá vyjde letos na podzim v nakladatelství university v Princetonu s názvem “George of Bohemia, King of Heretics”. Profesor Heymann vydal před několika lety objemnou knihu o Janu Žižkovi, která vyvolala velkou pozornost mezi americkými historiky a literárními kritiky. MÍLA RECHCÍGL, Jr., biochemik z National Cancer Institute při Národních ústavech pro zdraví v Bethesda, Md. a oddaný pracovník SVU, napsal dvě vědecké studie o enzymu kataláze, které byly nedávno uveřejněny v časopise Journal of National Cancer Institute. První studie pojednává o vlivu hypofysy na aktivitu enzymu při rakovině a druhá sleduje vliv dědičnosti. Britský vědecký časopis Nature otiskl Rechcíglovu studii na thema “Úloha katalázy a peroxidázy v metabolismu leukocytů”. Mimo to Dr. Rechcígl napsal kapitolu “O měření kinetiky syn- these a destrukce enzymu v žijícím organismu” pro knihu “Newer Methods of Nutritional Biochemistry”, vydanou nedávno nakladatelstvím Academie Press (New York-London). JAN TŘÍSKA, profesor na Stanfordské universitě v Kalifornii, člen SVU a ředitel jejího výzkumného oddělení pro studium komunismu a Sovětského svazu, je spoluautorem knihy “Teorie, právo a politika sovětských smluv”, kterou nedávno vydala Stanfordská universita. Profesor Tříska je rovněž spoluautorem knihy “Právní problémy me. zinárodních vodních cest”, kterou v krátké době vydá Harvardská universita. JIŘÍ STALLER, profesor národního hospodářství na Comellově universitě a člen SVU, dokončil právě obsáhlou srovnávací studii o národohospodářských výkyvech v sovětském hospodářství a v hospodářství svobodných zemí, zejména Spojených států. Profesor Stal- ler, jenž je uznávaným odborníkem na posuzování sovětské ekonomie a na hospodářský vývoj všech zemí za železnou oponou, obdržel z Fordovy nadace stipendium na rok 1963 až 1964, aby se mohl věnovat výhradně výzkumným pracím v oboru národního hospodářství. PETER TOMA, slovenský profesor na universitě v Kalifornii a člen SVU, napsal obsáhlou kapitolu o komunistické pomoci nevyvinutým zemím do knihy “Problémy v mezinárodních vztazích”. Mimo to profesor Torna přispěl samostatnými kapitolami do “Slovníku politických věd” a do knihy “Problémy světového komunismu”. Obě jmenované knihy jsou již v tisku. KAREL HOLBÍK, mimořádný profesor národního hospodářství na Bostonské universitě a člen SVU, napsal vědeckou studii “Potswar Trade in Divided Germany”, jež vyšla knižně začátkem 28 [pageend4]tohoto roku v nakladatelství university Johns Hopkins v Baltimore, Md. Profesor Holbík, jenž v přítomné době přednáší ekonomii na Námořní válečné koleji v Newportu, R. I., obdržel nyní stipendium ke studiu na universitě v Bonnu a v Hamburgu. Na obou universitách bude studovat a současně přednášet. JAN KMENTA, docent australské university v Sydney, člen SVU, jenž v přítomné době přednáší národní hospodářství ve Spojených státech na universitě státu Wisconsin, publikoval nedávno v americké revui “Econometrica” svou odbornou studii o odhadech produktivity a funkce společnosti Cobb- Douglass. V australské Národohospodářské revui byla nyní otištěna jeho vyčerpávající studie o mzdové struktuře v australském průmyslu. MOJMÍR FRINTA, profesor dějin umění na universitě v Albany N.Y. a člen SVU, napsal nedávno obšírnou studii o freskách San Baudelia de Berlanga pro uměleckou revui “Gesta”, vydávanou mezinárodním střediskem pro románské umění. Holandské nakladatelství Mouton v Haagu dalo již do tisku Frintovu knihu “Genius Roberta Cam- pina”. RADKO JÁNSKÝ, profesor germanistiky na universitě v St. Louis a člen SVU, byl vyzván ředitelstvím dívčí koleje v Maryville v St. Louis, aby na ní vybudoval stolici německého jazyka a literatury. Od začátku nového semestru profesor Jánský přednáší germanistiku na obou jmenovaných učilištích. JAN BAŽANT, profesor národního hospodářství na universitě v Mexico City v Mexiku, člen SVU, vydal v poslední době tiskem dvě své větší studie. První pojednává o mexickém bavlnářském průmyslu v letech 1843 až 1845, druhá Předseda programové komise SVU, prof. dr. Jiří Škvor, napsal o prvním čísle PROMĚN článek do torontských “Našich Hlasů”. Mimo jiné v něm cituje slova, která do programového článku napsal redaktor PROMĚN dr. Ladislav Radimský: “Český a slovenský vzdělanec musí být proniknut nejlepší tradicí národa, z něhož vyšel, a musí stát na straně dobyvatelů, na straně experimentátorů, na straně proměny věku a myšlení. A jeho časopis, i kdyby mu osud určil roli co nejskromnější, musí se snažit o to, aby takovou ai nejinakou stranickost, stranickost vznešenou, při- čaroval do svých stránek.” Dr. Jiří Škvor k tomu připojuje: “Je to úkol, který nespočívá na bedrech pouze intelektuální složky českého a slovenského živlu v zahraničí, ale všech, kdož mají zájem i povinnost rozvíjet ve světě československou vědu a umění. - Až se jednou nějaký spravedlivý kritik bude zabývat příspěvkem, který Češi a Slováci v zahraničí přinesli rozvoji vědy a umění, bude to jedna z positivních kapitol. Časopis není výsledkem práce pouze jeho redaktora a spolupracovníků. Každý čtenář může svými názory - a přirozeně i svým předplatným - přispět k jeho zlepšení a zachování. - PROMĚNY budou vycházet zatím čtrvt- letně a roční předplatné činí pouze 4 americké dolary. Můžete si je objednat u: J. G. Lexa, 47-16 Austel Place, Long Island City 1, N. Y., USA. Podporou PROMĚN podpoříte dobrou věc.” o textilním průmyslu v mexickém států Puebla od roku 1844 až 1845. ZDENĚK KUČERA, profesor na universitě v Denveru v Koloradu a člen SVU, publikoval v odborném časopise “Journal of Broadcasting” svou rozsáhlou studii o výchově rozhlasových a televizních pracovníků z povolání. 29 PROMĚNY [pageend5]Všichni členové SVU dostali na ukázku první číslo našeho čtvrtletníku PROMĚNY s výzvou, aby si jej předplatili. V nejbližších dnech bude expedováno druhé (dubnové) číslo PROMĚN. Člen, který po obdržení tohoto druhého čísla nezašle předplatné (4,00 dolary), bude vyškrtnut z adresáře. SVU dává členům zdarma tyto ZPRÁVY, ale nemá tolik finančních prostředků, aby mohla zdarma dávat komukoli PROMĚNY. vloudila řada typických chyb, jako na příklad to, že autor mluví o tom, že Široký byl zatčen a uvězněn, což není pravda, nebo nazývá arcibiskupa Berana kardinálem atd. Profesor Josef Schneider se nedávno přestěhoval z Jižní Ameriky do Washingtonu na odpočinek. Dr. Schneider, bývalý profesor Vysokého učení technického v Praze, byl řadu let hospodářským poradcem amerického ministerstva zahraničí zejména v otázce poskytování zahraniční pomoci méně vyvinutým zemím. Profesor Schneider vydal sedm vědeckých knih a mimo to sepsal přes sto odborných brožur a drobnějších studií v pěti různých jazycích. Vzácné jubileum. V St. Louis se dožil 85 let profesor hudby Josef Stanovský. Současně oslavil výročí padesáti let svého nepřetržitého působení jako varhaník v českém kostele sv. Jana Ne- pomuckého. Profesor Stanovský je bratr kanovníka Msgra Otty Stanov- ského, někdejšího rektora pražského semináře, jenž zahynul v nacistickém koncentračním táboře. Profesor Stanovský se velmi zasloužil o udržení českého jazyka v St. Louis. Mimo jiné společně s dr. Hynkem Dostálem založil český krajanský časopis “Hlas”, jenž vycházel dvakrát týdně. Naši krajané v St. Louis vydali u příležitosti 85. narozenin profesora Stanovského památník vzpomínek na jeho vlasteneckou a duchovní práci ve Spojených státech. V. Nelhýbel v Carnegie Hall. Symfonický orchestr města Cincinnati za řízení Maxe Rudolfa uvedl 16. března v Carnegie Hall premiéru skladby českého exulantského hudebního skladatele Václava Nelhýbela “Etude Sym- phonique”. Hudební kritik Newyorských Timesů Harold C. Schonberg se rozepsal velmi pochvalně o Nelhýbelově 30 ZÁZNAMY: Londýnské Times o Kubelíkovi. Na jiném místě otiskujeme zprávu o Kube- líkově úspěchu v Kalifornii. V londýnských Times jsme našli článek, který vysoce oceňuje zásluhy Rafaela Ku- belíka o Royal Covent Garden Opera, kde byl Kubelik tři roky hudebním ředitelem. Hudební referent jmenovaného časopisu zejména oceňuje, že “Ku_ belík otevíral cestu české hudební tvorbě na britské jeviště”. Po několikaleté přestávce otiskla opět vážená revue “Foreign Affairs” článek, zabývající se československou tématikou. Autorem článku je Victor A. Velen, syn českých krajanů, u jehož jména redakce mylně uvádí, že je členem studijního oddělení Radio Free Europe v Mnichově. Victor A. Velen byl členem tohoto oddělení, ale před několika léty se vrátil zpět z Evropy do USA. Nepodařilo se nám zjistit, jaké je jeho nynější zaměstnání. Jeho článek se jmenuje “Czech Stalinists die hard”. Zabývá se nynější situací v ČSSR, poznamenanou “odstraňováním kultu osobnosti”. Autor předpokládá, že hlavní stalinista Novotný padne a domnívá se, že jeho nástupcem se stane buď Barák nebo Lenárt. (Zajímavé je, že se nezmiňuje o Hendrychovi.) I do této velmi informované studie se [pageend6]skladbě, o její bohaté hudební barvitosti a nazval skladbu “zcela individuální směsí akademické a moderní techniky,” Skladatel Nelhýbel byl koncertu osobně přítomen a byl přítomným obecenstvem několikrát vyvolán na podium, kde se mu dostalo nadšených ovací. Václav Nelhýbel je odchovancem Pražské hudební konservatoře. Již ve věku 21 let vystoupil v Praze jako dirigent. Později působil v Ženevě a v Lausanne. Dirigoval opery a symfonické orchestry v Salzburgu, Vídni, Mnichově a v mnohých švýcarských městech. Od roku 1950 do roku 1957 byl hudebním ředitelem Radia Svobodná Evropa v Mnichově. Nelhýbel získal mnoho cen za své skladby nejen v Československu, ale také v Dánsku, Západním Německu a ve Spojených státech. “Civil War in The Making”, nazývá se knížka napsaná W. Baderem a vydaná sesterskou organizací Jostenovy londýnské F.C.I. (Independent Information Centre, 4 Holland Road, Kensington, London W 14, England). Kniha líčí historii vzniku a nynější sílu “Bitevních skupin dělnické třídy” ve Východním Německu. Lord Morrison of Lambeth v předmluvě správně píše, že titul knihy není šťastný, protože jmenovaná komunistická polovojenská organizace nechce občanskou válku vyvolat, naopak chce každou vzpouru proti nenáviděnému režimu v zárodku udusit. “Bitevní skupiny dělnické třídy”, které mají dnes na 350 tisíc členů, jsou komunistickým nástrojem k potlačení dělnické třídy. Snad by se dalo dodat, že do sebe vstřebaly všecky méněcenné a neschopné živly, jež by se za jiného režimu musily živit těžkou prací, čímž si komunisté jakž takž zaručují jejich loyalitu. Knížku, bohatě dokumentovanou a ilustrovanou, by měl číst každý, kdo chce být informován o politických poměrech ve Střední Evropě. Český exulant z Austrálie Jiří Tan- cibudek, jenž je pokládán za jednoho z nejlepších virtuózů na hoboj v současné době, je nyní na uměleckém turné v Kanadě a ve Spojených státech. Český dirigent Filharmonie v Torontu, Walter Suesskind, pozval Tancibudka do Kanady a hrál s ním s velkým úspěchem na abonentním koncertě “Koncert pro hoboj s doprovodem orchestru” od Richarda Strausse. V březnu byl Tancibu- dek hostem hudební konservatoře na Cornellově universitě v Ithace ve státě New York, kam ho pozval hudební skladatel a profesor této university, člen SVU, Karel Husa. Tancibudek měl v Ithace několik velmi úspěšných koncertů a mimo to uspořádal seminář pro tamní studenty, kteří hrají na hoboj. Newyorský krajan Dr. Stanley F. Pechar, syn starosty D. A. Sokola, profesor Newyorské university, byl jmenován předsedou studijního odboru na ochranu před úrazy při americkém sdružení pro zdraví a tělesnou výchovu. Profesor Pechar je odchovancem D. A. Sokola a trenérem golfového vysokoškolského mužstva “Varsity”. Dvořákovo Requiem v Carnegie Hall. Minulý měsíc bylo provedeno v newyorské Carnegie Hall Dvořákovo Requiem pod taktovkou dirigenta Fridricha Waldmana hudebním tělesem Musica Aetema. Hudební kritik newyorské Tribuny Alan Rich prohlásil provedení Dvořákova symfonického díla za prvořadou hudební událost této sezóny. Kritik Newyorských Timesů Schonberg se vyslovil velmi pochvalně o provedení Requiem a vyjádřil svůj údiv nad tím, že toto vynikající cho- rální dílo pro sólisty, sbor a orchestr bylo v New Yorku znovu provedeno až po šedesátileté přestávce. Mezi přítomnými odborníky bylo vysloveno přání, aby hudební sdružení Musica Aetema 31 [pageend7]nacvičilo v blízké budoucnosti Dvořákovu Stabat Mater. Svobodná mezinárodní akademie věd a uměni konala výroční valné shromáždění své americké větve v místnostech Polského ústavu věd a umění v New Yorku v polovině března. Československou společnost pro vědu a umění v Americe zastupoval na tomto shromáždění její místopředseda prof. Vratislav Bušek, který pozval shromážděné k účasti na Druhém vědeckém sjezdu SVU v září t.r. Za Polský ústav věd a umění prohlásil jeho předseda profesor Ludwik Krzyzanowski, že revue ústavu “The Polish Review” nabízí své stránky československým vědcům a umělcům. Smetanova “Prodaná nevěsta” v anglickém překladě byla zařazena do podzimního repertoiru opery v San Fran- cisku. Bude nastudována dirigentem vídeňské školy Leopoldem Ludwigem. Počátkem dubna byla “Prodaná nevěsta” provedena žáky konservatoře při Queens College na Long Islandu v kolejním auditoriu. O představení byl takový zájem, že se jedná o to, aby tento soubor provedl “Prodanou nevěstu” v koncertní úpravě v new-yorské Carnegie Hall. “Nemohu zapomenout” je název dokumentární knihy o nacistickém koncentračním táboře v Osvětimi, sepsaná československým rodákem dr. Rudolfem Vrbou, která právě vyšla v newyorském nakladatelství Grove. Dr. Vrba, odborník v psychiatrii, dostal před několika lety stipendium Rockefel. lerovy nadace k delšímu studiu na několika universitách v Anglii. Čtvrtletník “The Slavic and East European Journal”, vydávaný Spolkem amerických profesorů slavistiky, otiskl v posledním čísle řadu poznámek a recenzí s československou tematikou. Věnoval také pozornost valnému shromáždění Československé společnosti pro vědy a umění, jež se konalo v Torontu a otiskl informativní zprávu o Druhém vědeckém sjezdu SVU pořádaném letos v září na Kolumbijské universitě v New Yorku PLACENÉ OZNÁMENÍ: ČSA je zkratka pro Československé Spolky v Americe, 110 let starou bratrskou podpůrnou jednotu v Americe, nejstarší v celé zemi. ČSA je zastoupena svými řády ve většině států Unie. ČSA sdružuje přes 50 tisíc členů, kteří jsou chráněni jejím moderním životním pojištěním. ČSA poskytuje svým členům také výhodné nemocniční a úrazové pojištění. ČSA sdružuje mládež ve zvláštních složkách zvaných Chi Sigma Alpha a poskytuje svým mladým členům studijní stipendia, aby získali vyšší vzdělání. ČSA pečuje o zachování československého národního života v Americe. ČSA členství přinese vám existenční zabezpečení pro budoucnost. ČSA vás uvítá do svých řad. Její adresa je: ČSA 2138 South 61st Court, Cicero, Dlinois 60650. ZPRÁVY SVU, CSASA News, Official organ of the Czechoslovak Society of Arts and Sciences in America, Inc. - Published monthly except July and August. - Address: Oldřich Černý, 1826 Harvard Street, N.W., Washington 9, D.C. - Printed by the Orbis Printing Co., Inc., 246 East 84th Street, New York 28, N.Y.- Subscription for non-members: $3.00 per year. CO JEST Č.S.A.? [pageend8]