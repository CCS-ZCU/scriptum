Spedizione in abbonamento postale - Gruppo III. (70 %) časopis slovenských katolíkov 4 apríl 1990 • ročník 39 ISSN 0394-8978 Vitajte u nás, Svätý Otec!, 2 — Andreas: Biskupské vysviacky na Slovensku, 3 — í. Janota: Bol už pápež v Bratislave?, 4 — Andrej Pauliny: Diplomat vyzbrojený láskou, 5 — II Sabato: Dnes je potrebnejší závan svätosti, ako kritiky reformátorov, 7 — Pierre ĽErmite: Môžem objať svojho otecka?, 10 — Š. Vragaš: Kresťanské spoločenstvá v úsilí o spravodlivosť, pokoj a zachovanie životného prostredia, 11 — Sv. František Saleský: Modlitba v starobe, 13 — J.-M. Rydlo: Rozhovor s Rajmundom Ondrušom, šéfredaktorom mesačníka POSOL, 14 — He-Va: Za pôvodným zmyslom, 16 — Zo Slovenska, 17 — J. Hvišč: Slováci v ňom videli veľkého hrdinu, 19 — J. Majerník: Umiestnime tabuľu so slovenským textom Zachariášovho chválospevu tam, kde bol prvý raz vyslovený, 21 — Na kultúrnom poli, 23 — A. Rajčan: Pre mňa je to celkom jasné, 24. Slovenské hlasy z Ríma [pageend1]VITAJTE U NÁS, SVÄTÝ OTEC! Veľmi sa zaradovali všetci Slováci a Slovenky, keď sa dozvedeli, že v nedeľu 22. apríla popoludní Svätý Otec Ján Pavol II. navštívi slovenskú Bratislavu. Splní sa tak prosba tisícov a tisícov veriacich, ktorú prednášali pápežovi, keď mali možnosť sa s ním stretnúť, podať a pobozkať mu ruku a povedať: « Svätý Otec, Slovensko Vás čaká! » « Svätý Otec, kedy prídete na Slovensko? » Svätý Otec príde! Je to veľká milosť, ktorú zaiste vyprosili šľachetné duše, za ktorú obetovali svoje bolesti chorí, združení v Rodine Nepoškvrnenej. Svätý Otec príde s radosťou, aby našich bratov potešil, povzbudil, posilnil. Príde, aby v nich rozohnil vieru v Ježiša Krista, aby v nich posilnil nádej a roznietil veľkú lásku k ľuďom. Povie našim veriacim slová pravdy, tej PRAVDY, ktorá oslobodzuje, očisťuje, vykupuje, zachraňuje. Bude nášmu národu ohlasovať vernosť k cyrilometodskému dedičstvu, lásku k Panne Márii Sedem- bolestnej, oddanosť Cirkvi, ochotu spolupracovať s biskupmi a kňazmi, lásku k národu, bude ohlasovať toho Ježiša Krista, ktorý jediný vie ukázať správny smer v týchto prelomových časoch. Pripravme sa radostne a dôstojne na túto historickú návštevu Námestníka Kristovho na našom milom Slovensku! A už teraz sa modlime, aby Svätý Otec bol medzi slovenským ľudom viditeľným základom a zdrojom jednoty vo viere a vo vzájomnej láske. 2 SLOVÁCI, OTVORTE DOKORÁN DVERE KRISTOVI! +++ [pageend2]Dni 17., 18. a 19. marca 1990 ostanú pamätnými v dejinách Cirkvi na Slovensku. V tieto dni totiž boli vysvätení traja slovenskí biskupi: 17. marca v Košiciach Mons. Alojz Tkáč, 18. marca v Rožňave Mons. Eduard Kojnok a 19. marca v Banskej Bystrici Mons. Rudolf Baláž. Hlavným svätiteľom na všetkých troch miestach bol Otec kardinál Jozef Tomko, prefekt Kongregácie pre šírenie viery. Všade boli obrady vysviacky sledované tisícami veriacich, všade bola radosť, nadšenie, hlboké zvýraznenie viery, vďaky a nábožnosti. Vysviacka za biskupa je starodávny, vznešený obrad, plný symboliky a sviatostnej sily. Odbavuje sa počas slávenia svätej omše. Po liturgii slova všetci prítomní povstanú a spievajú hymnus k Duchu Svätému: Veni, Crea- tor Spiritus. Potom asistujúci kňazi privedú kandidáta pred hlavného svätiteľa a jeden z kňazov ho prosí, aby kandidáta vysvätil za biskupa. Svätiteľ sa najprv opýta, či majú pápežské poverenie. Po kladnej odpovedi dá prečítať toto apoštolské povernie. Po prečítaní buly sa hlavný svätiteľ krátko prihovorí duchovenstvu a ľudu i kandidátovi o povinnostiach biskupa. Po príhovore vyvolený vstane a predstúpi pred hlavného svätiteľa, ktorý mu položí viacero otázok: či bude vykonávať mu zverený úrad biskupa verne až do smrti, či bude neochvejne hlásať Kristovo evanjelium, či bude poslušný nástupcovi apoštola Petra, či bude viesť Boží ľud cestou spásy atď. Po kladnej odpovedi všetci sa modlia litánie k svätým, zatiaľ čo kandidát leží vystretý na zemi. Po litániách nasleduje hlavný obrad vysviacky, ktorý pozostáva vo vkladaní rúk a v konsakračnej modlitbe. Najprv hlavný svätiteľ mlčky vloží ruky na vyvolenca a po ňom to urobia aj ostatní prítomní biskupi. Po tomto obrade hlavný svätiteľ položí na hlavu kandidáta otvorený evanjeliár. Dvaja diakoni držia knihu evanjelií nad jeho hlavou až dokonca konsakračnej modlitby. V podstatnej časti modlitby, ktorú s hlavným svätiteľom recitujú aj ostatní prítomní biskupi, sa hovorí: « A teraz zošli na tohto vyvoleného služobníka tú silu, ktorá pochádza od teba, Ducha zvrchovanej moci, ktorého si ty dal svojmu milovanému Synovi Ježišovi Kristovi a ktorého on sám dal svätým apoštolom, ktorí na rozličných miestach zakladali Cirkev svätú ako tvoju svätyňu na slávu a neprestajnú chválu tvojho mena. » Týmto obradom sa vyvolený stal biskupom. Ostatné obrady slúžia len na zvýraznenie jeho biskupského poslania. Napríklad hlavný svätiteľ pomaže posvätnou krizmou hlavu nového biskupa, aby tak naznačil jeho plnú účasť na Kristovom kňazstve. Hlavný svätiteľ podá biskupovi evanjeliár, aby mu naznačil úlohu trpezlivo a so znalosťou hlásať Božie slovo. Navlečie mu na prst pravej ruky prsteň ako znamenie vernosti Cirkvi a svojej diecéze, vloží mu na hlavu mitru a do ruky podá ordinovanému berlu na znak, že sa stal pastierom duchovného stáda svojej diecézy. Potom svätiteľ vyzve novovysväteného biskupa, aby si zasadol na svoju katedru a nakoniec si všetci biskupi vymenia s ním znak pokoja. 3 BISKUPSKÉ VYSVIACKY NA SLOVENSKU [pageend3]22. apríla t.r. čaká, po Prahe a Velehrade, aj Bratislava návštevu Svätého Otca. Veľa sa o tom píše, ako o prvom príchode najvyššieho predstaviteľa Katolíckej cirkvi na územie nášho mesta. Je tomu naozaj tak? Nebol počas takmer dvetisícročnej histórie Cirkvi žiaden z pápežov na území dnešnej Bratislavy? Viaceré pramene uvádzajú, že takáto návšteva sa už uskutočnila. Stačí zalistovať v diele dr. Jána Hodála, Bol už pápež v Bratislave? či v Slovenských hradoch Ľudovíta Janotu. A ak si vyhľadáme Dejiny Bratislavy, ktoré vyšli v roku 1966 v Obzore, dočítame sa tam okrem iného aj toto: « Cisár Henrich III. uzavrel po neúspešnom obliehaní (Bratislavy, pozn. autorov článku) v roku 1052 s uhorským kráľom Ondrejom I. mier. Tento mier sprostredkoval pápež Lev IX., ktorý vyjednával medzi oboma nepriateľskými stranami o uzavretí mieru a osobne prišiel do Bratislavy.» Henrich III. bol bojový cisár. Chcel si podmaniť aj Uhorsko a urobiť z jeho kráľa svojho vazala. V spomínanom roku obliehal vojská Ondreja I. na území dnešnej Bratislavy. Pápež chcel sprostredkovať v záujme uzavretia mieru. Prišiel sem k nám. Niektorí historici mienia, že bol iba v Henrichovom tábore, ktorý stál na petržalskej strane Dunaja. No, je pravdepodobné, že prešiel aj na bratislavskú stranu, veď iste ani jedno z bojujúcich Veličenstiev sa nevydalo do nepriateľského tábora. A tak musel pápež riskovať tieto návštevy oboch strán. Ale, keby aj nie, čo na tom záleží, veď Petržalka ie dnes už neodlučiteľnou súčiastkou Veľkej Bratislavy; a tak odpoveď na vyššie položenú otázku jednoznačne znie: pápež už v Bratislave bol a návšteva Jána Pavla II. bude v poradí už druhou. No prvou pápeža, ktorý je ne- talianskeho, ba slovanského pôvodu. Potom pokračuje svätá omša. Na konci sa spieva Teba Boha chválime a novovysvätený biskup ide cez katedrálny kostol a žehná po prvý raz všetkých prítomných. Takto sa za radostnej účasti ľudu odbavovali biskupské vysviacky v Košiciach, Rožňave a v Banskej Bystrici. Novým slovenským biskupom želáme hojnosť Božieho požehnania na ich pastiersku službu medzi slovenským Božím ľudom. A všetkým veriacim bude vhodne pripomenúť slová, ktoré sa nachádzajú vo vieroučnej konštitúcii o Cirkvi: « Všetci veriaci nech prijímajú ochotne, čo duchovní pastieri ako zástupcovia Kristovi ustanovujú v Cirkvi vo funkcii učiteľov a správcov... A nech nezabúdajú v modlitbách porúčať Bohu svojich predstavených, lebo oni bedlia nad našimi dušami, za ktoré budú vydávať počet: aby to konali radostne, a nie žalostne » (LG 37). V sobotu 17. marca Vatikánska tlačová sála oznámila, žs Svätý Otec Ján Pavol II. vymenoval dvoch svätiacich biskupov pre Trnavskú arcidiecézu: Mons. Dominika Tótha a Mons. Vladimíra Filu. Mons. Dominik Tóth sa narodil roku 1925 v Kostolnom Seku. Po skončení bohosloveckých štúdií na Bratislavskej bohosloveckej fakulte bol vysvätený za kňaza roku 1949. Niekoľko rokov bol biskupským ceremoniárom, potom duchovným správcom v rôznych farnostiach, naposledy v Dolnom Piale v Levickom okrese. Teraz je generálnym vikárom. Mons. Vladimír Filo sa narodil v Gáni roku 1940. Študoval na Bohosloveckej fakulte v Bratislave a za kňaza bol vysvätený roku 1962. Za istý čas bol biskupským ceremoniárom a potom bol duchovným správcom na viacerých miestach. V súčasnosti vyučuje kanonické právo na Bratislavskej bohosloveckej fakulte. Novým vymenovaným biskupom srdečne blahoželáme! 4 Ing. Ľ. Janota BOL UŽ PAPEŽ V BRATISLAVE? Andreas NOVÍ SVÄTIACI BISKUPI PRE TRNAVSKÚ ARCIDIECÉZU [pageend4]Medzi osobnosťami vatikánskej diplomacie v poslednom čase nesporne vynikol arcibiskup Mons. Francesco Cola- suonno, zvláštny poverenec Svätého Otca pre cirkevné záležitosti v štátoch strednej a východnej Európy. Aj Slováci doma i v zahraničí už dobre poznajú tohto vatikánskeho diplomata, ktorý dlhé roky pracoval na menovaní slovenských biskupov. Napriek tomu chceme ho ešte lepšie priblížiť našim čitateľom. coval v pomocných úlohách na Pápežskej delegácii vo Washingtone. Ďalších päť rokov strávil na nunciatúre v hlavnom meste Indie v Naí Dillí. V nasledujúcich rokoch bude mať možnosť bližšie spoznať komunizmus. Roku 1972 bol vyslaný do Tchaj-Pej, nacionalistickej Cíny. Bol tam jednoduchým chargé ďaffaires, lebo Vatikán sa rozhodol znížiť na túto úroveň svoje diplomatické zastupiteľstvo na Formóze. Vatikánska diplomacia dúfala, že týmto gestom umožní začiatok dialógu s veľkou Čínou, kde katolícka menšina bola nemilosrdne prenasledovaná vládou Mao-tze-tunga. Ubehli len dva roky a Mons. Colasuonno bol prinútený baliť kufre, lebo bol vyslaný do Afriky. Najprv zakotvil v nespokojnom Mozambiku, kde vládol marxista Sarnora Machel a potom od roku 1981 bol v Zimbabwe (bývalej Rodézii), ktoré len pred nedávnom bolo získalo samostatnosť a kde vládol Robert Mugabe. A tak po Spojených štátoch amerických, Ázii, Afrike, v januári 1985 Mons. Colasuonno sa vrátil do Európy. Svätý Otec vedel o jeho bohatých skúsenostiach a určil ho za nuncia do Juhoslávie, ktorá je tiež tvrdým orieškom pre vatikánsku diplomaciu, no ale bol to vtedy jediný štát z komunistického bloku, ktorý udržiaval diplomatické styky so Svätou Stolicou. Monsignor Colasuonno zostal v Juhoslávii len jeden rok, ale zanechal za sebou nezabudnuteľné spomienky medzi juhoslovanským ľudom a hierarchiou. Za taký krátky čas stihol ponavštevovať všetkých 23 diecéz a poradiť Svätému Otcovi vymenovanie troch biskupov, voľby, ktoré sa ukázali « výbornými ». 19. apríla 1986 prišlo prestížne menovanie za nuncia so zvláštnými povereniami pre východnú a strednú Európu a tiež menovanie za vedúceho va- 5 Diplomat vyzbrojený láskou Vo vatikánskych kruhoch a v úradoch Apoštolského paláca kolujú o ňom len tie najlepšie posudky a ocenenia. Hovorí sa, že niet kardinála, biskupa, monsignora, úradníka, ktorý by neuznal jeho diplomatické schopnosti, potvrdené nedávnymi výsledkami v krajinách strednej a východnej Európy. Vďaka jeho trpezlivej, prezieravej a obozretnej práci, Slovensko má po prvý raz v dejinách obsadené všetky biskupské stolce rezidenciálnymi biskupmi a čakajú sa menovania aj niekoľkých pomocných svätiacich biskupov pre naše slovenské diecézy. Kto je tento diplomat, aká bola jeho doterajšia služba v Cirkvi a aká bola jeho « diplomatická kariéra »? Francesco Colasuonno začal pracovať vo vatikánskych úradoch ako mladý dvadsaťsedemročný kňaz. Mons. Domenico Tardini, pro-sekretár spolu s Mons. Montinim, boli jeho učiteľmi. « Bola to mimoriadna osobnosť », spomína Mons. Colasuonno. Keď bol zvolený za pápeža Ján XXIII., vymenoval Tardiniho za kardinála a za štátneho sekretára. Tento si vybral za svojho osobného tajomníka práve Mons. Colasuonno. Pre mladého monsignora to boli tri roky veľkej životnej školy. Roku 1961, po smrti kardinála Tardiniho, mladý Colasuonno začal brázdiť svetom. Päť rokov (1961-1967) pra- [pageend5]Mons. Francesco Colasuonno viac ráz navštívil Slovensko počas vyjednávaní s pražskou vládou. Na fotografii ho vidíme medzi slovenskými bohoslovcami v Bratislave v apríli minulého roku 1989. tikánskej delegácie pre styky s poľskou vládou. Jeho úrad vo Varšave sa stal základom pre vatikánske vyslanectvo, ktoré bolo ustanovené roku 1989: prvé vyslanectvo absolútne v « satelitnom » štáte Moskvy. Mnohí, pravdu povediac, si očakávali, že Mons. Colasuonno bude vymenovaný za nuncia do Varšavy. Svätý Otec však poslal na novú nunciatúru svojho krajana monsignora Jozefa Ko- walczyka, ktorý viacero rokov pracoval na Štátnom sekretariáte vo Vatikáne. 15. marca Svätý Otec vymenoval Mons. Colasuonna za nuncia so zvláštnym poverením do Moskvy. Ako vidno, kariéra Mons. Colasuonno je ozaj vynikajúca. Pozrime sa však trochu zblízka na jeho osobnosť. Mnohí si ho azda budú predstavovať ako « cirkevné vydanie » Kissingera, teda človeka pragmatického, formálneho, azda aj úskočného, vypočítavého. Takíto ľudia sa veľmi mýlia. Spýtajte sa ho napríklad, čo si myslel vo svojom srdci o návšteve Gorbačova vo Vatikáne a o jeho prosbe, aby Svätý Otec navštívil Sovietsky zväz. Myslíte si, že vám odpovie, že to bol šikovný a vypočítavý propagandistický ťah? Ani myslieť! Odpovie vám svojím tichým a poníženým tónom, že tu treba vidieť « tajomné cesty Božej prozreteľnosti », a že « aj veľkí tohto sveta ostanú celkom podmanení zvláštnou scenériou apoštolských palácov a vidiac takú srdečnú a bezbrannú láskavosť Svätého Otca nemôžu neostať dojatí a aspoň na chvíľku neodložiť politické záujmy v prospech ducha ». A keď by ste sa ho vyzvedali o vlastnostiach takého diplomata, akým je štátny sekretár kardinál Casaroli, o čom myslíte, že vám bude hovoriť? Istotne nie o jeho diplomatickej bystrosti ani nie o jeho určitej politickej prefíkanosti. Nie, bude vám hovoriť o jeho duchovnosti. Spomenie vám, že tento diplomat « cez dlhé roky sial bez toho, že by bol mohol niečo žať », a « že vždy ostal spokojný, ako ten, ktorý vie, že nie ľudská činnosť, ale Božia Prozreteľnosť dáva napredovať Cirkvi svätej vo svete. » « Tvrdenie, že všetko to, čo sa prihodilo vo východnej a strednej Európe je zrejmým dôsledkom prisľúbení Matky Božej vo Fatime, nezdá sa mi nijako neologické. Práve naopak! Že ide O akýsi druh zázraku ie nre mňa celkom evidentné > Ľudia odtisli « železnú oponu », ale zhora im Ktosi pomáhal! 6 Andrej Pauliny (André Frossard). [pageend6]Tam hore na vŕškoch osád Fiesole a Settignano, čo hľadia na Florenciu, sa už roky stretol Západ s Východom. V dome svätého Sergeja Radoneckého žije pod vedením vzdelaného kňaza Diva Barsottiho rehoľná komunita kňazov a iai- kov. Položili sme niekoľko otázok tomuto kňazovi, ktorý napísal desiatky kníh a kázal pápežom, kardinálom, biskupom, kňazom, rehoľníkom a laikom. Jeho tichý hlas len s námahou zjemňuje jeho slová ťažké, ohnivé, bolestné. Dnes je potrebnejší závan svätosti, ako kritiky reformátorov Otázka: O stretnutí Gorbačova s Jánom Pavlom II. už mnohí povedali svoj posudok. Enzo Biagi, známy taliansky žurnalista povedal, že pri stretnutí obidvaja protagonisti priznali «krach svojich utópií». Nezostáva nám vraj nič iné iba idea « homo religiosus », človek akéhosi všeobecného náboženstva. Barsotti: A kde je taký človek? Ja ho nepoznám. Takýto človek sa mi zdá utópiou. Bez spásy živého a osobného Boha, nevidím nič, čo by vedelo držať ľudí pospolu. Otázka: Mohli by ste mi vysvetliť tento zvláštny zjav: Cirkev nebola nikdy tak vychvaľovaná a oslavovaná ako dnes, najmä žurnalistami. A predsa však na základe rozličných sociologických anket, ľudia bohatí a dobre sa majúci, neboli nikdy takí nešťastní a nespokojní, ako sú dnes. Barsotti: Ľudské dejiny sú veľkou drámou, v ktorej sa zrážajú dve protichodné sily: svetlo a tma na jednej strane a Ježiš Kristus a svetlo na druhej. Tak tomu bude až do konca sveta a isto to nezmenia palcové tituly svetových novín. Ale predsa čosi sa zmenilo. Svet cíti výbušnú silu kresťanstva a chcel by si ňou poslúžiť, ale nie pre svoje obrátenie, ako žiada Kristus, ale aby si z kresťanstva urobil základňu pre svoje plány, pre svoj spôsob života. Preto je pomýlené hovoriť o « anonymnom kresťanstve ». Treba túžiť po kresťanstve jasnom, po poznaní osobného Boha, ktorý sa pre nás stal človekom. Len takéto kresťanstvo je schopné naplniť život človeka, pretože ľudské srdce bude dotiaľ nespokojné, kým nespozná Boha. Terajší Svätý Otec nás takto nádherne učí vo svojich dogmatických encyklikách po desaťročiach bezvýznamných a neužitočných táraninách o vzťahu medzi Cirkvou a moderným svetom. Otázka: Vráťme sa ešte k «anonymnému kresťanstvu ». Je nepopierateľné, že všetko sa naraz stalo ružové: do mnohých štátov sa vrátila demokracia, svetový mier sa zdá upevnený, ľudské práva sú rešpektované. Nie je to víťazstvo Cirkvi? Barsotti: Nie! Neteší ma to. Naopak zarmucuje ma to, keď vidím, že aj následkom určitej časti učiteľského úradu Cirkvi sa niekedy zakrýva pravý charakter a pravé poslanie kresťanstva, že sa z neho dakedy robí iba sila pre sociálne ľudské povznesenie. Ak by malo kresťanstvo slúžiť len na toto, tak radšej nech zmizne. Ježiš Kristus nám neprisľúbil povznesenie sveta. Ľudia budú vždy podliehať úzkosti, nespravodlivostiam, smrti, zákonom fyzickým, biologickým, sociálnym, kozmickým: vždy budú otrokmi. Aj Ježiš Kristus mal hlad, cítil smäd, trpel a zomrel. Bol človek zraniteľný. Izraelský národ očakával Mesiáša vodcu a podmaniteľa. Kristus bol jednoducho človekom: a aj kresťanstvo pokračuje tak isto. Iste, účinkuje v dejinách, ale zvestuje Kráľovstvo, ktoré príde s druhým príchodom Kristovým. Ale dnes nikto nečaká Ježiša Krista. Prvotné kresťanstvo všetko upriamovalo na tento príchod. Dnes je celý svet zahrabaný do svojej politiky, do svojho podnikania, obchodovania a toľkých iných vecí. Otázka: Vy hovoríte o ďalekej budúcnosti, ktorá sa zdá snom. Ako môže dnes podobná vec presvedčiť normálneho človeka, zaujatého problémami každodenného života? 7 [pageend7]Barsotti: Ale máme tu svätých, ktorí sú ako ikony Ježiša Krista, ako preddavok Kráľovstva. Sú znakom, ktorý účinkuje v tomto svete. Ľudia sa môžu s nimi stretnúť. A práve pre tento znak, pre túto ich prítomnosť, Cirkev sa cíti v práve ohlasovať Božie kráľovstvo, večnosť pre človeka, premenu nebies i zeme. Ináč všetko by bolo falošnou utópiou. Nie je utópiou, pretože sú tu svätí. Ľudia majú možnosť vidieť v ich tvári a v ich konaní jas samého Spasiteľa. Pretože niet kresťanstva, ktoré by sa nezaujímalo aj o tento svet, aj keď vie, že tento svet je podrobený Zlému, (To- tus mundus in Maligno positus est). Svätí nežijú v klamnej predstave, že sa im podarí zmeniť tento svet. Cirkev očakáva túto zmenu od Ježiša Krista, ktorý sa vráti na konci vekov. Otázka: Učiteľský úrad Cirkvi sa môže zaobísť bez svätých? Barsotti-. Nie, absolútne nie! Ani Ježiš Kristus sa neobišiel bez zázrakov. Ľudia potrebujú vždy viditeľné znaky. Zázraky v evanjeliách sú zárukou, že to, čo Ježiš ohlasoval, je pravdivé. Však len si pomyslite na udalosť s porazeným. « Kto je tento, že si nárokuje odpúšťať hriechy? », hovoria rozhorčení farizeji. Vtedy im Ježiš povedal: «Je ľahšie povedať odpustené sú ti tvoje hriechy, alebo povedať tomuto porazenému vstaň a choď? » Ten neuveriteľný zázrak, ktorý tak udivil všetkých okolostojacich, je dôkazom, že Ježiš má moc odpúšťať hriechy. Hľa, diela Cirkvi, prítomnosť svätých vo svete nemajú za cieľ rozriešiť problémy sveta (aj keď samozrejme poskytujú úľavu ľuďom), ale zaručujú Kristovo prisľúbenie tebe, že totiž v poslednej inštancii tvoja smrť bola premožená! A každý z nás cíti v sebe zúfalosť pri myšlienke na smrť. Co teda umožňuje veriť prisľúbeniam Ježiša Krista? Svätí a ich skutky robia presvedčivými prísľuby Cirkvi svätej. Otázka: Aj kardinál Ralzinger napísal, že pozerajúc sa na dejiny Cirkvi, po Koncile je potrebnejší závan svätosti, ako kritiky reformátorov. Vy súhlasíte s tým? Barsotti: S celým srdcom. Ja sám som to napísal tisíc ráz v rokoch, čo nasledovali po Koncile. Teraz sa žiada, aby v Cirkvi povstali nové typy svätých. Slová ohlasovania majú svoju platnosť iba vo vzťahu k Tajomstvu, ktoré sa zjavuje na tvárach svätých. Otázka: Ako rozoznať v dnešnom svete svätých? Barsotti: Svätí sú jasným znakom skutočnosti, ktorá nie je z tohto sveta. Ich rozdielnosť sa priamo natíska. Byť pred svätým je ako nájsť sa zoči- -voči zázraku. Nie preto, že by svätí neboli podriadení prírode (aj oni sú chudáci ako všetci ostatní ľudia): ale príroda sama nemôže ospravedlniť takých ľudí! Pamätám sa veľmi dobre na florentského kňaza don Facibeniho, na tú jeho nevyčerpateľnú, ohromnú, neúnavnú lásku. A napriek tomu, že bol nepochopený od svojho kardinála, zavše znenávidený od svojho cirkevného prostredia..., a predsa bol to človek nevyčerpateľnej dobroty a lásky. Bolo v ňom čosi, čo rozmetávalo všetky ľudské meradlá! Myslím na don Bosca, myslím na Matku Terezu v jej prvých rokoch, keď ju nikto nepoznal, keď roky tá úbohá stvora zbierala po uliciach veľ- mesta zomierajúcich, brala ich na svoje plecia a odnášala do útulku, aby mohli zomrieť ako ľudia. Ľudsky uvažujúc, bola to priam absurdnosť: nikto z tých úbožiakov nemal nádej na vyzdravenie. Bol to skutok bez praktického cieľa. Je to práve horúca láska za Ježiša Krista, ktorú ľudia nachádzajú v týchto svätých. Otázka: Svet vymazal studenú vojnu, rokuje sa o odzbrojení, boli odstránené mnohé diktatúry, medzi ľud’mi začala sa ujímať solidárnosť A vy napriek všetkému nechcete uznať, že bilancia Cirkvi sa vrátila pozitívna. Prečo? Barsotti: Lebo spása je iba osobná. Boh tak miluje ľudskú slobodu, že hoci zomrel za všetkých, zastavuje sa pred prahom slobodného « áno » každej jednotlivej osoby. Nie teda súhlas človeka k akejsi všeobecnej morálke, k hodnotám pokoja, humanizmu, ale k osobe Ježiša Krista a k svojej vlastnej osobe. Nič nie je neosobné v kresťanstve. A nič, čo by prevyšovalo ľudskú osobu. Ako povedal Claudel: «Pokrok, Civilizácia, Mier, toto všetko sú idoly. Jedine osobný Boh, ktorý sa menuje Ježiš Kristus, zachráni človeka. » Boh nie je neosobný Duch, ako si to myslel Hegel, ale Boh je osoba. A táto osoba sa obracia k tebe. Tu väzí rozdiel medzi katolíckou a protestantskou vierou. Niekto si môže položiť otázku: Ježiš Kristus zomrel pred dvetisíc rokmi. Aký vzťah môžem mať ja s človekom, čo žil a zomrel pred dvetisíc rokmi? Nuž vedz, že prostredníctvom Cirkvi môžeš sa stretnúť s Kristom, ako sa s ním stretali ľudia, čo žili s ním. On sa obracia k tebe osobne: tvoja osoba nie je časťou čohosi totálneho. Ty máš väčšiu hodnotu, ako celý vesmír. A ani Cirkev nie je množstvo. Každý z nás je celá Cirkev, hovoril svätý Peter Damiansky a po ňom svätý Bona- ventura. Nie totálne, ale celá. 8 [pageend8]Otázka: Bol by som rád, keby ste to lepšie vysvetlili. Barsotti-. Každý z nás je hypostáza, zosobnená podstata. Existuje množné číslo od « ja »? Nie! «Ja» sa vynára zo všetkých možných podmieňujúcich faktorov. A jedine to «ja » zaujíma Boha, ktorý sa intímne a totálne viaže na každého. Ja som vo svete a všetky naše kultúrne, sociálne, afektívne vzťahy, sú spôsobmi, ktorými ja prijímam svet do seba a zachraňujem ho. Ty však si zachránený, spasený od Jedného, ktorý nezomiera a ktorý má moc držať ťa primknutého k sebe. Je to Božie Slovo, pre ktoré boli stvorené všetky veci a ktoré Ono zhrňuje v sebe. A tak aj tvoja osoba bude žiť večne. Toto je SPÁSA. Na rozdiel od budhizmu a hinduizmu. V hinduizme osoba musí zmiznúť, osoba boha i osoba človeka. Brahma je neosobný a ty si Brahma, všetko je boh. Tak aj v hinduizme: jednota bytia vysnená v nirváne je vlastné ponorenie ľudskej osoby do jednoty Nedefinovateľného. Zatiaľ čo kresťan má istotu: ja budem vecne, pretože On ma miluje. Biblia to nazýva « Boh Abraháma, Boh Izáka, Boh Jakuba ». Je to Boh žiarlivý na teba a viaže sa intímne k tebe. Je to vzťah večný a totálny. A všetko toto začína pokornou jednoduchosťou stretnutia. Toto je kresťanstvo. Otázka: P ak vy teda necítite nijakú príťažlivosť k «íloveku anonymného náboženstva^ (homo religiosus), ktorý sa zaujíma o ľudské práva, o morálnosť, o sociálnu solidárnosť,... Barsotti-. Viete, musíte si uvedomiť, že človek je stvorený na to, aby dosiahol Boha. Bez Boha človek nie je šťastný. Na čo by mu bolo teda kresťanstvo, ktoré by mu nehlásalo prítomnosť Boha pri človeku. Nechcem nikoho odsudzovať a nechcem hádzať sentencie. Ale prihodilo sa mi rozprávať sa po priateľsky s jednou vysokopostavenou cirkevnou osobnosťou. Počas rozhovoru som položil osobe otázku, ktorá mi ležala už oddávna na srdci: « Odpustite mi, ale ak nechcete, nemusíte mi odpovedať na túto otázku: Nezdá sa vám, že aj do určitých cirkevných inštitúcií sa votrelo slobodomurárstvo? Často totiž odtiaľ prichádzajú určité skomolené smernice pre ohlasovanie a pre činnosť Cirkvi? » Osoba dlhšie mlčala, potom sa na mňa zadívala a povedala mi: « Žiaľ, aj ja si myslím to isté. » RECEPT NA DOBRÚ NÁLADU Podnetom pre túto tému mi bola požiadavka jednej našej príbuznej o « recept» na dobrú náladu. Zastihli ju životné ťažkosti a potrebovala podporu a povzbudenie. Kto z nás v živote neokúsil niečo podobné? Zamyslela som sa nad touto požiadavkou a nedalo mi to, aby som k tomu niečo nenapísala. Je to naozaj veľký Boží dar u ľudí, ktorí sa vedia pomerne rýchlo vyrovnať s každou životnou situáciou. Nájdu sa aj takí, čo vyčítajú Pánu Bohu, prečo práve im sa to muselo prihodiť. Ťažko je pochopiť príslovie: « Koho Pán Boh miluje, toho krížom navštevuje.» Azda je vhodné si uvedomiť, že i keď na nás Pán Boh dopustí, nikdy nás neopustí. Dáva nám len také kríže, ktoré sú nám primerané. Keď sa nám zdá, že už ďalej nevládzeme niesť náš kríž, prosme ho o to vrúcnejšie, aby nám dal dostatok síl ho niesť. Zostaňme s Ním v neustálom spojení v modlitbe. Dobrou posilou sú nám sviatosti, ktorými získavame zvláštne milosti. Majme vždy optimistický prístup k životu, myslime vždy len na príjemné veci a neviďme ťažkosti aj tam, kde neexistujú. Nevyhýbajme sa spoločnosti. Vzdelávajme sa a dbajme o to, aby sme neustále duchovne rástli. Veď Pán Boh nás stvoril na to, aby sme sa rozvíjali. Nájdime si čas na peknú knihu, divadlo, koncert a inú zábavu. Dbajme o svoj zovňajšok. Stravujme sa tak, aby sme nemuseli nosiť zbytočné kilá. Strácame tým na sebadôvere a škodí nám to na zdraví. Zájdime si občas k holičovi a pekne sa obliekajme. Budeme sa cítiť dobre a získame na sebadôvere. Ak nás niekto urazil, odpustime mu. Ak to nejde hneď, tak určite o nejaký čas. Ak to nedokážeme, nosíme to stále so sebou a sami tým trpíme. Buďme reálni. Plánujme dosiahnuť to, čo naozaj môžeme. Urobme si denný program s poradím dôležitosti vykonať to, čo je pre nás najdôležitejšie a najpotrebnejšie. Ak nám niečo nejde podľa plánu, buďme pružní, aby sme dokázali zmeniť poradie dôležitosti. Hovorme o iných len po dobrom. Radšej pomlčme o ich zlých stránkach, lebo im to nepômože, ak to podáme ďalej. Vysvetľujme si všetko len po dobrom. Všímajme si iných a pomáhajme im. Pozdrav alebo úsmev majú často veľkú hodnotu. Ak nás niečo trápi, že si sami nevieme dať rady, požiadajme o pomoc iných. Neu- dušajme nič v sebe, dajme to von. Už aj to nám pomôže, ak to hodíme hoci len na papier. Neodkladajme nič na zajtra. Ak sme sa pre niečo rozhodli, urobme to čím skôr. Buďme rozhodní a nič nerobme v náhlosti. Snažme sa byť príkladom iným. Pozerajme v prvom rade na svoje chyby a snažme sa polepšiť. Buďme veselí, lebo dobrá nálada je polovicou nášho úspechu. Recept na dobrú náladu ťažko napísať, lebo na každého platí niečo iné. Dodržiavanie výšespomenutých rád bude základom pre dobrú náladu. Z časopisu IL SABATO preložil A. Jakubík 9 Jožka Čerňancová [pageend9]Stalo sa to v istom starom parížskom kostole. Ráno sa otvorili veľké brány chrámu a pred nimi dlhý rad chlapcov a dievčat idúcich na prvé sväté prijímanie. Kostol slávnostne vyzdobený, hlavný oltár v žiari svetiel a sviečok. V bočných lodiach zástupy ľudí, príbuzní šťastných detí, v laviciach pred oltárom otcovia a mamičky prvoprijímajúcich. O ôsmej zazvonil kostolník a deti slávnostne vchádzali do chrámu za zvukov organu. Tíško a zbožne kráčali k veľkému oltáru. Chlapci oblečení vo sviatočných tmavých šatách s bielymi stužkami na rukáve a so sviečkou v ruke. Dievčatá so sklopenými očami, zahalené belosťou závojov. Všetci kráčali v zlatom svetle slnečných lúčov, ktoré prúdili cez vysoké gotické okná, a zo všetkých strán ich radostne pozorovali láskavé oči rodičov a príbuzných. Ani jedno z detí sa neobzerá. Veď teraz treba hľadieť len na oltár, — ako to pán kaplán prikázal. A predsa! Jeden maličký, zlatovlasý a kučeravý chlapček nesmelo, až úzkostlivé dvíha hlavičku, akoby niekoho veľmi hľadal... Kňaz ho vidí, ale nič mu nevyčíta. Veď práve malý Miško patrí medzi najlepších a najposlušnejších žiakov. Istotne ho niečo bolestného rozochvelo. Započal posvätný obrad. Slávnostná svätá omša, vzbudenie ľútosti, predsavzatia, obnova krstného sľubu..., vzbudenie viery, nádeje a lásky..., túžba po svätom prijímaní. Potom nasledovali úprimne a milé slová staručkého pána farára. Hovoril im, deťom, a oni uprene hľadeli na neho a počúvali o svätej Hostii, o Pánu Ježišovi. A starý pán farár vidí ich pred sebou, nevinné, dnes ešte deti, ale možno už zajtra niektoré vstúpia na bojisko života. Čo ich čaká, aké skúšky? Nech ich Kristus ochraňuje dnes, zajtra, vždy! Je prvé sväté prijímanie, Božia chvíľa. Prítomní, hlboko dojatí, uvažujú, vidia šťastie svojich detí, nejednému zviera hrdlo, nejednému otcovi vystrysknú slzy, ktoré rýchlym pohybom ruky stiera. Napokon všetko sa skončilo. Deti odchádzajú v tom istom vzornom poradí, ako prišli. Kňaz pokojne kráča povedľa nich. Ale znovu vidí, že keď malý Miško prišiel na isté miesto, obracia hlávku a uprene hľadí... Pristúpi k nemu a láskavé mu dáva znamenie, aby sa neobzeral. « Miško..., » ozve sa tíško kňaz, no chlapček ho rýchle dýchajúc prerušuje: « Až pôjdem okolo, môžem objať svojho otecka?... » «Svojho otecka? Miško, veď ten je vpredu, v lavici...» « Nie, to nie je pravý otecko, » vysvetľuje chlapec. « Ten je otcom len tri roky. » « A ten druhý? » nadväzuje kňaz. « Kde je ten? » « Tam, » odpovedá chlapec a ukazuje na pilier v pozadí kostola. Pri pilieri stoji muž so zvlhnutými očami. Oboma rukami sa drží lavice, stoji celý zdrvený. Kňaz premiestni Miška na kraj radu, aby sa dostal k otcovi. Zástup nič nepozoruje z tichej drámy. Pár krokov a Miško vybočí, i vrhá sa do náručia svojho otca. Ten ho pevne objíma, a bozkávajúc, šepká: « Moje dieťa, môj milý Miško!... Choď, nech nás nevidia spolu... » Stalo sa to rýchle, ako blesk. Ale v žiari toho blesku kňaz pochopil, ako vari nikdy doposiaľ, celú tú traqédiu manželského rozvodu. Úbohé dieťa! A hoci predtým bol kňaz plný radosti a nesmierneho šťastia, teraz sa vracal domov smutný a veľmi dojatý. A len čo zatvoril dvere svojej izby, padol pred Ukrižovaným na kolená... 10 Manželský rozvod vrhol tmavý tieň na krásny deň synčeka. Môžem objať svojho otca? Pierre l’Ermite Upravil H.R. [pageend10]Životne dôležité otázky, ako sú práve spravodlivosť, pokoj a zachovanie životného prostredia, stávajú sa čím ďalej, tým viac objektom prednášok, diskusií, vedeckých sympózií a konferencií. Cirkev, vedomá si svojej zodpovednosti za spásu sveta, senzibilizuje svojich veriacich, aby začlenili do svojich pastoračných aktivít i otázky spravodlivosti, pokoja, a životného prostredia. No nielen Katolícka cirkev, ale aj odlúčené cirkvi venujú zvýšenú pozornosť uvedenej tematike, takže prichádza k plodnej spolupráci na ekumenickej báze. Svedectvom toho sú dve významné konferencie, ktoré sa konali v minulom roku a rokovali o spravodlivosti, pokoji a životnom prostredí: Európske ekumenické zhromaždenie na Turíce 1989 v Bazileji a Viedenská pastorálna konferencia na konci roku 1989. Je tu preto dostatok motívov na to, aby sme v nasledujúcej úvahe venovali svoju pozornosť tejto aktuálnej problematike. Napokon pojmy «spra- vodlivosť, » « pokoj », a « ochrana životného prostredia » nachádzajú svoje korene v Biblii. Za svoj život sme zaviazaní vďakou voči Bohu Stvoriteľovi, voči trojjedinému Bohu. On sa vo svojom milosrdenstve zjavil ľudstvu v Ježišovi Kristovi. Boh nás stvoril ako ľudské bytosti na svoj obraz, ako bratov a sestry, ako časť stvoreného sveta a urobil nás od neho závislých. Najvyššie určenie človeka spočíva v tom, aby hľadal pokoj a spravodlivosť a bol si vedomý svojej solidárnosti s celým stvoreným svetom. Hebrejský výraz « šálom » (pokoj) má v Starom zákone centrálny význam. Obopína všetky oblasti života: Božiu prítomnosť, bratské spolunažívanie a plodnosť zeme. Poukazuje na onú skutočnosť, ktorá tkvie v dare spravodlivosti, pokoja a neporušeného životného prostredia. Keď však obrátime pozornosť na Nový zákon, zárukou pokoja je Kristus so svojím radostným posolstvom, ktoré nazývame evanjeliom pokoja. Boží pokoj je prameňom skutočného pokoja medzi ľuďmi. « Pokoj vám zanechávam — hovorí Kristus — svoj pokoj vám dáviam » (Ján 14,27). Tak ako je Boh pôvodcom pravého pokoja, tak je aj pôvodcom a Bohom spravodlivosti. V Starom zákone sa často zdôrazňuje požiadavka spravodlivosti. Náplňou starozákonnej spravodlivosti bola starosť o chudobných a cudzincov, obrana ich práv. Keď prišiel Pán Ježiš na zem, chápal svoje mesiášské poslanie ako oslobodenie chudobných, trpiacich a utláčaných. V Reči na hore proklamoval svoje posolstvo spravodlivosti. Je zaujímavé konštatovať, že slovo spravodlivosť sa vo Svätom písme vyskytuje častejšie ako napríklad slová láska a pokoj. Boh pokoja a spravodlivosti je tiež Bohom stvoreného sveta. Boh vo svojej láske udržiava stvorený svet. Vo svojom stvoriteľskom diele Boh pri- riekol človekovi osobitné postavenie. « Jahve Boh vzal teda človeka a umiestnil ho v edenskej záhrade, aby ju obrábal a opatroval » (Gn. 2,15). V Božom pláne stvoreného sveta človek je iba správcom, a nie vlastníkom. « Bohu patrí zem a všetko, čo ju napĺňa, jeho je celá zem a všetci jej obyvatelia » (Žalm 24,1). Človek, rešpektujúc Boží plán, preukazuje poslušnosť voči Bohu Stvoriteľovi a odhodlanie chrániť celistvosť stvoreného sveta na svoj prospech i v záujme dobra budúcich generácií. Všimnime si teraz našu súčasnú spoločnosť, v akom vzťahu sa práve nachádza voči eminentným životným otázkam pokoja, spravodlivosti a ochrany životného prostredia. Čo treba robiť, aby sa tieto hodnoty zachovali. Aj keď sa v poslednom čase potešiteľne vyvíja odzbrojovací proces a po páde nadvlády viacerých komunistických režimov stáva sa ešte sľubnejší, jednako nemožno zatvárať oči pred nebezpečenstvom, ktoré ešte vždy hrozí vo svete pre množstvo nahromadených atómových zbraní. Starosť o nastolenie spravodlivého pokoja vo svete, zostáva preto jednou z najdôležitejších úloh súčasného ľudstva. Pokoj vo svete je dnes nedeliteľný: buď patrí všetkým alebo nikomu. Spravodlivý pokoj je podmienený však uplatňovaním spravodlivosti a rešpektom voči živým by- 11 KRESŤANSKÉ SPOLOČENSTVÁ V ÚSILÍ 0 SPRAVODLIVOSŤ, POKOJ A ZACHOVANIE ŽIVOTNÉHO PROSTREDIA [pageend11]tostiam, ako aj neživej prírode. Je známkou spravodlivosti rozdeľovať na základe spravodlivých zásad všetky hmotné dobrá, ktoré už existujú, alebo sa získavajú stálym rozvojom. A súčasné ľúdstvo sa musí rozhodne porátať s problémom zneužívania a vykorisťovania prírody, ak chce naozaj prežiť. Zasadzovanie sa za pokoj, spravodlivosť a ochranu životného prostredia napokon vytvára veľmi priaznivú atmosféru pre ohlasovanie evanjelia. No na druhej strane sa pre mnohé konkrétne problémy pokoja, spravodlivosti a ochrany životného prostredia nedajú hľadať riešenia v evanjeliu a náboženskej reflexii, ale treba hľadať pomoc u odborníkov, ktorí v duchu kresťanskej zodpovednosti nájdu vhodné riešenia. Ide v podstate o to, čo sa vyslovuje tiež v pastorálnej konštitúcii Radosť a nádej: «— Cirkev... hoci nemá vždy napohotove odpoveď na každú otázku, predsa chce dať dovedna svetlo Zjavenia so skúsenosťami všetkých, aby sa osvetlila cesta, ktorú ľudstvo práve nastúpilo. » Otázky pokoja, spravodlivosti a ochrany životného prostredia kladú na súčasnú spoločnosť neodkladné požiadavky, ktoré nesmú byť nikomu ľahostajné, tým menej veriacim a ich kresťanskému spoločenstvu. Keďže vojna je proti Božej vôli, treba zvýšiť úsilie o vyriešenie vojnových konfliktov mierovými prostriedkami. K takýmto prostriedkom patria napríklad medzinárodné dohody, medzinárodné súdy, odzbrojovacie rokovania a vytváranie nových mierových iniciatív a štruktúr. Ďalej je potrebné organizovať odpor proti denným násilným činom. Pozitívne možno hodnotiť i najnovšiu snahu o získanie práva a možnosti odmietnuť vojenskú službu z dôvodov svedomia a nahradiť ju alternatívou civilnej služby. Pokiaľ ide o spravodlivosť, i tu možno vymenovať celý rad vecí, ktoré naliehavo žiadajú realizáciu: dodržiavanie ľudských práv na základe medzinárodných dohôd, rešpektovanie dohody o právnom postavení utečencov, odstránenie všetkých foriem rasovej diskriminácie, diskriminácie žien a detí, všetkých foriem náboženskej perzekúcie, dodržiavanie záverečnej dohody Helsinskej konferencie a jej následných konferencií, ochrana života nenarodených detí a ďalšie. Toto všetko si zase vyžaduje zriadenie kontrolných mechanizmov. Je predovšetkým povinnosťou kresťanov zasadzovať sa za zmenu štruktúr, v ktorých dochádza k nespravodlivostiam. Co sa týka ochrany životného prostredia, je tu rad bodov, na ktoré by súčasná spoločnosť mala zamerať svoju pozornosť. Technologický rozvoj by sa mal tak usmerňovať, aby zodpovedal kritériám únosnosti. Keďže jadrová energia nesie so sebou mnohé sociálne, technické a ekologické riziká, nemala by byť základnou zložkou energetického zásobovania. Je len prirodzené, že veriaci, ak chcú byť ozajstným kvasom spoločnosti, budú podporovať boj za úsporu energie a všetky ostatné opatrenia, čo zaručujú životnému prostrediu čo najmenej škôd. Šťastný a zdravý život ľudí závisí od oddaného vzťahu k Bohu, od dobrých medziľudských vzťahov a od ohľaduplného vzťahu k darom prírody. Napokon myšlienky, čo sa tu vyslovili v súvise s otázkami pokoja, spravodlivosti a ochrany životného prostredia, chcú byť myšlienkami kresťanského svetonázoru. 22. februára t.r., na sviatok Katedry svätého Petra apoštola, kardinál štátny sekretár Casaroli spolu s viacerými osobnosťami, odovzdal Svätému Otcovi najnovšiu Pápežskú ročenku (ĽANNUARIO PONTIFICIO). Vyberáme z nej niektoré štatistické údaje. Na konci roku 1989 kardinálsky zbor mal 149 členov. Počet biskupov na celom svete bol 4.010 (z toho 2.268 rezidenciálnych, 1.062 titulárnych a 680 na odpočinku) . Rezidenciálnych sídiel na celom svete je 2.478 a sídiel titulárnych je 2.015. Počas roku 1989 bolo menovaných 124 nových biskupov. V období od 1. januára 1988 do 31. decembra 1988 bolo vysvätených 7.998 novokňazov (5.750 diecéznych a 2.248 rehoľných) s prírastkom 9,20 percenta vzhľadom na predchádzajúci rok 1987. V tom istom období roku 1988 zomrelo 7.562 kňazov (4.753 diecéznych a 2.809 rehoľných). V seminároch študovalo filozofiu a teológiu 92.173 bohoslovcov (61.651 diecéznych a 30.522 rehoľných). V počte bohoslovcov badať prírastok 1,93 percenta vzhľadom na predošlý rok 1987. Stálych diakonov je vo svete 15.686 (15.294 diecéznych a 392 rehoľných) s prírastkom 7,10 percenta vzhľadom na rok 1987. Po prvý raz boli uverejnené štatistiky, ktoré sa týkajú rehoľných ženských kláštorov s klauzúrou. Takýchto kláštorov je na celom svete 3.345. Žije v nich 52.188 rehoľníčok s večnými sľubami, 3.700 s dočasnými sľu- bami, 2.464 noviciek a 2,119 postulantiek. 12 Š. Vragaš NIEKTORÉ ÚDAJE Z NAJNOVŠEJ PÁPEŽSKEJ ROČENKY [pageend12]MODLITBA V STAROBE Pane, Ty vieš lepšie než ja, že zo dňa na deň starnem a raz budem celkom starý. Prosím Ťa, chráň ma pred naivnou domnienkou, že musím pri každej príležitosti a ku každému prípadu povedať svojej slovo. Zbav ma zlozvyku chcieť dávať do poriadku veci iných. Nauč ma byť súcitným a ochotným pomáhať druhým, ale daj, aby som pri tom stále neporúčal a nevŕtal. Zdá sa mi, že by bolo na škodu nerozdávať zo svojich skúseností, ale Ty, Pane, vieš, že by som si rád udržal niekoľko priateľov. Nauč ma mlčky znášať moje choroby a neduhy. Pribýva ich každým dňom a s nimi rastie chuť každému o nich hovoriť. Netrúfam si žiadať Ťa, aby si ma urobil ochotným s radosťou počúvať druhých, keď hovoria o bolestiach, ale radšej ma nauč trpezlivo ich znášať. Neodvažujem sa Ťa prosiť ani o lepšiu pamäť — ale len o väčšiu skromnosť a menšiu istotu, keď sa moja pamäť nezhoduje s pamäťou iných. Nauč ma podivuhodnej múdrosti vedieť uznať svoj omyl. Drž nado mnou svoju ruku, aby som bol vždy láskavý, lebo starý mrzutáň je často hotový spojenec čerta. Nauč ma odhaľovať u druhých nečakané schopnosti a daj mi silu vedieť ich oceniť pred druhými. Mám plno vrások a šedivé vlasy. Nechcem sa sťažovať, ale Tebe, Pane, to poviem — bojím sa staroby. Je mi tak, ako by som sa mal so všetkým rozlúčiť, nemôžem zastaviť čas. Pociťujem zo dňa na deň, že strácam silu a odvahu. Bol som pyšný na to, že som sa mohol merať s mladými. Teraz cítim a uznávam, že nie som toho viac schopný a bol by som smiešny, keby som sa o to pokúšal. Ale Ty, Pane, hovoríš: « Kto verí vo mňa, tomu narastú krídla ako orlovi. » Posilni moje srdce, aby som prijal život tak, ako ho Ty riadiš: nie mrzuto, nie ľútostivo a so skleslou náladou, nie ako odchádzajúci, ale ako vďačný a pripravený na všetko, k čomu ma Ty povoláš. A k tomuto všetkému daj mi silné srdce! Amen. (Pre staré osoby zložil svätý František Saleský) 13 [pageend13]ROZHOVOR S RAJMUNDOM ONDRUŠOM ŠÉFREDAKTOROM MESAČNÍKA 1. Pán redaktor, časopis Posol vychádzal kedysi na Slovensku a slovenskí jezuiti v Kanade obnovili jeho vydávanie v roku 1974. Slovenky a Slováci vo svete tento «mesačník slovenských katolíkov» zväčša nepoznajú. Môžete predstaviť Posol čitateľom Slovenských hlasov z Ríma? Časopis Posol Božského Srdca Pána Ježiša patrí medzi najstaršie slovenské náboženské časopisy. S povolením cirkevnej vrchnosti ho v roku 1897 začali vydávať kňazi Spoločnosti Ježišovej v Trnave. V jeho redakcii sa vystriedali A.M. Mališek, prvý zodpovedný redaktor, A. Kubina, A. Daubner, Pavel Silvester, Vendelín Javorka, Ján Králiček a Ján Popluhár, ktorý ho redigoval až do jeho zákazu v roku 1949. Posol obnovili Slovenskí jezuiti v Kanade roku 1974. Jeho redaktorom sa stal Stefan Senčík. Osud časopisu nebol jednoduchý, pretože, ako povedal môj predchodca, veľa ráz mu hrozilo nebezpečenstvo umlčania. Najprv preto, že bol slovenský, po prevrate preto, že bol katolícky a konečne v roku 1949 bol zastavený na Slovensku preto, že bol náboženský. 2. Aké je hlavné zameranie časopisu? Jeho zameranie možno zhrnúť do týchto bodov: a) šíri úctu k Božskému Srdcu a je orgánom Apoštolátu modlitby; b) prináša články o duchovnom živote, predkladá príklady prežívaného evanjelia a odpovedá na dôležité náboženské otázky; c) udržuje styky so slovenskými misionármi vo svete a podporuje ich duchovne i hmotne; d) hoci jeho hlavným cieľom nie je spravodajstvo, predsa prináša dôležité informácie o živote Cirkvi na Slovensku a vo svete; e) pomáha udržovať dedičstvo viery a rodný jazyk v cudzom svete. 3. Odkedy ste šéfredaktorom časopisu Posol? Aké ciele ste si Vy a Vaša redakčná rada vytýčili? Podarilo sa Vám ciele dosiahnuť? Redakciu som prevzal na konci roku 1984. Slovenskí jezuiti v Kanade obnovili Posol s tým istým cieľom, aký mal na Slovensku: prinášať duchovnú potravu našim ľuďom a našim rodinám. Myslím, že tento cieľ plní aj teraz, hoci v obmedzenom rozsahu. 4. Máte zásadný vplyv na líniu časopisu alebo redakčnú radu viažu rozhodnutia vydavateľa? Línia časopisu je určená jeho zameraním. Ja sa iba usilujem používať prostriedky, ktoré zodpovedajú tejto línii. A v tom mi vydavateľstvo nerobí ťažkosti. 5. Kto tvorí podstatnú časť odberateľov mesačníka Posol? Čitatelia sú spokojní s jeho zameraním a úrovňou? Kž donedávna najväčšiu skupinu čitateľov Posla tvorili emigranti, ktorí prišli do Kanady a USA medzi dvoma svetovými vojnami. V posledných rokoch sa ich počet prirodzeným úbytkom silno zmenšil a iba čiastočne sa nahrádza novými odberateľmi. Toho času pomerne silnú skupinu tvoria povojnoví emigranti vrátane « dubčekovcov ». Spoločensky aj povolaním či zamestnaním je to veľmi rôznorodá skupina. V početných listoch, ktoré chodia do redakcie, sa niekedy objaví negatívna kritika, ale tá sa vzťahuje skôr na ideovú náplň ako na 14 POSOL 1 január 1990 mesačník slovenských katolíkov [pageend14]úroveň. Avšak vo veľkej väčšine čitatelia vyjadrujú vďačnosť za službu, ktorú im preukazujeme. No aj tieto hlasy sa vzťahujú viac na náplň ako na úroveň. Čo sa týka úrovne, my sami si uvedomujeme viaceré nedostatky, ktoré však v rámci daných možností ťažko môžeme odstrániť. 6. Aký náklad má Posol? Nie je žiadnym tajomstvom, že slovenské časopisy v zahraničí žijú z milodarov dobrodincov. Akým spôsobom riešite hospodárske zabezpečenie periodika? Aká je platobná disciplína odberateľov? Veľká väčšina čitateľov si dobre vyrovnáva predplatné, ba posiela milodary navyše. To nám umožňuje nielen zabezpečiť vydávanie časopisu, ale aj poskytovať mnohé služby. 7. Aký je vzťah časopisu Posol k ostatnej slovenskej exilnej a krajanskej tlači? Aký vývoj predpokladáte? Bude možné udržať súčasný stav aj v budúcnosti alebo počet periodík sa zníži? V čom vidíte príčiny? Redakcia Posla, resp. vydavateľstvo Slovenských jezuitov v Kanade si vymieňa časopisy prakticky so všetkými známymi redakciami slovenských časopisov v zahraničí. Myslím, že medzi naším a inými časopismi nie sú konkurenčné boje alebo otvorené nedorozumenia. Niekedy vidno nedostatok vzájomných informácií v tom, že príspevok z toho istého prameňa sa objavuje paralelne vo viacerých periodikách. Dá sa predpokladať, že postupom času sa počet slovenských časopisov v zahraničí zníži, a to najmä preto, lebo mladá generácia sa rýchlo asimiluje v novom prostredí. Zatiaľ však nebadať úbytok časopisov. Staré sa ako- -tak držia, ba objavili sa aj nové. 8. Ktorý slovenský časopis vydávaný v zahraničí považujete za najkvalitnejší a prečo? Osobne pokladám za najkvalitnejšie Slovenské hlasy z Ríma. Informatívna stránka sa v nich dobre spája s formatívnou a všetko je citlivo zarámované majstrovskou úpravou Andreja Pauliny ho. 9. Myslíte si, že by Svetový kongres Slovákov mal vydávať vlastný týždenník alebo mesačník, ako to požadujú niektorí jeho členovia? Z čisto praktického hľadiska by bolo azda výhodné, keby sa politicko-informatívna tlač viacej zjednotila. Vyhlo by sa mnohým duplicitám a netrieštili by sa tak sily, ktorých nieto nazvyš. Treba si však uvedomiť, že pri veľkom zjednocovaní jestvuje i nebezpečenstvo šablónoví tej uniformity, ktorá vylučuje prirodzenú pluralitu a zdravé súťaženie. 10. Ako sa Vám javí činnosť Slovákov v zahraničí z Cambridge, Ontario? Aké nové formy práce by napomohli prehĺbenie stykov medzi Slovákmi, ktorých osud zavial do cudziny? Pre činnosť zahraničných Slovákov, a zvlášť vzdelancov, sa sotva dá nájsť spoločný menovateľ. Niektorí sledujú čisto existenčné záujmy a usilujú sa čo najrýchlejšie prispôsobiť cudziemu prostrediu. Sú zasa niektorí, čo sa veľmi, neraz i na úkor hmotnej existencie, angažujú za národnú vec. Azda najviac je takých, čo venujú hlavnú pozornosť existenčným potrebám, ale pritom majú záujem aj o slovenské veci. Mnohí sú členmi miestnych alebo oblastných slovenských organizácií. Myslím, že práve jednou z veľkých úloh Sveto- tového kongresu Slovákov a jeho odborov je koordinácia činnosti jednotlivcov i organizácií. Bolo by azda užitočné vyhodnotiť doterajšie skúsenosti a podľa nich vylepšiť čo sa dá alebo hľadať nové spôsoby. 11. Aké je Vaše politické krédo? Slováka, Európana, Svetoobčana? Politické proklamácie nechávam politikom. Môžem azda iba spomenúť, že doteraz som slúžil svojim rodákom a chcem aj naďalej. No okrem príkazu kresťanskej lásky aj pomoc príslušníkov druhých národov ma poučila, že treba byť otvorený voči iným a poslúžiť im. 12. Aká je budúcnosť Slovenska bez nás, aká je naša budúcnosť bez Slovenska? Podľa čisto vonkajších meradiel Slovensko by mohlo jestvovať bez nás, ako aj my by sme mohli jestvovať bez Slovenska. Ale na základe doterajších historických skúseností vidno, že obidve časti národa majú osoh zo vzájomného spojenia — nech sa toto spojenie prejavuje v akejkoľvek podobe — a že pre obe časti by úplné oddelenie znamenalo nenahraditeľnú stratu. Ďakujem Vám za rozhovor. 15 J.-M. Rydlo [pageend15]Iste ste sa už stretli s pojmom « pôvodný text », napr. v literatúre, v hudbe, alebo ste počuli o tom, že napr. pod peknou chrámovou maľovkou sa nachádza cenné dielo veľkého stredovekého majstra. Dnes sa všade hľadá pôvodný text, lebo panujúce predstavy filozofické i svetonázorové prúdy si dovoľovali zasahovať do diel veľkých majstrov tak hlboko, že sa pôvodný text skoro stratil. Človek opitý svojou mocou začal zasahovať do všetkého, nič mu nebolo sväté, ani prírodné zákony, ani kultúrne diela a nazval to « podmaňovanie sveta ». Niekedy sa pritom odvolával aj na Bibliu (Gn 2,15) a neuvedomil si, že to vôbec nerobí v duchu Božieho zákona, ale len pre vlastný zisk. Tak ako sa v kultúre zháňame po pôvodných textoch, aj v duchovnom živote sa orientujeme podľa pôvodných prameňov, a tými sú pre nás knihy Písma svätého. Cirkev sa neustále vracala k Božiemu slovu a robila to v zmysle starozákonného dedičstva. Už v časoch Mojžišových boli duchovné obnovy pevne zabudované do životného programu. Hebreji sa obracali na svojho Boha v čase utrpení, vojen, chorôb, v zajatí a v každej biede. Prv než sa však obrátili na Boha vrúcnymi modlitbami, museli sa najprv « očisťovať » a až potom prinášali Bohu svoje obety. Verili, že ak sa pred Božou tvárou objavia očistení, ak odprosia za svoje previnenia, Boh im dá to, čo potrebujú k šťastnému životu. Ale toto boli skôr výnimočné situácie. Okrem toho mali aj stanovený čas na očistenie modlitbou a pôstom, na jar, pred Veľkou nocou (Pascha) v mesiaci Abib (Ex 13,4 a 34,18). Vtedy si pripomínali ten najväčší zázrak, aký kedy « vyvo- lený národ » zažil: odchod z vyše štyristoročného egyptského otroctva. Boh ich « silnou rukou » (Ex 15,6) vyviedol a oni « suchou nohou » prešli cez Červené more, v ktorom zahynulo faraónovo vojsko. Potom ich viedol do « zasľúbenej zeme », kde tečie mlieko a med (symboly blahobytu a hojnosti Božích darov). Lenže po zázračnom prechode nasledovalo štyridsaťročné putovanie púšťou. Bol to čas skúšok, hladu, krízy viery ale aj dôkazov Božej lásky. Z tejto tradície vyrástol aj kresťanský zvyk pripravovať sa na veľké sviatky zriekaním sa hlučných zábav, radovánok a skromnejšou stravou. Je to v advente — štyri týždne — keď sa pripravujeme na slávenie príchodu Spasiteľa na svet a štyridsať dní v čase veľkého pôstu pred Veľkou nocou, keď si pripomíname Ježišovo umučenie, smrť a zmŕtvychvstanie, čiže dovŕšenie diela spásy. Opierame sa v tom vlastne o príklad Pána Ježiša, ktorý skôr, než začal verejne účinkovať, utiahol sa do púšte, kde sa modlil a postil tak prísne, až ho začal trápiť skutočný hlad (Mt 4,2 a Lk 4,1). Ježiš nám dal príklad nielen v tom, že pre skutočnú modlitbu — rozhovor s Bohom — potrebujeme samotu a ticho, v hluku sa nedá sústreďovať, ale aj v tom, že ak chceme niečo veľkého urobiť, musíme sa na to dôkladne pripraviť. Bez Božej pomoci nič nedokážeme. A iste to Pán Ježiš urobil aj tak trochu za nás, lebo poznal našu slabosť. Dnešný životný rytmus nám ťažko dovoľuje utiahnuť sa do ústrania na dlhý čas, ale práve pôst nám dovoľuje aspoň niečo urobiť pre to najdôležitejšie v našom živote, pre našu spásu. Zdržujeme sa zábav, odoprieme si niektoré pôžitky a miesto toho si otvoríme Písmo sväté, navštívime nejaké farské či misijné podujatie (meditácia, prednáška, pobožnosť krížovej cesty a i.) a v tichej modlitbe sa zamyslíme nad vlastným životom. Svätý Augustín pri úvahe o odchode Hebrejov z Egypta, od « mastných hrncov s mäsom » poukázal na to, že oni vyšli z Egypta, odišli zo skutočného otroctva a my, keď konáme pokánie, tiež « opúšťame Egypt» — odchádzame z otroctva hriechu. Aj Mojžiš upozorňuje Izraelitov, že Boh si neželá, aby sa pred Nim objavili s prázdnymi rukami (Ex 34,20b) ale s čistým srdcom, lebo len čisté srdce je schopné vidieť Boha. Vstúpili sme do pôstneho obdobia. Blížime sa k « zasľúbenej zemi ». Ale len ten dôjde k cieľu, kto sa vyberie na cestu a zaumieni si umŕtvovať sa a žiť v pokání, v očisťovaní sa od hriechov. Čo je hriech? Vedomé a dobrovoľné prestúpenie Božieho zákona. A kto ho pácha? My, kresťania! Nedivte sa, je tomu tak. Pána Ježiša nepribili na kríž neveriaci pohania, ale veriaci Izrae- 16 ZA PÔVODNÝM ZMYSLOM VELKOPÔSTNA A VEĽKONOČNÁ ÚVAHA [pageend16]liti, hoci si poslúžili pohanmi. Tak aj my kresťania, ktorí poznáme Boží zákon z nášho kresťanského prostredia, z kázní, z vyučovania náboženstva, my páchame hriechy a nimi neustále pribíjame Pána Ježiša na kríž! Je to smutná, tragická skutočnosť! Preto je na mieste opätovná výzva Cirkvi, ba i neustále výzvy Panny Márie, — našej nebeskej Matky — aby sme konali pokánie, obrátili sa a modlili sa, kým je čas. Nech je pre nás všetkých tohoročný pôst skutočným obrátením, odvrátením sa od našich malicherných ohovára- čiek, zlozvykov, predsudkov a neprajností každého druhu! Vyberme sa na cestu k Pravde, ktorou je Ježiš (Jn 14,6), ktorý nás privedie k Otcovi. Dovoľme mu, aby nás posvätil, aby nás, posvätených privinul k svojmu milujúcemu Božskému srdcu! Prajem to Vám, i sebe, Vaša O tejto dôležitej otázke píše v Katolíckych novinách (11.2.1990) nitriansky biskup J. Ch. Korec: « V poslednom čase sa nám otvorili brány slobodného života. Najvyššie orgány štátu zákonnými úpravami zabezpečili slobodu pôsobenia Cirkvi a veriacich a umožnili tak nehatene rozvíjať činnosť v duchu evanjelia pre dobro našich národov. Je daná možnosť, aby sa každý veriaci človek zapojil primeraným a vyhovujúcim spôsobom aj do verejného života, k čomu vyzýva i vláda a jej ministri. Mnohí veriaci to pochopili. Iní váhajú alebo vyslovujú pochybnosti, či je vhodné, aby sa veriaci človek zapájal do verejného života, nazývajú to «politikou » a hovoria, že pre veriacich je to nevhodné, alebo priam nedovolené. V apoštolskom liste « Christifideles laici » Ján Pavol II. hovorí: «Všetci a každý jednotlivo majú povinnosť a právo zúčastňovať sa na politike, aj keď rozličným a komplementárnym spôsobom.... Obžaloby... proti členom vlády, poslancom parlamentov..., politickým stranám, ako aj rozšírená mienka, že politika je oblasťou... morálneho ohrozenia, nijakým spôsobom neospravedlňujú skepticizmus alebo odvrátenie sa kresťanov od verejných záležitostí... Cirkev pokladá za chvalitebnú a úctyhodnú činnosť tých, čo sa v službe ľudí venujú verejným záujmom a berú na seba zodpovednosť za tieto záležitosti » (42). Cirkev sama s biskupmi a kňazmi nevstupuje do konkrétnej politickej činnosti. Predkladá len základné mravné zásady. Ale veriaci laici ich majú uskutočňovať v konkrétnej službe národu a štátu a majú to pokladať za svoje výsostné kresťanské poslanie vo verejnom živote.» Na 22. schôdzi Slovenskej národnej rady dňa 1. marca 1990 bol prerokovaný návrh prezidenta republiky Václava Havela na ústavný zákon o zmene názvu Československej socialistickej republiky, Českej socialistickej republiky a tiež vládny návrh ústavného zákona SNR o názve, štátnom znaku, vlajke a pečati, i o štátnej hymne Slovenskej republiky. Poslanci Slovenskej národnej rady odhlasovali zákon, ktorý je v ich kompetencii odhlasovať, takto: « S účinnosťou od 1. marca 1990 sa názov Slovenská socialistická republika mení na Slovenská republika (SR). Štátny znak SR tvorí na červenom ranogotickom štíte dvojitý strieborný kríž vztýčený na strednom vyvýšenom vŕšku modrého trojvršia. Štátna vlajka SR sa skladá z troch rovnakých vodorovných pruhov bieleho, modrého a červeného, usporiadaných pod sebou. Štátnu pečať SR tvorí štátny znak SR, okolo ktorého je do kruhu umiestnený nápis Slovenská republika. Štátnou hymnou SR sú prvé dve slohy piesne Janka Matušku Nad Tatrou sa blýska.» Presne 42 rokov po neslávnom «februárovom víťazstve pracujúceho ľudu» má vtedy 'porazený' kresťanský ľud Slovenska dôvod k radosti: od 26. februára 1990 bude môcť na rozhlasovej stanici Bratislava počúvať aj náboženské vysielania. Zatiaľ to budú iba tri päťminútovky — v pondelok, stredu a piatok v čase 8,05-8,10 hod. — a v nich krátke zamyslenia na aktuálne 17 ROZHLAS AJ PRE KRESŤANOV SLOVENSKÁ REPUBLIKA VERIACI LAICI A POLITIKA zo Slovenska He-Va [pageend17]námety duchovného a náboženského života. Okrem toho od 4. marca v nedeľu ráno v čase 7,05-7,50 hod. rozhlas bude trikrát mesačne vysielať priame prenosy bohoslužieb z rôznych chrámov a raz mesačne v tom istom čase na programe väčšie rozhlasové pásmo o rôznych otázkach kresťanstva a našich veriacich. V zmysle eku- menizmu približne polovica týchto relácií bude zameraná na katolíkov, hlavným adresátom ostatných relácií budú priaznivci iných kresťanských cirkvi. Podrobnejšie informácie uvedie časopis Rozhlas, Katolícke noviny i ostatná tlač. Dúfame, že v dohľadnom čase náboženské vysielanie bratislavského rozhlasu získa ďalšie vysielacie možnosti. KDH sa opiera o cyrilometodské tradície nášho národa, preto bola i starobylá Nitra vyvolená za miesto prvého zjazdu, kde pred vyše 1100 rokmi bol postavený prvý kostol na Slovensku. Naša budúcnosť musí nadviazať na tieto kresťanské ideály, ktoré sa musia zásadovo premietať do nášho každodenného života. Za predsedu KDH bol zvolený dr. Ján Čarnogurský, ktorý vo svojom záverečnom prejave vyzval delegátov, aby kresťanské a humanitné ideály hnutia zaniesli do každého mesta, mestečka a dediny Slovenska, aby z hospodárskych ruín a z morálnej deformácie osobností sa vyvinulo nové, obrodené Slovensko, ktoré by vedelo byť dôstojným partnerom v zjednotenej Európe. KŘESŤANSKODEMOKRATICKÉ HNUTIE ZAKLADAJÚCI ZJAZD KŘESŤANSKODEMOKRATICKÉHO HNUTIA (KDH) Dňa 17. februára 1990 sa uskutočnil v Nitre zakladajúci zjazd Křesťanskodemokratického hnutia (KDH). Zišlo sa na ňom asi 1100 delegátov miestnych organizácií hnutia z celého Slovenska a asi 300 hostí zo zahraničia a z domova. Veľká bola účasť novinárov. Zjazd otvoril podpredseda vlády dr. Ján Čarnogurský. Vyzdvihol význam hnutia pre novo sa formujúcu spoločnosť na Slovensku a potrebu začať stavať na kresťanských základoch novú budúcnosť nášho národa. Potom pozdravili zjazd zástupcovia kresťanských strán zo Španielska, Talianska, Litvy, Estónska, Slovinska, Chorvátska a z mnohých iných krajín, ako aj zástupcovia významných európskych organizácií. Popoludní zjazd pokračoval prednesením programového vyhlásenia a diskusiou k navrhnutým stanovám. Po živej debate bol potom prijatý návrh vypracovaný prípravným výborom. Schválené stanovy sa majú v najbližších dňoch predložiť ministerstvu vnútra na registráciu. Napokon bola zvolená rada KDH, ktorá sa skladá z jedného zástupcu zo všetkých okresov Slovenska a asi dvadsiatich členov z terajšieho prípravného výboru. Táto rada má viesť KDH do volieb a do najbližšieho zjazdu hnutia, ktorý má byť na jeseň. KŘESŤANSKO DEMOKRATICKÁ MLÁDEŽ SLOVENSKA Mládež praktizujúca Kristovo evanjelium nikdy nestála bokom od spoločenských udalostí u nás. Už dávno pred nežnou revolúciou svojimi spoločenstvami vytvárala ostrovčeky slobody v totalitnom režime, účasťou na náboženských manifestáciách jasne vyjadrovala svoju túžbu po slobode, demokracii a spravodlivosti. Aj teraz sa chce aktívne zapojiť do demokratických premien našej spoločnosti. V rámci Kresťansko-demokra- tického hnutia sme preto založili samostatné hnutie — kluby Kresťansko-demokratickej mládeže. Nebudujeme niečo nové, snažíme sa nadviazať na rozsiahlu činnosť kresťanských mládežníckych a detských spoločenstiev a hnutí, ktoré už existujú desaťročia, avšak iba v poslednom čase vychádzajú z ilegality. Chceme úzko spolupracovať so všetkými organizáciami a hnutiami podobného zamerania, napr. s Červeným krížom, Maticou slovenskou, Skautingom atď. Nadviažeme kontakty s mládežníckymi organizáciami v celom svete, najmä s krajanskými spoločenstvami. Vo svojej činnosti budeme vychádzať z kresťanských morálnych a etických hodnôt, ktoré tiež považujeme za zjednocujúci prvok všetkých ľudi dobrej vôle. Chceme dodržiavať zásady tolerancie, rešpektovanie názorov každého človeka, rovnoprávnosti všetkých ľudi bez ohľadu na rasu, národnosť, náboženské presvedčenie a politickú príslušnosť. Budeme podporovať charitatívne činnosti — starostlivosť o deti, chorých, opustených, starých. Chceme sa zasadzovať za obhajobu každej formy života a životného prostredia, vrátane práv nenarodených. Medzi mladými tiež chceme prispieť k obnove strateného národného povedomia a úcty k historickému a kultúrnemu dedičstvu našich predkov v duchu sv. Cyrila a Metoda. Naše kluby môžu vznikať pri cirkevných spoločenstvách, farnostiach, školách, domovoch detí a mládeže, internátoch, na pracoviskách, v miestach bydliska atď. Aktivitu klubov chceme vyvíjať najmä pri organizovaní mládežníckych stretnutí duchovného zamerania, vytváraní knižníc, videoték, časopisov, prednášok a besied, športových podujatí, zábav, divadiel, hudobných skupín, práci s deťmi, charitatívnej činnosti, atď. Stanovy a program našich klubov odsúhlasíme na celoslovenskom stretnutí zástupcov klubov a uverejníme ich v tlači. JOZEF MIKLOŠKO 18 KŘESŤANSKO DEMOKRATICKÁ MLÁDEŽ SLOVENSKA [pageend18]Krátky pohľad na vzťah poľského kráľa Sobieskeho so Slovákmi. Slováci v ňom videli velkého hrdinu Meno poľského kráľa Jána III. Sobieskeho, slávneho víťaza nad Turkami pri Chotime roku 1673 a pri Viedni roku 1683, je známe na celom svete. Dnes je symbolom nielen vojenskej udatnosti, ale i náboženského cítenia a manželskej lásky k peknej pani Marysieňke, na ktorú nezabúdal ani v najbúrlivejších bojových chvíľach. Obrovský význam Jána III. pre upevnenie kráľovskej moci a vplyvu Poľska na európskom fóre je všeobecne známy a stal sa neodmysliteľnou súčasťou výučby národných dejín a vlasteneckého povedomia. Menej však je známe, že meno Jána III. Sobieskeho sa hlboko vrylo do mysle a sŕdc slovenského ľudu. V tomto článku chceme ukázať, ako a prečo sa poľský kráľ na Slovensku stal taký obľúbený, čím sa vpísal do slovenských dejín. Základnou motiváciou tohto faktu bolo víťazstvo nad Turkami. Slovensko ako okrajové územie veľkej Osmanskej ríše v 16. a 17. storočí slúžilo Turkom ako územie lúpežných výpadov, kde si osmanskí velitelia často len z rozmaru skúšali bojové schopnosti svojich jednotiek. A pri príležitosti pálili slovenské dediny, vraždili bezbranné obyvateľstvo a živých odvádzali do otroctva. Slováci preto veľmi silne precítili, čo pre nich znamenalo víťazstvo Jána Sobieskeho pri Viedni. Prvé dôkazy vrúcneho vzťahu Slovákov ku kráľovi Sobieskemu sa preto zrodili v ľudovej slovesnosti, v ľudových piesňach a povestiach. « Počkajme, šuhajci, kým príde Sobieski, kým príde Sobieski cez ten vrch Sliezsky, » spieval slovenský ľud na južnom (okolo Nitry) a strednom Slovensku. Kruté zaobchádzanie Turkov so slovenským obyvateľstvom a bojové odhodlanie « šuhajcov » v zápasoch s tureckou presilou si ľud vkladal do piesní a povestí. Keď mu nestačili vlastné sily, bájil si a spieval o pomoci nadprirodzených síl, prírodných živlov a legendárnych hrdinov. Takým hrdinom sa v očiach slovenského ľudu stal aj poľský kráľ Ján Sobieski. V období osvietenstva (koniec 18. storočia) sa meno Sobieskeho dostalo aj do slovenskej historickej a literárnej spisby. Prvý raz sa objavilo v básnickej tvorbe najvýznamnejšieho predstaviteľa slovenskej obrodenec- kej literatúry Jána Kollára, v jeho známej zbierke Slávy dcéra z roku 1824, neskôr i v nasledujúcich (rozšírených) vydaniach. Kollár vlastne prvý začal Sobieskeho nazývať « veľkým Slovanom » a jeho meno mu bolo jedným z argumentov, ktorými odôvodňoval svoju koncepciu « všeslovanskej vzájomnosti ». Krásny pomník Jánovi Sobieskemu v slovenskej literatúre postavil najväčší básnik slovenského klasicizmu Ján Hollý, ktorý roku 1841 napísal oslavnú báseň pod názvom Na slávne víťazstvo Jána Sobieskeho nad Turkami pod Viedňou. Vo svojej básni Hollý prostriedkami poetickej obraznosti vykresľuje atmosféru strachu a hrôzy Viedenčanov v tureckom obkľúčení. Tureckí vojaci začínajú rúcať mestské hradby a dobýjať sa do ulíc. Obyvateľstvo stráca všetky nádeje, lebo nik už nie je schopný odvrátiť pád habsburskej stolice. A vtedy: 19 . . . Zhurta jako bystrooký orol, keď zhliadne zo skalnej diery vyliezť kozia, rúti sa Sobieski a vôkol neho hrnú sa prezmužilí Poliaci. Jak rieka rozbúrená vlahým snehom z vyššieho kopca padá a pastierom s ich stádami berie i celé háje a vyvracia tristoročné dubiská. [pageend19]O chvíľu kopce padlých sa vzpínajú, Dunaj ozrutný poniže poľa plaví hrčiace sa množstvo tiel pohanských a po okraje sa krvou naplňuje... V závere básne Hollý za seba i za celý národ vyslovil poľskému kráľovi srdečné poďakovanie: Každý srdečnú vďaku ti, víťaz nás, nosí a každý tvoje s úctou velebí meno, ktoré v chráme matky Slávie večne sa nám ligotať bude. Podobný obraz Jána Sobieskeho, založený na vďake a úcte k veľkému Slovanovi, sa udržiaval aj v prostredí bratislavských a levočských štúrovcov. Vo svojich básnických pokusoch a rečníckych cvičeniach priamo nadväzovali na Hollého a Kollárove básne — recitovali si ich i napodobňovali. Romantický obraz Jána Sobieskeho vytvoril sám Ľudovít Štúr v básni Duma nad rovom Sobieskeho, v ktorej oslavuje veľkosť poľského víťaza nad Tur- kami, no súčasne žiaľ nad novodobým úpadkom poľského štátu a slovanstva. Vyzýva Sobieskeho, aby vstal z hrobu a znovu sa pustil do boja s nepriateľmi Slovanov: Hrobka temná, čo v pokoji kolembás slávu otčiny, rozpadni sa v mžiku! Vstaňže, ty, ktorý spíš, mužný Sobieski, v stánku tichosti! Historické zásluhy Jána Sobieskeho pre rozvoj slovanských národov vysoko vyzdvihovali aj Štúrovi žiaci: Eugen Šparnensis, Gustáv Draškóci, Ján Francisci, Bohuslav Nosák a Ján Tomeš. V druhej polovici 19. storočia sa ním začali zaoberať aj publicisti, autori populárnych článkov a historických esejí, ktoré sa objavovali v slovenských kalendároch, letopisoch a almanachoch. To znamená, že sa stal predmetom širokého čitateľského záujmu, ako o tom svedčí aj výskyt v novelistickej tvorbe Sama Tomášika a Ladislava Nádašiho-Jégého. Po vzniku slobodného štátu Cechov a Slovákov sa potreba národného a slovenského presvedčenia nepociťovala tak naliehavo. Prestalo byť súčasťou národno-obrannej aktivity proti Maďarom alebo Nemcom a stalo sa prirodzenou zložkou všeobecného historického vzdelania. To asi zapríčinilo, že sa postava Jána Sobieskeho vyskytla už iba raz — v historickom románe Fráter Johannes (vyšiel roku 1919) od medzivojnového prozaika Jozefa Bra- neckého. Román Fráter Johannes v medzivojnovom období patril medzi najpopulárnejšie prozaické diela. Roku 1936 vyšiel aj v poľskom preklade. Autor v ňom pútavou formou vykreslil drámu slovenského ľudu v boji proti Turkom. Dej sa odohráva v stredovekom Trenčíne, v hrdom meste na Považí, ktoré nesklonilo hlavu pred rozkazmi tureckého vezíra a na jeho zlovestné vyhrážky odpovedalo aktívnou obranou a protiútokmi. Z hľadiska našej témy je dôležitý záver Bra- neckého románu, v ktorom sa autor prenáša do prostredia viedenských bojov. Keď sa trenčianski mešťania dopočujú o pochode poľského vojska na Viedeň, kde sa má odohrať boj s mohutnou tureckou armádou, okamžite organizujú pluk slovenských dobrovoľníkov na pomoc Poliakom. Slovenský pluk pod vedením frátra Johannesa, bývalého tureckého dôstojníka, sa ponáhľa k Viedni. Pri Bratislave sa však stretáva už iba s rozprášenými zbytkami armády, ktorá bezhlavo uteká pred Poliakmi. Tu musíme pripomenúť jednu skutočnosť, na ktorú sa pri hodnotení Sobieskeho víťazstva zabúda. Preskúmali sme historické materiály o priebehu bojov a môžeme povedať, že porážka Turkov pri Viedni nebola konečná. Tá sa odohrala až o dvadsaťsedem dní neskôr na slovenskom území. Rozbité turecké útvary začali ustupovať východným smerom k Rábu (dnes Gyór v Maďarsku). Za Rábom bol brod cez Dunaj, ktorým prešli na slovenskú stranu. Zrejme dúfali, že Dunaj ich ochráni pred ďalšími útokmi poľskej armády. Prenasledovanie utekajúcich Turkov nastúpilo s istým oneskorením a nemalo patričný dôraz, takže Turci si mysleli, že sú už z najhoršieho vonku. Chceli sa čo najskôr dostať do svojich pevností v Parkane (dnes Štúrovo), Nových Zámkoch, Leviciach a Fiľakove. No na slovenskej strane ich začali prepadávať oddiely Slovákov, ktorí tiež mali s nimi mnoho nevybavených účtov. Ústup Turkov sa tým značne spomalil a pri Parkane ich znovu dopadli poľské vojská, ktoré spolu so slovenskými jednotkami zasadili Turkom posledný a rozhodujúci úder. To sa odohralo 9. októbra 1683 na západnom předpolí dnešného Štúrova. Po tejto porážke sa Turci už nespamätali a postupne sa zo Slovenska a Maďarska presúvali na Balkán, PhDr. Jozef Hvičš CSc. 20 [pageend20]Dedinka ’Ain Karem v zátiší údolia judských vrchov je vzdialená asi 8 km západne od Jeruzalema. Miesto bolo obývané už v bronzovej dobe okolo 3000 rokov pr. Kr. Do biblických dejín však ’Ain Karem definitívne vstúpil postavou sv. Jána Krstiteľa, predchodcu nášho Spasiteľa. Evanjelista Lukáš naráža na túto lokalitu pri opise návštevy Panny Márie u Alžbety: « V tých dňoch sa Mária vydala na cestu a ponáhľala sa do istého judejského mesta v hornatom kraji. Vošla do Zachariá- šovho domu a pozdravila Alžbetu » (Lk 1,39-40). Prvé cirkevné písomné dokumenty siahajú do šiesteho storočia. Pútnik Theodosius v r. 530 odhaduje vzdialenosť miesta, kde bývala Alžbeta, od Jeruzalema na päť míľ. Miestny liturgický kalendár Jeruzalemskej cirkvi spomína, že púť do svätyne spravodlivej Alžbety v dedine Enqarim sa konala v deň 28. augusta. Byzantské obdobie sa obmedzuje iba na spomienku Alžbety, ale v stredoveku sa vynára v ’Ain Karem aj iná svätyňa k úcte Zachariáša a narodenia sv. Jána Krstiteľa. Dnešný pútnik pamätného miesta môže navštíviť dva kostoly. Jeden, situovaný na kopci, pripomína návštevu Panny Márie u Alžbety, druhý, v strede dediny, narodenie slávneho predchodcu Pána Ježiša. Asi 2 km západne od ’Ain Karem sa nachádza kláštor «Sv. Jána na púšti », kde sa podľa evanjeliovej tradície zdržiaval v ústraní sv. Ján Krstiteľ: « Chlapec rástol a mocnel na duchu a žil na púšti až do dňa, keď vystúpil pred Izrael » (Lk 1,80). Pútnici môžu vkročiť do pamätnej jaskyne a do kláštora, ktorý vznikol za čias križiakov. Dnes sa na tomto teréne, ktorý patrí Otcom františkánom, nachádza komunita melchítov. Vráťme sa však k titulu nášho článku. Jeho cieľom je priblížiť čitateľovi miesto, kde bol Zachariášov dom, v ktorom sa narodil sv. Ján Krstiteľ. Podľa Lukášovho evanjelia dieťa bolo obřezané na ôsmy deň. Zachariá- šovi sa rozviazali ústa a jazyk a prorokoval naplnený Duchom Svätým. Z úst starého židovského kňaza zaznel pamätný hymnus Benedictus (Lk 1,68-79), ktorý sa modlíme každý deň v rannej modlitbe liturgie hodín. Kostol sv. Jána Krstiteľa bol postavený na základoch byzantskej svätyne v 12. storočí, ale za krátko potom ho zničili Saracéni. Bol obnovený až v druhej polovici 17. storočia a sprístupnený širokej verejnosti. Dnešná konštrukcia budovy pozostáva z troch lodí, ktoré su rozdelené štípami a z kupoly. Hlavný oltár je zasvätený sv. Jánovi Krstiteľovi, vedľajší na ľavej (južnej) strane sv. Alžbete. Na konci severnej lode, vpravo od hlavného oltára zostupuje rad schodov do jaskyne, ktorá patrila do Zachariášovho domu. Tam sa podľa tradície narodil sv. Ján Krstiteľ. Mramorový oltár veľkej umeleckej hodnoty predstavuje niektoré scény zo života predchodcu Pána Ježiša. Nad oltárom sa nachádzajú ikony, ktoré vyzývajú návštevníka k modlitbe a rozjímaniu na tomto svätom mieste. Pri stavbe súčasného priečelia kostola v r. 1885 bola objavená kaplnka v dĺžke 12.10 m s mozaikou na dlážke, ktorá sa nachádzala v presbytériu a dva hroby. Motívy kvetov, pávov a prepelic na mozaike sprevádzal nápis v gréckej reči: « Buďte pozdravení Boží mučeníci ». Archeologické štúdiá potvrdili, že ide o byzantskú kaplnku, ktorá bola postavená k úcte hrobov mučeníkov z rímskych čias. Nevylučuje sa možnosť, že v týchto hroboch boli uložené pozostatky sv. Neviniatok. Túto hypotézu potvrdzuje zmienka mnícha Epifánia (7.-8. stor.) o dvoch jaskyniach na západe Jeruzalema, v ktorých sa nachádzajú pozostatky sv. Neviniatok. Archeologické vykopávky, ktoré uskutočnil Otec P.S. Saler v r. 1941-42 potvrdili, že pod budovou dnešného kostola sa nachádzajú nielen základy spomínanej byzantskej kaplnky, ale aj domu z rímskych čias. Aj dnes môžeme na východnej strane kostola vidieť zvyšky vlysu z rímskeho obdobia. Neskorší obyvatelia vyryli do skaly, kde bol umiestnený vlys, hrobky. Otec Saler nad základmi rímskeho domu odokryl ďalšiu byzantskú kaplnku s troma loďami a jedinou apsidou s rozmermi v dĺžke 13,10 m a šírke 8,30 m. Aj v tejto kaplnke dlážka bola vyzdobená mozaikou v rozličných farbách. Na južnej strane kaplnky bola objavená jaskyňa s veľkým množstvom nádob z Kristových čias. Ďalším dôkazom, že miesto bolo obývané už za rímskej okupácie bol nález sošky Venuše a mramorový úlomok, ktorý pravdepodobne znázorňoval milenca Venuše Adona. O prijatie dnešných pútnikov v kostole sv. Jána Krstiteľa sa starajú Otcovia františkáni. Pútnici môžu navštíviť nielen priestory kostola, ale aj malé múzeum, ktoré sa nachádza v sakristii. Vykopávky nie sú sprístupnené verejnosti, ale ich možno vidieť cez zamre- žované dvere. Na vnútornej strane múra okolo pozemku kostola a kláštora františkánov v posledných rokoch bola inštalovaná modlitba Zachariáša v rozličných jazykoch. Ide o panel z keramiky (2 x 1,4 m), ktorý pozostáva z jednotlivých tehličiek (20 x 20 cm). Zatiaľ chýba Benedictus v slovenčine. Vo Sv. zemi veriaci nášho národa už dali umiestniť modlitbu Otčenáša v Jeruzaleme, krásnu mozaiku Panny Márie Sedembolest- 21 UMIEST1ME TABULU SO SLOVENSKÝM TEXTOM CHVÁLOSPEVU ZACHARIÁŠA TAM, KDE BOL PRVÝ RAZ VYSLOVENÝ [pageend21]nej v Nazarete a Magnificat, ktorý sa nachádza v kostole Navštívenia Panny Márie v samotnom ’Ain Karem. Potešujúca zvesť je, že ešte sa nachádza dostatok miesta, aby sme mohol zhotoviť tento kresťanský hymnus aj v našej rodnej reči. Čakacia lehota kvôli rastúcemu záujmu je asi jeden rok. Predpokladaná cena za zhotovenie objednávky činí okolo $ 2000. Modlitba Benedictus je súhrnom teológie Starého zákona a viery vyvoleného národa vo Vykupiteľa. Učí človeka poznávať Boha, ktorý miluje a odpúšťa hriechy. Jeho posolstvom je pokoj, ktorý je najvýšším dobrom pre ľudského jedinca a v Kristovi mu umožňuje kráčať za cieľom večného života a zvítaziť nad smrťou. V novom vývoji udalostí v strednej Európe sa nám ponúka možnosť poďakovať sa so Zachariášom za svetlo náboženskej slobody, ktorá nám 40 rokov chýbala. Slovenskí veriaci, ktorí majú vážny záujem podporiť túto iniciatívu, môžu sa spojiť s príslušnými miestnymi duchovnými, so Slovenským Ústavom sv. Cyrila a Metoda v Ríme, alebo napísať priamo na adresu: Rev. Ján Majerník, Studium Biblicum Franciscanum, P.O.B. 19424, 91193 Jerusalem, Israel. Ako venovanie v pravom alebo ľavom dolnom rohu mozaiky možno napísať: « Slovenskí katolíci s vďakou Najvyššiemu za znovuzískanú náboženskú slobodu». Jozef Kutarňa, salezián, ktorý päť rokov študoval na Pápežskej saleziánskej univerzite v Ríme, zakončil svoje štúdiá doktorskou prácou. Jeho obsiahla práca mala za tému: I voti nelle Costituzioni salesiane dal- le loro origini fino al 1875 — Rehoľné sľuby v Saleziánskych konštitúciách od ich začiatku po rok 1875. Svoju prácu obhájil Otec Kutarňa 8. februára pred komisiou za prítomnosti Otca biskupa Dominika Hrušovského, Otca Kočíka, direktora saleziánskej slovenskej komunity v Ríme, viacerých saleziánov Slovákov, Slovákov z vlasti a viacerých priateľov spoluštudentov z rozličných krajín sveta. Tešíme sa úspechu nášho spolubrata a prajeme mu, aby tú Spiritualitu, v ktorej sa chcel špecializovať, vedel druhým prednášať a viesť tak svojich spolubratov k prehĺbeniu saleziánskeho dedičstva aj na našom Slovensku. Na Popolcovú stredu večer začali naši študenti-seminaristi v ústave svätého Cyrila a Metoda duchovné cvičenia pod vedením školského radcu Otca Turanského. Zahĺbili sa do duchovných myšlienok, ktoré im v kázňach prednášal Otec Ján Berna- dič. Kázne, duchovné rozhovory, hlboko prežívaná svätá omša, dobré sväté spovede, uzobranosť, modlitby, svätý ruženec, to všetko napomáhalo, aby sa naši chlapci obnovili na duchu, premýšľali nad svojím životným povolaním a kresťanským poslaním. V tomto čase sa niektorí slovenskí kňazi, čo pracujú medzi našimi krajanmi vo svete, dožili životných jubileí. Bude teda vhodné, keď si na nich spomenieme Otec ŠTEFAN DUBOVSKÝ, salezián, sa 11. marca dožil 60 rokov. Narodil sa v Radošovciach. Študoval v šaštíne, Trnave, v Taliansku a teologické štúdia v Anglicku. Za kňaza bol vysvätený v Sherfield 5.7.1959. Po vysviacke odišiel pracovať do Austrálie. Tu popri práci v saleziánskych ústavoch, pracuje aj medzi našimi krajanmi, najmä po smrti Otca Strnisku. Otec JOZEF HUTA, salezián, sa dožil šesťdesiatky 13. marca. Narodil sa v Bojničkách 13. marca 1930. Teraz pracuje medzi našimi krajanmi v severnom Nemecku. Jeho veriaci oslávili jeho šesťdesiatku, jeho tridsiate výročie vysviacky (bol vysvätený 1.7.1960 v Bollengu) a jeho meniny v nedeľu 18. marca v Essene, v Nemecku. Blahoželáme! Otec VOJTECH ZEMAN, salezián a mníchovský farár pre Slovákov oslávil svoju šesťdesiatku 28. marca. Narodil sa v Novej Bani 28. marca 1930. Roku 1951 opustil Slovensko a študoval filozofiu v Taliansku. Roku 1953 ho poslali predstavení do Argentíny, kde pokračoval v štú- diaách a roku 1958 bol vysvätený za kňaza. Desať rokov pracoval v Para- guaji, potom bol pár rokov misionárom medzi Slovákmi vo Švédsku a od roku 1980 pracuje medzi našimi krajanmi v Mníchove. Jeho farníci mu pripravili peknú slávnosť pri príležitosti jeho životného jubilea. Otec JOZEF OCHABA, salezián, oslávi zasa svoju sedemdesiatku v Paríži. Narodil sa 29. marca 1920 v Štefanovej. Roku 1950 odišiel do zahraničia a 1. januára 1951 bol v Turíne vysvätený za kňaza. Odišiel potom pracovať do Francúzska. Popri práci v saleziánskych ústavoch rád vypomáhal aj v pastorácii pre krajanov. Teraz sa nachádza v in- špektoriálnom dome v Paríži a venuje sa rozličným úradníckym prácam. 22 J. Majerník OBHÁJIL SVOJU DOKTORSKÚ PRÁCU DUCHOVNÉ CVIČENIA NAŠICH ŠTUDENTOV-SEMINARISTOV ŽIVOTNÉ JUBILEÁ SRDEČNE BLAHOŽELÁME [pageend22]Podtitul výrazne pripomína, že obsahom knižky je úcta k Panne Márii, ako sa ona prejavuje vo viere Cirkvi a v dôvere veriaceho ľudu. Autor v úvode pripomína, že všetci veriaci by mali dobre poznať Pannu Máriu, lebo ona je » najvynikajúcejším vzorom viery, lásky a dokonalej jednoty s Kristom », ako hovorí pápež Pavol VI. Teda čím lepšie budú kresťania poznať Pannu Máriu, tým lepšie sa im podarí žiť s Ježišom Kristom, Vykupiteľom sveta. Knižka sa delí na dve časti. V prvej časti sú uverejnené niektoré mariánske dokumenty Učiteľského úradu Cirkvi. Je tu publikovaná aj mariánska encyklika Jána Pavla II. MATKA VYKUPITEĽA. Druhá časť obsahuje vyše sto príkladov o synovskej dôvere veriacich k Panne Márii a mimoriadne spôsoby ako ona na ňu odpovedala. Knižku odporúčame všetkým tým, čo chcú prehĺbiť svoju úctu k nebeskej Matke. Milan S. Ďurica: JOZEF TISO, slovenský kňaz a štátnik, I. diel, 1887-1939. Vydal Piovan Editore, Abano Terme, Taliansko roku 1989 pod záštitou Výskumného strediska dejín Východnej Európy pri Pádovskej univerzite. Strán 318. Cana 30.000 lír alebo protihodnota v iných menách. Autor v úvode priznáva, že sa « podujal na tento pokus o načrtnutie životopisu dr. Jozefa Tisu » pobádaný mnohými slovenskými priateľmi, ktorí « cítia osobitnú potrebu poznať vo svetle historických zistení nevšednú osobnosť slovenských dejín ». Aj keď si je autor vedomý, že « tieto životopisné črty nemôžu si nárokovať vyčerpávajúcu definitívnosť », predsa však nechcel držať pre seba obsah tisícov diplomatických a iných dokumentov s priamym alebo nepriamym vzťahom k osobe a činnosti dr. Jozefa Tisu, ktoré preštudoval najmä v nemeckých, ale aj rakúskych, amerických, poľských a čiastočne aj francúzskych, izraelských, talianskych, belgických a švajčiarskych archívnych fondoch a úradne publikovaných vydaniach dokumentov. Okrem týchto úradných fondov mal možnosť nahliadnuť aj do niekoľkých súkromných archívov súčasníkov dr. Jozefa Tisu, vypočuť a zaregistrovať určitý počet svedectiev tak zo strany Slovákov, ako aj príslušníkov iných národov, ktorí dr. Jozefa Tisu poznali a s ním spolupracovali. Zohľadnil tiež všetku prístupnú literatúru historickej a memoárovej povahy. Na základe týchto dokumentačných materiálov zostavil teda prof. dr. Milan S. Ďurica, na slovo vzatý historik, prvý diel životopisu dr. Jozefa Tisu, ktorý on zo skromnoti nazýva « životopisnou črtou ». Ide však o knihu mimoriadnej hodnoty historickej, národnej i morálnej. Knižka je určená širším čitateľským kruhom a je písaná v popularizujúcej forme, ktorá však nijako neumenšuje prísnu vedeckosť diela. Kniha nechce byť dajakou oslavnou ódou, ale prácou, v ktorej sa autor usiloval zistiť historickú pravdu o živote JOZEF TISO 1/ J887-1939 Milan S. Ďurica PIOVAN EDITORE a dielo človeka, ktorý ako vzorný kňaz, nadšený slovenský politik a prvý prezident Slovenskej republiky zanechal v slovenskom národe nezmazateľnú stopu. Tohto slovenského dejateľa majú Slováci neodcu- dziteľné právo, ba svätú povinnosť poznať. « Lebo národ, — pripomína autor v úvode — ktorý nepozná svoju minulosť, riskuje aj stratu vlastnej identity. » Nazaujatý čitateľ dostáva do rúk svedectvo mimoriadnej hodnoty, presnú duchovnú fotografiu tohto veľkého slovenského muža. Sme istí, že kto si toto dielo prečíta, vymaže zo svojej mysle, ak ich náhodou má, rozličné karikatúry, ktoré vyrobili nepriatelia Tisu, aby ho zhanobili, očiernili a predstavili vo falošnom svete, pre svoje politické ciele a machinácie. Čudujeme sa, že takéto závažné dielo je ešte aj dnes na Slovensku bojkotované. Ale netreba sa tomu diviť. Netopierí výrobcovia karikatúr sa boja svetla a pravdy, aj keď často z ich úst počuť slová: « Pravda zvíťazí ». My takýmto privolávame slová evanjelia: « Pravda vás os- Inhndíl » 23 na kultúrnom poli RAFAEL ČERNÝ Poznáte Pannu Máriu? A.J. POZNÁTE PANNU MÁRIU? Panna Mária vo viere Cirkvi a v dôvere veriaceho ľudu. Zostavil Rafael Černý, SDB. Obálku navrhol Andrej Pauliny, SDB. Vydal Slovenský ústav svätého Cyrila a Metoda v Ríme roku 1989 ako 7. zväzok edície Mária. Strán 212. Výrobná cena 4 doláre USA. [pageend23]Pre mňa je to celkom jasné 25. januára 1990 v lietadle, v ktorom cestoval Svätý Otec Ján Pavol II., sa odohrala improvizovaná tlačová konferencia s novinármi. Aura Miguel, portugalská žurnalistka, sa obrátila na pápeža touto otázkou: «Svätý Otče, v Portugalsku mnohí veria, že udalosti, ktoré sa odohrávajú v strednej a východnej Európe, už predpovedala Panna Mária vo Fatime. Vy, ako pápež, poznáte aj tretiu časť fatimského posolstva. Čo si o tom myslíte? » Svätý Otec, usmievajúc sa, odpovedal: « Problém je v tom, čo ľudia veria a čo ľudia vedia. » A potom pokračoval tak trochu v sibylskej forme: « Istotne, táto dôvera ľudí v Pannu Máriu je teologicky oprávnená, lebo vieme, že Panna Mária je Matkou všetkých ľudí a všetkých národov. A všetko to, čo sa prežíva v Rusku a v krajinách východnej a strednej Európy, deje sa pre záchranu a pre lepšie rešpektovanie ľudských práv, ľudskej osoby. Preto môžeme tieto udalosti pripísať starostlivosti Matky Božej. V tomto zmysle, teologicky, môžeme prijať presvedčenie Portugalcov a toľkých iných ľudí. Samozrejme, v tomto zmysle zjavenia vo Fatime, zjavenia súkromné, sú v súlade s učením viery. Tento súhlas s učením viery nechce vchádzať do podrobností. Z druhej strany aj najväčší znalcovia učenia viery sú veľmi radi, keď vidia, že to alebo ono slovo, to alebo ono prisľúbenie, aj po rokoch sa dajakým spôsobom a v dajakej miere uskutočňuje. » Medzinárodný časopis « 30 giorni » (tridsať dní), ktorý vychádza aj v portugalčine, poprosil žurnalistku, aby text rozhovoru so Svätým Otcom poslala aj sestričke Lucii, ktorá jediná žije z troch omilostených detí, čo videli Pannu Máriu. Dnes už 82-ročná sestrička text prijala a komentovala ho listom z kláštora svätej Terézie v Coimbre z dňa 19. februára 1990. Dovolila tiež, aby list bol uverejnený. Hľa, obsah listu: « Úplne súhlasím s tým, čo povedal Svätý Otec v odpovedi na otázku o udalostiach, čo sa odohrávajú na Východe a v Rusku. Myslím, že ide o Boží zásah do dejín sveta, aby ho oslobodil od nebezpečenstva atómovej vojny, ktorá by ho mohla úplne zničiť. Je to zároveň naliehavá výzva k ľudstvu o živšiu vieru, o dôvernejšiu nádej, o účinnejšiu lásku k Bohu a k blížnemu, vo vzájomnom rešpekte pre hodnosť, práva a život ľudskej osoby. Je to tiež výzva zachovávať prikázania Božieho zákona tak, ako boli zverejnené na počiatku: « Nezabiješ. Nezosmilníš. Nepokradneš. Nebudeš krivo svedčiť voči svojmu blížnemu. Nebudeš žiadať bývanie tvojich blížneho... jeho manželku... a ani nič, čo mu prináleží » (Dt 5,6). « Milovať budeš Pána tvojho Boha... (a) Miluj svojho blížneho, ako seba samého » (Mt 22,39). Parížsky brat Efraim, zakladateľ charizma- tického hnutia « Lev z rodu Júdovho », napísal: « Svätý Otec sa zveril Frossardovi, že treba vďačiť Panne Márii za pád berlínskeho múra a za udalosti v strednej a východnej Európe. » Frossard sa o tom vyjadril: « Slová, ktoré citoval brat Efraim, nie sú celkom presné. Tým však nechcem povedať, že sú nepravdivé. Ja však hovorím: Nezdá sa mi nelogické, že to, čo sa udialo na Východe je dôsledkom prisľúbení Panny Márie vo Fatime. Že ide o istý druh zázraku, je pre mňa celkom evidentné. Lebo nikto nie je schopný dať mi rozumové a politické vysvetlenie toho, čo sa tam udialo. Nikto! » SLOVENSKÉ HLASY Z RÍMA ROČNÍK 39 - 1990 SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizzazione del Tribunále di Roma n. 17112 del 3 Febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70%). Vydáva Slovenský ústav svätého Cyrila a Metoda v Ríme. Rediguje Andrej Pauliny s redačným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo Švajčiarsku a vo švédsku na adresy tamojších slovenských katolíckych misií. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V USA na adresu Rev. Ján Ondič, 18. S. Chestnut St., TRESCKOW, Pa. 18254. Naša adresa: Istituto Slovacco dei Šanti Cirillo e Metodio, casella postale 6175, 00100 Roma, Italia. Korešpondenciu a príspevky posielajte na adresu: Slovenské hlasy z Ríma, Istituto Slovacco dei Šanti Cirillo e Metodio, Via Cassia 1415, 00123 Roma - La Storta, Italia. Tlačí Typografia Ugo Detti, Via Girolamo Savonarola, 1 - 00195 Roma. A. Rajčan [pageend24]