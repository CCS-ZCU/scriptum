ČESKOSLOVENSKY SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXIII Prosinec 1973 Číslo 10 ČESKOSLOVENSKÉ SOKOLSTVO V ZAHRANIČÍ Jan Waldauf V připomínkách k navrhovaným změnám stanov našeho ústředí došla také jedna, jejíž obsah spočíval v tom, že označení »Ceskosloven- ské« a »v zahraničí« ve jméně naší organi ace jsou nevhodná, nesprávná a navíc zcela nepřijatelná pro mnoho osob, které prý právě pro tato označení do našich řad nevstupují. Podle tohoto názoru, jako obyvatelé a ve většině i občané států, v nichž naše jednoty působí, jsou prý tam členové doma, a nejsou tedy »v zahraničí«. A protože mají jiné, než československé státní občanství, nejsou a nemohou prý ani být »československými« Sokoly. Zajímavé je, že tato námitka proti našemu jménu byla vznesena příslušníkem emigrace po r. 1948. Nevznesli ji příslušníci jednot, kde Sokol působí již řadu generací a kde převážnou většinu tvoří členstvo, narozené již v zemích jejich působnosti (na př. Rakousko, Francie, Argentina). Ovšem, nic nového pod sluncem! Při pročítání starých amerických sokolských časopisů zjistíme, že takto a podobně se argumentovalo již dávno. Tak na příklad »Sokol Americký«, věstník amerického Sokol- stva, uveřejnil před 80 lety, v únoru 1894 (ročník XVI., č. 2) úvodník s nadpisem »Význam Sokolstva v Americe«. V článku je uvedeno mimo jiné toto: [pageend1]»Považujeme se za bratry Sokolů v Čechách. Co je bolí, bolí i nás — čeho oni se dopínají, to i my rádi bychom viděli skutkem. Jenom žel, že i v našich řadách vyskytují se jednotlivci, jimž po vznešenost duchovní úplně jest cizí a již ve své obmezenosti duševní rádi by viděli, aby jednoty sokolské vší součinnosti a spojení s bratry v Čechách se zřekly a přetvořily na pouhé kluby sportovní. Lidi takoví spíše politování než hany zaslouží, neboť zajisté působily na ně nepříznivé okolnosti, jež šlechetnějším citům v srdcích jejich vzklíčiti nedaly. Obme- zenci ti obyčejně tvrdívají, že když jsme v Americe, pouze o Ameriku se máme starati. Ubohá Amerika! Ta by as šeredně pochodila, kdyby jen sami takoví lidi o ni se starali! Dobrý Čech může být též dobrým Amerikánem, odpadlík však, který nechce znát lid, z něhož pošel, který nectí zemi rodičů svých — ten nikdy ani dobrým Američanem nebude, poněvadž mu k tomu vlastnosti schází. Sokolstvu americkému připadá též úloha nejen udržeti, ale též vyniknouti národnosti české v Americe. Buďme Čechy všude: v rodinách, spolcích i veřejnosti. Pěstujme českou řeč všude, na školách, v tělocvičnách, ve schůzích i v domácnostech. Snažme se státi takovými, aby český Sokol v Americe byl vzorem.« Potud tedy »Sokol Americký« z roku 1894. Mnohé z toho, co bylo tehdy napsáno, platí i dnes. A nejen v Americe. Zamysleme se ale nyní nad označeními v našem jméně, která jsou prý většině tak nepřijatelná. Domnívám se, že i největší odpůrce označení »Československé« v našem názvu by měl nesmírně těžkou práci přesvědčovat, že základním zdrojem veškeré sokolské činnosti kdekoliv ve světě není myšlenková podstata československého sokolství; že na příklad Sokol v Kanadě nevznikl přenesením sokolské myšlenky z vlasti sokolské — Československa, že naopak jde o původní výtvor této země a že to není tedy Sokol československý, nýbrž kanadský. Nezaujatý pozorovatel lehko zjistí, že s výjimkou případného užívání řeči země svého působení, Sokol, na příklad ve Francii, svou činností a praxí se neliší od Sokola v Austrálii nebo ve Svédsku, že Sokolové mají stejný cíl a stejné tužby bez ohledu na to, zda svou činnost vykonávají v Rakousku, v Belgii, či v Argentině. Není proto těžké dokázat, že při sokolské činnosti všude ve světě jde o myšlenku československého Sokola působící v různých zemích. Nebyl toho náš loňský slet ve Vídni nejlepším a zcela přesvědčivým důkazem? Třeba také dodat, že po celou dobu trvání Sokolstva všechny sokolské jednoty, působící v různých zemích, byly vždy, od svého vzniku, součástí České, později Československé obce sokolské a že tyto jednoty tvořily její dvě župy — Dolnorakouskou (později Rakouskou a nyní Vídeňskou) a Zahraniční. Po celá desetiletí žádné z těchto jednot nebyl na závadu název »Česká« nebo »Československá« obec sokolská nebo Župa »Zahraniční«. 146 [pageend2]Okolnost, že z důvodů historických, zeměpisných i politických Sokolstvo v Americe nebylo součástí COS, na této skutečnosti ničeho nemění, bkboť také americké Sokolstvo, stejně jako sokolské jednoty ve všech zemích, se po celou dobu svého trvání vždy a hrdě hlásilo k označení »české« nebo »československé«. Stačí jen uvést několik příkladů: Když před 82 lety, v r. 1891 bylo konáno v Praze »veřejné cvičení České Obce Sokolské spojené se sjezdem všesokolskýmcc, jak uvedeno v »Sokole Americkém« z února 1891 (ročník XII, č. 2), vyzvalo vedení amerického Sokolstva k účasti své členstvo »by Sokolstvo americké nescházelo v zlaté Praze, až celá rodina sokolská vyšle tam zástupce své«. Sokol v Americe se zcela samozřejmě považoval za člena »česko- slovanské« rodiny sokolské. Že Sokolstvo v Americe i během všech dalších let se považovalo za české a československé Sokolstvo, působící v Americe, je dále dobře patrno z toho, že při VII. sletu všesokolském v Praze 1920 dalo podnět k zahájení jednání o sloučení s Československou obcí sokolskou, jak dokazuje úřední dopis ČOS, zaslaný Americké Obci Sokolské, v němž bylo m. j. uvedeno: »Otázka sloučení veškerého Sokolstva československého doznala ve schůzi výboru ČOS, konané 11. a 12. prosince 1920, mimořádně vřelého přijetí.« Když pak 30. srpna 1921 byl utvořen svaz, sdružující obě sokolské organizace v USA (Americkou Obec Sokolskou a Slovenskou Tělocvičnou Jednotu Sokol v USA) — aby bylo dokumentováno, jak bylo zdůrazněno ve vydané resoluci, že »Češi a Slováci tvoří jeden národe, název této organizace zněl »Svaz Československého Sokolstva v Americe«. Také v dnešní době Sokol v Americe se vždy a hrdě hlásí k svému československému původu. Stačí jen prolistovat čísla věstníku AOS »American Sokole, kde v článcích, česky i anglicky psaných, je o tom celá řada důkazů. Výstižně to bylo na příklad vyjá lřeno ve výzvě k XII. sletu AOS, kde bylo uvedeno m. j.: XII. slet Americké Obce Sokolské znovu dokáže, »že sokolská myšlenka, jež byla na naši americkou půdu přinesena již před 104 lety, je plna svěžesti a že sem přišla, aby zde zůstala navždy, e (American Sokol, leden 1969, ročník XC , č. 1). Ve stejném čísle, v článku určeném nově zvol ným činovníkům, je pak uvedeno: »Potlačením posledních zbytků svobody v zemi zrodu Sokola, celá tíha pokračování v činnosti sokolské doléhá nyní na Sokoly ve svobodném světě a zvláště na Sokoly ve Spojených státechcc. Sokolům, žijícím a pracujícím v Americe již po celou řadu generací, název »československý« na závadu není, naopak se k němu vždy hrdě hlásí. Má být na závadu nám, kteří v zemích svých nynějších pobytů žijeme jen několik let? 147 [pageend3]Pohlédněme nyní ještě blíže na označení »v zahraničí«. Ponechá- me-li stranou hledisko historické, zbývá nám otázka, jak označit organizaci, aby již její jméno naznačovalo, že jde o svazek členů — jednot, působících v mnoha zemích. Při organizaci, která působí v zemi jedné, je to jednoduché. Proto název »Svaz Československého Sokolstva v Americe« jednoduchým dodatkem »v Americe« byl zcela jasný a nepotřeboval dalšího vysvětlení. Obdobný název pro organizaci naši — »Československý Sokol v Anglii, Argentině, Austrálii, Belgii, Francii, atd., atd.« zřejmě již z praktických důvodů není možný. Bylo proto zcela logické pokračovat v tradici ČOS, která jednoty v různých zemích sdružovala v župě »Zahraniční«, a již z toho důvodu k jménu »Československé Sokolstvo« připojit označení »v zahraničí«. Až dosud toto označení plně vyhovovalo a nebylo překážkou pro získávání dalších členů. Ostatně i mnohé jiné organizace nesou toto označení a není známo, že by proto měly potíže u svých členů. Jen namátkou připomínám úspěšnou činnost Svazu Čs. sportovců v zahraničí. Nikde ovšem není ustanoveno, že jen toto označení je jedině správné a že nemůže být změněno, najde-li se označení lepší, lépe vyhovující. Jako Sokolové se řídíme Tyršem, který nás nabádal, abychom neustále zkoumali »zda by snad přece nemohlo všechno být též jinak a ještě lépe« a jeho výrok »Mějme odvahu k opravám a dodatkům v našem směru« je pro nás i v této věci směrodatným vodítkem. Závěrem lze jen konstatovat, že je škoda, že došlá námitka byla vznesena v duchu čistě negativním! Je námitkou proti názvu, ale nepřináší návrh na název jiný, lepší a vhodnější! Proto až do doby, než naši členové nabudou přesvědčení, že dosavadní název byl měl být nahražen jiným, lépe a přesněji vyjadřujícím cíl, smysl a ráz naší činnosti, budeme se všichni hrdě hlásit k našemu »Československému Sokolstvu v zahraničí«! Věříme, že je našim úkolem v zahraničí, abychom z bohatých darů československého ducha přispěli svou vlastní hřivnou. Neboť nepřišli jsme do této země jako chuďasové, abychom tu sbírali drobty u bohatého kanadského stolu. Přišli jsme jako synové a dcery národa, jehož veliká a slavná historie zůstane naší i pokolení příštích chloubou, jako synové a dcery národa, jehož všelidské a sokolské ideály zařazují je mezi přední národy světa. Buďme hlasateli ideálů československého národa před světem i před Kanadou, prokažme jí, že novému světu poslal náš národ lid uvědomělý, vyspělý, mravně silný a odhodlaný věrně hájit zásady zakladatelů Sokola, bratří Tyrše a Fůgnera. To je velký náš cíl! Felix Koeppl (1954) Svým čtenářům a všemu sokolskému bratrstvu, ve svobodném světě i v okupované vlasti, přejeme příjemné prožití svátků vánočních; do Nového roku pevné xdraví, sílu, svornost a lásku bratrskou! 148 [pageend4]SESTRA MARIE SHERLOVÁ - 75! Na začátku prosince t. r. oslavila pětasedmdesát roků sestra Marie Sherlová, dlouholetá členka Tělocvičné Jednoty Sokol Masaryk v Montreale, vzorná a obětavá pracovnice a bývalá starostka montreálské jednoty. Sestra Sherlová se narodila v Praze, kde žila až do roku 1934, kdy odjela s manželem do Indie, nejdříve na dva roky a potom, v roce 1938 natrvalo. V Indii se manželé Sherlovi během druhé světové války plně zapojili do čs. odbojové práce, která se tam soustřeďovala v »Československých spolcích.« Těchto bylo několik — v městech se známými jmény jako Calcutta, Bombay, Lahore, Hyder- bad a v baťovských střediscích, zejména v Batanagaru. Manželé Sherlovi působili v Čs. spolku Bombay; sestra Sherlová byla činná v mnoha oborech, kde všude zastávala různé vrcholné funkce. Vydávala také časopis pro čs. děti »Našim dětem«, který byl rozesílán do mnoha zemí od východní Afriky až po Burmu, a redigovala rovněž »Zprávy Čsl. spolků«. Po skončení války zůstali manželé Sherlovi v Indii až do r. 1952, kdy přesídlili do Kanady. V Kanadě byl jejich přechodným domovem. Toronto (1952-1953), a od roku 1953 se na stálo usídlili v Montreale. Sestra Sherlová se ihned stala členkou Sokola Masaryk, v roce 1955 byla zvolena pokladníkem a tuto funkci vykonávala vzorně, obětavě a úspěšně po dvanáct let. Časem k funkci pokladníka přibylo též matrikářství s vybíráním příspěvků a po řadu let sestra Sherlová vykonávala též funkci hospodářského správce jednoty. Kromě toho pracovala pilně v sesterském odboru, organizovala dovoz žactva do cvičení a neúnavně se vzácnou vytrvalostí spolupracovala prakticky se všemi odbory, které kdy jednota měla. Nebylo vskutku podniku, kde by nebyl pociťován její účinný vliv. V roce 1968 byla sestra Sherlová zvolena starostou jednoty; do této funkce v čele jednoty byla znovuzvolená v r. 1969 a opět v roce 1971. Valná hromada v říjnu 1972 se usnesla jednomyslně, aby sestra Sherlová, v uznání jejích mimořádných zásluh o jednotu, zůstala 149 [pageend5]doživotním členem předsednictva jednoty. Sestra Sherlová se stará — a pomáhá starat — i nadále a za tuto neustálou, obětavou a záslužnou práci jí patří srdečný dík! Jubilantce jménem členstva jednoty Masaryk v Montreale i jménem sokolského bratrstva v Kanadě upřímně blahopřejeme k její pětasedmdesátce, přejeme jí do mnoha dalších let dobrého zdraví a životní pohody a věříme, že v našich řadách nám bude ještě dlouho pomáhat v naší práci sokolské. — zmd HLÍDKA VZDĚLÁVACÍ ZÍSKÁVÁNÍ DŮVĚRY Jan Fellmann Činovníci krajanských spolků včetně sokolských jednot si často s obavou stěžují, že jim nepřibývá členů tou měrou, aby to krylo úbytek způsobený odstěhováním, úmrtím, či vystupováním činných členů. Doma nám dorostenecká samospráva zajišťovala přirozenou posloupnost činovníků, ale zde venku tento zdroj nemáme. Je jasné, že potřebujeme soustředit! naše úsilí dvěma směry: 1. na výchovu následovníků a 2. na udržování a rozšiřování současného kmenového stavu. O prvém se chceme podrobněji zamyslet ve zvláštní úvaze později. Dnes si všimněme jedné příčiny, pro které ztrácíme možné spolupracovníky a uvažujme zda lze tomu zjevu zabránit, či předejít. Jedním z častých důvodů odchodu nebo přerušení členství je nedorozumění. Zde je velice vhodná příležitost pro vzdělavatele najít důvody k rozdílnosti názorů, zjistit podstatu různosti názorů a možnosti k jich vysvětlení. Velká míra trpělivosti a laskavosti je ovšem nutným předpokladem úspěchu. Zachování věrného okruhu oddaných členů pro sokolskou myšlenku a práci je cílem, kterého dosáhneme tím, že v našem myšlení, řeči i konání zůstane vedoucím činitelem poctivost, upřímnost a pravda vedoucí k naprosté vzájemné důvěře. Ve všem našem počínání řiďme se heslem bratra presidenta T. G. Masaryka: Pravda vítězí. Bratři vzdělavatelé, pošlete urychleně vzdělávací zprávy, které jsme měli dostat k 15. říjnu t. r. Slyš, polnice zní . . . Někteří z našich Čtenářů dosud neposlali předplatné. Prosíme, zaplaťte hned, abychom měli méně starostí. Nezapomeňte, že kdo rychle dává, dvakrát dává . . . 150 [pageend6]ČESKOSLOVENSKÝ SOKOL V ZAHRANIČÍ Časopis Ústředí Československého Sokolstva v zahraničí Ročník XXIII 19 7 3 Řídil Jan Waldauf Tiskem St. Joseph Press, Toronto, Ontario, Kanada [pageend7]OBSAH: Strana ČLÁNKY, ÚVAHY B. U.: Proč jsem Sokolem? _______ _________________ 50 Bělehrádková Marie: TGM a otázka rovnoprávnosti žen s muži_ 22 E. K. a M. P.: Rozloučení se Sokolem? __ ___________ ______ 74 F. R. J.: Politika v Sokole ___ __ ___ _ ________________ 34 Hanuš Jaroslav: X. sjezd Svazu čs. sportovců v zahraničí ___ 118 80 let Slovenské Sokolské Jednoty v New Yorku 132 Hřebík Antonín: XIII. slet AOS již 56. sletem amerických Sokolů 66 XIII. slet AOS vyzněl v nové vítězství sokolské myšlenky __ , 68 Sokolství Dr. Edvarda Beneše _________ 100 In the Shadow of Tyranny ________________ 134 K. J.: Buditel a uskutečnitel _ _____ ____________________ _ _ 19 Hrdinný zrak K. W.: Poslání Sokolstva ________________ ,______________ 129 M. K.: Buďme věrní sebe a svojmu národu! ________________ 1 Tyrš a Slováci ______________ _____________________ 56 Mileč Leoš: Za bratrem Josefem Hrbáčem _________________ 25 Provazníková Marie: Zemřela Blažena Martínková _________ 18 Výchova cvičitelů-úkol nejpřednější 113 Estetik dr. Miroslav Tyrš _____________ 133 Špánek Jiří: Antonín Švehla — Sokol ____________________ 98 Waldauf Jan: Závody amerického Sokolstva _____________ 72 Úspěch sletu v Torontě _____________________ 73 Československé Sokolstvo v zahraničí ____ „___ 145 — Wá — : Sokol a náboženství __________________________ 54 — : Poslední nazdar BÁSNĚ Josef Hora: Jediné srdce _______________________________ 5 Josef Čapek: Místo dopisu _______________________________ 33 Antonín Trýb: Za svobodu a pravdu _______________________ 49 HLÍDKA VZDĚLÁVACÍ Fellmann Jan: Cvičitel — vzdělávatel______________________ 4 TGM náš vzor _________________________ _ 24 Soustřeďujme síly __________________ 36 Chvalme maminky ___________________ _ ____ 53 Slety hovoří ______________________________ 84 Bratr Dr. Edvard Beneš _____________________ 106 K 28. říjnu ____________________ Slušnost a poctivost přežitkem? Získávání důvěry _____________ __________ __ 150 [pageend8]HOVOŘÍME K SOKOLSKÉ MLÁDEŽI M. Waitová: Zdraví, největší poklad 4 Láska k bližnemu ____________________ 21 O pozdravu _______________ 39 Každý má mať svoje presvedčenie ____________ 85 Máš strach? Láska k vlasti_____________________________ 136 SOKOLSKÝ TĚLOCVIK Rutte Miroslav: Sletová prostná — Za — : Sokolský pobyt v přírodě____________ 58 — : Cvičitel — vychovatel______________________________ 107 Příklad cvičitele ____________________________________ 117 Odbornost cvičitele __________________________________ 138 PROHLÁŠENÍ, RESOLUCE, POZDRAVY, POZVÁNÍ Pozvání na XIII. slet Americké Obce Sokolské ___ ___________ 3 POD ČAROU Af.: Sokolský svátek matek_______________________________ 62 Bedřich L.: Dvoje vítání — jedno loučení _____________ _____ 28 Fellmann Jan: Vzpomínka________________________________ 90 Jak to děláme ______________________________ 108 K. J.: Sokol a měna ____________________________________ 153 Malinovská L.: Teta Anda__________________________ _____ 46 Pecháček František: Rodná vesnice se probudila ... _____ 123 Vzpomínající Sokolka: 110 letě k narozeninám _ ___ 11 Z ÚSTŘEDÍ Nový výbor Ústředí Čs. Sokolstva v zahraničí 1973-1974 _____ _____ 6 Fond na cvičitelské a činovnické školy ____________________ 12 Schůze výboru 27. a 28. ledna 1973 _______________________ 13 Sokolská literatura ____________________________ -________ 87 Statistika Čs. Sokolstva v zahraničí ___ __ ___ __ 108 Schůze výboru 6. a 7. října 1973 __________________________ 141 VÝSTŘIŽKY ___ 104 OHLASY A NÁZORY Evropa volá a prosí ________________________________ ____ 27 Více kázně! Odpověď nespokojeným ___________________________ ______ 135 REDAKČNÍ A ADMINISTRAČNÍ 10, 60 [pageend9]VYOBRAZENÍ Josef Hrbáč __________________________________________ .. 25 Antonín Švehla a TGM při oslavě otevření Tyršova domu ___ 98 President Dr. E. Beneš a starosta ČOS br. Dr. A. Hřebík......... 103 Marie Sherlová ________________________________________ 149 ŽIVOTNÍ JUBILEA Karol Bednár — 75 _____________________________________ 99 František Kalkus — 70 7 Martin Lago — 60 8 Dr. Leopold Pospíšil — 75____ ________________ ___________ 99 Marie Sherlová — 75 ŽALOV Jaroslav Brejška __________________________ _________ _ — 116 Josef Hrbáč __________________________ — 25 Marie Kolomazníková ______________ ...... ________ _ 88 Blažena Martínková — Křížová __________________________ 37 Anna Skrýbová — Dr. Jaroslav Stránský .....________________________________ 107 ZE SOKOLSKÉHO SVĚTA Austrálie Brisbane Sydney Argentina Villa Dominico _________________________________________ 91 Župa Kanadská 120, 151 Edmonton Montreal____________________________ _________ 46, 95, 121 Ottawa Toronto Župa Vídeňská _________________________________ 28, 89, 122 Vídeň II ______________________________________________ 122 Vídeň III________________________________________ 29, 122, 153 Vídeň XI ___________________ 123 Vídeň XII/XV Vídeň XVI___________________________________ 30, 43, 123, 154 Župa Západoevropská Paříž Solothurn---------------- 124 Stockholm Švýcarský okrsek ____________________________________ 62, 94 Wiesbaden Winterthur _ ____ 127 [pageend10]ZE SOKOLSKÉHO SVĚTA AUSTRÁLIE SYDNEY Příslušníci jednoty se zúčastnili protestní demonstrace 21. srpna 1973 v hlavním městě Austrálie, v Canbeře, před budovou sovětského vyslanectví. Zúčastnilo se na 100 zástupců a delegátů čs. krajanských organisací a spolků z celé Austrálie. Byla ta důstojná akce při níž byl australské veřejnosti připomenut smutný osud naší vlasti kde náš národ trpí pod brutálním režimem diktovaným z Moskvy. V září byly uspořádány dva zdařilé nedělní výlety, určené především pro mládež, kterých se však zúčastnili i dospělí. První výlet, vedený br. Dr. Sudkem a náčelníkem jednoty br. O. Maříkem, vedl účastníky na »Evans Lookout« asi čtyři m'le za Katoombou, kde se vozy účastníků sjely v osm hodin ráno. Po krátké proravě následoval sestup do kaňonu malé říčky, místy po vyšlapané stezce, místy po kamenech a divokým bušem. Australský buš v ničem nepřipomíná vyšlapané a značené cesty v Krkonoších a tak překonání téměř 500 m výškového rozdílu mezi východištěm a dnem údolí se proměnilo v náročnou túru, kterou však všichni účastnici díky sokolskému výcviku statečně zdolávali. Po obědě u táboráku hluboko v kaňonu, kde byla vyrušena skupina zdivočelých koní, klokan a hejna červených papoušků, postupovali účastnfci až k soutoku s jinou říčkou tekoucí od Blackheathu a proti proudu této říčky po usilovném stouoání došli až ke 200 m vysoké stěně, nejtěžšímu úseku cesty. Vodopád padající z ohromné výše k našim nohám, pod námi nekonečný buš a strmé stěny údolí. Těžko popsat pocity starých trampů ze sázavských a jihočeských lesů. I řada našich dorostenců ještě pamatuje toulky po našich horách a lesrch. Neúnavný br. Mařík už vaří čaj, zatím co mv ostatní notujeme po stáru »Táboráku plápolej *. Odpoledne se rych’e krátí a my musíme nahoru po tisíci schodech, plazení po skále za pomoci ocelových lan. Šlo to těžko, ale podařilo se a zbývá ještě asi hodina chůze oo poměrně dobré cestě k našim vozům. Je večer a výlet skončil. Zbývá ještě dodat, že br. Dr. Sudek se připravuje na cestu do Himaláje, do Káthmandú (Nepal) odkud hodlá s výpravou vystoupit do oblasti Mount Everestu, začátkem příštího roku. ❖ ý ❖ Po každém pátečním cvičení jdou žáci a žákyně do české doplňovací školy, kde se jim obětavě a vzorně věnuje sestra Janíčková; učí je česky, aby nezapomněli, nebo aby se naučili, pokud již některé děti česky neumí. Děti se učí české písně, básně i tance. Pravidelná návštěva je kolem 15 žáků a žákyň. Na oslavě 28. října vystoupili také pěkným pásmem zpěvů a básní. - V. N. - SOKOLSKÁ ŽUPA KANADSKÁ Kanadský Sokol, okrsek Čs. Sokolstva v zahraničí, konal svou 17. řád ou valnou hromadu v neděli 11. listopadu 1973 v místnostech hotelu LaSalle v městě Kingston, Ontario. Prvním bodem jednání bylo přijetí dvou jednot do okrsku — jednoty Toronto, která se znovu přihlásila do Kanadského Sokola a nově založené jednoty Vancouver. Obě jednoty byly přijaty jednomyslně. Poté bvly přečteny pozd’av”é d->p!sy zaslané valné hromadě — od Ústředí Čs. Sokolstva v zahraničí, od br. J. Fellmanna, vzdělavatele Čs. Soko’stva v zahraničí a od br. F. Vidláka, člena výboru Ústředí. Po schválení zápisu o poslední valné hromadě okrsku, konané 21. ledna 1971 v Ottawě, podali zp"ávy odstupující činovníci: starosta br. V. Zajíc, jednatel br. F. Vidlák, náčelník br. K. Pinke, náčelnice s. D. Říčánko- vá, vzdělavatel br. V. Holan a pokladník br. V. Chochol. Zprávy bvly schváleny a odstupujícímu výboru uděleno absolutorium. V další části jednání byly podány zprávy o činnosti sokolských jednot v Kanadě, které podali: za jednotu »Masaryk« Montreal starosta br. V. Chochol, za jednotu Ottawa starosta br. K. Pinke a za jednotu Toronto starosta br. dr. J. Janků. Dále byly podány zprávy o činnosti jednoty Vancouver, o stavu jednoty ve Winnipegu, o možnostech obnovení jednoty v Norandě, jakož o možnostech ustavení 151 [pageend11]nových jednot v jiných místech Kanady, zejména tam, kde jsou větší krajanská střediska. Před poledním odročením valné hromady bylo, ve smyslu nových stanov Ústředí usneseno, aby na místo dosavadního pojmenování nový název svazku kanadských jednot zněl »Sokolská župa Kanadská«. Ve styku s kanadskými úřady, a vzhledem k tomu, že úředními jazyky Kanady jsou řeč anglická i francouzská, bude používán jednotný zjednodušený název, použivatelný v obou jazycích, »Sokol Canada«. Po polední přestávce bylo další jednání valné hromady zahájeno zprávou kandidátní komise. Po rozpravě bylo pak přikročeno k volbám a na nové dvouleté období 1974- 1975 byl výbor Sokolské župy Kanadské zvolen v tomto složení: Starosta br. Vladislav Zajíc (Montreal), I. místostarosta br. Otto Stehlík (Toronto), II. místostarosta br. Karel Pinke (Ottawa), náčelník br. Jan Waldauf, náčelnice s. Vlasta Waldaufová (oba Toronto), vzdělavatel br. Jaroslav Budík (Ottawa,) jednatel br. Z. M. Dobrovolný (Montreal), pokladník br. Václav Chochol (Montreal). Členy výboru: sestra Zdenka Hollerová (Toronto) a bratři F. Bartoš, Alois Fogl S. Skála, F. Vidlák (všichni Montreal), Ing. Jan Háva, Rudolf Maštalýř (oba Van- couver), dr. J. Janků a K. Pavel (oba Toronto). Hospodářskými a účetními dozorci zvoleni bratři dr. Jiří škvor a Jan Vancl (oba Montreal). Zástupcem župy do kandidátní komise Ústředí byl zvolen bratr Václav Chochol z Montrealu. členské příspěvky byly stanoveny ve výši 50 centů za každého člena v jednotě. V rozpravě o další činnosti bylo usneseno obnovení tradičních podniků župy a to zejména každoročně konaných Zimních a Letních her a závodů v nářaďovém tělocviku. Pro rok 1974 bylo usneseno konání těchto župních podniků: Zimní hry (závody v lyžování), které se budou konat 3 nebo 10. března 1974 v horách Gatineau v blízkosti hlavního města Kanady. Přípravou závodů byla pověřena jednota v Ottawě; Účast na sletu a závodech při čs. dnu v červenci 1974 v Masaryktownu u Toronta; Letní hry (závody v lehké atletice a v míčových hrách) ve dnech 7. a 8. září 1974 na pozemcích »sokolské farmy« v laurentských horách. Přípravou byla pověřena jednota »Masaryk« Montreal. V závěrečné části valné hromady bylo jednáno m. j. o možnostech školení cvičitelů, a zjištění podmínek pro vydávání župního věstníku a o spolupráci s ostatními demokratickými čs. spolky, zejména s Čs. Národním sdružením v Kanadě. Ihned po skončení valné hromady konala se schůze nového výboru v níž bylo ustaveno nové předsednictvo župy. Členy 9ti členného župního předsednictva jsou činovníci zvolení valnou hromadou a člen výboru bratr K. Pavel, který byl zvolen matrikářem. Po projednání dalších běžných záležitostí bylo usneseno, aby příští schůze výboru župy se konala 3. března 1974 v Ottawě. - h - OTTAWA Družstvo jednoty v odbíjené pokračuje i letos stejně úspěšně jako loňského roku v místní soutěži a velmi vhodně representuje sokolské i československé jméno v hlavním městě Kanady. Stejně jako v minulém roce, družstvo jednoty je na prvním místě; sehrálo celkem 18 mistrovských zápasů, z toho 17 vítězně a utrpělo jen jednu porážku. Nej- bližší soupeř, družstvo Onion Patch vyhrálo 11 zápasů a bylo poraženo sedmkráte. Sokolské družstvo má tedy plnou naději obhájit svůj mistrovský titul a opětně vyhrát pohár. — P — EDMONTON Z Edmontonu, hlavního města kanadské provincie Alberta došla radostná zpráva, že se tam utvořil přípravný výbor sokolské jednoty a že cvičení žactva i členstva bylo již zahájeno. Cvičení se koná ve školní tělocvičně každý čtvrtek večer. Průměrná návštěva v prvních cvičebních hodinách byla 15 žáků a žákyň a 10 mužů a žen. Členové přípravného výboru doufají, že příslušníci čs. krajanské veřejnosti Činnost nové jednoty podpoří radou i skutkem a že bude v nejbližší době možné ustavit první sokolskou 152 [pageend12]jednotu v Albertě. Již nyní se připravuje pořádání lyžařských a turistických výletů. Sokolům v Edmontonu přejeme plný zdar a úspěch! — T — ŽUPA VÍDEŇSKÁ VÍDEŇ III. Jednota pořádala zdařilou oslavu 28. října, spojenou s večerem Bedřicha Smetany. Po hymnách zahájil oslavu starosta jednoty přivítáním zástupce župy, přítomného členstva a hostů Vzdělavatel pak velmi výstižně připomněl význam 28. října a zajímavě poukazoval na geologickou polohu Československa a její souvislost k různým událostem v minulosti. V druhé části pak velmi poutavě vyprávěl o životě Bedřicha Smetany, o vzniku jeho hudebních děl a vždy dobře vsunul do své přednášky přednes částí Smetanových skladeb. Tak zahrál bratr Ruttner na pianě skladbu »Touha«, žák Tomáš Uher melodie z »Prodané nevěsty *, polku žák Michal Kolář a sestra Kolářová se svým synem čtyřručně rovněž melodie z »Prodané nevěsty *. Vrcholem celého večera by! bezesporu zpěv árií z »Prodané nevěsty *, přednesený br. Ivo Drnkem. Nadšení přítomných donutilo br. Drnku, aby svůj zpěv opakoval. Vzorný klavírní doprovod br. Ruttnera byl harmonickým doplňkem skvělého výkonu br. Drnká. Ze zvukové pásky byla zahrána skladba »Vyšehrad« a z cyklu »Má vlast * zahráno »z českých luhů a hájů * a jako poslední číslo »Libušino proroctví *. Krásný kulturní večer byl dobře připraven a přítomní se jen neradi rozcházeli. Dík za vysoce zdařilý podnik patří především br. vzdělavateli a všem účinkujícím. - St. - VÍDEŇ XII - XV. V nové klubovně ve Wickelmannstrasse oslavila jednota důstojným způsobem svátek čs. samostatnosti. Po úvodních barevných tělocvičných filmech pronesl hodnotný projev vzdělavatel jednoty v němž poukázal na význam 28. října nejen pro český, ale i pro rakouský národ. Po kratší přestávce přišel okamžik, na který všichni již netrpělivě čekali: slavnostní premiéra barevného a zvukového filmu III. sletu Čs. Sokolstva v zahraničí ve Vídni 1972. A potom se již všichni přítomní, jichž se sešlo velké množství, v duchu přenesli do vídeňské Stadthally, aby vítali milé sokolské hosty z celého světa. Film všem znovu připomenul slavné dny svobodného Sokolstva a ještě dnes POD ČAROU SOKOL A MĚNA Když jsme po prvním převratu roku 1918 zakládali vlastní měnu byla tato předmětem mnoha úvah, návrhů a námětů pokud se týká jejího označení. Kromě označení »koruna« byla navrhována celá řada jiných názvů a je zajímavé, dnes po 55 letech si připomenout, že i jméno sokolské bylo tehdy navrženo. »Naše řeč«, list pro vzdělávání a tříbení jazyka českého, takto tehdy vyslovila tehdejší všeobecné mínění českého lidu v článku »Naše budoucí měna« (roč. 1921, č. 7, str. 213): »Nová peněžní jednotka se má jmenovat »sokol«. Toto sympatické jméno, známé po celém světě a upomínající každého, i cizince, na Čechy, bylo jistě voleno tak šťastné, že se stěží podaří najít jméno vhodnější. Okolní slovanští národové uvítali jméno to s radostí. I cizinci poznají při (snadném) vyslovení tohoto názvu snadno a hned, že běží o měnu československou, když je jméno Sokolů známo téměř po celém světě. A konečně je sokol, k malé radosti některých našich spoluobčanů, název nepřeložitelný.« 153 [pageend13]nám zní v uchu slavnostní recitace ze skladby mužů a žen: »Malý je jen ten, kdo má malý cíl . . .« Budiž nám tato připomínka heslem pro naši budoucí menšinovou a sokolskou práci. — Sión — VÍDEŇ XVI. Výbor jednoty se rozhodl pořádat jednou za měsíc — v neděli odpoledne — členské večírky určené zejména pro členy, kteří se pro pokročilejší věk nebo jiné důvody neúčastní jiných podniků a tak ztrácí kontakt s jednotou a jejím životem. Úspěch dosavadních večírků potvrdil správnost rozhodnutí výboru a znovu dokázal, jak je nutné hledat stále nové cesty k sdružování a udržování našich členů. Na večírku v září byl promítnut film z jubilejního sletu 1962, jakož i záběry z menšinového života a krátký poučný film. Bratr vzdělavatel vzpomněl také 25. výročí smrti Jana Masaryka a presidenta Beneše i zářijového výročí smrti TGM a přiblížil posluchačům tyto naše tři národní představitele výstižnými soudobými záběry. V neděli 28. října se konal další členský večírek. Bratr starosta uvítal přítomné a pak byl předveden film z loňské olympiády v Mnichově. Bratr vzdělavatel připomenul význam 28. října a zdůraznil nutnost stálého uvědomování povinnosti k plnění odkazu 28. října a k předávání tohoto odkazu generacím dalším. Vzdělavatel ukončil svůj projev vzpomínkou na to, jak jednota prožívala léta první světové války a památný den osvobození. Pak byl promítnut barevný zvukový film III. sletu Čs. Sokolstva v zahraničí ve Vídni 1972. Četní přítomní členové a hosté odměnili autora filmu srdečným potleskem a vyslovili radost nad konáním těchto členských večírků. Večírek byl ukončen malým občerstvením a živou besedou z které se přítomným ani nechtělo odcházet. — Zm — ŽUPA ZÁPADOEVROPSKÁ WIESBADEN Jednota v srpnu letošního roku vstoupila již do 3. roku své činnosti. Pravidelné cvičení se koná každou sobotu odpoledne, od 13.00 do 16.00 hodin. Cvičí se základní tělocvik, cvičení na nářadí a míčové hry. Průměrná účast se pohybuje kolem 28 mužů a žen. Připravuje se rovněž zahájení cvičení žactva. Horolezecký oddíl jednoty který vyvíjel velkou činnost v minulém roce utrpěl velmi odstěhováním vedoucího oddílu do Alp. I přesto bylo podniknuto několik úspěšných zájezdů a výletů — zimní lyžařský výlet do Rakouska (10 účastníků), velikonoční zájezd Proto redakce Naší řeči prohlásila, že o jméně sokol ani jazyko- zpyt nepochybuje, ale soudí, že by to bylo jméno velmi šťastné, jako každé slovo, které vyšlo z duše národa. Jak ovšem známo, čs. měna zůstala u názvu »koruna«. raldiky, galvanotechniky a gilošo- vání, (tj. kroužkování, proplétání ozdob strojem) odmítli návrh poctěný I. cenou. Věcí se zabýval článek uveřejněný ve Svobodných novinách kde, se zřením k tomu, že 100 koruna měla být zařaděna do nástupu ostatních nových bankovek od 20 Kčs až do 5000 Kčs, bylo uvedeno: »Tu se nabízí symbolisovat národní jednotu Cechů a Slováků i naše osvobozovací úsilí od sto padesáti let zpět dvojicemi portrétů, jako by na příklad byli Dobrovský- Sajařík, Palacký-Kollár, Hav- líček-Hviezdoslav, Tyrš-Fůgner a pro pětitisícovku moravský Slo- 154 * * * Po druhé světové válce, koncem roku 1947, v budově Národní banky proběhla výstava návrhů na novou 100 korunovou bankovku. Odborní posuzovatelé z nejrůznějších hledisek (grajiky, he[pageend14]do Švýcarska (9 účastníků), Letní zájezd do Dolomitu v Itálii (5 účastníků) a výlet do Pfalcka na pískovcové skály (20 účastníků). Kromě těchto větších zájezdů zúčastnili se takřka všichni členové jednoty výletu v jehož rámci se pořádal táborák a řada sportovních soutěží pro příslušníky různých věkových skupin účastníků. Velmi zdařilý byl rovněž »Trampský potlačiv * jednoty, který byl organizován jako tajný výlet. Účastníci se sešli na vyznačeném místě ve městě odkud byli pak pořadateli zavedeni na konečné místo výletu. Zdařilého potlachu, který trval 3 dny — od pátku do neděle — se zúčastnilo na 120 osob — příslušníků jednoty a krajanů z celé Německé Spolkové republiky; mnoho jich bylo také ze Švýcarska a také několik Čechoameričanů, kteří zde byli právě na dovolené. Všichni účastníci obdrželi v upomínku památkové předměty. - V.C. a J.D. - STOCKHOLM Zřizování a úprava místností klubovny jednoty se blíží ku konci a přesto, že klubovní místnosti nejsou ještě zcela zařízeny, je už v klubu veselo a rušno. Hrají se šachy, různé hry, zpívá se při kytaře a poslouchá gramo- hudba. A když je nálada a dost tanečnic, tak se i tancuje. O občerstvení je také již postaráno a některé nedostatky jsou návštěvníky přehlíženy. Přáním výboru jednoty je, aby se v těchto místnostech sokolské jednoty ve Stockholmu scházeli všichni — Sokolové i nesokolové, Češi a Slováci i Rusíni, staří a mladí, starou- seedlíci i novousedlíci. Aby se každý bavil a diskutoval podle své vůle a podle svých možností. A chovali se tak, abychom si rozuměli i kdvž máme někdy různorodé názory Hlavním účelem těchto místností je vytvoření kousku svobodného domova v cizině. Výbor jednoty zaslal Americké Obci Sokolské pozdrav k jejímu 13. sletu a propagoval mezi svými členy prodej nálepek vydaných k tomuto sletu. Z pokladny jednoty byl zaslán příspěvek ve výši 100 kr. centrální organizaci pro přistěhovalce z východoevropských zemí — na úhradu výdajů spojených při protestní akci proti návštěvě Kosigyna ve Svédsku. Vzdělavatelka jednoty sestra Olga Pražáková hodlá seznámit především mladé a nové členy se sokolskými dějinami. Učiní tak postupně a zatím stručnou formou otiskováním sokolských dějin ve věstníku jednoty. - O.T. a J.K. - vák Osvoboditel Masaryk a Čech Budovatel Beneš. A jistě by bylo nejšťastnějším řešením, vyjít v roce 1948 s bankovkou, která by zpodobnila tvůrce sokolské myšlenky a Fůgnera, když XI. slet bude největší událostí naší, snad i světovou, a bez pochyby slovanskou. Návrh akad. malíře, grafika Aloise Mudruůky, poctěný odměnou, je v této symbolice a v moderním řešení bankovky jediné jako části celé emise pěti nebo šesti druhů bankovek, daleko nejlepší. Řešení klasických hlav tvůrců sokolství na výkroji starého pergamenu, symbolika lví hlavy se skrývačkou lidické ženy a muže z Ležáků, celé pojetí a idea s řešením podle osy podélné i příční, jsou na výstavě nové, průbojné a ve výrobě obtížné, tudíž těžko padělatelné.a Několik krátkých měsíců po uveřejnění tohoto článku byl ovšem komunisty proveden únorový puč a tak ani tento druhý návrh na uplatnění sokolské myšlenky v československé měně nebyl uskutečněn. Ovšem, kdo ví, možná že přece ještě jednou dojde k uskutečnění myšlenky1 spojení sokolské symboliky s měnou opět svobodného Československa. Říká se přece: do třetice všeho dobrého. K. J. 155 [pageend15]•ČESKOSLOVENSKÝ SOKOL V ZAHRANIČÍ * vychází měsíčně s výjimkou července a srpna. Majitel a vydavatel: Ústředí Československého Sokolstva v zahraničí. Předplatné (ročně): Kanada a USA $ 5.00, ostatní země $ 3.00 Předplatné ze všech zemí kromě Kanady přijímá: J. Hanuš, 412 East 73d Street, New York, NY, 10021, USA. Změny adres a předplatné z Kanady: J. Fellmann, Suite 11, 200 Kingsview Blvd., Weston, Ontario, Canada AA9R 1V5 Redaktor: Jan Waldauf, 4 Dewitt Road, Islington Ont., Canada M9B 3EI Tiskne St. Joseph Press, Toronto, Canada. [pageend16]