VĚSTNÍK ČESKOSLOVENSKÉ NÁRODNÍ RADY AMERICKÉ Číslo 183 Prosinec 1969 NEZAPOMÍNEJME NA SVÉ ČESKOSLOVENSKÉ BRATRY John S. Monagan, zástupce státu_ Connecticut v kongresu Spojených států, podal resoluci o Československu “Nezapomínejme na své československé bratry”. Text resoluce byl uveřejněn v Congressional Record dne 26. listopadu: “Pane předsedo, pokračující vývoj v Československu, jehož důsledkem bylo odstranění Alexandra Dubčeka z funkce předsedy Federální poslanecké sněmovny a který znamená postupné utužování sovětské kontroly a vystřízlivění, je pokračováním politické tragedie, vyvíjející se v té zemi od komunistického puče v roce 1948. Československý lid, který byl nucen žít téměř 20 let pod tuhým a tyranským režimem stalinistů, se konečně začal těšit z příchuti svobody, když na počátku roku 1968 Alexander Dubček nahradil Novotného. Po více než 200 dnů usiloval Dubček o nastolení směru v Československu, který by osvobodil čs. lid od života ve strachu a od hospodářské stagnace. Jeho vláda neohrožovala žádného člověka či národ, zcela určitě neohrožovala Sovětský svaz, aniž ovšem lze svobodu považovat za hrozbu. Oné svobodě nebylo předurčeno, aby potrvala. V noci 20. srpna 1968 bylo Československo ujařmeno a sovětská vojska vyzbrojená střelnými zbraněmi a tanky okupovala zem. Dnes, po více než 17 měsících, sovětská okupace trvá. Přes 70,000 vojáků je nasazeno v nešťastné československé zemi. Sovětská okupace země je nezákonná a neomluvitelná. Je porušením mezinárodního práva a Charty Spojených národů. Popírá základní občanská a lidská práva českého a slovenského národa. Pane předsedo, předkládám dnes resoluci vyjadřující názor Kongresu, aby president Spojených států informoval vládu Sovětského vsazu, že okupace Československa je nezákonná a neospravedlnitelná. Moje resoluce též vyzývá, aby president předložil otázku okupace Československa na pořad jakýchkoli budoucích jednání mezi Spojenými státy a Sovětským svazem. Bylo nám řečeno, že Sovětský svaz by uvítal lepší vztahy se Spojenými státy a Sov. svaz se skutečně zúčastnil rozhovorů o omezení zbrojení; bylo nám řečeno, že si Sovětský svaz přeje zvýšení styků mezi americkými a sovětskými občany a vedoucími vládními činiteli a nedávná U.S. parlamentní skupina, jejíž jsem byl členem, se setkala se sovětskými representanty v Moskvě. Takové rozhovory mají podle mého názoru kladný význam pro obě země. Ale Sovětskému .svazu musí být dáno jasně na srozuměnou, že Spojené státy nemohou a nebudou přehlížet skutečnost, že Sovětský svaz nedbá svrchovaných práv Československa nebo kteréhokoli jiného národa — velkého či malého, slabého či silného. Pokud je Sovětský svaz upřímný ve své snaze po lepších vztazích, nechť to dokáže stažením svých vojsk z Československa. Nechť to dokáže tím, že předá záležitosti Československa lidu Československa. Pane předsedo, naléhám, aby moje resoluce byla přijata.” Československá národní rada americká děkuje kongres- níku Johnovi S. Monaganovi za jeho proslov v kongresu a za resoluci, kterou předložil dne 26. listopadu. Tato resoluce vyjadřuje přesně tu zásadu, kterou hlásá ČSNRA již od počátku, a to, že Spojené státy americké by měly při každé příležitosti a při každém jednání se Sovětským svazem zdůraznit, že se nesmířily s okupací Československa, která byla hrubým porušením mezinárodního práva a Charty Spojených národů. Upozorňujeme na důležitý odstavec resoluce kongresmana Monagana: “. . . Sovětskému svazu musí být dáno jasně na srozuměnou, že Spojené státy nemohou a nebudou přehlížet skutečnost, že Sovětský svaz nedbá svrchovaných práv Československa nebo kteréhokoli jiného národa — velkého či malého, slabého či silného.” Tento postoj kongresmana Monagana a obsah jeho resoluce jsou tak důležité, že ČSNRA vyzývá své odbočky i jednotlivce, aby kongresmanovi dopisem poděkovali a jeho postoj svým hlasem podpořili. Text dopisu může být např. tohoto znění: “The Hon. John S, Monagan U.S. House of Representatives House Office Building IV Washington, D. C. Dear Congressman; I am grateful for the resolution you presented on the floor of the House on November 26, reprinted in the Congressional Record: “Let Us Not Forget Our Czechoslovak Brethren.” Americans of Czechoslovak descent often feel that Czechoslovakia has been forgotten by the free West and that the Soviet occupation of Czechoslovakia has been accepted, although it is a violation of international law and the Charter of the United Nations. I agree wholeheartedly with you that the President should be requested to put the question of the occupation of Czechoslovakia on every agenda for all future negotiations between the United States and the Soviet Union. Very respectfully yours, If PŘEDSEDNICTVO ČSNRA přeje SVÝM VĚRNÝM ČLENŮM A PŘÁTELŮM ZDRAVÍ, ŠTĚSTÍ V NOVÉM ROCE [pageend1]VESTN í K DECEMBER 1969 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois VESTNÍK PROSINEC 1969 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3 00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 2137 So. Lombard Avenue, Cicero, Illinois 60650 Tel.: 656-1117 JAMES V. KRÁKORA: NAŠE ZODPOVĚDNOST K ČESKOSLOVENSKÉMU DĚDICTVÍ . . . Vítám příležitost, která mi byla poskytnuta tím, že mne redaktor časopisu Amerického Sokola požádal, abych přispěl k sérii článků o našem československém dědictví. Je dědictvím, na které můžeme být plným právem hrdi. Svoji hrdost bychom však neměli opomenout projevit při kterékoli z příležitostí, které se nám naskýtají. Cítit hrdost a nepřiznat ji či neprojevit, znamenalo by zneuznat důvody, pro které nám byla od útlého mládí vštěpována. Naše československé společenství ve Spojených státech má dlouhou, skvělou a příkladnou tradici pro svoji výkonnost a svůj přínos k rozvoji Spojených států amerických a k rozvoji blahobytu, o kterém dnes rovoříme jako o americkém způsobu života. V tomto směru se věru nemusíme řadit na druhé místo za kteroukoli jinou národnostní skupinu naší americké vlasti. Po víc jak 125 roků od doby hromadné emigrace českého a slovenského lidu z mateřských zemí Čech, Moravy, Slezska, Slovenska a Podkarpatské Rusi do Ameriky, působili čeští a slovenští přistěhovalci výrazně kladným vlivem k rozvoji své nové vlasti ať již v oboru zemědělství, průmyslu, řemesel či jiných povolání, nebo americké kultury. Následující generace, potomci těchto prvních přistěhovalců narození již v Americe, a dalši vlny přistěhovalců přicházejících sem v různých časových obdobích, dále přispívaly k budování blahobytu této země. Pro tyto důvody máme všechny předpoklady stát se jednou z nejvýznamnějších národnostních skupin v naší americké zemi a mít značný vliv na její další vývoj a zvláště na to, jakou úlohu bude zastávat v uspořádání světových záležitosti. Jak radostné by bylo, kdybychom mohli říci, že v současné době jsme jednou z vedoucích národnostních skupin v Americe a že skutečně vyvíjíme nemalý vliv na její pokračující vývoj a úlohu, kterou zastává ve světovém dění. K tomu nám však chybí jednotnost, která by nás sdružovala, ať již žijeme kdekoli — jednotnost, která by nám u amerického národa vynutila plnou pozornost a úctu, jednotnost, která by získala našemu snažení a našim prohlášením patřičný zájem Američanů — a dodala našim snahám takový význam, jaký si naše československá obec v Americe pro svoji slavnou historii v této zemi plně zaslouží. Staletý boj čs, lidu o svobodu a samostatnost, oddanost a víra v zásady demokracie a spravedlnosti, pozoruhodný pokrok. kterého tento lid dosáhl v dobách, kdy existoval jako svobodný, samostatný národ, by neměly být zapomínány žádným z nás, kteří jsme jeho potomky. My, kteři se těšíme z požehnání být rodilými Američany a pokládáme naši životní úroveň velmi často za samozřejmou, bychom si měli vžit příklad z hrdého čs. lidu, v němž ani staleté porobeni rakousko-uherskou vládou, ani okupace a nadvláda nacistů za druhé světové války a konečně ani dvacetiletá krutá nadvláda sovětského komunismu, neuhasila touhu po svobodě a demokracii, po rozhodováni o vlastním osudu, tak jak přísluší svobodnému suverénnímu státu a členu světové rodiny národů. V naší době Američané čs. původu již dvakrát přispěli svou pomocí čs. lidu a zemi, která byla kdysi jejich vlastí či vlastí jejich předků. V prvé světové válce přispěli značným dílem k získání svobody čs. lidu a k samostatnosti Republiky československé, budované Masarykem, Štefáni- kem a Benešem; ve druhé světové válce ku znovudobytí svobody a samostatnosti čs. národa. Po celých 20 let od komunistického převratu v únoru 1948 zvedáme my, američtí občané, své hlasy v protestu proti opětnému porobení čs. lidu. Znovu a znovu vyhlašujeme požadavek, aby si čs. lid měl příležitost svobodnými volbami rozhodnout o svém vlastním osudu a zvolit si vládu, která by representovala přání a vůli lidu, jemuž vládne, a která by měla úplnou svobodu k určení svého postoje v mezinárodních vztazích. Rok 1968 se stal zpočátku rokem slibných nadějí pro čs. lid. Nové, liberálně orientované vedení čs. komunistické vlády uvedlo v platnost program rozsáhlých reforem, jež měly odstranit mnohé problémy, nastalé zhroucením komunistických programů předchozích let. Nový program reforem sliboval značnou svobodu tisku, mluvy, shromažďování a demokratizaci čs. komunismu. Tato “demokratizace” však byla soustem, které Sovětský svaz nehodlal spolknout a tak za úplného porušení Charty Spojených národů, kterou sám podepsal, a bez ohledu na zájmy a blaho čs. lidu, překročily sovětské vojenské jednotky — na sovětský diktát i za účasti druhých členských států Varšavského paktu — dne 21. srpna 1968 čs. hranice a okupovaly čs. stát. Se vší důrazností odmítáme tak zvanou “Brežněvovu doktrínu”, pod jejímž pláštíkem byla tato akce podniknuta. Protestovali jsme u Spojených národů, u vlády Spojených států amerických, na všech místech a při všech příležitostech, kdy jsme se mohli domnívat, že náš protest může přispět k nápravě tohoto hanebného činu. Až dosud byly naše protesty bezvýsledné. Neustaneme ve snaze znovu a znovu burcovat svědomí světa a připomínat zákeřný a hanebný čin, kterého se Sovětský svaz dopustil vůči suverénnímu československému státu. Duch jednoty Čechů a Slováků, který projevili svým jednotným odporem proti loňské okupaci i svým letošním postojem v srpnu při prvém výročí “Dne sovětské hanby”, by měl být příkladem všem občanům žijícím ve Spojených státech a i jinde ve světě, aby se připojili k protestům a aby protesty byly co nejpočetnější — a tak hlasité, aby je demokratické síly svobodného světa nemohly déle ignorovat. Je nutno si uvědomit, že lidé Československa měli jen dvě zbraně pro boj se svými komunistickými zotročovateli — jednak svoji hluboce zakořeněnou touhu získat svobodu, demokracii a spravedlivý právní řád, na které měli zákonitý nárok — a dále jen vlajku své země a národní hymnu. Kdo by mohl zapomenout na pohnuté scény, kdy se tisíce a tisíce Čechoslováků postavilo proti jednotkám sovětské vojenské moci jen s vlajkou svobodného Československa a národní hymnou “Kde domov můj” na rtech. Snad nikdy v historii pro kterýkoli národ neznamenaly státní vlajka země a národní hymna takový zdroj naděje a inspirace. My v Americe, kteří jsme příliš často ochotni považovat svo2 • VĚSTNÍK [pageend2]body a výsady, jež nám dává naše americká vlast, za samozřejmé, neuvědomujeme si plně nebezpečí, jímž jsou naše svobody ohrožovány, a to ať jíž přímo uvnitř či děním mimo hranice naší země, a měli bychom si vzít události v Československu za poučení. Oslavy 50. výročí založení Republiky československé, jež byly uspořádány v říjnu 1968 ve Washingtonu, D. C., průvody a demonstrace v rámci Týdne porobených národů, průvody a demonstrace v různých částech země u příležitosti prvého výročí sovětské okupace Československa, četné re- soluce a protesty vytyčující požadavek, aby byly učiněny všechny možné kroky, aby lidu Československa byla vrácena svoboda a jeho důstojnost, jež jsou jeho nezadatelným právem, — to vše mělo svůj velký význam, neboť to podpořilo naděje a snahy čs. lidu a utvrdilo jej v přesvědčení, že zatím co za sovětského útisku nemůže sám hájit svá práva na mezinárodním fóru, jsou to lidé československého původu, žijící ve svobodném světě, kteří mluví za něj. Ale tyto hlasy musí být hlasitější a důraznější a musí mnohem více než dosud representovat statisíce lidí čs. původu, kteří žijí ve Spojených státech. Zodpovědnost, kterou máme ku svému československému dědictví, vyžaduje, aby — má-li československá obec ve Spojených státech do- síci plného uznání, má-li být slyšena, má-li spravedlivě ovlivnit veřejné mínění americké veřejnosti a vládní kruhy, je nutno, aby všichni naši lidé československého původu zde žijící byli tak jednotní, jako lidé Československa v hodinách jeho nejtěžších krisí. K našemu sjednocení mělo dojít dle usnesení, k nimž došlo na washingtonských oslavách. Nemůžeme si déle dovolit odkládat sjednocení našich zdejších lidí a nedostát povinnostem, které nám ukládá náš československý odkaz, nechceme-li, aby naše pomoc československému lidu k dosaženi svobody a nezávislosti a k převzetí vlády do vlastních rukou, což je jeho nezadatelným právem, nepřišla příliš pozdě. (Přeloženo z původního článku v časopise “American Sokol”.) In Memoriam: K uctěni pamatky zemřelých rodičů a tety věnuji manželé Anton Filipi, New York ..............................$25.00 K uctění památky zemřelé Julia Rychtera věnuje James Brantner, Ramona ............................................ 10.00 Olga Janík, Berwyn, 111................................................ 10.00 K uctění památky manžela Josefa Janečky věnuje manželka Pavla Janečková, Chicago, 111..................... 10 00 K uctění památky zemřelého manžela věnuje Emma Trčka, Rolla ................................................................... 6.00 K uctění památky Mr. Edward Slice věnuje Clara H. Pokorný, Hopkins ...................................................... 3.00 Na činnost Rady: Český národní hřbitov, Chicago, 111.......................... $100.00 Josephine Vacek, Los Angeles, Calif............................ 50 00 John G. Ševčík, Chicago, 111.......................................... 25.00 Carmel Julis, San Jose, Calif........................................ 25.00 Rudolph Janda, Broadview, 111...................................... 25.00 Joseph Kaminsky ........................................................... 20.00 Joseph Růžička, St. Paul, Minn...................................... 20.00 Hana a Václav Beneš, Bloomington, Ind..................... 20.00 Jaroslav Vašata, New York ........................................ 20.00 Alice a Anton Vlček, Jacksonville, Fla........................ 20.00 Prof. Julius Kuchyňka, Berwyn, 111.............................. 10.00 Ernest Prokůpek, Poughkeepsie ................................... 10.00 Vojtěch Bittner, Cicero, 111............................................. 10.00 Berta Sedláček, E. Islip ................................................ 10.00 American-Czech Women Club of Los Angeles.......... 10.00 Charles Vorlíček, New York ........................................ 8.00 Marie Stoeff, Tallahassee................................................ 7.00 Louis Majovský, Huntington Beach, Calif................... 5.00 Thomas Špatný, Berwyn, 111.......................................... 10.00 Mrs. Suzan H. Prince, Blue Island ............................. 7.00 Miro J. Zuganek, Tonawanda ...................................... 5.00 FRANTIŠEK SCHWARZENBERG: CO DÁL? Každý z nás si klade tuto otázku. Vidíme, co se doma děje. Nejen na poli hospodářském, ale hlavně v otázkách základních lidských svobod a nejprostší spravedlnosti se poměry každým dnem zhoršují. Opakuje se ono postupné přitahování šroubu, které jsme tak bolestně prožívali před 30 léty po nacistické okupaci. Věru někdy nevíme, kam se poohlédnout po nějakém záblesku naděje, když se snažíme rozluštit tajemství budoucna. A přece by nám mohlo postačit ponaučení z loňských událostí československých. Loňské jaro nám samo o sobě ukazuje jednu z mnohých nadějí v lepší zítří. Co byl jeden z nejzajímavějších poznatků čs. jara? Jistě poznatek, že se komunistický režim bez vnitřního násilí, t. j. bez úspěšné revoluce či bez vnějšího násilí, t. j. bez prohrané války, může jen z vůle lidu samotného vnitřním, skoro demokratickým postupem podstatně změnit v něco, co by nutně musilo vést k obnovení svobody a spravedlnosti. O této možnosti před rokem 1968 kdekdo pochyboval. Lidé myslili, že by jen revoluce či válka mohla přinést podstatnou změnu k lepšímu. Dnes však víme, že se to může stát bez revoluce, bez války, protože se to v Československu opravdu stalo. Stejně však víme, že nebylo dovoleno tomuto vývoji dospět až do stupně, kde by bylo momo mluvit o obnově skutečné svobody. Proč? Zakročil “veliký bratr”. Sovětský svaz nepřipustil, aby vývoj pokračoval. Nezáleží na důvodech. Jisto je, že by bez sovětského zákroku Československo nezadržitelně spělo k obnovení svobody. Dnes si však musíme klásti otázku, jak to vypadá v Sovětském svazu samotném. Vidíme přemnoho náznaků, že by i tam mohlo dojít k vývoji velmi obdobnému vývoji československému. Dnešní industrializované Rusko již nemůže žít bez podpory své inteligence. A dnešní inteligence Sovětského svazu již dávno nevěří fanaticky v samospasitelnost marxisticko-leninské nauky a také již ztratila důvěru v politické vedení Sovětského svazu. Co tedy kdyby v Sovětském svazu došlo k podobnému vývoji jako v Československu? Kde je “veliký bratr”, který by tomuto vývoji zabránil? Nikde! Co to znamená pro nás? Že by v takovém případě naši lidé doma mohli opět nastoupit cestu, kterou si sami zvolili a která byla jen vnějším sovětským násilím zatarasena. A tuto cestu by zcela určitě bez meškání nastoupili a šli by po ní až do konce, až by veřejný řád v Československu měl vskutku lidskou tvář. Z mnoha možností nadějného vývoje je tato jen jedna, která nám může pomoci při hledání odpovědi na otázku “Co dál?” Vždyť stromy do nebe nerostou. PROGRESSIVE CZECH OD PROF. B. MI KULY Páté vydání nejmodernější učebnice, s úkoly, gramatikou, výslovnosti, ilustracemi. Pouze $4.50 — Poštou $5.00 VĚSTNÍK • 3 [pageend3]Z UDÁLOSTÍ V ČESKOSLOVENSKU Situace v Československu se stále zhoršuje — jak politicky, tak hospodářsky. Husák se zpočátku snažil pomocí stalinistů se zbavit všech Dubčekových přívrženců, avšak situace došla nyní tak daleko, že už je kdekdo z úřadu venku a stalinisté začínají Husákovi tak nepříjemně dýchat za krk, že mu začíná být horko. Po čistce v České národní radě, jejíž předseda Čestmír Císař byl nahrazen Evženem Erba- nem, předsedou Národní fronty, bylo 52 poslanců, mezi nimi i bývalý ministr kultury M. Galuška, donuceno vzdát se své funkce. O několik týdnů později byl donucen vzdát se poslaneckého mandátu v čs. parlamentě Josef Smrkov- ský a dalších deset poslanců. Byla též provedena čistka v Čs. akademii věd a umění, a tak zvaná “Černá kniha”, jež je protikladem sovětské “Bílé knihy” a byla vypracována Čs. akademií věd o sovětské okupaci, byla nyní označena za kacířské dílo, na které se asi budou vztahovat trestní zákony. Nový ministr kultury Brůžek řekl při celoštátni konferenci o kultuře, že napříště bude “kultura” řízena státem. Jen takovým funkcionářům bude povoleno pracovat v kulturních organizacích, kteři jsou ochotni a schopni prosazovat novou linii strany. Ti umělci a kulturní pracovníci, kteří dosud zůstávají v opozici, se takovým počínáním navždy vyřadí z možnosti působit v kultuře a budou si muset hledat jiná zaměstnání. Dne 13. prosince se pojednou objevil v Rudém právu článek, který zaujal stanovisko proti přehnaným čistkám v úřadech a ve straně, a varoval, že nesmí dojít k návratu těch let, kdy se vyřizovaly osobní účty, tak jak by si dnes někteří dogmatici znovu přáli. Čistky prý zacházejí příliš daleko a zabraňují jak hospodářské, tak politické konsolidaci země. I sám východoněmecký stalinista Ulbricht poukázal na nebezpečí čistek v Československu, kde prý se jde z jednoho extrému do druhého. V půli měsíce prosince se pojednou objevila zpráva, že president L. Svoboda jmenoval Alexandra Dubčeka velvyslancem v Turecku a předal mu na Pražském hradě pověřovací listiny. Skupina promoskevských konzervativců — Kapek, Indra, Nový, Bi- lák a ostatní — ihned spěchala k Husákovi s protestem, jak mohl dovolit takový politický omyl. Měli pravděpodobně na mysli politické soudní řízení proti Dubčekovi a jeho společníkům. Jeden z těchto výtečníků, společně s vdovou po Juliu Fučíkovi, se ihned odebrali do Moskvy si stěžovat, a v městské organizaci KSČ Praha byl odstraněn vedoucí, jenž byl Husákovým chráněncem. I z východního Slovenska přicházejí zprávy, že všichni lidé dosazení Husákem do organizací a úřadů jsou nyní odstraňováni a nahrazováni stalinisty. Husák se proti těmto čistkám ohradil, a prohlásil, že řádění pravicových živlů bylo nebezpečné, jako je nyní řádění stalinistů, a že se proti takové činnosti bude tvrdě postupovat. Oznámil zasedání Ústředního výboru KSČ na leden 1970 a aby upevnil své postavení, pozval si maďarského Kadára do Prahy, aby mu pomohl umlčet stalinisty. Hospodářská situace se horší ode dne ke dni. Obchody jsou stále prázdné. Napřed to bylo následkem okupace, pak špatné distribuce a nyní nákupní horečky. Od počátku r. 1970 přichází v platnost nový zákon, dle něhož budou nedbalost na pracovišti nebo slabý pracovní výkon označovány za sabotáž a budou trestné. Když prý nepomohou peněžité pokuty, pak bude přistoupeno k trestům ve vězení. Na zdech továren a pracovišť se prý objevují nová hesla "Kdo se půl dne nefláká, podporuje Husáka”. Bohužel režim přistoupil k tvrdým opatřením, před vánocemi 1969 bylo obnoveno částečné vypínání elektrického proudu a někde i plynu. Dva dny před vánocemi přišla sněhová kalamita, napadlo až půl metru sněhu při 30 stupních Celsia mrazu. Vlaky a mezinárodní rychlíky měly až 6 hodinové opoždění, některá menší místa a kraje byly úplně bez tepelné energie. Kdo byl odkázán na plyn nebo elektriku, ten mrznul. A tak Čechoslováci měli zase chudé a smutné vánoce. 10 LET KOMUNISTOU A DOSUD NEVÍ, CO JE SOCIALISMUS Tribuna, časopis byra Ústředního výboru komunistické strany KSČ pro země české uveřejnil 26. listopadu dopis Antonína Doležala z Brna 15, který si stěžuje, že přes to, že je od r. 1958 komunistou, nejsou mu věci v Československu tak jasné, jak by měly být. Protože v dopise je zahrnut pohled na celkovou situaci v Československu, otiskujeme dopis v plném znění: "Jsem členem strany od r. 1958, nyní je mi 29 let a tudíž se počítám k mladé generaci. Jelikož se stýkám s mnoha mladými lidmi a zajímá mne jejich názor, mohu zde tlumočit nejen svůj subjektivní pohled na situaci u nás. Ze všech stran je slyšet “jen nepřátelé socialismu mohou tvrdit, že se za dvacet let nic neudělalo, a vidět jen negativní jevy”. Zčásti je to pravda. Podívejme se ale na věc blíže. Každý režim udělá za dobu svého trvání pro obyvatelstvo pozitivní práci. Nemůžeme však srovnat dnešní dobu s dobou první republiky, jak to někteří politikové rádi dělají, ale musíme srovnávat naše dosažené výsledky s okolními zeměmi. Přece nežijeme ve vzduchoprázdnu. I kdybychom se však chtěli ohlížet zpět, tak např. dnešní výstavba bytů je o hodně pomalejší než za první republiky a není tak kvalitní, o silnicích ani nemluvě. Jak to tedy, že za dvacet let úspěchů máme najednou nejhorší silnice v Evropě, domy nám padají na hlavu, o školách nemluvě, a ekonomika je vepsí. Jako příslušník generace, které se prorokovala šťastná budoucnost, z ní nic nevidím. Od svých školních let jsem byl vychováván v lásce k Sovětskému svazu a s tím, že se stanu člověkem socialistické společnosti, ale doposud nevím, co to socialismus je, i když naše země má toto slovo v oficiálním názvu. Myslím, že to není socialismus, když pracující člověk s obavami čeká na to, co se zase příště zdraží. Základem zdravé společnosti musí být zdravá rodina. V dnešní době se však náklady na prostředky k dosažení rodinného štěstí neúměrně zvyšují — mimo to, že je nelze sehnat, jako nábytek, byty a další. To neprospívá společnosti. Například člověk, který po dva roky staví byt svépomocí, nemůže ještě odvádět stoprocentní práci v zaměstnání. Pak se nemůžeme divit, že ztrácíme autoritu a sympatie u mladých a strana se stává postupně stranou důchodců. Z různých frází si nic nekoupím. My mladí nechceme nic zadarmo, ale taky chceme být bez obav z budoucnosti. Mimo jiné jsem se ve škole učil o kapitalismu jako záporném jevu. Je však zajímavé, že když se dělá nějaké nepopulární opatření, bereme si z kapitalistů příklad. Třeba zdražení jízdného, nájemného, hotových jídel atd. Jak to, že však v jejich zemích je vysoká životní úroveň, zatím co naše neustále klesá? Když čtu váš týdeník, mám dojem, že je dělán pouze pro staré členy strany a kolem problémů mladé generace se chodí po špičkách. I když se někdy objeví články o mladých, nedotýkají se toho, o čem jsem hovořil, a to je hlavní problém dnešní mladé generace: Strach z budoucnosti. Měli bychom se zamyslet nad některými průzkumy mezi mladými. I když nevím, jestli můj dopis otisknete, protože výměna názorů (odlišných) už skoro neexistuje, byl bych rád, kdybyste mi odpověděli. — Antoni Doležal, Brno 15.” Nějaká R. Humlová odpovídá p. Doležalovi, ale z toho zase nebudeme moudří my, "kapitalisté”. Říká mimo jiné: “Ano, máme nedostatky, netajíme se s nimi a chceme je [pageend4]překonávat. Jenže ony nevyplývají z podstaty socialismu, tak jako současná vyšší životni úroveň na Západě nevyplývá z podstaty kapitalismu. . . . Ano, jezdíme po špatných silnicích — co na tom, že mnozí ve vlastních autech do vlastních chat? Ano, nejsou byty — co na tom, že se třeba na jedné stavbě položí kolektivně za směnu 24 cihel? Nemáme stavebni materiál — co na tom, že na některých stavbách zavalují buldozéry metráky znehodnoceného úzkoprofilového stavebního materiálu? Co na tom, že poctivec, který na podobné věci ukáže, je šikanován? Ne, tohle opravdu není socialismus, to jsou jen jeho nežádoucí, specificky naše (československé) a nikoli nezbytně průvodní jevy. . . Nevíme, zda podle Humlové by to měl asi být sovětský socialismus, aby odstranil nežádoucí jevy, ale u Sovětů to není “socialismus”, tam je jen diktatura. A v Československu byla též posledních 20 let diktatura. Není tedy divu, že pan Doležal stále neví, co socialismus je. A. ŠALOMOUN. JAROMÍR ZÁSTĚRA: KDYŽ DUŠE NEUMÍRÁ . . . 25. prosince — před jednatřiceti lety — zemřel Karel Čapek. Na zápal plic — jak zněla lékařská zpráva. Na bolest z nastávající éry nelidskosti — jak bychom mohli říci dnes. Neboť i na nadměrnou bolest duše se umírá, i když tělo by zdaleka ještě mohlo žít. Letos jako před jednatřiceti lety .... a co na tom, zda jedna smrt je přirozená, jiná “náhlá”, jako tomu bylo v nedávném případě Jiřího Šlitra, když to hlavní, to podstatné zůstává nezměněno. Totiž podmínky, za nichž umírá duše. Totiž: nelidskost. A je nepodstatné, zda jeden z obou umělců byl členem Společnosti pro lidská práva, zda podepsal jakýsi Manifest 2000 slov, a druhý ne. Důležitější je, že oba věřili v lidskost a o ni usilovali; jeden slovem, druhý písničkou. A že věřili v lidi a v jisté ideály. A že to patrně nebyly ideály, co je zklamalo, i když ideály by se mohly ukázat neuskutečnitelnými. I ideál lidskosti. Ne tedy skutečnost, ale právě jen ideál. Ano, tak nějak odcházejí lidé, kteří žili ideálem a pro ideál, ať spisovatel a dramatik, ať písničkář a sebeironi- sující satirik. Lidé, kteří milovali ten docela obyčejný život, i když byl pro ně už “obnošená vesta”. A tak nějak odešel také Jan Palach, který se také nebál smrti. A který zemřel, ne, že by život nenáviděl, ale naopak, že také tak miloval život svobodný a lidský. A ani tomu jinak být nemohlo: vždyť život má cenu jen je-li svobodný a přirozený. Smrt člověku už tak mnoho nebere, byl-li připraven o svobodu a o možnost žít lidsky. Proto ti neobyčejní lidé žít už nemohou, nemohou-li žít jako lidé. Proto raději umírají fysicky, nedopouštějíce, aby v nich zemřel Člověk. Neboť teprve potom by nastala ta pravá, strašná a smutná smrt — skutečná smrt duše. V jistém smyslu jsou si Čapek, Šlitr a Palach podobní. Každý z nich je a byl umělcem sui generis, nejenom způsobem svého života, ale i způsobem své smrti. Podle Johna Ruskina, “pravé umění chválí život”. To tedy znamená, že umění má oslavovat život. Nebo chcete-li, chválit radost z věčné krásy života, která má ostatně i svůj vnitřní duchovní smysl. A také podle Saldy umělec “neopisuje život, ale oslavuje jej”. Čemuž je nutno rozumět tak, že umění není jenom hledání více krásy, ale spíš hledání více života, více pravdy, více síly, bolesti a vášně. A protože tedy umění činí život plnější, umožňuje současně i člověku být člověkem více a lépe. Být lidštější. A o to jde. Karel Čapek neopisoval život. Naplňoval jej Více. Pravdou, silou, úsměvem. A tak jej oslavoval. Ani Jiří Šlitr neopisoval život. V nevyumělkované upřímnosti a v radostném úsměvu svých písniček dal promluvit vřelosti své duše a tak pomohl osvětlovat lidská srdce ve chvílích národního a lidského temna. V tomto smyslu Čapkovo i Šlitrovo dílo bylo tedy obrazem i zrcadlem vnitřního života obou tvůrců: úsměvné, duchaplné, snad někdy i smyslné, ale vždycky také smysluplné. Kdyby nemělo svého smyslu, nemělo by ani smyslu v našem životě. A znovu tedy, o ten smysl jde. Protože — jako v temnotě světlo má svůj smysl, a v nečistotě čistota, v ošklivosti krása — i v tomto životě a na tomto světě, který se nám zdá být bez smyslu, musí být něco, co tomu všemu dá smysl. A ať je to tedy umění, které zjevováním krásy skrze pravdu a dobro dá smysl životu i světu. V tom smyslu oba tvůrci — Čapek i Šlitr — jsou umělci jedineční a svého druhu. V čem však se jim podobá Jan Palach? Zajisté ve způsobu svého života, i ve způsobu své smrti. Neboť, tak jako vědec dokazováním, umělec zjevováním krásy, dobra a pravdy, tento novodobý náš národní světec (jako světci vždycky) svým životem (právě v okamžiku smrti) vytvořil nový smysl a cíl pro celou národní společnost. Smysl i cíl tak jedinečný, nenapodobitelný a trvalý, jako je jedinečné, neopakovatelné a věčné i umění. Smysl i cíl, ozvláštňující jejich tvůrce takovou mravní silou tragického hrdinství, že jeho nezištná oběť v minulosti nemá a ani v budoucnosti nebude hned tak mít měřítka. A protože jsme přesvědčeni, že Palachův čin tak jedinečný bude mít čím dál tím větší sílu při mravním znovuzrozování našeho národního celku, povede k novému životu, a tak se nakonec stane tím, čím ve své nejvlastnější podobě vždy byl, totiž nejdůmyslnější oslavou života. A tu, shrnujíce svou úvahu o životě tří našich význačných osobností, k jejichž smrti došlo v rozmezí tří týdnů, i když v rozsahu asi tři desetiletí, nemůžeme než říci: “Pane Čapku, Vám to ale psalo! — Pane Šlitře, Vám to zpívalo! -— Jane Palachu, Tobě to myslelo! Díky vám.” Výsledky okupace ČSR. Trvající sovětská okupace vyvolává v Československu vzrůstající beznaděj a zoufalství. Z jednání IV. sjezdu čs. psychiatrů v Praze vyšla zpráva, že případy nervového shroucení v ČSR stouply od doby okupace o 10%, sebevražedné pokusy o 8%, spotřeba alkoholu, tabáku a narkotických léků stoupla o 20%. Zatím co před 2 léty mohli Čechoslováci cestovat i na ■ Západ, žijí nyní jako uvěznění v kleci — právě tak jako lidé v Sovětech. Cestování na Západ je zastaveno. Studenti, kteří se zúčastnili smutečních slavností za Jana Palacha, který na protest proti sovětské okupaci skončil svůj život upálením, jsou vyhazováni z universit a není jim povoleno další studium, pokud svůj dřívější postoj či výroky neodvolají. Čs. učitelům a profesorům bylo nařízeno, aby slídili a udávali revisionistické studenty. Každý občan, který hrál jakoukoli roli v liberalizačnim procesu jara 1968, je podezírán z nespolehlivosti a pronásledován pro své protisocialistické smýšlení. Železná opona se opět čím dál neprodyšněji uzavírá a před zraky celého světa ponechává Československo ve svém zajetí. Soudy a věznění v Československu 30. listopadu bylo v hromadných soudech odsouzeno 173 mladých lidí pro vyvolání nepokojů a demonstrací v severočeském městě Liberci. K demonstracím došlo 21. srpna 1969 v den prvého výročí okupace Československa a bylo prý při nich zraněno 40 příslušniků policie a lidových milicí. Vynesené tresty nad mládeží dosahovaly až 15 měsíců vězení. DNE 21. ÚNORA 1970 V HAVLÍČEK-TYRŠ TRADIČNÍ PLES CHICAGSKÉ OBLASTI ČSNRA VĚSTNÍK • 5 [pageend5]DR. MIKULÁŠ FERJENČÍK: ZA DR. JOZEFOM LETTRICHOM Zpoznali sme sa, keď republika ležala v sutinách a bolo ťažko byť nielen židom, ale aj luteránom a Čechoslová- kom. Mnohí mali situáciu za beznádejnú a víťazstvo nacistov za isté. Tých málo, čo sa nevzdali nádeje a verili vo víťazstvo pravdy hneď od počiatku, sa dávali dokopy. Bolo treba značnej mravnej sily veriť a túto vieru meniť v čin. Dr. Lettrich ju mal a túto svoju vieru a svoj optimizmus rozsieval a rozdával mierou plnou. Keď doba dozrievala a bolo treba myslieť i na ozbrojený odpor, bol Dr. Lettrich už v čele tohto podzemného hnutia a duchovným tvorcom povstania. Jeho rozbory a z nich vyplývajúce závery boli majstrovskými kúskami politicky a logicky smýšľajúceho modzgu. Presnosť a poriadok doplňovali logičnost v dokonalosť. Dr. Lettrich má podstatnú zásluhu na tom, že povstanie bolo a že bolo pripravené tak, že sa o tom nedozvedeli ani Nemci, ani slovenská vláda. Nebol telesne silný. Tento nedostatok vyrovnal svojou silou ducha. Len tak mohol vydržať útrapy po čiastočnom potlačení povstania. Jeho čechoslovakizmu sme my, vojaci, dlho neporozumeli a nechápali ho. Aj mne osobne trvalo dlho, kým som ho začal chápať. Jeho decentralizmus a stále zdôrazňovanie t. zv. výdobytkov Slovenského Nár. Povstania sa nám nepozdávali, kým sme sa sami nepresvedčili a sami nepocítili, že po povstaní nielen pomery, ale aj my sami sme sa zmenili. Bojovali sme za republiku. Preliata krv našich spolubojovníkov nám však prikazovala tvoriť novú republiku a to republiku silnejšiu a jednotnejšiu, tvorenú dvoma rovnoprávnymi národmi, ktorá by sa tak ľahko znova nerozsypala ani pod útokom zámerne vedenej propagandy, ani pod hrozbou násilia silnejších súsedov. Centralizmus zklamal. Museli sa hľadať iné cesty. Dr. Lettrich nám ukazoval túto cestu za povstania i po ňom ako predseda Slovenskej Nár. Rady i ako predseda Demokratickej strany Slovenska. Situácia, ktorá vznikla po roku 1945, stále sa zvyšujúci tlak komunizmu a Sovietov pri súčasnom nezáujme Západu na politickom vývoji Československa, vyžiadali si od Dr. Lettricha úsilie vpravdě nadľudské. Vydržať a udržať na Slovensku demokratickú väčšinu proti všetkým intrikám, nátlaku i nechutným útokom, bolo viacej, než priemerný človek mohol zniesť. Jeho pravá sila a húževnatosť sa prejavili najzrejmejšie práve v tejto dobe, keď sa mnohí utiahli, ba aj nechali zlákať hrozbami aj sľubmi. Ale ani exil a neutešené pomery exilové neboli vstave odradiť Dr. Lettricha od jeho práce a od jeho pevnej viery vo víťazstvo. Zákerná smrť nám ho vyrvala predčasne a to v dobe, keď by ho ujarmený národ doma a slobodná republika tak nutne potrebovala. Jeho práca, neoceniteľná a nedocenená však nemôže byť a verím, že ani nebude bezvýsledná. Slnko slobody vysvitne aj nad našou vlasťou a keď sa tak stane, bude to tiež čiastočnou zásluhou úmornej práce Dr. Jozefa Lettricha! Ve Velké Britanii proběhl Týden porobených národů ve dnech 9. až 16. listopadu. Zúčastnilo se jej 15 národností. Podnět k uspořádání dala “Britská liga pro svobodnou Evropu”. Týden byl zahájen tiskovou konferencí a k problému porobených národů promluvil v britské sněmovně lord St. Osvald. Ve své obsažné, hodnotné řeči hovořil též o brutálním přepadení Československa vojenskými jednotkami Varšavského paktu. Zdůraznil, že touha československého lidu po svobodě zůstala však nezlomena. Sovětský teror dokumentovaly též předvedené filmy. 16. listopadu bylo v londýnském Hyde Parku uspořádáno shromáždění, na němž promluvil britský konservativní poslanec John Biggs-Davison. Mnoho nápisů nesených jednotlivými národnostními skupinami mluvilo důrazně proti sovětskému teroru, který je na násilím porobených národech páchán. Po skončení shromáždění uspořádali jeho účastníci protestní průvod napříč Londýnem a ve Whitehall položili věnec k pomníku padlých. Tisk, rozhlas i televise přinesly řadu komentářů o proběhlých akcích. Kéž by tyto a jim podobné akce probudily svědomí svobodného světa — a i jeho ostražitost! Z OBLASTI A ODBOČEK ODBOČKA “DR. MILADA HORÁKOVÁ” měla svoji výroční schůzi 30. ledna 1969 v Moravském domě v Chicagu. Br. Frank Kratochvíl, předseda odbočky, vyzval, aby byla vzdána čest všem padlým, kteří položili svůj život za rušných událostí minulého i letošního roku v Československu. Pocta patřila i hrdinovi Janu Palachoví. Poté vyzval br. Kratochvíl přítomné hosty, aby se stali členy odbočky, neboť odbočka, má-li být její činnost stále živá, nové členy potřebuje. Rovněž připomněl, že ti, kteří ještě nesepsali svoji životní historii pro Panoramu, tak mohou ještě učinit a životopis zaslat. 15. února, upozornil br. Kratochvíl, bude uspořádán ples Oblastního výboru ČSNRA. Vyzval přítomné k účasti a zároveň požádal o spolupráci — a též o laskavé dary ve formě domácího pečiva. Místopředsedkyně odbočky ses. B. Janoušová promluvila o zájezdu na Floridu. Uvedla, že plán celé cesty je vypracován. Br. Vaněk, pokladník, podal finanční zprávu. Přehlídku knih provedl revisor účtů br. Ženíšek. Po absolutoriu zahájila ses. Janoušová volby. Z řad členstva vzešel návrh, aby předseda zůstal ve své funkci. Br. Kratochvíl volbu přijal. Přítomní navrhli, aby i všichni ostatní úředníci podrželi své funkce, takže výbor složen takto: br. Frank Kratochvíl, předseda; ses. B. Janoušová, místopředsedkyně; ses. L. Kosová, tajemnice; br. Břetislav Vaněk, pokladní. Delegáty do Oblastního výboru zvoleni: Fr. Kratochvíl, ses. L. Kosová, Slávka Krejčová, Anna Vildová. — Ses. Vildová byla zvolena místo br. Smunta, který se své funkce vzdal z důvodu dopravních obtíží. Br. Vojtěch Svoboda promítl pak obrázky z cesty do Washingtonu a bylo podáno pohoštění. Druhá schůze odbočky se konala 17. dubna. Br. Kratochvíl na schůzi promluvil o událostech v Československu a tehdejší Dubčekově cestě do Moskvy. Zmínil se, že úřadovna ČSNRA se přestěhuje do budovy ČSA v Ciceru. Dále referoval o schůzi výkonného výboru, konané 12. dubna. Přečten protokol z výroční schůze. Potom ses. Janoušová podala zprávu o zájezdu na Floridu a současně připomněla každoročně chystaný zájezd na borůvky, který se uskuteční v létě. Na podzim, oznámila, je plánován zájezd do Hot Springs. Br. Svobodou pak byly promítnuty obrázky z Floridy. Podáno pohoštění, schůze skončila v půl jedenácté. Další schůze odbočky se konala po prázdninách, dne 9. října. Br. Kratochvíl se na ní rozhovořil o posledních světových událostech a shromážděních, která jsou v USA pořádána — a organizována zvenčí. Mluvil rovněž o nově přicházejících uprchlících z ČSR, dobrých i těch, kteří sem přicházejí jako komunističtí pozorovatelé, do ČSR se vrátí a pak tam špinavě píší o zdejším životě. — V srpnu byl uspořádán zájezd na borůvky, připraven je zájezd do Hot Springs. Br. Kratochvíl požádal přítomné o spolupráci na Folk Fair a o darování pečiva. Ses. Rubínová si vzala na starost řízení kuchyně na Folk Fairu. — K 28. říjnu bude uspořádán vzpomínkový večer 26. října. — O cestě do Hot Springs promluvila ses. Janoušová. Poté promítnuty slides z Evropy, z cesty, kterou podnikla ses. Welclová-Růžičko- vá se svým manželem. Br. Kratochvíl upozornil na filmový večer, na jehož pořadu bude film z washingtonských oslav 6 • VĚSTNÍK [pageend6]uspořádaných v říjnu 1968 a hodinový film ze srpna 1968 — vpád východních armád do Československa. Valná hromada, čtvrtá schůze v tomto roce, se konala za přítomnosti členů a hostů, kteří se zúčastnili zájezdů na Floridu a do Hot Springs. Přečtena zpráva z poslední schůze a z valné hromady, která se konala 30. ledna, a kratší výtah z průběhu ostatních schůzí odbočky v tomto roce, tak aby přítomní měli přehled o vykonané práci. Místopředsedkyně B. Janoušová zahájila volby. Na návrh ses. Rubínové, s nímž všichni členové souhlasili, usneseno, aby všichni členové výboru podrželi své úřady. Br. Kratochvíl zůstává ve funkci předsedy, ses. B. Janoušová ve funkci místopředsedkyně, ses. L. Kosová je tajemnicí, br. Břetislav Vaněk pokladníkem, br. Ženíšek revisorem účtů. —- Br. Ženíšek provedl před volbami revisi knih a shledal vše v pořádku. Ses. Janoušová upozornila, že příště ti, kdo se přihlásí na určitý zájezd ČSNRA a v poslední chvíli svou účast odvolají, ztratí svoji složenou zálohu, neboť v posledním týdnu nelze získat nové zájemce. Plán zájezdu na Floridu je již propracován, uskuteční se koncem února. Ses. Rubínová, Mazancová a Vildová zazpívaly vánoční koledy a ses. Hrubínová zarecitovala svou báseň o poesii vánoc. Naše schůze tím měla slavnostnější ráz. V závěru promítnuty slides z Floridy a z posledního zájezdu do Hot Springs. Podáno pohoštění a o půl jedenácté jsme se s přáním radostných vánoc a všeho nejlepšího v novém roce rozešli. Ludmila Kosová, tajemnice. ODBOČKA MASARYK, DETROIT, MICH. Zpráva o činnosti za dobu od 6. prosince 1968 do 11. prosince 1969 Po zvolení nového výboru na výroční schůzi v prosinci 1968 konala se výborová schůze dne 22. února 1969 a to v bytě členky pí. Zemčíkové, která ochotně poskytla i občerstvení. S ohledem na malý zájem členstva o schůzky a také pro nedostatek finančních prostředků rozhodnuto pořádat napříště schůze jen při příležitosti památných výročí, to jest pro rok 1969 začátkem března (výročí narozenin , Presidenta Osvoboditele) a koncem října (založení ČSR). Výborová schůze též_projednala podrobnosti pro pořad schůze dne 14. března. Žel nebylo nám možno provésti oslavu narozenin TGM tak jak jsme si přáli, přes to však oslava proběhla důstojně a v přátelském prostředí. Přítomno 21 osob a zpráva o schůzce zaslána jako obvykle do česko- amerického tisku, kde otištěna. Koncem května se sešel opět výbor, tentokráte u členů Zemeneových, kteří poskytli pohostinství stejně jako před tím sestra Zemčíková. Schůzka projednala spolupráci naší odbočky na Czechoslovak Open House dne 8. června 1969 v International Institute. Na toto české odpoledne rozeslali jsme asi 35 pozvánek a možno bez nadsázky říci, že podnik se pěkně vydařil. Protože členská schůze od této doby se nekonala, je zápis přiložen k této zprávě. Byl otištěn v chicagském Hlasateli, New Yorských Amerických Listech a ve Věstníku ČSNRA. Účast našich členů na tomto podniku odhadujeme na 22 osob. Získali jsme zde několik nových adres a těmto členům od té doby rozesíláme pozvánky. Na dnešní večer rozeslali jsme pozvánky 31 členům a 32 hostům. 13. července jsme se zúčastnili manifestace Captive Nations Committee 15 účastníky a 4 auty s transparenty. Když jsme se začátkem září dověděli, že Pražský symfonický orchestr provede koncert v Detroitu právě 28. října, rozhodli jsme odložiti členskou schůzi na prosinec a vyzvati členy, aby se zúčastnili koncertu. Vstoupili jsme v jednání se zástupci pořadatele koncertu, snažili se zajistit pro naše členy vyhražená sedadla a učinit pro propagaci dobrého jména české hudby co bylo v našich možnostech. Můžeme směle říci, že téměř vyprodaný sál Fordova Auditoria (skutečnost pro Detroit velmi neobvyklá) je z velké části naší zásluhou. Z uvedeného referátu je zřejmé, že činnost odbočky v uplynulém období byla spíše zaměřena na kvalitu než na kvantitu. Zde však je nutné uvážiti několik okolnosti. Tak počet členů, vezmeme-li za základ adresní štítky vyhotovené ústředím Rady v Chicagu je 39. V uplynulém období jeden člen (Literák) zemřel, a dva novi členové přistoupili. Když však vezmeme za základ aspoň občasnou návštěvu našich podniků, docházíme k počtu přibližně 25 členů a počet placených členských příspěvků není o mnoho vyšší. To je ovšem základna pro úspěšnou činnost jakékoliv organizace nedostatečná. Ústředí Rady v Chicagu má jistě nejlepší snahu krajanskému životu pomáhat, žel i zde se projevuje značné zklamání z marné snahy dosáhnouti větší podpory porobenému Československu ze strany svobodného světa. Tajemník odbočky při návštěvě v Chicagu prosil v ústředí ČSNRA o pomoc, resp. intervenci v záležitosti spolupráce Sokola a ČSNRA v Detroitu, zatím bezvýsledně. V závěru bych se ještě chtěl zmínit o přípisech ústředí ČSNRA došlých mi v posledních měsícich. Nabízí se kniha “Progressive Czech Textbook” prof. Mikuly za $5.00, dále slovník anglicko-český a česko-anglický od Karla Haise za $2.50, dále knížka kuchařských předpisů (české moučníky) za $1.00. Malá mapa ČSR s Podkarpatskou Rusi k nalepeni do okna. Rovněž fotografie presidenta Masaryka. Nálepky ČSNRA “Liberty For All”. Kdo by měl zájem o některé z nabízených věcí, podám bližší informaci po ukončení programu. Rada též sdělila, že předvede v Chicagu 18. října 1969 film o sjezdu ve Washingtonu k výročí 50 let ČSR a film o prvých dnech okupace ČSR Sověty. (“Seven Days To Remember”.) Jak mám zprávu soukromou, je prý možno tyto dva filmy si vypůjčiti za nepatrný poplatek. Rada zaslala nám též změnu stanov provedenou 18. října 1969. Jde o některá ideová upřesnění v poslání Rady. Dále jsme obdrželi připiš (opis), který Rada zaslala presidentu Nixonovi dne 12. listopadu 1969 v souvislosti s presidentovým projevem o mlčící většině Američanů. O tomto bodě nutno jednati odděleně, neb odbočky se k němu máji vy- jádřiti. Minulý týden obdržel jsem dotaznik od Rady v Chicagu, týkající se stavu odbočky, spoluúčasti na podnicích a pomoci uprchlikům. I tento bod doporučuji projednat zvláště. Odbočka Masaryk podporuje presidentovo úsilí ve Vietnamu Výroční členská schůze odbočky konala se dne 12. prosince 1969 v Dearborn Youth Center. Odbočka má stále ještě 39 členů (plus rodinné příslušníky těchto členů) a asi polovina členů je aktivních. K výzvě ústředí Čsl. národní rady americké přijala odbočka toto usnesení: “I když si co nejupřímněji přejeme žiti v míru a hluboce litujeme každé oběti, kterou ssebou přináší válečné dění, víme, že v případě Vietnamu jde o právo malého národa moci rozhodovat o svém osudu samostatně. Není a nebude klidu kdekoliv na světě, jestliže svobodné národy se nebudou bránit komunistické agresi. Češi a Slováci v Americe, z nichž mnozí museli opustit svou vlast trpící pod despotickou vládou sovětských komunistů a hrstky domácích zrádců, plně podporují úsilí presidenta Nixona za dosaženi spravedlivého míru. Vitali bychom, kdyby tak řečená “silent majority” se více projevovala a jsme ochotni v tomto smyslu aktivně působit.” Odbočku povedou jako dosud Jan Sklenář (předseda), Karel Lípa (tajemník), Augustin Zemene (pokladník). Novou místopředsedkyni je sestra E. Zemeneová, členy výboru jsou dále dlouholetí členové dr. Bezděk a Magda Hermanová, a nový imigrant O. Horáček. Na darech pro činnost odbočky věnovali: Žitná $2.00, M. Hermanová $5.00, B. Petersová $2.00, J. Sklenář $7.00, manž. Zemeneovi $10.00. Vánoční pečivo do buffetu věnovaly M. Hermanová, A. Hermanová, E. Zemčíková, E. Zemeneová a Koluchová. Karel Lipa, tajemník odbočky. VĚSTNÍK • 7 [pageend7]ODBOČKA ČSNRA “ZÁPADNÍ PREDMESTÍ” konala ve středu večer dne 17. prosince 1969 v místnostech Mid America banky v Cicero, 111., svoji výroční schůzi. V nepřítomnosti předsedkyně ses. Vlasty Vrázové, která byla toho času mimo Chicago, zahájila schůzi místopředsedkyně odbočky ses. Marie Kostková. Vzpomenula úmrti významného exilového pracovníka Dr. Jozefa Lettricha a úmrtí dlouholetého člena odbočky br. Jerry Millera, jejichž odchodu všichni želíme, a vyzvala přítomné, aby povstáním uctili jejich památku. Poté vyzvala ses. Langovou, tajemnici odbočky, k přečteni zápisu z poslední členské schůze odbočky, která se konala 17. září 1969. Zápis přečten a schválen. Ses. Langová pak přečetla zápis z poslední výroční schůze odbočky, konané dne 18. prosince 1968. I tento zápis přijat, jak sepsán. — Ses. Pavla Janečková podala čtvrtletní finanční zprávu. Její zpráva byla schválena. Celoroční finanční zprávu podá ses. Janečková na příští schůzi odbočky. Ses. Kostková vysvětluje nepřítomnost ses. Vrázové a při této příležitosti se s uznáním vyslovuje o záslužné, velké práci, kterou ses. Vrázová vykonala a koná na poli čs. krajanského života v Americe a pro pomoc ujařmenému Československu. Ses. Kostková uvádí, že ses. Vrázová je z rodiny významné trojice jmen Vráz, Pšenka, Geringer, známé po celé krajanské Americe, a je významem své práce rovnocennou pokračovatelkou v tradici této rodiny. Ses. Kostková vyslovuje obzvláštní uznání práci ses. Vrázové, za všeobecného souhlasu ostatních přítomných. Poté ses. Kostková vyhlašuje volby úředníků. Žádá br. Kratochvíla, aby v nepřítomnosti ses. Vrázové z titulu své funkce v předsednictvu ČSNRA, zahájil volby. Br. Kratochvíl se rozhovořuje o práci ses. Vrázové a vyslovuje obavu, že vzdá-li se jednou své práce, nebude za ni náhrady. Mladí, nově přicházející nechtějí zatím spolkově pracovat, říkají, že v Československu musili nucené navštěvovat schůze a že mají schůzování dost. Doufejme, že časem dojdou k názoru, že je to též i jejich povinností, pomáhat v práci pro osvobození lidí v Československu. V dalším br. Kratochvíl uvedl, že byl ses. Vrázovou před jejím odjezdem zplnomocněn, aby za předsedání ses. Kostkové dal volit předsedu odbočky. — Dochází k provedení volby, ses. Plevová navrhuje, aby předsedkyní odbočky opět byla zvolena ses. Vlasta Vrázová. Br. Pleva její návrh podporuje a volba jednohlasně provedena. Br. Kratochvíl prohlašuje volbu za právoplatnou, a předává vedení dalších voleb ses. Kostkové. , Pokud jde o další složeni výboru, navrhuje ses. Šimáková, aby dosavadní úředníci byli zvoleni do svých funkcí i pro příští rok. Br. Vlček a ses. Plevová její návrh podporují, výbor pak jednomyslně zvolen ve stejném složení, jako byl dosud. Br. Pleva uvádí, že je na účetním výboru odbočky a kontroluje po ses. Janečkové knihy. Vyjadřuje se o její práci jako o perfektní. Nikdy neshledal, že by se byl jediný cent neshodoval. Ses. Janečková koná svoji práci velmi svědomitě a spravedlivě a zasluhuje si naše uznání. Br. Janečka připomíná, že bychom měli svoji vděčnost projevit též sestrám, které o nás pečují a které pro každou naši schůzi připravují tak pečlivé, pěkné pohoštění. Jménem všech přítomných děkuje všem sestrám, které přinášejí domácí pečivo a které pohoštění pro nás vždy připravují. V zábavní části programu byl promítnut br. Janečkou barevný, velmi zajímavý film o Anglii a Skotsku, laskavě zapůjčený cestovní kanceláři Heger. Po něm následovalo pohoštění a srdečná zábava. Účastníci schůze se rozešli s přáním šťastných vánoc a všeho nejlepšiho v novém roce. Zapsala: Marie Langová, tajemnice. ODBOČKA ČSNRA V ST. PETERSBURGU, FLA. konala svoji výroční schůzi ve čtvrtek dne 4. prosince za účasti 43 členů. Br. Chas. Hayek jako Vysloužilý předseda provedl volby, které dopadly následovně: předseda — br. Emil Štěrba; místopředseda — br. John Vincent; výkonná místopředsedkyně — ses. Mae Voracová; tajemník — br. Charles Jahoda; účetní-pokladní — ses. Marie Bouzková; strážce — br. Otto Bouzek; předsedkyně zábavního výboru -— ses. Mary Štěrba. Tím byly volby ukončeny a ses. Štěrbové se hlásilo několik sester na výpomoc. Doufáme, že odbočka bude zdárně pokračovat ve své činnosti, jako činila dosud. Charles Jahoda, tajemník. Bazar ČsŽNRA Čs. ženská národni rada v exilu uspořádala 7. prosince v budově ČSA v Ciceru svůj každoroční vánoční bazar, jehož výtěžku bude jako vždy použito k dobročinným účelům. Jednotlivé stánky byly obrázkem tvůrčí činnosti a obětavosti členek ČsŽNRA. Figurky, obrázky, šité zástěrky a domácí šaty, panenky v krojích, panenky s několikerým oblečením, vánoční ozdoby, dekorativní předměty —- to vše zde bylo vystaveno a připraveno udělat dvojí radost. Kupujícímu či obdarovanému a rovněž pak těm. kterým bude z výtěžku bazaru poskytnuta pomoc. Obdiv malých i velkých vzbuzoval betlém s mnoha originálními figurami, vytvořenými pí. Maru Prokopovou-Frie- dovou, zlatí andělé svědčící o výtvarném vtipu i zručnosti, malovaná keramika — a množství vánočního pečiva a perníkových muchomůrek, pečených po celé týdny před bazarem. Pilné členky ČsŽNRA přinesly na bazar doma upečené dorty, rolády, záviny, bábovky — i o večeře a nápoje bylo díky pečlivosti a organizačním schopnostem předsedkyně ČsŽNRA, pí. Míly Ferjenčíkové, postaráno — a tak nic nechybělo k tomu, aby ovzduší bylo vskutku srdečné. Odpoledne vystoupil dětský sbor. Děti zpívaly koledy a recitovaly a i ty nejmenší přispěly k programu svou říkánkou. Sál byl pěkně, vánočně vyzdoben a bylo milé pozorovat, jak v něm_bylo zvláště odpoledne rušno. Členkám ČsŽNRA patří za jejich obětavou činnost a všechnu pomoc, kterou poskytují, náš obdiv i dík. Dalibor na scéně Vídeňské statní opery Vídeňská státní opera uvedla na svou scénu Smetanova Dalibora. Kritiky přijaly provedení pochvalně a vyjádřily se o hudbě této dramatické, tragické opery, že svou bohatostí, robustnosti a dramatičností se vyrovná kterémukoli dílu z tvorby slavného Smetanova současníka Giuseppe Vediho. Kladně bylo hodnoceno i to, že se v opeře jemně ozývají národní české melodie, avšak jen vetkány v celkovou ladnost hudby. Ve vídeňském tisku proběhlo několik zmínek o tom, že se Dalibor stal svým námětem v Československu operou, která je symbolem národního boje o svobodu. V roli Milady vystoupila pěvkyně nádherného hlasu a projevu, Leonie Ryšánek. Pathos a niterné zaujetí, s nímž roli Milady zpívala, jí získal nadšené ovace vídeňského publika. V roli Dalibora vystoupil Ludovic Spiess, Jitku zpívala Lotte Ryšánek (sestra Leonie Ryšánek), Vítka zpíval v mimořádné interpretaci Adolf Dallapozza, krále Vladislava Eberhard Wächter, Budivoje Oskar Czerwenka. (Kolik jmen svědčí o českém původu!) Dopis, který potěšil Milí přátelé, přiložené zasílám Vám šek na $55.00 (padesáfcpět dolarů) a sice $5.00 za zaslané nálepky a $50.00 na Vaši krásnou obětavou činnost, kterou v nynější době tak nutně potřebujeme. Já vždy s napětím čekám na Věstník, ačkoliv jej bohužel mohu číst pouze lupou anebo mi jej musí někdo přečíst, ale vždy si jej celý přečtu. Přijměte upřímné přání k vánočním svátkům a Novému roku a jsem Vaše J. Vacková, Los Angeles. 8 • VÉSTNlK [pageend8]Lednové Proměny Sociální zabezpečení se dnes týká všech, bez rozdílu věku Lednové Proměny První číslo sedmého ročníku Proměn začíná úvodníkem o vstupu do roku třistaletého výročí smrti Jana Amose Komenského. Dále přináší nové básně Jiřího Moravy, Jána Orola, Jiřiny Fuchsové, Přemka Kociána, Marie Glabazňové, Aurelie Jeníkové, Inky Smutné, Chrysostoma Mastika a Samuela Wernera. K výročí stodvacátých narozenin T. G. Masaryka (7. března 1970) se Antonín Cekota zamýšlí nad otázkou, co by dělal T.G.M. v naší době. V článku “Proměny jedné idee” hodnotí Jiří Fabšic význam událostí posledních dvou let v Československu. Ján Samák analyzuje myšlenkové proudy a události na Slovensku od února 1948 k uskutečnění federalizace. Jiří Veselý píše o stavu zoopsy- chologie v ČSSR a Josef Kratochvíl uveřejňuje příspěvek k zoosociologii afrických antilop. V rubrice “Rozhovory a polemiky” se mluví o komunistickém výkladu Komenského, o výstavě zvané “Návraty”, jen částečně uskutečněné, o otázce čs. vzdělanců (zda se sluší zůstat doma či jet za hranice). V beletristické části nalezne čtenář povídky od Rudolfa Skukálka, Vládi Williamsové, O. Štorcha a Olgy Valeské. Recenze se týkají literatury o Františku Ferdinandovi ďEste, prvního dílu knihy Společnosti pro dějiny československých Židů, knih Ladislava Mňačka, Josefy Slánské, Ladislava Grosmana, Jiřího Muchy a Hany Sychrové. Dále se čtenář doví o knize Josefa Cibulky o korunovačních klenotech českých králů, o poslední knize Maxe Broda atd. Proměny si lze předplatit či si objednat ukázkové číslo na adrese: Czechoslovak Society of Arts and Sciences in America, Room 1121, 381 Park Avenue South, New York, N. Y. 10016. Proměny vycházejí v sešitech přibližně stostránkových, roční předplatné činí $6.00. Sociální zabezpečení se dnes týká všech, bez rozdílu věku Mnozí lidé se stále ještě domnívají, že “social security” poskytuje dávky jen starým lidem. To je nesprávný výklad. Je pravdou, že původně poskytovalo sociální zabezpečeni dávky jen těm zaměstnancům, kteří dovršili 65 let věku a přešli do pense. V té době mohlo být oprávněně posuzováno, že jde o program vztahující se jen na staré lidi. Od začátku roku 1937 byl program sociálního zabezpečeni rozšířen, takže dnes poskytuje dávky v případě úmrtí, zne- schopnění, a dávky pensijní. Rovněž zabezpečuje zdravotní péči a to ve formě “Medicare”. Pokud zemřelý či zemřelá pracovali v rámci programu dostatečně dlouhou dobu, náleží dávky jejich pozůstalým. V Mnozí lidé se stále ještě domnívají, že “social security” poskytuje dávky jen starým lidem. To je nesprávný výklad. ’ Je pravdou, že původně poskytovalo sociální zabezpečeni dávky jen těm zaměstnancům, kteří dovršili 65 let věku a přešli do pense. V té době mohlo být oprávněně posuzováno, že jde o program vztahující se jen na staré lidi. Od začátku roku 1937 byl program sociálního zabezpečení rozšířen, takže dnes poskytuje dávky v případě úmrtí, zne- schopnění, a dávky pensijní. Rovněž zabezpečuje zdravotní péči a to ve formě “Medicare”. Pokud zemřelý či zemřelá pracovali v rámců programu dostatečně dlouhou dobu, náleží dávky jejich pozůstalým. V NEZÁVIĎTE ZDRAVÍ a dobré nervy druhým, ale dejte na jejich dobrou radu a také oceníte kolik zázračně dobrého mohou udělati pro vás vskutku účinná léčiva: Když po delší době začnu opět pravidelně užívat Zdravi-tamin, tak mám pocit jako by se probudila ve mně nová síla k dalšímu žití — píše Anežka Kooyová z Detroit. — Trpěl jsem mnoho roků na dizziness (omámenost) v hlavě. Když jsem využíval asi 80 tablet čtyřlék BOL- VEN, tak jsem to ztratil úplně — píše Sam Mrkal z Houston, Tex. — Zkusila jsem všelicos, čaje i léky od lékaře — ale jenom ty DANUBE herb tabletky pomáhají lehce, bez bolesti a zaručeně. A. Korbelik, New Buffalo, Mich. — I vám je obratem a pod zárukou pošle: EUROPEAN DRUGS P. O. Box 927 Laguna Beach, Calif. 96252 Bolven na 5 týdnů ....................................................................................................... $2.90 Zdravi-tamin na 5 týdnů ......................................................................................... $3.98 Zdravi-tamin na 10 týdnů Jen ............................................................................. $6.98 Danube herb laxative tabletky ............................................................................. $2.98 Moravské Mazání — 1 pint .................................................................................. $3.50 Laguna — vitamínový krém denní ... ....................................................... $3.50 Laguna — regenerační na noc ........................................................................... $3.50 PÍHLOŽTE CASH, MONEY ORDER NEB ŠEK. TAKÉ DO KANADY A ČSR JE POSÍLÁME. určitých případech připadne pohřebné vdově, vdovci, dětem nebo rodičům či komukoli, kdo se postaral o vypravení pohřbu. Dávky při zneschopnění jsou vypláceny mužům či ženám jakéhokoli věku, pokud odpracovali dostatečně dlouhou dobu a trpí chorobou, u níž lze předpokládat, že potrvá nejméně 12 měsíců. Kromě práce neschopné osoby mohou měsíčně dostávat šeky též na ní závislí rodinní příslušníci, t. j. děti, manželka, a v některých případech manžel. Starobní důchod je nyní vyplácen již od 62. roku věku. Je důležité zde podotknout, že osoba nemusí být v úplné pensi, aby mohla pobírat měsíční důchod. A opět děti, manželka, případně manžel mohou pobirat dávku ze stejného titulu. Toto je pouze stručné vylíčeni zabezpečení, které “social security” poskytuje. Je to pojištění pro Vás, ať jste jakéhokoli věku. Poskytuje Vám určité zajištění pro případ úmrtí v rodině, pracovní neschopnosti, invalidity, nebo přejdete-li do pense. Bližší podrobnosti Vám sdělí Vaše místní nejbližší úřadovna “social security”. Její adresu si snadno zjistíte v telefonním seznamu pod záhlavím: United States Government. Čs. Krajanské Zpravodajství z Washingtonu, D. C. OPERA LEOŠE JANÁČKA "VZPOMÍNKY Z MRTVÉHO DOMU”, jejíž libreto je zpracováno podle známého románu Fedora Dostojevského, byla dne 2. prosince 1969 provedena na tele- visi 26 (WETA) v 10 hodin večer. Operu, která je v Americe téměř neznámá, nastudoval a dirigoval Dr. Petr Heřman Adler. — Posluchače z čs. kruhů prosíme, aby prokázali dobré věci, t. j. propagaci Janáčkových skladeb v Americe, službu tím, že napíší své dojmy z provedení opery na adresu: National Educational Television, 10 Columbus Circle, New York, N. Y. 10019. Z československého humoru Z letáku kolujícího v Československu: “Jednotky okupační sovětské armády bratrsky zvou všechny obyvatele na Zvláštní představení, které za své přátelské návštěvy v Československu pořádají v rámci československo-sovětského přátelství. Na programu je komedie Leonida Brežněva “KONTRAREVOLUČNÍ KEJKLE A PIKLE V ČESKOSLOVENSKU aneb ALIBABA A 50,000 LOUPEŽNÍKŮ”. Osoby a obsazení: Sólisté: gen. Pavlovský, Ivanov, Jakubovskij — zasloužilý umělec Sovětského svazu. Baletní vložka: Husák, Bilák, Kolder, Indra. Provazolezci a šermíři: soubor sovětské tiskové agentury TASS. Nápověda: Walter Ulbricht. Kulisy: Gomulka, Kadár a jiní. Obsluha propadliště: Antonín Novotný. Zvukové efekty: řinčení zbraní bratrské sovětské armády. Po přestávce: Pantomima: “Hordy Sovětů ve střední Evropě”. Přijďte všichni! Na Vaši účast se těší Vaši sovětští bratrští okupanti!” VÉSTNÍK • s [pageend9]ČSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnouti. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovali vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 113 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. ® 2138 S. 61 st Court, Cicero, III. 60650 MÁME NA SKLADĚ K PRODEJI: Poštou DĚTSTVÍ A MLÁDÍ, vzpomínky Dr. Alice Masarykové ....................................................... $2.50 $2.75 Vojtěch N. Duben: LEDY SE HNULY ............ 2.50 2.75 CZECHOSLOVAK PRIZE PASTRY RECIPES ................................................................... 0.90 1.00 CZECHOSLOVAK RECIPES ............................... 1.15 1.25 PROGRESSIVE CZECH, učebnice prof. B. Mikuly, páté vydání, vyšla nákladem čs. národní rady americké ........................................ 4.50 5.00 NOVÝM SVĚTEM, cesta kardinála Jos. Berana do Spoj, států amerických a Kanady ...... 1.00 1.25 NOVINKA: J. Josten: 21-8-1968 ANNO HUMANITATIS ...... 3.75 4.00 ČS N R A 2137 So. Lombard Ave. Cicero, Illinois 60650 PAMATUJTE NA RADU SVÝM PŘÍSPĚVKEM! Schva!ujete-li pevné zásady a postoj Rady k nejdůležitějším otázkám dnešního vývoje, získejte nám nové členy! v ě s t n ík 2137 So. Lombard Ave. Cicero, Illinois 60650 Room 202 <^^»434 SECOND CLASS POSTAGE PAID at Chicago, Illinois ADDRESS CORRECTION REQUESTED HAPPY NEW YEAR [pageend10]