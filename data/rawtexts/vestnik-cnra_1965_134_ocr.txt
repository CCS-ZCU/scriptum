VĚSTNÍK ČESKOSLOVENSKÉ NÁRODNÍ RADY AMERICKÉ. Číslo 134 Červen 1965 JOSEF FALTA: DVACET LET SPOJENÝCH NÁRODŮ. Organisace Spojených národů slaví dvacáté narozeniny. Měla nahradit bývalou Společnost národů a převzit její hlavni poslání, t. j. urovnávat spory dohodou, znemožnit války, omezit zbrojení a zajistit světu mír a pokojný rozvoj. Ale zároveň se tento nový útvar měl řídit poučením z chyb a nedostatků ženevské organisace, měl být zásadnější, výkonnější, rozhodnější a objektivnější. Spojené národy byly připravovány už za války a založeny na konferenci v San Francisku, zahájené za 14 dní po smrti presidenta Roosevelta. Celková ujednání byla pode- psána 26. června 1945 a světová veřejnost slibovala si od této mezinárodní organisace konečnou úlevu po šestileté strašné válce a po dvaceti letech hrozivé nejistoty mezi oběma válkami. Národy měly právo na toto očekávání a věřily, že válečné spojenectví a společné utrpení nejjistěji stmelí jednotu lidstva v svobodě, v demokracii, v úctě k právu, k spravedlnosti a k mravnímu řádu. Veřejnost chápala rozdílnost názorů a nepochybně i zájmů, jak se projevovaly po celou dobu konference, ale doufala, že podpisem charty jsou rozmíšky skončeny a spravedlivé rozhodování a pomáhání zajištěno už pečlivým budováním různých orgánů Spojených národů. Ovšem, žádné lidské dílo není dokonalé a doba měnící poměry vytváří nové problémy, na které se při ujednávání charty ani nepomyslilo. Ve skutečnosti však cítilo se leckde hned, že výsledek ustavující konference v San Francisku jenom přikryl mnohé nerozřešené otázky a nechal mnohá zadní dvířka k úniku z odpovědnosti. Winston Churchill, jistě nejzkušenějši z tehdejších státníků, měl kritické stanovisko k celé stavbě Spojených národů, opakoval je při svých zájezdech do Spojených států a vývoj dal mu za pravdu. Britský premier kritisoval proto, že chtěl, aby Spojené národy byly opravdu spojené a opravdovou záštitou světového míru a spravedlnosti. Druhým hlavním kritikem Spojených národů, arciť z příčin právě opačných, byl Sovětský svaz a komunisté vůbec. Chtěli mít v chartě co nejvíc nejasností, aby z rozdílného výkladu mohli těžit časově i mocensky, při čemž Stalin ustavičně lichotil Spojeným státům americkým, že se Sovětským svazem stačí samy na řízení celého světa. Stalin všemožně oddaloval začátek konference a komplikoval přípravy, neboť každé ujednání v Jaltě vykládal jinak než Londýn a Washington, a chtěl snížit význam konference tím, že dlouho odpíral vyslat na ni zahraničního ministra. Ačkoli sovětské svazové republiky nejsou ve skutečnosti nijak samostatné a zejména nesmějí zasahovat do zahraničněpolitických otázek, Sovětský svaz si vymohl zvláštní zastoupení Ukrajiny a Bílé Rusi ve Spojených národech, když Anglie právem žádala členství pro Kanadu a Jihoafrickou unii, prakticky samostatné státy v britském společenství. Sověty si také vynutily pro t. zv. zakládající členy právo veta v bezpečnostní radě a využívají ho takřka výhradně samy, aby mařily rozhodování v základních úkolech Spojených národů, aby chránily své spojence a loutky a umožňovaly jim beztrestné válečné útoky a podvratnou činnost v jiných státech. Tím vším vůčihledě rostla nedůvěra k Moskvě a nebylo proto divu, že když Molotov přece přijel na konferenci a za návštěvy u presidenta Trumana se uraženě ohrazoval proti příliš břitkým výrokům Rooseveltova nástupce, Truman mu odsekl: “Dodržujte smlouvy a sliby, a nikdo nebude s vámi takhle mluvit.” Sovětská vláda troufala si od jaltské konference čím dál víc a vytvářela mezi spojenci nové a nové krise. Nesplnila nic z toho, co bylo ujednáno v Jaltě a v San Francisku, svým sousedům vnutila vojenskými hrozbami komunistické režimy a učinila je úplně závislými na své vůli a zájmech. Zrovna v době konference v San Francisku dala sovětská vláda odsoudit na desetiletí do žaláře předáky polského podzemního protiněmeckého hnutí, kteří byli při postupu sovětské armády do Polska schytáni a odvezeni do Moskvy. Naproti tomu ponoukla polské komunisty, aby žádali trvalé připojení československého Těšínská k Polsku, a pak povolala zástupce obou zemí k sobě. Tam se Poláci “zřekli” Těšínská, ale zároveň Československo bylo donuceno odstoupit Sovětskému svazu Podkarpatskou Rus, odkud sovětská armáda a policie také odvezla nekomunistické politické předáky do sovětských žalářů a koncentráků Smlouva pode- psaná koncem června 1945, odůvodňuje odstoupení Podkarpatské Rusi tím, že obyvatelstvo je téhož “náboženství” (!) jako lid v sovětské Ukrajině. Tak tedy dostála sovětská vláda slavnostnímu souhlasu se spojeneckým válečným cílem, že Československo bude obnoveno v předmnichovských hranicích. A to sověty pomýšlely ještě na zabrání Slovenska, podporujíce vydatně národní i územní separatismus Hitlerových pomocníků na Slovensku! Sovětská vláda dala Československu i jinak rafinovaně pocítit svou nadvládu: že Jan Masaryk prohlásil na konferenci v San Francisku, že československá uranová ruda nebude nikdy vydána pro účely válečné útočnosti, sověty se zmocnily uranové těžby československé, všecku vyvezly do Sovětského svazu a tak zabíraly i ostatní průmyslovou výrobu v Československu. Donutily pražskou vládu (tak jako polskou), že odvolala účast na Marshallovu plánu, který vlastně také souvisel s činností Spojených národů, vehnaly Československo do soustavy svých hospodářských smluv a nakonec Moskva zorganisovala puč, kterým byla v Československu nastolena komunistická diktatura. A tady, budiž žalováno, zachovala se organisace Spojených národů tak jako po Hitlerovu její ženevská předchůdkyně: stálý československý delegát dr. Ján Papánek marně protestoval proti znásilnění Československa v únoru 1948. marně snášel doklady, že puč bv] řízen z Moskvy a měl všecku politickou i voien=kou podporu Sovětského svazu. Za dvacet let trvání Spojených národů nahromadilo se nesčetně příkladů věrolomnosti sovětských vlád a jejich vě- (Pokračování na str. 2.) [pageend1]VESTNÍK JUNE 1965 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois v ěs t n ík ČERVEN 1965 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 JAN PAPÁNEK: DVACAŤ ROKOV OD PODPISU CHARTY SPOJENÝCH NÁRODOV. V dňoch 24. až 26 júna, 1965, sa v San Franciscu, kde bola pred dvacať rokami podpísaná Charta Spojených národov, side Valné shromáždenie zástupcov 114 členských štátov, aby si pripomenuli toto významné výročie. Zasadanie sa tam koná na pozvanie mesta a omedzi sa na rečnenie a spoločenské udalosti. Niektoré reči — ako Prezidenta Johnso- na — budú iste veľmi dôležité a naznačia jakým smerom by sa Spojené národy v druhom dvacaťročí mali vyvíjať. Budú zdôrazňované doterajšie výsledky spolupráce, hospodárskej, sociálnej, kultúrnej, zdravotnej i technickej. A niet’ pochybnosti ani o tom, že bez Spojených národov by v Ázii a v Afrike nebolo bývalo vytvorených toľko nových štátov ako tomu dnes je. V uplynulých dvaciatich rokoch sme však boli svedkami aj veľkého boja o náplň Spojených národov. Bez tejto by skončili ako ženevská Liga národov. V roku 1945 bola nádej, že po veľkom víťazstve nad nacizmom budú hlavné prekážky mierového spolunažívania medzi národami odstránené. Dúfalo sa, že spojenci vo vojne ostanú spojencami aj v mieru. Nestalo sa tak a dnes prežívame veľmi kritickú dobu. Prekážky sa hromadia a mnohí ľudia za'ínajú pochybovať o účelnosti a budúcnosti Spojených národov. Jedni chcú, aby Spojené národy boli opravdu predstaviteľom celého sveta, aby boly v ich Ióne riešené i tie najchúlostivejšie problémy, politické i ostatné, malé i veliké. Aby prinútili svet, aby zastavil zbrojenie, pretože zbrojenie viedlo dosiaľ vždy k vojne. Iní zasa chcú, aby Spojené národy boli iba tribúnou k rečneniu, propagande a k zasahovaniu iba vo veciach menšieho významu. Podľa ustanovení Charty, Bezpečnostná rada mala byť hlavným politickým a mierovým orgánom. Jej päť stálych členov — Anglia, Čína, Francia, Sovietský sväz a Spojené štáty — spolu s dvomi zo šiestich na dva roky volených, má právo rozhodovať o problémoch mieru, bezpečnosti i vojny. Každá z veľmoci má takto právo veta a ako vieme Sovieti ho veľmi často používali. Bezpečnostná rada tým bola vo veľkej miere diskreditovaná a bola snaha aspoň časť jej pravomoci presunúť do Valného shromáždenia složeného zo všetkých členov; aby vedľa rečnenia, rozhodovania o hospodárskych, sociálnych, kultúrnych a finančnvch veciach mala právo rozhodovať aj o veciach rázu politického. Tieto orgány, spoločne s hospodárskou a sociálnou radou a Svereneckou radou v celku dobre fungujú pokiaľ sa nejedná o problémoch týkaiúcich sa životných záuimov veľmoci. V prípadoch konfliktu záujmov bolo riešenie blokované a Valné shromáždenie nabývalo väčšieho a väčšieho vlivu. Tým sa malé štáty — najmä nové ázijské a africké — dostali k nebývalej moci Svoju nočetnú hlasovaciu moc však začali využívať a zamieňať za mocenské postavenie, ktorého nemajú. Soviety tomuto vývoju často pomáhali v nádeii. že sa im podarí tieto štáty ovlivnit’ a zkomunizovať. Nestalo sa tak a nakoniec to i im nrerástlo cez hlavu. Preto začali túto činnosť hatiť finančne, keď to ináč neišlo, 2 • VĚSTNÍK tým, že odopierajú platiť členské príspevky na prevádzanie politickej mierovej činnosti odhlasovanej Valným shromážděním, ktorá ale podľa nich má byť prevádzaná Bezpečnostnou radou. V tomto sú podporovaní i Franciou a nieť pochybnosti, že i ostatné veľmoce a iné významnejšie zeme sa kriticky dívajú na často veľmi nezodpovedné jednanie zástupcov afrických a ázijských zemí. Preto stroskotalo i zasadanie posledného Valného shromáždenia. Zdá sa, že okrem komunistickej Číny a Sukarnovej Indonézie nikto nechce stagnáciu alebo zánik Spojených národov. Každému členu sú v ur.itej miere užitočné. Preto sa navrhuje rozšírenie počtu členov Bezpečnostnej i Hospodárskej a sociálnej rady, vytvorenie výboru, ktorý by riešil finančné otázky, uhradenie dlhov, atď. Spojené národy, ma- jú-li byť životaschopné, sa musia s týmito problémami vyrovnať, musia nájsť spoločného menovateľa. Nestačí zdôrazňovať mier a nezodpovedne vytvárať nové a nové štáty, ktoré nie sú často ani života schopné, ale je treba aj urobiť kroky na ceste k náprave. Terajšie dvaciate výročie a zasadanie v San Franciscu sa zdá byť jedinečnou príležitosťou k tomu. DVACET LET SPOJ. NÁRODŮ— (Dokončení ze str. 1) domého podrývání významu a moci světové organisace. Sovětský svaz nejenom si podmanil středoevropské sousedy, zabral velké části jejich území a vykořisťoval jejich hospodářství. Nevrátil samostatnost ani baltským státům, které zabral v dohodě s Hitlerem, ale chtěl si ještě podrobit Irán, Turecko a Řecko, připravoval puč v Itálii a ve Francii. Zrušil ujednání s národní Čínou, zmařil mezinárodní dohodu o využití atomové síly a zamítal návrhy na snižování zbrojeni a zmenšení početních stavů stálých armád, vymyslil si dodatečně oprávněnost t. zv. osvobozovacích občanských válek, které podněcoval a podporoval všude, kde mohl, prováděl brutální kolonialismus a při tom obratně využil nedomyšlené “protikolonialistické” politiky západu a překotného zakládání nových států s obyvatelstvem, které ještě ani zdaleka nedozrálo k samostatnosti. Vytváří si opěrné body a útočná nástupiště i v nejbližším sousedství Spojených států a po všech zemích rozprostřel síť vyzvčdačského, podvrat- nického a teroristického aparátu svého a svých satelitů. Svou neúctu k Spojeným národům a k jejich poslání zdůrazňuje Sovětský svaz tím, že okázale odpírá plnit své členské povinnosti, i finanční a vybírá si ze všeho jenom to, co mu prospívá přímo nebo nenŕ'mo. Zato však všechnv státy komunistického bloku důsledně vymáhají zejména na Spojených státech nové a nové hospodářské ústupky a nejrůznější pomoc. Obnovte si předplatné — $2.00 ročně — [pageend2]VÁCLAV LÁSKA: NEPŘÍJEMNÉ ODKLADY. Je v dobré paměti, jak latinsko-americké státy v počátku držely palce Castrovi, ba i ve Spojených státech bylo mnoho sympatií, poněvadž se věřilo, že opravdu vede demokratickou revoluci, avšak když se prohlásil komunistou a viděly se výsledky jeho hospodářství podle komunistického receptu, začaly sympatie opadávat a dnes zájem o Kubu značně ochabl. Svědčí o tom následující příklad, který možno i právem vztahovat na to, že komunismus ztrácí stále půdu v Iberoamerice a že sami komunisté začínají asi ztráceti důvěru v organisace extremní levice na tomto území. V době zostřeného konfliktu mezi Castrera a Spojenými státy byl dán komunisty podnět k uspořádání “Kongresu latinsko-americké solidarity s Kubou a pro sebeurčeni národů”, který měl vlastně krýt komunistické cíle, a byl uskutečněn r. 1963 v Brazilii s nevalným úspěchem. Mnoho delegátů si stěžovalo na špatnou organisaci a na to, že zástupci čínští a trockisté hleděli se zmocnit sjezdu pro svou propagandu, kromě jiných okolností, o nichž se zmíníme dále. Proto zájem o pořádání druhého kongresu nebyl právě velký, nicméně, poněvadž zejména Havaně záleželo na uvedené solidaritě, byly ohlášeny právě z Kuby definitivní plány pro jeho odbývání v Montrealu již v únoru 1964 a stanoveno datum na červenec téhož roku. Byl utvořen přípravný výbor z různých zemí západního kontinentu a místní organisace byly vyzvány, aby začaly s přípravami, což bylo uvítáno zejména Kubánci s nadšením, poněvadž to znamenalo pomoc revolucionářům sesterských zemí. Podle nich brániti revoluci kubánskou znamená dáti podporu revoluci celého kontinentu, zejména pak Hispanoameriky. Už v květnu 1964 vyskytly se však obtíže, které způsobily, že místo Montrealu bylo určeno Montevideo k pořádání kongresu, avšak ani tam se neodbýval a v druhé polovině roku nebylo o něm vůbec nic slyšet, až v listopadu konference komunistických partají v latinské Americe schválila solidaritu s Kubou, takže se brzy na to udělal znovu pokus o pořádáni kongresu. Proto v lednu 1965 uruguayská komunistická strana publikovala ve svém orgánu El Popular výzvu, že by se měl slaviti v dubnu v Montevideu, ale už v únoru sovětská kancelář TASS oznámila, že bude odložen až na druhou polovinu roku a v březnu ohlásil chilský komunistický list El Siglo, že tedy definitivně bude v květnu. A aby zmatek byl ještě větší, čsl. ČTK informovala o týden později, že to bude červen a Kubánci zas s konečnou platností oznámili jeho slavení na 18. července. Zdá se tedy, že podpora dávaná dříve komunistické propagandě ve prospěch takových sjezdů, které mají krýt komunistické cíle, se značně zmenšila a že organisátoři se bojí, že tento kongres potká asi neslavný osud prvního z r. 1963, kdy bylo účastno málo cizích zástupců a žádný z vynikajících ohlášených hostů se nedostavil. Ruští kosmonauti Popovic a Nikolajev, kteří byli tehdy v Brazilii, se účasti vyhnuli, J. Quadros, brazilský ex-president, odmítl pozvání, aby kongresu předsedal, ačkoliv jeho levé smýšlení bylo přece známé. Guvernér Lacerda zakázal pořádání v Rio de Janeiru a veřejnost neprojevila nejmenší zájem. Chruščev a Ču-en-laj ovšem sjezd pozdravili telegraficky, avšak jak již řečeno, čínští zástupci hleděli dostati delegáty na svou stranu v rozporu s Ruskem. Samozřejmě v resolucích nebyly zřejmý rozdíly v názorech delegátů na různé otázky a zejména na revoluční činnost, ale list brazilských komunistů A Classe Operaria prozradil, že jen díky usilovné práci v zákulisí se podařilo, že se v resolucích neobjevilo pravé mínění delegátů. Také jugoslávská kancelář Tanjug vyjádřila politování nad názory zástupců trockistů, kteří navrhovali permanentní revoluci s odůvodněním, že neexistuje střední stav mezi podrobením se imperialismu a socialistickou revolucí, a rovněž nad prohlášením některých radikálních levicových skupin, že solidarita s Kubou má zahrnovati osvobozenský boj na celém latinsko-americkém kontinentu. Tak to tedy vypadalo na prvním kongresu, avšak od r. 1964 vývoj v uvedených zemích šel byť pomalu, přece jen více méně cestou sociálních a hospodářských reform bez užití komunistické diktatury, takže sympatie pro solidaritu s Kubou se hodně zmenšily, zejména po zprávách o pokračujícím krachu komunistických idejí v Castrově hospodářství. A tak nezískají-li komunisté větší podpory hlavně nekomunistických organisaci pro tento druhý kongres, budou asi nuceni odložiti jej ještě na další datum, ne-li ad calendas graecas. DARY NA ČINNOST. Mr. Philip H. Schaaf, Bedford, Ohio ........................... $100.00 Mr. & Mrs. Josef Libor, Omaha, Nebraska............... 20.00 Mrs. Marie Stoeff, Tallahassee, Florida..................... 5.00 Mr. Frank Klos, Union Pier, Michigan ..................... 5.00 Mrs. Olga Wiegl, Wausau, Wisconsin......................... 5.00 Mr. John Zavodny, Des Plaines, Illinois..................... 5.00 Miss Libby Kalivoda, Oak Park, Illinois ................... 5.00 Mr. Joseph Kout, New York, N. Y................................ 3.00 Mr. Jerry Hodr, Union Pier, Michigan ....................... 2.00 IN MEMORIAM Sbírka k uctěni památky bratrů Fr. Kouříma a Fr. Škopka věnuje odbočka ČSNRA Mistr Jan Hus, Chicago, Illinois ............................................................... $52.00 K uctěni památky ses. H. Hovorkové věnuje Vlasta Vráz, Berwyn, Illinois .............................................. 25.00 K uctění památky rodičů a k uctění památky zes. tety pí. Anny Svitákové věnuji Antonín a Anna Filipi, New York, N. Y........................................................... 20.00 K uctěni památky zesnulé matky pí. Marie Bláhové věnuje Henry Bláha, Berwyn, Illinois ................... 20.00 K uctění památky pí. Julie Sauer věnuje Mrs. Marie Capouch, Chicago, Illinois ........................................ 10.00 K uctění památky br. Škopka věnují: Anton Fišer, Kathy Havel, Karel Erba, Fr. Sobkoviack, J. Lout- ham, Vlasta Matelová — Řád Česká Koruna-Čáslav, čís. 268, Č.S.A.............................................................. 10.00 K uctění památky zes. ses. Anny a za rod. Cinkovou věnuje Kateřina Hrachovská, Niles, Illinois.......... 5.00 K uctění památky ses. H. Hovorkové věnuje Frank Kratochvil, Berwyn, Illinois .................................... 5.00 K uctění památky ses. H. Hovorkové věnuje Libby Kalivoda, Oak Park, Illinois ................................... 5.00 creative - 09 t #e Wl 3212 |4 So. Ave, Birwyi. HNoar> 60*03 VÉSTNÍK • 3 [pageend3]HUS A PADESÁT LET ČS. ODBOJE. Historické projevy T. G. V červenci tomu bude padesát let, co T. G. Masaryk vyhlásil poprvé odboj proti Rakousku. Ve Světové revoluci piše: "Rozhodl jsem se, že proti Rakousku vystoupíme již způsobem manifestačním. Naše kolonie všude to čekaly a žádaly. V Rusku byla již od podzimku Družina, také ve Francii naši byli ve vojsku; ve všech koloniích vystupovalo se proti Rakousku a Německu důrazně. V rakouském vojsku si naši vedli dobře, zprávy o tom jsme šířili všude a účinně. Pražský pluk přešel k Rusům u Dukly (5. dubna) a dokonce listy rakouské oznamovaly jeho formální rozpuštění, kdežto posud a ještě dlouho potom odboj umlčovaly. Doma se politické persekuce stupňovaly (zatčeni Dr. Kramáře, Dr. Rašina a j. — velezrádné procesy a konfiskace). . . . My jsme ve své propagandě na všecko ukazovali, ale lidem našim i cizím scházela, abych tak řekl, oficiální firma toho všeho . . . Pravda, měl jsem pro svou reservu pádný důvod — finanční. K vedení každé války je třeba ninoho peněz, a já zatím neměl dostatečného fondu; z Prahy peníze nešly a s Amerikou bylo spojeni zdlouhavé. A bez peněz jsem nechtěl a nemohl začít oficiální akci; nesměli jsme se zastavit nebo dokonce jít zpět, musili jsme vystoupit! napřed kulturně; dne 4. července promluvil jsem k našim a k Němcům v Curychu o Husovi a 6. měli jsme s Denisem schůzi v Reformačním sále v Ženevě. Denis měl historickou přednášku, já jsem přidal politické zahroceni. Toto vystoupení, publicisticky náležitě rozšířené, mělo ú- spěch; ve spojených zemích všude si ho dobře všimli. A mělo všude pro naše kolonie a vojáky význam výchovný: že totiž náš odboj je veden duchem husitských předků a že má nejen politické, nýbrž i mravní oprávnění. ... V Rakousku si ženevské oslavy Husovy také dobře všimli; Neue Freie Presse žalovala na “prvé vypovězení války Rakousku.” “CO ZNAMENÁ SMRT HUSOVA?” položil otázku Masaryk. Hlavni význam je jasný. Jeho heslem bylo: stát v poznané pravdě a brániti ji až do smrti. To Hus učinil a význam jeho smrti pro národ český, ale pro celou Evropu leží v tom, že pro toto jeho heslo vzplanuly veliké náboženské války husitské. Celá Evropa povstala proti kacířským Čechám, ale Žižkovi se podařilo zdolati nepřítele. Malý národ čelil tu celé Evropě. Těmito velikými válkami, jež otřásly celou Evropou, uvědomil si český lid, proč Hus zemřel, a ony staly se též jednou z hlavních příčin, že nastala doba nová. Nuže tedy, co Hus chtěl, proč zemřel? Český národ prožíval ve století 14. a 15. těžkou politickou krisi. Královský rod domácí vymřel a přišli králové cizí, kteří uvedli zemi v nepořádek. Karel IV. dovedl sice Čechy uspořádati a zjednati jim váhy, zejména kdvž stal se císařem německým, ale císařové a králové následující nedovedli zabrániti politickému a sociálnímu rozkladu. Tehdejší krise, jež byla nejen česká, ale vůbec evropská, záležela především v tom, že císařství římské, jež nebylo ničím jiným než středověkou formou německého imperialismu, octlo se v úpadku a s císařstvím upadla i církev. To jevilo se v tom, že byli dva papežové, kteří se navzájem potírali. I v Čechách byl národ rozdvojen, jedni byli pro toho, druzí nro onoho papeže. Lid nevěděl, koho má v mravních a církevních věcech poslouchati. Proto Hus v touze po opravě kázal především proti kně- žim. Jeho kázání a vůbec celé husitské hnutí a celá česká reformace byly protiklerikálni. Tehdejší krise českého národa má však také ráz sociální a politický, protože církev a stát tvořily jednotu. Oltář nesl trůn a trůn opíral se o oltář. Když klesla církev, klesl nutně i stát, když upadl stát, upadla nutně i církev. 4 - VĚSTNÍK Masaryka ve Švýcarsku. Čemu učil Hus ? Hus sám věřil, že neučí nic nového, nechtěl nic než nápravu: aby především kněží, když kázali křesťanství, podle křesťanských zásad také žili, a nejen kněží, nýbrž všichni, kteří se hlásili za křesťany. Hlavou církve byl mu ne papež, nýbrž Kristus. Byl jen důsledný, kázal-li, že kněz nehodný je nepravým knězem. Pro něho ne úřad činil kněze, nýbrž kněz úřad. Proto také Hus zkoumal, zda papež a církev právem žádají poslušnost. Nalézáme u něho i ostré slovo, že proti papeži revoluce je nutná. Pramenem pravdy bylo mu Písmo a učeni původní církve. Písmo musí býti vyloženo vlastním rozumem. Většina nerozhoduje ve věcech svědomí, sice by farizeové, kteří ukřižovali Krista, také měli pravdu, protože byli ve většině. Hus byl také proti odpustkům, proti uctívání relikvií, proti bohatství kněží. Chtěl dokonce, aby statky jejich byly rozděleny. Tím vším přirozeně znepřátelil si kněze a papeže. Hus byl také venkoncem národní. Ne že by byl nepřítelem Němců a jiných národů: několikrát u něho nalézáme slovo, že je mu dobrý Němec milejší než špatný Čech. Ale při tom důsledně všude hájil práva národa českého a jeho jazyka a žádal, aby i v úřadech měl místo především Čech a ne cizinec. Neni správné, jestli někteří více politikové nežli učenci tvrdí, že Hus byl národnostně nesnášenlivý. Nebyl. Ale česká reformace posvětila národní cit náboženský, a proto byl cit ten tak silný. Čeština na místo latiny zavedena do chrámu, bible přeložena do češtiny a do krásné češtiny, jazyk v církvi byl český a tím proti latině čeština stala se posvátným jazykem. Protože pak tehdy náboženství mělo veliký význam, posílilo náboženství také naši národnost. Že Hus byl člověk v pravém smyslu slova národní, vidíme i z jeho reformy českého spisovného jazyka a z jeho zásluhy o znárodnění pražské university. Kutnohorský dekret byl především jeho dílem. Že uhodil na strunu pravou, viděti i z toho, že přidali se k němu nejlepší lidé národa. Nejen Jeroným Pražský, ale celá řada vynikajících lidí, jako Jakoubek ze Stříbra, jenž zavedl kalich, Šimon z Tišnova a jiní šířili jeho učení. Měl ovšem také nepřátele, ale v celku snad ani jedna desetina českého národa nezůstala tenkráte a v pozdějších letech v církvi římské ! Mezitím vznikly husitské války tím, že vypraveny byly proti Čechům křižácké výpravy. Tenkráte proslavili se mužové jako Žižka a Prokop, kteří podnes jsou známí jako zakladatelé moderního válečnictví. Ve všech oborech, i v oboru válečnickém Čechové tenkráte vymkli. Bylo přirozeno. že za onoho rozčilení válečného, které rozšířilo se v celé Evropě, učení Husovo se v Čechách rychle šířilo, ale také se měnilo, vznikalo mnoho různých odstínů a směrů. Z nich nei- významnější byli Táboři, zvaní od svého města Tábora. Táboří byli radikálnější než Husité a také lidovější. Stejně jako u Husa bylo základem jejich učení: Písmo, rozum a původní církev. Ale oni šli dále v tom, že zrušili kněžství, měli jen kazatele a i ženy mohly býti kazateli; Táboři zrušili také vrchnost světskou. Nechtěli pánů, nýbrž naprostou rovnost, i hospodářskou. V prvních letech zavedli komunismus podle vzoru komunistů Nového zákona z dob prvního křesťanství. Učených lidí s počátku neměli. Ne že by byli nemyslili, ale vykládali si Písmo bez té učenosti, která se tenkráte vyžadovala. Po nějaké době měli však i oni své učence a bohoslovce, jako Mikuláše z Pelhřimova a Václava Korandu, kteří učení táborské zdůvodňovali. Táboři nro svou důslednost nebyli milováni ani od kališníků ani od Husitů, a je významné, že pánové husitští spojili se konečně s římskými, aby porazili český lid u Lipan, a že Tábor roku 1452 dobyt byl Jiř;m Poděbradským. Táborské učení nezaniklo však beze stop: z táborství očištěného a zušlechtěného [pageend4]DÛM S PAMĚTNÍ DESKOU V KONSTANCI. KDE BYDLEL HUS, A PAMĚTNÍ KÁMEN. vyšel směr nový, bratrství, o němž Palacký praví, že jest nejušlechtilejší církvi křesťanskou, jaká kdy byla. Zakladatelem Bratrské církve je Petr Chelčický, muž z lidu, vzdělaný, výborný stylista. I on vychází z Husa, ale jde dále. Zejména podle vzoru Táborů nejen odstraňuje kněžství, nýbrž i vrchnost světskou. Nechce ani císaře ani papeže: obě velryby, jak praví, musí býti odstraněny. V křesťanské společnosti nesmí panovati jeden nad druhým, jeden druhému nesmí činiti násilí. Bylo přirozenou reakcí, že Chelčický, když viděl, jak se tenkrát vedly války, odsuzoval válku a již v 15. století formuloval učení, jež v naší době hlásal Tolstoj: neodporuj zlému! Ani trest neschvaloval. Zločinec neměl býti trestán, nýbrž napravován. Toto důstojné učeni Chelčického dlouho se neudrželo. Přišel bratr Řehoř, Lukáš a Prokop, kteří dali bratrství formu, ve které rozšířilo se nejen mezi lid, ale proniklo i mezi pány a šlechtu. Bratrstvo, jak již jméno naznačuje, chce býti důslednou reformou mravů. Láska a spravedlnost má panovati. Též jako literární činitel vyznamenala se Jednota Bratrská, a nejznamenitější její muž a spisovatel, pedagog Jan Amos Komenský, je dnes znám celému světu stejně jako Hus. Shrneme-li všechny tyto zjevy, vidíme, že česká reformace, zejména proti německé, nemá ani tak ráz bohoslovecký jako mravní. Šlo o mravní reformu života a společnosti. Také neměla česká reformace ráz metafysický, jak vidět z toho, že přijímá Wyclifovo učení o transsubstanciaci. Ale pozdější papež Pius II., který navštívil Tábor a popsal Tábory, píše doslova toto: Tento neušlechtilý (t. j. prostý) lid má jen tu dobrou stránku, že miluje vědu. A Pius II. (Eneas Sylvius) vytýká italským kněžím, že na Táboře prosté ženy Písmo lépe znají nežli oni. A opravdu, českou reformací počalo se v Čechách myslit, hodně myslit, důsledně a radikálně. Naše reformační hnutí důstojně se řadí k onomu hnutí ve vědě a filosofii, kterému říkáme humanismus a jež znamenalo — již podle jména — hledání lidskosti Protože naše reformace byla mravní, byla i politická. Každá politika je konec konců buď mravná nebo nemravná. Ti, kteří říkají, že politika s mravností nemá nic společného, jsou ti, kteří nechtějí, aby mravní měřítko bylo přiloženo na jeiich “mo- lečenské jednání. Ale to znamená chaos, absolutismus. Každý čin je buď dobrý nebo špatný, neni-li docela lhosteiný. Hus začal reformou a husitství stalo se revolucí. Nebylo jinak možno, neboť úsilí o novou mravnost, je-li poctivé, vždy vede a musí vésti k převratu. Jedna otázka stála tu v popředí, která ostatně podnes není rozřešena: Kdo a co je autorita? Autorita vnitřní a vnější? Proč mám poslouchat! jiného člověka, z jakých důvodů? Proč mám uznávati papeže, císaře, krále, proč úřady? Na toto “proč” byla naše reformace odpovědí. Byl to pokus o rozřešení otázky autority, položen zcela ve smyslu moderním. Šlo tu o autoritu cizí, o autoritu císaře a papeže. Proto byla důsledná naše reformace národní; a to nejen proto, že celá Evropa byla proti českému národu a že jsme se jako Čechové bránili a tím svou národnost začali více milo váti; reformace sama ■posvětila jazyk a národnost. Vůbec v naší reformaci byly — jak Palacký dobře viděl — všechny prvky moderního myšlení. Řekneme-li: Hus, Žižka, Chelčický, Komenský — kolik jmen, tolik programů, v podstatě však program jeden. Pro nás celá historie a zopakování toho, co dálo se od Husa, znamená povinnost: Čech, který pochopí historii svého národa, musí jiti po dráze Husově, musí — je-li poctivý a uvědomělý. Nebude ovšem všecko věřiti a dělati, co Hus — jsme 500 let od Husa — ale půjde týmž směrem, a o to jde. Vím dobře — a byla by to dlouhá a snad i smutná historie — že naše česká reformace se neudržela, že podlehla násilí, že z našich Husitů a Bratří stali se pak luteráni a reformovaní a jen pod touto formací za císaře Josefa se uchránili. Ale ve věcech svědomí nerozhoduje jedině účinek, nerozhoduje ú- spěch, sice i Řím by měl pravdu, když měl úspěch. Jestliže odpůrci Husovi podnes nám ukazují, že vinou Husovou a jeho následovníků český národ upadl a že ztratil svou samostatnost, není to pravda. To učinil ne Hus, nýbrž násilí. Ostatně právě do 16. věku spadá t. zv. zlatý věk české literatury, v kterém Čeští Bratří měli největší účast. Nom snráv- né, že husitství bylo příčinou pohromy. Naopak, naše obrozeni zase dalo se směrem naší reformace, proti Rakousku, které i dnes představuje protireformaci. Idea česká i idea rakouská jsou dva světy. My můžeme jiti jen podle ideje své — vždy, i za těchto smutných, ale velikých dob. Tak jako naše obrození bylo pokračováním reformace tím, že jsme přijali zásady 18. století a francouzské revoluce za své — ale osvícenství a francouzská revoluce byly právě pokračování reformace — právě tak jako jsme se obrodili těmito reformačními ideály, tak musíme i pokračovati. Mezi českou ideou a Rakouskem, které násilně u nás provedlo protireformaci, není smír možný. Řekl jsem VĚSTNÍK • 5 [pageend5]to již před lety a nepravím to snad v rozrušení přítomné doby. Za české reformace i český stát se osamostatnil. Doufejme, že tato veliká světová válka také povede náš národ k svobodě a že podle programu všech českých stran dožijeme se české samostatnosti, — podle slov Palackého, že jsme byli před Rakouskem a budeme i po něm, a bude-li třeba — a bude třeba — bez něho. Vzpomínáme-li dnes mužů jako Hus, Žižka, Chelčický, Komenský, musíme si uvědomiti, že jako oni bojovali a pracovali pro svobodu českého národa, tak jest i naší povinností pro svobodu svého národa podniknout! vše, co je v naší moci. Masarykovu řeč o Husovi, zde uvedenou, otisklo České slovo v Mnichové. Poznamenává k tomu, že za padesát let od Masarykových projevů se mnoho změnilo a také stanovisko katolické církve k Janu Husovi je jiné, než jak se jevilo Masarykovi tenkráte. Hlavní význam jeho projevů spočívá v tom, že buduji čs. národní program na požadavcích mravních. Husovou otázkou se znovu zabývají němečtí katoličtí vědci. Loni proběhla světovým tiskem zpráva o Dr. Fegerovi, který studuje archiv v Kostnici a dokonce klade otázku, zda by Mistr Jan Hus neměl být rehabilitován Vatikánem. Otázkou se zabývá více lidí a v 550. výročí jeho upálení bude o tom jistě diskutováno v teologických, vědeckých kruzích. V Kostnici v předvečer 6. července bude vzpomínková slavnost, budou uspořádány vědecké přednášky historiků a teologů. Dr. O. Feger poskytl telefonický interview pražské Lidové demokracii. Pražský režim pochopitelně sleduje světový zájem o Husa, poněvadž komunistická propaganda vydává Husa za revolucionáře a předchůdce komunismu, a chce dokázat, že usiloval o převrat sociálního řádu. Úplně přehlíží náboženský hluboký duchovní význam jeho odkazu a celý smysl jeho života a víry. V době, kdy komunistická vláda uvrhla do vězeni na sta kněží, držela v zajetí arcibiskupa Berana, kdy tisíce lidí bylo pronásledováno pro své náboženské přesvědčení, oslavovali komunisté Husa mučedníka. A zatím co náboženství bylo označeno za opojný jed, vybudování Betlémské kaple stalo se životním posláním ministra Zdenka Nejedlého. Znal Betlémské nám. v Praze předobře, neboť ve svých střízlivějš;ch, slušnějších letech před válkou chodíval často do sousedícího Náprstkova domu studovat tam Masarykovy dopisy a paměti, když připravoval se k sepsání svého díla o Masarvkovi. Na podlouhlém, úzkém náměstí stál až do r. 1948 velký rohový nevzhledný "činžák”, v místech, kde stávala před 500 lety Betlémská kaple. Jeden z prvých činů vášnivého komunisty Nejedlého bylo zbourání onoho domu a vystěhování rodin bez přístřeší za velké bytové kříse. Betlémské nám. bylo rozkopáno a v poměrně nedlouhé době stanula na starém místě nová Betlémská kaple, replika původní. Z toho, že teologové a vědátoři oživuji historii nemají komunisté radost, neboť studiem Husova působení, kázání, jeho odsouzení koncilem vystoupí jeho hluboké náboženské přesvědčení, jeho oduševnělost a ohromné mravní hodnoty, které odkázal českému národu. A každý soudný člověk si domyslí, že Hus by byl komunisty odsouzen podruhé jako neinebezpečnější jejich odpůrce. A toho i komunisté si musí být vědomi, proto jejich dnešní rozpaky. MISTR JAN HUS A ČESKÝ JAZYK. Prof. Otakar Odložilik, ve spise vydaném r. 1953 Národní jednotou čs. protestantů v Chicagu píše o Husovi a českém jazvce: “Kázání v Betlemě bývala ovšem česká, ač náčrty k nim si Hus asi dělal latinskv. Občas psal Hus český list nebo stručnou rozpravu V období poměrného klidu, neisníše ro^u 1406, složil Hus drobné pojednání o českém pravonise (De orthographia bohemica). Pozvolna uváděl do oběhu svá pravidla o náhradě pracných spřežek znaménky nad písmena- 6 • VĚSTNÍK mi, a to buď radou jiným, zejména těm, kdo pracovali na biblických překladech, nebo svými spisy. Když nastala potřeba nahrazovat živé slovo s kazatelny psanými projevy, měl představy o českém jazyce, jeho mluvnici a pravopisu, celkem ustálené a vládl také velikou zásobou slov. Jeho české spisy z let 1412 až 1414 posunuly český literární vývoj o veliký kus kupředu. Po průkopnickém díle Tomáše Štítného pomohly češtině k uplatnění v odvětvích, kde u nás dříve a jinde i v Husově době měla výlučné postavení řeč západní církve a vzdělaných lidí, latina. Hus psal v českém jazyce o některých věcech, pro které se učená obec rozestupovala na dvě strany. Traktát O sváto- kupectví, dokončený na hromnice 1413, je nejdravější a nej- působivější kus z té skupiny. Mnohem častěji se však rozhodoval pro češtinu, když chtěl lidem podat něco za živé slovo . . . Pro ženy, především pro někdejší posluchačky kázání v Betlemě, bylo sestaveno poučení O poznání cesty pravé k spasení, známé pod názvem Dcerka, knížka krátká, půvabná v slovích a čistá v myšlení. . . . Některé z českých spisů byly tak drobné, že se snadno šířily v opisech nebo vešly v obecnou známost, když byly napsány na stěny v Betlémské kapli.” OSAMOSTATNĚTE SE! Jednota Československé Spolky v Americe je vpravdě ko-operativním podnikem našeho lidu v Americe v oboru životního pojištění. Jednota ČSA skládá se z drobného, dělného lidu, který sám Jednotu vlastní a řidí pro sebe a své rodiny. Podporujte sami sebe tim, že sebe a své rodiny přihlásíte za členy vaší, vlastní jednoty ČSA, ve které můžete získat nejvýhodnější pojistky pro vás a vaše dítky. Zveme vás v zájmu všeho našeho lidu a v zájmu našem vlastním: Staňte se členy Jednoty Č.S.A., nejstarší bratrské Jednoty ve Spojených státech. Pro veškeré informace pište na: JEDNOTU ČSA • 2138 S. 61st Court o Cicero, III. 60650 Jedete na výstavu do N. Y.? JOSEF BUBNÍK nabízí VÝHODNÉ UBYTOVÁNÍ ve své residenci — 29-14 163rd Street, Flushing, New York 11358 — několik minut autem od výstaviště. Dobré spojení s městem busem a podzemní drahou. Telefon: Area Code 212 — IN 1-0004 [pageend6]A. ŠALOMOUN: DVOJAKOST AMERICKÉHO VEŘEJNÉHO MÍNĚNÍ. President Spojených států amerických L. B. Johnson vyjádřil překvapení a zklamání nad dvojitým standardem amerického veřejného mínění. Brutální vraždění civilního vietnamského obyvatelstva, žen a dětí, prováděné komunistickými zákeřníky za noci na opuštěných silnicích nebo vesnicích je omlouváno jako nevyhnutelné válečné zlo. Na druhé straně je používáno zvláštního měřítka morálky při kritice bombardování komunistických základen v severním Vietnamu. President Johnson a jeho administrativa byli po dlouhou dobu terčem útoku za svůj nerozhodný postoj proti rozpínavosti mezinárodního komunismu až dospěli k rozhodujícímu uzávěru, vyvěrajícího z poučení, že je lépe bojovat a zastavit válečné nebezpečí hned v zárodku, než nechat vyvrcholit konflikt do rozměrů světové války. Přes jednotný názor většiny Američanů, že nová Kuba se nesmí opakovat, je stejné kritice vystaven zákrok v Dominikánské republice, kde vše nasvědčovalo, že komunisté místní i importovaní, školení na Kubě, v Československu a Sovětském svazu budou schopni ovládnout a strhnout vítězství revoluce na sebe. V posledních letech, povzbuzena protestními pochody černošských organisací, počala v USA vyrůstat různá levicová hnutí, která stále více se dožadují pozornosti a důležitosti. Do Chicaga přemístila z N. Y. hlavní kancelář organisace “Students for a Democratic Society” s úřadovnou a dvěma plně zaměstnanými silami na 1103 E. 63rd Street, Woodlawn. Další kanceláře mají při Chicagské universitě a v Cairo, Hl., mezi méně prosperující dělnickou třídou. Jejich tajemník, bývalý student Chicagské university, 24 let starý Clark Kissinger, prohlásil, že jejich organisace neni komunistická, ale že je kritisována za svůj “naivní” postup proto, že nezabránila při pochodu 15,000 studentů ve Washingtonu, D. C., aby se tato manifestace pomoci infiltrace komunistů nezvrhla v protest proti politice USA ve Vietnamu. Dále proto, že zastává názory shodující se s názory komunistů a proto, že není protikomunistická. Kissinger prohlásil, že jejich snahou je zničit vliv McCarthyismu a proto jim nevadí, že jsou ztotožňováni s komunisty. SDS není částí nějakého mezinárodního hnutí jako je komunismus, nýbrž prý má nahradit levici, která v USA již po 15 let neexistuje. Další skupinou krajní levice je Progressive Labor Party, jež prý je jakousi pro-čínskou odnoží komunistické strany USA. A další jsou Du Bois kluby, kde se hlavně sdružuje černošská mládež. Du Bois byl černošský spisovatel zastávající komunistické názory, a pro svůj radikální postoj v boji za práva černochů byl v letech kolem 1920 velmi populární. Maji asi 40 klubů, hlavně při universitách, a jejich názory se shodují velmi s komunistickou ideologií. Říkají však, že jsou “socialisté” a nechtějí s komunisty mit nic společného. Jejich členství čítá dva až pět tisíc. Jack Barnes, předseda Young Socialist Alliance (američtí trockisté) prohlásil, že Du Bois kluby jsou stejného smýšlení jako komunisté. O Progressive Labor Party Barnes říká, že se napojují na čínské komunisty a chtějí oživit stalinismus v komunistickém hnuti USA. Barnes, 251etý student z Northwestern university, řekl, že jeho trockistická organisace si bere za vzor kubánskou revoluci a její vůdce. Jsou prý pra- vověrni revolucionáři a antikapitalisté, ale nevěří, že revoluce v USA by byla již za rohem. Další skupinou je Youth Against War and Fascism, která se specialisuje na demonstrace v ulicích a v odporu k zatýkání. Jejich vůdce Key Martin z Columbia university prohlásil, že komunisté jsou v jejich řadách vítáni. Tato levicová hnuti a skupinky se podílely na pochodech za občanská práva černochů, kde získávaly praxi a hlavně odvahu vystupovat později samostatně. Podporou jim v tom byly hlavně nepokoje na universitách jako Berkeley, Los Angeles v Kalifornii a Michigan, a jinde. Tak zvaná “Teach-in”, jež měla být debatou mezi skupinou liberálních profesorů a administrativou presidenta Johnsona o užitečnosti politiky USA ve Vietnamu, dodala levicovým skupinám ještě více odvahy vystupovat na veřejnost. Důkazem toho bylo piketování zasedáni kongresního výboru neamerické činnosti v Chicagu, při které byly zatčeny desítky mladistvých mezi 14. a 22. léty. Tak jako všechno jiné piketování, i toto vyznělo proti Johnsonově administrativě. Kongresník H. Allan Smith, bývalý člen FBI, prohlásil, že Bilý dům a president Johnson jsou zaplavováni protestními dopisy a telegramy pro zastavení bojů ve Vietnamu a pro stažení amerických vojsk. Dle zaručených zpráv komunisté v USA jsou schopni zorganisovat zaslání 22,000 dopisů během 24 hodin. Není divu, že tyto malé, ale velmi aktivní skupiny dokáží ovlivnit americké veřejné mínění, neboť většina amerického lidu, i když podporuje politiku presidenta Johnsona, z pohodlnosti nedá svoje přesvědčení tak hlasitě najevo jako skupiny levicové, následkem čehož pak nastává zkreslený obraz amerického veřejného mínění. Je pak zcela možné, že na př. předseda zahraničního výboru senátu Wm. Fulbright dostává 90% dopisů požadujících zastaveni bombardování severního Vietnamu a odvolání amerických vojsk. Senátor Everett Dirksen a T. J. Dodd dostávají 50% dopisů pro a 50% proti. Senátoři M. Mansfield a W. D. Morse dostávají většinu dopisů pro zastavení války ve Vietnamu. A je zcela na místě, prohlásí-li senátor T. J. Dodd, že válka ve Vietnamu nebude prohrána na bojišti, ale na domácí frontě, a to pro nezájem a vlažnost amerických občanů, kteří nedávají dosti podpory politice presidenta Johnsona v jeho boji proti komunistické útočnosti. Pod vedením mezinárodního komunismu a přisluhováním naivních liberálních profesorů a studentů a za okrasy pochybných amerických beatniků, nabývá obraz amerického veřejného mínění groteskní a přímo směšný obraz nejen pro cizinu, ale i pro Američany. Je tedy na jednotlivci — na nás — zdali chceme, aby Amerika byla vedena hloučkem hlučných a výbojných menšin s komunisty v čele, nebo zda chceme, aby Amerika byla vedena lidmi v tradici demokracie a svobody, za kterou bojovali a umírali věrni synové a dcery tohoto kontinentu. Chceme-li to poslední, svobodu a demokracii, pak napište příště: "Pane senátore nebo kongresmane, dovoluji si Vám oznámit, že s Vaším názorem souhlasím nebo nesouhlasím” — a pak uvidíme pravý obraz amerického veřeiného mínění a smýšlení pravých demokratických a svobodných Američanů. (Z rozhlasu Oblastního výboru ČSNRA v Chicagu. — Vyslechněte si hodinku manž. Faltových, WEDC, každé úterý, v 7 hod. večer.) Příští tradiční výprava CSNRA do Hot Springs, Ark. a Texasu. Tento populární zájezd do lázní se koná ve dnech 29. září do 7. října. V tento den se odjíždí z Hot Springs na velkou státní výstavu do Dallas, Texas (viz str. 15). Dne 11. října se nastupuje zpáteční cesta domů. Oznámili jste nám změnu adresy? VĚSTNÍK • 7 [pageend7]mo d er n í l it er at u r a . (Článek z učebnice V odstupu doby jeví se nám období první republiky mezi dvěma světovými válkami jako perioda krásných rozletů, v níž už český a slovenský spisovatel nemusel zápasit o pouhé bytí národa a mohl se věnovat plněji svému umění. A v poměru k časům, které následovaly po Mnichovu, jeví se nám tato doba téměř jako zlatá doba české literatury. A v odstupu let někteří autoři této doby nabývají ostřejší profil a literárně historickou důležitost. Mimo těch, kteří již výše byli jmenováni, je třeba si uvědomit, že česká poezie stála na výši poezie světové a že byla pěstována mnoha básníky, z nichž chceme jmenovat ještě aspoň tyto: Richard Weiner (1884-1937), Jindřich Hořejší (1889-1941), Jaroslav Seifert (narozen 1901), opěvující zejména Prahu, Konstantin Biebl, František Halas, Vilém Závada, Vladimír Holan, dosud v Praze tvořící a především Josef Hora (1891-1945), snad největší český básník doby po první světové válce, který z básníka sociálního se postupně vypracoval k básníku metafysickému, k básníku jemného polosvitu. Jeho básnické sbírky Máchovské variace, Domov, Jan houslista a Zahrada popelci na patří jistě k největší poezii, která česky byla napsána. Nutno se také poklonit před uměním katolického básníka Jana Zahradníčka, který byl po léta vězněn v komunistických vězeních a zemřel krátce po svém propuštění. I mistrný překladatel Paul Valéryho a básník Pečetního prstenu Josef Palivec byl víc než deset let držen bez viny v komunistických žalářích. I v české próze meziválečného období vyvstává s odstupem let několik zajímavých jmen, na něž bychom neměli zapomínat: je to na příklad Ivan Olbracht, starší bratr Karla, Josef Čapek, Vladislav Vančura (1891 — popraven nacisty 1. června 1942), jehož romány Markéta Lazarová a Luk královny Dorotky patří k nejzajímavější a jazykově nejhodnotnější české próze dvacátého století, spisovatelé českého ruralismu Josef Knap a František Křelina a ovšem Jaroslav Hašek (1883-1923), autor Osudů dobrého vojáka Švejka, satirické a protiválečné knihy, přeložené do většiny civilizovaných jazyků světa. Velký zahraniční úspěch měl i Eduard Bass se svým románem Cirkus Humberto. Při zmínce o katolických prosaicích nesmíme zapomenout na Karla Schulze, který ve svém michalangelovském románu Kámen a bolest, vytvořil románové dílo trvalé hodnoty, stojící vysoko nad podobně pojmenovaným a mnohem pozdějším románem anglosaského spisovatele, který se stal světovým bestsellerem. Důstojným Šaldovým nástupcem v kritice i literární historii stal se dr. Václav Černý. Po mnichovské tragedii nastává doba, která větším právem než doba pobělohorská se může nazývat dobou temna. Po nacistickém pronásledování jen po krátké době relativního oddechu nastalo pronásledování komunistické. Mnoho spisovatelů muselo opustit vlast, celé skupiny byly pozavírány, a ti, kteří zůstali na svobodě, byli umlčeni. Jakýsi dr. Štoll na rozkaz Moskvy vyhlásil panování tak zvaného socialistického realismu, který nejlépe definovala tehdejší anekdota, kolující po Praze: impresionismus je směr, v němž vůdčí úlohu hrají vnějškové dojmy autora, expresionismus studuje lidské nitro a socialistický realismus je každé ráno znovu definován úvodníkem Rudého práva. Nastává doha chvalozpěvů na fajfku Stalina (i básník tak velký jako Nezval se k tomu propůjčil), budovatelské poezie doiiček krav a doba optimistických románů. Románv takové Pňímanové a Řezáče jsou to nejhorší, co česká literatura zrodila. Jakost ne české, ale českv psané literatury stalinské doby ie ubohá, což nejlépe dokazuje, že tvořivé síly národa nestav za komunistickým pučem. Nad ubohostí obecné úrovně vynikají jen některá díla: román z doby lucemburské (s’ušneíší spisovatelé se musí uchylovat do historie buď dálné ne^o nacistické) Srpnovští páni od Vladimíra Neffa, román Jdi 8 • VĚSTNÍK Progressive Czech.) za zeleným světlem od Edvarda Valenty, Lustigovy protinacistické romány a povídka z židovských get, jako Démanty noci, novela Jana Otčenáška Romeo, Julie a Tma a ovšem románZbabělci od Josefa Škvoreckého. Tímto spisovatelem se již vlastně dostáváme do nového postalinského období tání, v němž poměry pro beletrii jsou již poněkud lepši, byť nikdy nesmíme zapomenout, že spisovatelé sami, někteří dokonce členové komunistické strany, bojují o relativní svobodu svého tvoření, a že dosažené výsledky se dosahují proti komunistické kulturní diktatuře. Z lepších básníků tohoto komunistického období musíme jmenovat na prvním místě Františka Hrubína, který vyšel z blízkosti Jana Zahradníčka, a který v básni Můj zpěv vytvořil krásnou apoteózu české země. Patří sem Oldřich Mikulášek se svou známou básní Tráva, Zdeněk Kriebel, Jan Pilař, Jiří Kainer, Kundera, Otta Šafránek, Miloslav Florián a jiní. Miroslav Bureš napsal krásnou báseň Otvírání studánek, zhudebněnou Bohuslavem Martinů. I próza začíná být zajímavější, Škvoreckého Legenda Emoke, Holubův cestopis po Americe Anděl na kolečkách, a satirická absurdní hra Václava Havla Zahradní slavnost jsou příkladem, že socialistický realismus je opouštěn. V čele tohoto osvobozovacího procesu, který ovšem ještě dávno není skončen a který se může dočkat ještě mnohých zvratů, jsou i někteří Slováci, zejména Mňač- ko se svým Opožděnými reportáži, tepající komunistické nespravedlnosti, spáchané ovšem jen vůči soudruhům-komu- nistům, neboť pro nekomunisty spravedlnosti ještě ani v literatuře neexistuje. Z jiných slovenských spisovatelů této doby tání nutno jmenovat aspoň Petera Karvaše s jeho hrou Jizva, L. Novomeského, Aleksandra Matušku, Vojtěcha Mi- chalíka, Jána Roznéra a Pavla Štočka. Česká a slovenská literatura, publikovaná státními nakladatelstvími v Československu, ovšem není naštěstí jediným literárním projevem Čechů a Slováků. Předně se píše, a máme o tom své zprávy, v Československu pro budoucnost, tedy zatím prakticky pro zásuvku. A pak začíná se pomalu, ale jistě rozvíjet i literatura exilová. I v exilu jsme národem, milujícím a pěstujícím poezii. Máme zde mnohá jména, která vynikají nad ostatní a mohou se měřit s tvorbou doma. Proti konservativnějšímu Pavlu Javorovi a Jaromíru Měšťanovi, stojí Milada Součková, hledající ztracený čas moderní formou, krajanský básník pouště Josef Martínek, symbolik Jiří Kavka, experimentátor František Listopad i Robert Vlach, básník starých mýtů Ivan Jelínek, Věra Stárková a Gertruda Goepfertová a jiní a jiní. V exilové próze vynikl zemřelý Zdeněk Němeček, katolický spisovatel a básník moravského domova Jan Čep, Egon Hostovský, jenž ze všech českých žijících spisovatelů je překládán do nejvíce cizích jazyků, romanopisec a povídkář Bedřich Svatoš, již jmenovaný Listopad, francouzský píšící Jan Kolár a mnozí jiní. V exilu již také vzniklo několik literárních časopisů, prokazujících touhu svobodných Čechoslováků přežít dnešní dobu temna a uchovat to, co je krásného v české a slovenské literární tradici. Až bude možno, abv hodnoty exilové literatury se srovnaly s literaturou domácí, až oba její proudy zase splynou v jednu řeku, nastanou lepší doby nejen českému a slovenskému literárnímu umění, nýbrž i celému národu. * * * Koncem léta vyjde páté vydání učebnice Prof. B. Mikuly PROGRESSIVE CZECH. Čtvrté vydání je již dávno rozebráno, konečně se nám podařilo štědrostí pí. Emmy Mikulově odhodlat se k novému vvdání Kniha čítá 574 stran a zahrnuie nejen učební část, ale i čítací látku, řadu anglických článků o Československu. K původním článkům byly přidány tři články od Dr. Josefa Anderle z university North Carolina, a to dějiny Československa do r. 1918, od r. 1918 (Pokračování na str. 9.) [pageend8]KDYŽ BLÁZNI DĚLAJÍ DĚJINY, ANEB KOMUNISTICKÝ TYJÁTR. I. GORDICKÝ UZEL DNEŠNÍHO ČESKOSLOVENSKA. Motto: V tom městě Gordionu zavládl smysl pro pořádek, básníkům někdo srovnal řádek, zakázal nosit dlouhé kštice, chlapcům dal hlavy pod přilbice, měl tajné uši v telefonu, předem znal vůli milionů, dal dělat ostny ke všem drátům, táty bral synům, syny tátům, rozsekal uzel gordický, aby měl provaz na smyčky. (Milan Uhde: Král Vávra.) Teď hned na začátku by měl být spor: jestli se dějiny opakuji nebo neopakují. Marxistické historické pamflety učí, že se dějiny nikdy neopakují. Nemarxističtí historikové nejsou tak urputní a tak připouštějí, že se možná někdy některé historické období objevuje znovu v jakési obdobě, které je však vždy na jiné úrovni než jev původní. Jinými slovy, pravdu by mohl tedy mít Goethe se svou spirálovitou linií dějinného vývoje, v níž by se nám z nadhledu určité historické jevy jevily jako opakování některých minulých, a v níž by se nám z bočního pohledu obdobné historické jevy jevily pokaždé na jiné úrovni. Jinými slovy, pravdu by také mohl mít ten, kdo řekl, že vyskytuje-li se v historii nějaký úkaz nebo událost dvakrát, bývá po prvé tragedií a po druhé fraškou. A vnucuje-li se nám teď otázka: a což když se onen úkaz opakuje po třetí? Nezbývá, než připustit, že pak už to musí být superfraška. Kdyby takový historický proces existoval v dějinách na pokračování, sotva bychom asi našli příhodný výraz, jímž bychom mohli označit takovou historickou grotesku. Vědom si nedostatečnosti různých naučných slovníků, zvolil jsem termín, který jen částečně, neúplně a nedostatečně může naznačit onen přídomek, jaký by historie v takovém případě mohla mít: tyjátr. Tyjátr je něco jako šaškárna, v níž je vše založeno na vzájemném oblbování. (Není náhodou, že se výraz “oblbování” ujal a vžil právě za komunistické éry v naší vlasti.) Tedy tyjátr je taková šaškárna, kde oblbujicí oblbuji oblbované a ti zase oblbují oblbujicí. Chápu, že v civilisovaných krajích takovéto a podobné výrazy mají nádech silné pejorativní, ale mělo by se připustit, že mohou být také jiné kraje, kde to nezní tak špatně. Na přiklad dnešní komunistické Československo: tam oblbujicí oblbování občané vědí, kdo jsou jejich oblbovači. a oblbovači také přesně vědí koho chtějí oblbnout, že oblbuji a že ten oblbovaný občánek zase bude nějak chtít oblbnout je, své oblbovače. Je to jako ve hře na schovávanou, v níž se všichni vzájemně vidí, ale tváři se jakoby se neviděli. Možná, že se tvrzení o komunistickém tyjátru bude zdát některým lidem, kteří už v Československu dlouhá léta nebyli, jako příliš silné, a možná, že i někteří z těch, kdo ve staré vlasti byli na krátkodobé návštěvě, bude příliš onováž- livým. Co naplat, většina lidí v Československu žijících tak věci cítí a vidí, protože jen oni nejlépe vědí, že nehrát v tomto tyjátru by pro ně mělo nepříjemné následky. A nejen, že to tak většina c;tí, ale mnozí — i kdvž nemnozí — o tom dokonce píší. Mám na mysli mladší spisovatelskou ge- MODERNÍ LITERATURA— (Dokončení ze str. 8) Jiráka. Ke třem původním článkům o české literatuře b”de přidán článek o 1'teratuře posledních let, který dnes uveřejňujeme ve Věstníku v původním znění. Články o Československu v PROGRESSIVE CZECH jsou v anglické řeči a budou zajisté vítaným přínosem pro studenty češtiny, kteří se zajímají o československý národ a jeho historii. neraci, které se už to vzájemné oblbování přejídá a která, i když ještě bázlivé a strašně málo a zase jen v dílčích věcech a zatím nikdy ne vcelku, systém komunistického tyjátru napadá a proti jeho nemravnosti bouří. Dala by se dnes už, naštěstí, vyjmenovat celá řada uměleckých děl (ať literárních či dramatických), jež vyrostly z nesouhlasu s komunistickou nemravností a proti ní. (Zmíním se o některých z nich v příštích číslech.) A všechna ta díla mají v podstatě společné to, že byla napsána lidmi, kteří v komunismu vyrostli a byli vzděláváni a že jejich díla či dílka jsou satirami na společenský řád, v němž žijí, a to s různým stupněm výsměchu morálce praktického komunismu. Dalším společným znakem je ovšem také ta okolnost, že zmínění autoři pociťujíce snad strach nikdy svým dílem (pokud bylo uveřejněno) neodsoudili komunismus jako celek, jako systém, jako ideu, ale vždycky napadali jen dílčí jevy komunistického zřízeni. Mnozí z nich dokonce tak činili a činí ve snaze pomoci bankrotujícímu komunismu vytvořením vise nového, lepšího a lidštějšího komunismu, který by — když ten starý vedl k rozčarování a zklamání mas, jež v něj věřily — dal novou víru právě těm zklamaným, aby byli znovu ochotni se pro něj obětovat. Někteří autoři však tak činili a činí ve snaze dobrat se lidské přirozenosti a zdravého “selského” rozumu jako snad poslední instance mentálně ještě zdravého lidství. A snad i oni tak činí někdy z posice formálně marxisticko-leninské. Ale rozdíl mezi oběma proudy mladých autorů přes všechno, co mají společného, přece jenom je: zatím co jedni píší a tvoři pro záchranu komunismu, druzí tvoří a píší pro záchranu těch hodnot, které jsou a mají být komunismem narušeny a vyvráceny. A to by pro nás mělo být důvodem, abychom je všechny neklasifikovali jako komunisty. Jak je tedy zřejmé, existují dnes v Československu určité, .snad ani nevyslovené, ale přece jen cítěné a vnímané limity, jež žádný v Československu píšící a svá díla uveřejňující autor nepřekročuje. Komunistická terminologie tomuto stavu říká “vnitřní kontrola”, což znamená, že každý autor je sám sobě censorem, který bedlivě váží, zda to. co napsal, podporuje či případně narušuje linii strany. Jedno z nemnoha děl, které jde právě za ony limity, i když s hlediska našeho (t. j. svobodných lidi) zase ne příliš daleko, je lite- rárně-dramatické dílo brněnského autora, Milana Uhdeho, “Král Vávra”. Přestože vzniklo v podmínkách nesvobody, kdy se věci nesmí nazývat pravým jménem, představuje jakousi sumu toho, co až dosud v naší vlasti za komunismu vzniklo literárně satirického. KRÁL VÁVRA je jakási superfraška na druhou, protože autor si zřejmě byl vědom, že určitá historická událost byla poprvé tragedií, když se opakovala, stala se fraškou, a protože podle něho se teď vlastně opakuje bez přestání, stává se takovou groteskou i fraškou, že už pro ní vlastně není ani termín, který by ji blíže kvalifikoval. Proto autor sám ji v podtitulu nazval: Nonstop-nonsens. Tedy něco jako nesmysl bez přestávky. Je to hra s havlíčkovskou thematikou: král s oslíma ušima a oslí inteligencí předpokládá, že o jeho oslovství nikdo neví: podanní však už dávno vědí, že malí králem osla, ale předstírají, že královo oslovství nevidí. Jistě ne náhodou si Milan Uhde zvolil právě tuto havlíčkovskou látku pro svou satiru na poměrv, ve kterých je nucen žít. A jistě ne náhodou jeho zmodernisovaná paralela irského Kocourkova padne jako ušitá na komunismus. Každý totiž ihned nožná, že děj lokalisovaný do Irska se vlastně odehrává v Praze, že Král Vávra, ve hře ředitel zemské noloosv. ie vlastně ten pán, který dnes vede republiku, a presentuie-li iei Uhde jako naprostého b1ba, který není ani schopen vysoukat ze (Pokračování na str. 11.) VĚSTNÍK • 9 [pageend9]Z POSLEDNÍCH UDÁLOSTÍ V ČESKOSLOVENSKU. PRAHA SE KRÁŠLÍ. Během uplynulého roku se Praha změnila k lepšímu. Opravuji se ulice, domy a hlavně domy starobylé a historické památky. Pražský hrad a Svatovítský chrám se stkví ve své staré nádheře jako kdysi. Na Václavském náměstí přibylo neonových světel, a všude, kde má turista přístup, je čisto. Pouze některé postranní ulice vzhlíží schátralé, a nádraží a vlaky s parní lokomotivou jsou špinavé a plné sazí. Praha se připravuje nejen na Spartakiádu, ale na získání turistů. I při neúměrném poměru 16 kčs. za dolar je v Praze možno se lépe najíst za dolary nežli ve Vídni nebo Mnichově. Ubytování je též lacinější, i když někdy obtížné k sehnání. Avšak zboží jemné mechaniky jako transistor radio jsou neúměrně drahé, stojí od 600 až do 1,200 kčs. Potravinářské a hlavně lahůdkářské obchody jsou plné zboží velkého výběru a dobré jakosti. Pouze ošaceni v porovnání se Západem vzhlíží přímo uboze. Restaurace jsou plné hostů ze socialistických zemí, Ruska, Rumunska a Bulharska. Mnozí jsou oblečeni velmi sportovně, bez kravaty a všelijakých střihů připomínajících příliš Balkán. Mezi turisty však převládají Němci, ať už z východního nebo západního Německa, a hlavně Němci sudetští, kteří se snaží mluvit česky, dovedou se vžít do místních poměrů a tím též získat 35 kčs. za 1 dolar obchodem s Tuzexovými bony, čímž si zpříjemní pobyt v ČSR kam jezdí na výlety přes weekend. A tak na Václavském nám. je slyšet z cizích jazyků převážně němčina. Během měsíce května byla vlajková výzdoba, a bez nějakých tajných úmluv se v Praze objevilo jen několik sovětských vlajek. Ani budova Rudého Práva neměla rudou vlajku. Jedině budova Revolučního odborového hnuti měla rudou, ale bez kladiva a srpu. Obsluha v obchodech a jídelnách je již zdvořilejší, pravděpodobně dle nového hospodářského modelu, dle kterého mají procentuelní podíl z tržby. Jinak lidé jsou velmi přívětiví a každému cizinci hned otevírají svá srdce. Od 1. června jsou v provozu soukromé taxíky. Kdo měl auto, požádal si o povoleni, a Václavské náměstí je dnes plné taxíků, kde před rokem je bylo možno spočítat na prstech jedné ruky. Lze vidět také stánky s upomínkovými předměty a ženy ve slovenských krojích prodávající známé slovenské sýry. Lidé velmi otevřeně a hlasitě kritisuji, v tramvajích, restauracích dávají se do řeči s cizinci a stěžují si na poměry jak to za komunismu dopracovali, že je to někdy turistovi až nemilé. Když čs. občan velmi hlasitě poukazoval na krmící se Rusy a Bulhary v restauraci, turista se obával, že blížící se číšnice z toho vyvodí důsledky, avšak ta k jeho překvapení dodala: “Představte si, včera jeden z nich mi nabídnul kousek mýdla zabaleného v laciném barevném balení. Domnívala jsem se, že mi to dává místo zpropitného, a tak abych ho neurazila, s díky jsem to přijala, ale k mému překvapení on na mně požadoval korunu padesát za kousek toho mýdla, asi neměl už ani haléř v kapse.” Stále ještě padá omítka, balkony a římsy. Nepadají však jen římsy a omítka, ale i celé domy, jako na příklad v Jihlavě nebo Domažlicích, kde se zřítilo několik domů během posledních let. Zatím co se dychtivě čekalo na jaro po dlouhé zimě a ve'kých sněhových vánicích ještě v měsíci dubnu, přišla nová pohroma a od konce dubna neustále prší. Pole jsou zaplavena vodou, v jižních Čechách jsou tisíce hektarů půdv nod vodou. Řeka Dvje v soutoku s Moravou utvořila nhwww jezero a v okrese Břeclava je vyhlášen stav ohrožení. Velké záplavy jsou též na jižním Slovensku. Bvlv to nelvětš' deště za nosledních 180 let. Po letech, kdv bvla malá úroda následkem velkých such, bude tento rok nravděnndnhno úroda následkem dešťů, a čs. vláda bude nucena nakupovat znovu obilí v cizině. Dle zprávy místopředsedy vlády O. 10 • VĚSTNÍK Šimůnka, je stále vážným problémem nábor mladých lidí do zemědělství, neboť nábor pracovníků k zajištění zvýšené pomoci Jednotným zemědělským družstvům nebyl splněn. Vláda si vypomáhá prodloužením pracovní aktivity starších pracovníků na základě nové úpravy sociálního zabezpečení. Během roku 1964 bylo tak zapojeno pracovně do zemědělství asi půl milionu důchodců a osob, které měly právo na důchod. Při nedostatku pracovních sil není se co divit, když bystré hlavy i starých pensistů se snaží ulehčit si práci. Lidová demokracie č. 46 přináší článek na první straně listu: “Znovu po dvaceti letech se ozývají valašskými horami výbuchy. Tentokráte však nejde o akce partyzánů, ale o mírové využití trhavin k usnadnění jedné z nejobtižnějšich prací v zemědělství — k rozmetání mrvy. Na pozemek se rozveze mrva šachovnicově na hromady vzdálené asi 20 m od sebe. Na každé hromadě je asi 3 tuny mrvy, a toto množství stačí rozmést kilogram Karpatitu, který působí plošně a mrvu ideálně rozstříkne po okolí.” MARŠÁL TITO V PRAZE. President Jugoslávie Josip Brož-Tito přijel na týdenní návštěvu do Československa oplátkou za návštěvu presidenta Novotného v Jugoslávii minulého roku. Čs. občané nejevili příliš velký zájem o tuto návštěvu, neboť znali jaký poměr mezi Novotným a Titem existuje, a vše co se dělá před veřejností je pouhá hra. Jak to vyjádřil jeden taxikář k turistovi, který právě v tu dobu dlel v Praze: “Tak co tomu říkáte, to je cirkus s tím Titem. Představte si, on ho Novotný chtěl na letišti políbit, ale Tito nějak uhnul a ono to nevyšlo. Bodejť, nechá se líbat, když to není ještě tak dávno co ho Novotný nazýval krvavým psem a agentem imperialismu.” Komuniké, které bylo vydáno ke konci návštěvy se týká vzájemných politických, hospodářských, vě- decko-technických a kulturních výměn mezi oběma zeměmi, které prý zaznamenaly během uplynulého roku výrazný pokrok. V druhé části, zahraničně-politické, se mluví o útočné akci USA proti severnímu Vietnamu, ozbrojené intervenci v Dominikánské republice, o Kongu a o zostřování situace na Blízkém a Středním východě. Oba presidenti se vyslovují pro svolání světové konference o odzbrojení, a pro svolání konference evropských států o bezpečnosti v Evropě. Aktivní zápas za mír, svobodu národů, a rozvoj socialismu je nejúčinnější cestou k dosažení jednoty mezinárodního komunistického a dělnického hnutí — při plném respektování principů rovnoprávnosti a vzájemné úcty. Praha hostila předního odborníka a vedoucího pracovníka americké společnosti pro řízení jakosti dr. Jurana z New Yorku. Dle Mladé fronty dr. Juran prohlásil, že přesto, že se ví o velkých finančních a materielních ztrátách způsobených nedostatečnou kvalitou výrobků, čs. hospodářství nevěnuje dostatečnou pozornost likvidaci tohoto stavu. Podle slov dr. Jurana je jen dvacet procent nekvalitních výrobků možné připsat samotným dělníkům. Za osmdesát procent může nedostatečné řízení, vadná konstrukce, vadné nástroje a nereálný plán. S myšlenkami dr. Jurana, které se opírají o seriozní a dlouholetý vědecký výzkum, se seznámilo na dvoudenním semináři osmdesát odpovědných hospodářských pracovníků čs. průmyslu. Staří kádrováci mající dobře placená místa však nemusí mít obav, neboť president Novotný je ubezpečil prohlášemm v jeho slavnostní řeči 9. května: “Strana rozhodně nepřipustí žádné oživování nebo obnovování kapitalistických prvků a metod ani v řídící, ani v hospodářské činnosti.” Přesto však přiiela do Prahy 19. května skunina amerických obchodníků a průmyslníků sdružených v organi- saci International House v New Orleans a byla přijata na ministerstvu zahraničního obchodu. Jednalo se o aktim^oci obchodních styků mezi ČSR a USA. Představitelé obchodní [pageend10]komory ( ? ) uspořádali pak pro americké obchodníky a průmyslníky přátelské setkáni. PRO VALUTY ZA MŘÍŽE. Populární džezoví zpěváci jako jsou Eva Pilarová a Pavel Sedláček se mají určitě velmi dobře na poměry v Československu, ale v porovnáni se zpěváky na Západě jsou přímo chudáci. Není divu tedy, že se snaží si různými cestami přilepšit a dostat za jejich práci v zahraničí alespoň spravedlivější podíl. A tak se v měsíci květnu dostavili před senát městského soudu Eva Pilarová a Pavel Sedláček, obviněni z trestného činu ohrožení devizového hospodářství, z porušování předpisů o oběhu zboží ve styku s cizinou a z pomoci k těmto trestným činům. Sedláček kupoval od cizích státních příslušníků dolary na nákup magnetofonů v cizině a vyvezl neoprávněně víc než 33,000 kčs., za něž si v zahraničí koupil auto Fiat 1800. V tom mu pomáhala jeho matka a Eva Pilarová. U Evy Pilařové byla zdůrazněna dobrá práce v divadelním souboru Semafor a dosavadní bezúhonný život. Byla odsouzena k jednomu roku odnětí svobody a tento trest byl podmíněně odložen na tři roky. Pavel Sedláček byl odsouzen k trestu odnětí svobody na 18 měsíců nepodmíněně. Soud dále vyslovil propadnutí auta Fiat 1800 a uložil nahradit Ústřední celní správě škodu 6,429 kčs. způsobenou zkrácením celního poplatku. A. ŠALOMOUN. Dopis ze Slovenska. Moji drazí, věřte, že co Vám dnes posilám po příteli je jen pravda o poměrech u nás v Žilině. Vše co se u nás vyrábí, je zničeno za velmi krátký čas. 12. listopadu 1961 jsme se stěhovali do “Panelu” a koupili jsme si aluminový skládací stůl a 4 židle. Všecky židle již byly postupně zničeny a minulý rok jsem si musel koupit nové, stůl je ještě dobrý. Loňského roku na podzim jsem s velkou námahou koupil dva páry podkolenek, z nichž jeden pár byl za dva dny roztrhán a druhý jsem nemohl nosit, poněvadž již měl na palcích díry, dostal jsem peníze za tento pár zpět. Koupil jsem si kapesní nůž a za 3 týdny se mi rozlomil. Mlýnek na mák jsem sháněl v minulém roce dobrých 5 měsíců, stále jsem se vyptával ve všech obchodech, až jsem ho konečně dostal. Vyřadili jsme mlýnek na maso, byl již starý, ale nový jsem již nedostal. Mlýnky na maso, strouhanku, mák nemáme, byla stálá odpověď prodavačů. Stavební ruch začal stavbou paneláků, ze kterých se přešlo na litý beton. Tyto stavby z venku vypadají dosti dobře až na neupravený terén kolem nich. Za to uvnitř jsou veliké nedostatky: výtahy nejezdí, omítka padá ze zdi, díry v podlaze, parkety praskají. Opravy se dělají po dlouhém čekání v zimních měsících, což je pro nájemníky nepříjemné. Vše co ku př. bylo za zimu opraveno za 4 měsíce to začne znovu a tyto nepěkné zjevy se ukazují ve stavebnictví po celé republice. Nyní se zase staví sporobetonem, který bude za krátkou dobu vystřídán dalším vynálezem. Na všech stavbách se dějí různé švindle (duté stěny a pod.) a na těch pozemních stavbách získají na př. na 4 milionové stavbě 700 000 korun. Ať Pán Bůh chrání a opatruje tu zem kam vkročí komunismus, tam je v krátké době vše zpustošené a nohama vzhůru. Nemáme suroviny a ty co musíme dovážet musíme draho platit. Také různé součásti do strojů nejsou vůbec k dostání, ale také ne nové stroje neb motory. Každé ráno v 6:30 radio hlásí: Hledáme tu a tu součástku Podmky současně ohlašují a nabízí různé staré stroje, o které však není žádný zájem. Na televisi jsme viděli 4 starší nrofesory. nikoli z lidových kádrů, kteří mluvili o vvchově vysokoškolské mládeže. Jeden z nich řekl: Technika, technologie, jde moc rvchle kupředu a vysokoškolák, když vyjde ze školv do praktického života, tak je úplně vedle a nemožný. Vymýšlejí si stále nové formy práce, každou chvíli to převracejí, a životni úroveň nezadržitelně klesá. Nejde to a nepůjde to. Od 1. ledna 1965 každý důchodce, který má více jak 700 korun, musí platit z toho daň, to znamená, že i žebrákovi berou almužnu. Tak zvané premie za nadvýkon klesly na nejnižši minimum a v některých odvětvích byly zcela zrušeny. Na nejvyšších místech stále křičí, že zemědělci stačí vyrobit jen 30% všech potravin a 70% se musí dovážet z ciziny. Ale zase příklad. Máslo dovážené z Ruska se uskladňuje tak dlouho, že než přijde do prodejen je zkažené. Maso, chleba, rýže, veškeré tuky, káva a všechny potraviny jsou příliš drahé. Jsem přesvědčený, že každý toho má až po krk. Nejvíce nás zatěžuje drahota živobytí. Pracuji v družstvu 4 hod. denně, ale využívají mě, pracuji 5 hodin, ale platí jen za 4 hodiny. Měsíčně dostávám 500 korun brutto, což mi činí po srážkách 4 koruny na hodinu — 1 kg. másla stojí 44 korun, takže za denní výdělek dostanu 30 dkg. másla. Toto je vykořisťování, jaké zde nikdy nebylo a říkáme tomu “moderní otroctví”. Májové oslavy, které trvaly od 1.—9. května, se vyznačovaly tím, že obyvatelé panelů nedbali nařízení výzdoby praporky, tak hledě na protější panel viděl jsem, že jen 4 okna z 48 byla ozdobena. Naproti tomu však veškeré veřejné a státní budovy byly z rozkazu vlády všechny vyzdoi- beny. KDYŽ BLÁZNI DĚLAJÍ DĚJINY— (Dokončení ze str. 9.) sebe pořádnou větu, ani to není náhoda, uvědomíme-li si, jak si jistý pan komunistický státník vede, musí-li řečnit. Také v Kukulinovi, bývalém holiči a kadeřníku, který to dotáhl až na tajemníka a nejbližšího rádce Krále Vávry, poznáme jisté pověstné veličiny komunistického hnutí, a rovněž Starý Vrba, ve hře takto strýc národa, má také svou senil- ’ ností jistou obdobu v kdysi slavném partajnikovi. Že jde o Československo vyrozumí nakonec každý i z dalších postav hry, které jen symbolisují současný stav morálky lidu nebo inteligence, jako na př. dialektikou prolezlý a úhořovitý, slizký šéfredaktor, oportunističtí kariéristé z řad mladé inteligence, jejichž revolta skončí vlastně dříve než pořádně začala, když jsou jim nabídnuty tučné prebendy a vysoké společenské postaveni, anebo i lid obecný, jehož obavy ze ztráty zaměstnání a chleba činí z něj vždy poslušný nástroj partajní vůle, a jehož konečná lhostejnost (ať živoříme, jen když živoříme) je věrným obrazem dnešního stavu v naší vlasti. (Pokračování příště.) ARTHRITIS VÝROSTKY které jsou uvnitř na vašich kostech tlačí bolestivě na nerv a způsobí křeč některého svalu (muscle spasm) a vy se pak svíjíte v bolestech. Těch se zbavíte rychle, bezpečně na velmi dlouho když je budete potírat dvěma směry Vnitřně vemte 2 až 3kráte za den ten tak osvědčený skrz naskrz bolest zahánějící evropský čtyřlék BOLVEN a křečemi postižený sval masážujte s Moravským Mazáním, které proniká kůži v sekundách a přináší bezbolest- nost v minutách. I vy budete rychle bez bolesti když si napíšete ještě teď o čtyřlék BOLVEN dvojnásobně účinnosti za $2 90 a Moravské Mazání koncentrát za $3.00 pod zárukou obratem poštv. Také do Kanady a ČSR je posílám. — Cash, Money Order, šek. EUROPEAN DRUGS Břetislav Jelínek, čsl. lékárník 3255 10th Avenue West Seattle. Wash. 99119 VĚSTNÍK • 11 [pageend11]V NOVÝ ŽIVOT Československé "Kdo je kdo v zahraničí". Činnost moderní vědecké společnosti se neobejde bez dokumentace, věcné i osobní. To měla na zřeteli Společnost pro vědy a uměni (Czechoslovak Society of Arts and Sciences in America, Inc.) od samého začátku, když si vedle vlastní činnosti vědecké, výchovné, literární a umělecké vzala za úkol vybudování dokumentačního střediska. Jeho důležitou složkou — po stránce praktické i historicko-registrační — je soupis všech osob českého a slovenského původu, které si získaly obecného uznání a žijí mimo ČSSR. Práce se započala už koncem r. 1963, kdy bývalý generální tajemník Společnosti dr. Jaroslav Němec se skupinou spolupracovníků se ujal úkolu připravit tuto publikaci, pro níž zvolen název Who’s Who Among Czechs and Slovaks Abroad. Je jí třeba z několika důvodů. Především pro vlastní kritiku: my sami musíme mít přehled o tom, kdo vlastně jsme; potřebujeme stálý a živý doklad o tom, že zastupujeme všechna odvětví védy, osvěty a podnikání. A také proto, aby ti, kdo žijí vzdáleni českých a slovenských středisek, neměli pocit opuštěnosti. Je tu i ryze praktický požadavek, aby pracovnici ve stejných oborech, navzájem si neznámí, mohli navázat přímé styky. Zdaleka nejdůležitějším cílem je však potřeba ukázat světu, že Češi a Slováci, žijící ve svobodném prostředí, skutečně přispívají kultuře, že jsou prvkem demokratickým, kladným — a skladným, nikoli rozkladným. Naše Who’s Who chce připomenout veřejnosti jména odborníků již známých, uvést ve známost jména nová, a chce být i pobídkou těm, kdož byli zařazeni do naší publikace, aby pokračovali v další činnosti, udržujíce vysokou úroveň badatelskou a osvětovou. Zařazení do našeho Who’s Who je závazkem jak pro osoby, jež tu představujeme veřejnosti, tak i pro nás samé, nemluvě o cíli velmi praktickém: věříme, že Who’s Who přispěje k tomu, aby napříště na české a slovenské věci byli dotazováni skuteční odborníci a nikoli, jak se často děje, lidé neznalí našich jazyků, kultury a dějin. Jednou větou, chceme ukázat, že tu nestojíme s kloboukem v ruce a s nahrbenou páteří před mocnými tohoto světa, ale že sami jsme schopni něco dát, a to sami ze sebe. To vyžaduje, aby chystaná publikace vyšla nejdříve v řeči světové, v angličtině. Dodejme, že po stránce psychologické je tu ještě jiný argument, který v žádném prostředí převážně exilovém či vystě- hovaleckém nelze podceňovat. Je to přirozený pocit méně- cennosti, který je našim rodinám často vlastní. Naše Who’s Who má ukázat, že stovky našich vysokoškolských učitelů pevně zakotvily ve vyučovací soustavě západního světa; že naši vědci a umělci dosahují uznání a mnozí jsou onravdu členy světové “smetánky”; že naši podnikatelé a průmyslnici wbudovali pozoruhodné podnikv, často z ničeho: a že naši národní pracovníci zachránili české a slovenské osvětě nesmírné hodnoty za okolností, jež předčí legendární práci buditelskou. Seznam osob pojatých do publikace a jeiich pracovní obory přesvědčí čtenáře, že český a slovenský původ není na překážku; naopak, že je ctí a výsadou se k němu hlásit. Naše Who’s Who bude tedy navštívenkou. Budou do něho poiati všichni, kdož svou prací přerostli své okolí a získali si široké uznání. Náboženství, vlastnosti rasové, politické přesvědčení, nvnější státní občanství a iiné osobní charakteristiky jsou věci, jež nerozhodují; bere se na váhu 12 • VĚSTNÍK jediné odborná způsobilost, rozsah národní práce a ovšem skutečnost, že jde o jedince, který pochází z Československa a ke svému původu se hlásí. I když máme po ruce různé adresáře a jiné prameny, naše anketa není ještě u konce. Má-li publikace být úplná, potřebujeme spolupráci všech krajanských obcí ve svobodném světě. Obracíme se proto s výzvou na všechny české a slovenské spolky, organisace i jednotlivé čtenáře, aby nás upozornili na osoby, jež by měly být uvedeny v našem Who’s Who. Netřeba dodávat, že konečný výběr je velmi pečlivý a že není dílem jednotlivce; odpovědnost tu přejímá Společnost pro vědy a umění jako celek. Zprávy zasílejte na tuto adresu: Dr. Jaroslav Němec, 2067 Park Road, N.W., Washington, D. C. 20010. Pomůžete tak dobré věci, a co víc — pomůžete sami sobě jako členové českého a slovenského národního celku. THE CZECHOSLOVAK CONTRIBUTION TO WORLD CULTURE, sborník založený na přednáškách Prvního vědeckého sjezdu SVU, již vyšel. Kniha má téměř 700 stran a obsahuje kromě 40 vybraných sjezdových přednášek ještě 17 dalších příspěvků o čs. kultuře (Věstník ČSNRA, duben 1965). Cena knihy pro členy SVU $10.00, pro nečleny $16.66. Objednávky vyřídí úřadovna SVU: Czechoslovak Society of Arts and Sciences, Room 914, 381 Park Ave. South, New York, N. Y. 10016. Američtí hosté v SVU. Dne 27. května představila Společnost pro vědy a umění své kanceláře v Novém Yorku americké veřejnosti. Bylo to jakési “oficielní” otevřeni, jehož se zúčastnili představitelé akademického světa, zástupci města a státu New York a činitelé kulturních organisací. Předseda SVU profesor René Wellek učinil projev, ve kterém se zmínil o historii Společnosti, její nynější činnosti a plánech do budoucna, zdůrazniv zejména vydavatelský program a III. vědecký a umělecký sjezd, připravovaný pro rok 1966. Po něm promluvil dr. Isaac Bacon, děkan university Yeshiva, o kulturním přínosu Čechů a Slováků světové vzdělanosti. Řada institucí a osobností z vědeckého a uměleckého prostředí, kterým nebylo možno oslavy se zúčastnit, poslala blahopřání. Jsou mezi nimi American Academy of Arts and Letters, National Institute of Arts and Letters, Masarvk Institute, komisař školství státu New York atd. New York Times a další časopisy přinesly o oslavě zprávu, citujíce i jména řečníků. DR. LADISLAV K. FEIERABEND, VE VLÁDĚ V EXILU, I., Washington, D. C., 1965, str. 226. Cena $300. K dostání u autora: 3821 Newark Street N.W., Washington, D. C. 20016, a v ČSNRA, 4125 West 26th Street, Chicago, Illinois 60623. V tomto I. díle — tři další budou následovat — vzpomíná Feierabend na svou účast ve vládě v exilu. Zachycuje v něm období od 21. července 1940 do napadení Sovětského svazu Hitlerem 22. června 1941. Na rozdíl od dřívějších tří dílů vzpomínek na dobu Mnichova, druhé Republikv. a Protektorátu, psaných chronologicky, tímto dílem Feierabend pře- šel k věcnému uspořádání. Líčí napínavě “život na londýnské frontě” v době náletů na Londýn, popisuje ustaveni “československé vlády — i když jen provizorní” a “práce ve vládě”; zvláštní kapitola je nadepsána: “náhražka parlamentu: státní rada”: dále popisuje “starosti s naší armádou”, “spolupráci s Poláky”, jednání “hospodářské komise bez naděíe na dohodu”, mluví o “zbrojařské akci”, o tom “co jsme věděli o situaci v Protektorátě”, o “poměrech ve vládě” (londýnské), vsunuje “intermezzo o Janu Masarykovi”, reprodukuje svoje [pageend12]“rozhovory s Benešem” — což považuji za stěžejní kapitolu jeho vzpomínek — popisuje svou činnost v Londýně (plnou přednášek a osobních styků) a píše o tom “co jsme věděli o vojenské a politické siutaci. Řada “Příloh” dokumentuje Feierabendovo vyprávěni. Feierabendova knižka je půvabně psána, tak, že až uniká bohatost faktů a jmen, jimiž je nabitá. Je to takové bohatství, že nelze dobře v malé recensi ho obsáhnout. Feieraben- dovy vzpomínky se prostě musí pozorně číst a jsou jedinečným pramenem poznání našeho druhého odboje a zvláště osobnosti v něm významných: Beneše, Šrámka, Ripky, Hodži, Osuského, Bechyněho, Němce a Nečase, gen. Moravce, Outraty, Wenzel Jaksche a mnohá jiných. Bylo tu v odboji mnoho svízelných situaci a osobních konfliktů, které Beneš řešil nevždy s úspěchem, podle zásady, že v exilu nemají být uplatňována stranická hlediska, nýbrž, že je třeba usilovat o jednotný postup. Odmítal v exilu řešit vnitřní poměry československé, o nichž měl rozhodovat osvobozený domov. Feierabend byl fascinován, jak s věšteckou přesností Beneš předpovídal, že Hitler přepadne Polsko a tím rozpoutá světovou válku, do níž bude i Sovětský svaz zatažen. Beneš viděl, že osud Československa bude záviset na moci a vlivu Sovětského svazu. Byl proto až nápadně opatrný ve svých projevech o Sovětském svazu; zdálo by se, že Beneš omlouval každý čin Sovětů, avšak, je jasné, že základem Benešovy politiky byl strach z komunismu, který hrozil Polsku a Československu a kterému chtěl čelit v jednání o konfederaci či unii s Poláky. Feierabend zdůrazňuje, že Benešovy názory z této doby se ovšem vyvíjely a měnily, o čemž se dozvíme v dalších dílech. Vratislav Bušek. ZPRÁVA Z PREDSEDNÍCTVA. Pravidelná měsíční schůze byla navštívena všemi, až na jednoho nemocného člena. Jednalo se hlavně o usnesení výkonného výboru na výroční schůzi. Dále bylo usneseno, abychom hleděli rozšířit naše pracovní výbory kooptováním do výborů dalších členů. Br. Schwarzenberg, který zastupoval ČSNRA na sjezdu Čs. národního sdružení v Toronto, Can., podal zprávu o jejich činnosti a snaze s námi spolupracovat. Vlasta Vrázová byla požádána odb. St, Petersburg, aby promluvila na pohřbu ses. Heleny Hovorkové; zařízeno bylo uložení ostatků v Chicagu, kde bude rozloučení dne 26. června, v 10 hod. dop., v pohřební síni krematoria Českého národního hřbitova. Odb. St. Petersburg zasílá $1,000. Dále ses. Vrázová oznámila dar dvou akcií IBM v ceně $950. Progressive Czech je v tiskárně, koncem léta se zahájí propagační akce a prodej této učebnice. Rokovalo se též o finančních problémech, jelikož není dosud rozhodnuto bude-li pořádán letos Československý den. Zvláštní číslo American Bulletinu, na kterém pracoval or- ganisační výbor (Cierný, Krákora, Chaluoa, Vrázová) bude rozdáno na sokolském siezdu a dále bude ho používáno k agitaci pro činnost ČSNRA. Na sokolský sjezd má být vyslána delegace, která by pozdravila shromáždění. Dále bvla zakoupena lože na slet, zadána stránková oznámka do programu a zamluveny dva stoly na banket. z o bl as t í a ODBOČEK. OBLASTNÍ VÝBOR V NEW YORKU. Poslední dva předprázdninové mědíce — květen a červen — které obyčejně znamenají zpomalení spolkové činnosti. bvlv pro newvorský Oblastní vvbor ČSNRA měsíci houževnaté práce. Zatím co tajemník Oblastního výboru se ve dnech 8. a 9. května zúčastnil zasedání výkonného výboru Československé národní rady americké v Chicaeu, předseda a několik dalších členů Oblastního výboru položilo v sobotu, 8. května, věnce k pamětní desce presidenta-Osvo- boditele T. G. Masaryka a generála Milana Rastislava Štefánika v parčíku na dolním Manhattanu. V sobotu, 22. května, uspořádal Oblastní výbor ČSNRA v New Yorku společné s Národní radou žen svobodného Československa, Svazem československých sportovců v zahraničí a s Tělocvičnou jednotou Sokol New York, Jarni repre- sentační ples — Majales 1965. Ples se konal ve velkém sále Sokolovny na východní 71. ulici na Manhattanu za účasti asi 300 osob. K tanci hrály dvě hudby — salonní orchestr a jazzový soubor. Majales byl zahájen předtančenim vybraných sokolských dvojic, které o půlnoci překvapily přítomné taneční scénou na melodie českých a slovenských lidových písní. Obojí taneční vystoupeni bylo pečlivé nacvičeno a bezvadně provedeno. I když ples znamenal pro pořádající organisace jen poměrně malý finanční zisk, byl přesto znamenitým propagačním a společenským úspěchem. Po delší době podařilo se v New Yorku opět jednou shromáždit na tanečním podniku členy čtyř různých organisací v opravdu příjemném a přátelském ovzduší. Doufejme, že to jest jen první krůček na dobré cestě k prohloubení upřímné a radostné spolupráce newyorských organisací a spolků. Pořadatelé plesu jsou přesvědčeni, že v příštím roce bude opět uspořádán Majales a že se jej účastní ještě další newyorské organisace a spolky. Členové Oblastního výboru ČSNRA se zúčastnili v plném počtu zdařilého Sokolského dne na newyorské světové výstavě, který se konal za krásného počasí v neděli, dne 6. června. Sjednocené Sokolstvo na americkém východě předvedlo bezvadně svá prostná i vybrané cviky na nářadí. Škoda jen, že účast diváků byla asi jen poloviční ve srovnání s loňským Československým dnem na Světové výstavě. Kdo však přišli, nelitovali. Poslední předprázdninová schůze Oblastního výboru se konala v pondělí, dne 7. června, v Husově domě, kde nás naposled hostil farář Husova sboru, Rev. Josef Šefl, první místopředseda Oblastního výboru ČSNRA, který za měsíc odchází do pense. Schůze projednala spoluúčast Oblastního výboru ČSNRA na slavnosti, kterou pořádá Protestant Council of New York v sobotu, dne 3. července t. r., na Světové výstavě u příležitosti 550. výročí upálení Mistra Jana Husa v Kostnici. Bylo rovněž rozhodnuto, aby se letošního roku Oblastní výbor zúčastnil v hojnějším počtu Dne Spojených národů, který se bude tradičně konat třetí neděli v červenci. Na schůzi Oblastního výboru bylo s politováním konstatováno, že bronzový odlitek Meštrovičovy sochy Antonína Dvořáka, který Oblastní výbor před dvěma letv slavnostně předal newyorskému Lincolnovu středisku, stále ještě není umístěn a zpřístupněn veřejnosti tak, jak bychom si přáli. Bylo rozhodnuto podniknout rázný zákrok v této věci u správy Lincolnova střediska ve spolupráci se Společností pro vědy a umění (SVU) a Meštrovičovým synem, jenž je profesorem Newyorské university. Doufáme, že zákrok bude úspěšný a že konečně okolí sochy Antonína Dvořáka bude pietně upraveno. Vladimir S. Walzel, tajemník Oblastního výboru. PRVNÍ o d bo č k a n a l o n g is l an d , n . y . Začátkem června konala odbočka poslední předprázdnino- vou schůzi. Sešlo se mnoho členů a pohoštěním ses. Ma- řasové sezóna končila jakousi malou rodinnou slavností. Pak nám místopředseda Mařas promítal pěknou sbírku filmů ze života a činnosti našich krajanů žijících v krásném prostředí, kde dle legendy španělští dobyvatelé hledali pověstnou “studnu věčného mládí”. Na Floridu se sjížděn kraíané z celé Ameriky, hlavně tv starší a tráví tam po letech m-áce svá “zlatá léta” a mnozí se tam usazují trvale. Br Mařas též wprávěl o nedávno zemřelém umělci Albínu Polákovi, ukázal nám obrázky jeho krásného domova, který si v no- sledních letech života vybudoval a kde pracoval i ve svém pokročilém stáří až do posledních dnů života. VĚSTNÍK • 13 [pageend13]V předposlední schůzi nám br. Smola (největší globetrotter naší odbočky) vyprávěl o svých zážitcích, s pí. Mařenkou zcestoval snad všechny díly světa. Tentokráte nás vzal do Prahy a tak jsme v duchu vzpomínali, chodili po místech svého mládí. Dle úsudků mnohých — a pro nás Čechy rozhodně — je Praha nejkrásnějším městem na světě. I “U Fleků” jsme byli, kde po staletí se vaří nasládlé černé pivo. Naše odbočka se zúčastňuje všech národních podniků a bylo jich letos hodně. V neděli, dne 6. června, byl na světové výstavě “slet”. Sešli se krajané nejen z New Yorku, ale i z okolních mést a států. Je potěšující, že naše chlouba — Sokolové — mají tolik přátel. Také dopisy z vlasti jsou pln radosti z úspěchů sokolstva v Americe. Komunistický režim se marně snaží zničit památku Tyrše a Fuegnera, v srdci Čechoslováků je sokolská myšlenka tak zakotvena, že pevně věřím, že doma zase rozkvete a ještě zmohutní až komunismus padne jako vše, co je budováno na lži a podvodu. Za zmínku také stojí majales, tradiční stará studentská slavnost, pořádaná společně s ČSNRA, Sokoly a Radou žen svob. Československa. V sokolovně na 71. ul., jako kdysi v Praze na Žofíně nebo v Litomyšli, i jinde, hlaholily staro- pražské písničky a kroužili tanečníci, z nichž mnozí skládali maturitu tak kolem r. 1912. Ale nikomu to nevadilo, bylo hlučno a veselo až do 3. hodin ráno. Frank Havlík. CHICAGSKÁ OBLAST. V měsíci květnu Oblastní výbor a členové předsednictva ČSNRA se zúčastnili pietních oslav na Českém národním hřbitově, kde položili věnce u hrobů zasloužilých členů a přátel Rady. Bří. K. Glaser a K. Valenta přednesli krátké projevy. Členové Oblasti a předsednictva též oželeli ztrátu věrného člena a předsedy odbočky M. J. Hus, F. Kouříma, který po krátké nemoci skonal. Odpoledne v Den zdobení hrobů přijela delegace ČSNRA vedena předs. ses. V. Vrázo- vou do Crest Hill u Joliet, k lidickému pomníku. Již druhý rok uctíváme vzpomínky na Lidice společně s místní obcí a organisacemi a oslavy mají velmi důstojný ráz. Po přednesení modlitby místním duchovním, který zahájil obřad, bylo uctěno památky umučených salvou členů Americké legie, položením věnců a projevy místních osobností. Krojovaná mládež nesla vlajku pořízenou místní organisací žen. Je to čs. státní vlajka s nápisem "Lidice” a vyobrazením plamenu věčného ohně. Jménem Rady promluvil dr. L. Rozbořil z Čs. obce legionářské a jeho dvě dcerky v národních krojích zpestřily obraz obřadů. Sestra předsedkyně Vrázová a br. Rozbořil byli pak pozváni místními vedoucími a starostou k přátelské rozpravě a pohoštění. Chicagská oblast vyzvala všechny členy, aby se dle možnosti zúčastnili Sokolského sletu konaného 27. června u výročí 100 let amerického Sokola, a podpořili všemožně tento velký svátek krajanské Ameriky. Oblast zadala oznámku do slavnostního památníku vydaného k stoletému výročí Sokola, zúčastnila se banketu pořádaného v Pick Congress hotelu, a propagovala XI. Sokolský slet tiskem ve Věstníku a na rozhlase, kde promluvili bří. B. Vaněk, jednatel sletového výboru, K. Prchal, starosta Americké obce sokolské, pokladník F. Vodrážka a ses. B. Čiháková, místostarostka. Zprávy odboček a zapojených organisací: Odbočka Česká Kalifornie pořádala poslední schůzi před letní prázdninovou přestávkou. Br. F. Kratochvil promluvil o významu článku o smrti Jana Masaryka a o sérii článků popisujících dnešní situaci v Československu. Články Donalda Starra přinesla Chicago Tribune vycházející v milionových nákladech. Československo se tak dostalo do nonředí denních znráv po pět dní. převážně na první straně Tribuny, což ie velkým úspěchem pro krajanskou veřejnost a činnost ČSNRA. Br. K. Glaser podal zprávu o činnosti oblasti a ze 14 • VĚSTNÍK zasedání Výkonného výboru Rady v měsíci květnu, a br. Ing. S. Jančik podal zprávy o situaci v ČSR a o komplikacích čs. občanů snažících se navštívit USA. Odbočka M. J. Hus se rozloučila se zesnulým předsedou odbočky br. předs. F. Kouřímem, a připravuje pietni vzpomínku na 5501eté výročí upálení M. J. Husa v zahradě ses. Kouřímové v neděli 11. července. Ses. Kouřímová věnovala krásné knihy z knihovny zesnulého, které budou umístěny v universitních knihovnách. Odbočka Jan Masaryk oznámila, že její členové jsou ochotni pomoci při všech podnicích Oblasti, ale pro velkou vzdálenost nemohou dojíždět a zúčastňovat se přípravných prací. Členové odbočky pokračují dále v psaní dopisů politickým osobnostem a novinářům a snaží se tak pravou mírou informovat americké veřejné mínění. Odbočka Západní předměstí při schůzi 16. června uspořádala velice zajímavou přednášku se světelnými obrazy z Iráku, Středního východu a arabských zemi, které pořídila Dr. M. Šimečkové za svého čtyřletého pobytu v těchto zemích jako lékařka. Dr. Šimečková vystudovala v Americe v letech 1952—1956 a nyní působí v Chicagu. Sokol Town of Lake oznamuje, že sokolský letní tábor ve Willow Springs byl pronajat po dobu 10 let Sokolu Stickney, který se bude napříště starat o údržbu a správu tábora. A. Šalomoun, taj. MICHIGANSKÁ OBLAST. Br. Čech v nemocnici. Málokdo by řekl, že náš obětavý a energický pracovník, vynikající v národní, spolkové, řádové a občanské práci byl vážně nemocen začátkem června. V zaměstnáni byl stižen ukrutnými bolestmi, ale časným zákrokem lékařským v nemocnici Memorial v Owosso byl ze žlučových kaménků v krátké době injekcemi vyléčen. Br. Čech byl asi dva týdny na listině nemocných, ale hned nato jsme slyšeli jeho hlas na pravidelném čs. vysílání rozhlasem v sobotu dopoledne. Obdržel mnoho přání, dopisů, telefonů, začež je vděčen a potěšen tolika přátelskými pozdravy. Přejeme našemu bratru, aby již nikdy neprodělal tak smutný čas v nemoci. Národní rada v Michiganu. Na pouti v Owosso měli jsme příležitost sejít s četnými dobrými přáteli a krajanskými pracovníky a ač Masarykovo sdružení v Owosso čítá mnoho členů a členek, mnozí naši lidé stále mají pochyby o nutnosti důsledné, národní, pomocné, kulturní se doplňující činnosti naší organisace v čs. Americe, ČSNRA. Setkali jsme se tam s některými námitkami dobrých našich krajanů a krajanek, kteří sice uznávají nutnost společné práce všech, ale namítají proti posílání peněz do ústředny, aby si za to někteří dělali výlety po Americe. Totéž jsem slyšel v Detroit, kde je též mnoho našich zasloužilých krajanských rodin, které však neměly možnost se osobně přesvědčit co vlastně Národní rada je a co koná. Můžeme prohlásit, že všechny fondy, dary, členství jsou jen a jen na kulturní a národní věc, na informační činnost, na styky se skupinami a činiteli americkými ke správnému podání vysvětlení o smutném osudu národa za železnou oponou, na ustavičnou, mnohostrannou službu a apely za konečné osvobození těchto kdysi svobodných zemí z otroctví. Zájezdy konané obětavými pracovníky a pracovnicemi přinášejí Národní radě veliký přínos, hlavně propagační i finanční a jsou záchranou rozvětvené činnosti Rady, sbližování krajanů a udržování našeho krajanského života. Naši lidé jsou zváni, aby si vyžádali zdarma Věstník Rady od tajemníka odbočky. A. Benesh. POUT V OWOSSO, MICH. Výroční podnik Masarykova sdružení v Owosso byl konaný, vzhledem k jubilejnímu sletu Sokolstva, již v neděli, dne 20. června, za pěkného počasí. Program byl pěkný a národo- [pageend14]písně bohatý. Žel, nebyla návštěva tak mohutná jako jiná léta, snad že byl Den otců a že v blízkém Flint, Řád Nová Čechie ZČBJ pořádal podnik k oslavě otců. I tak budova a prostranství venku pod stromy, kde se konal program, byly slušně zaplněny, obědy připravené našimi obětavými sestrami, podávané od 12 hod. přivábily mnoho zájemců, i jino- národnich. Pořad poutě byl zahájen v 2:30 manželi Čechovými, kteří představili mnoho nových členů tanečních kroužků, od malých až po ty veliké. Za doprovodu hudby obětavého br. Ed. Fornuska, zatančeno asi deset čísel národních tanců, účastnici, oděni v nádherné národní kroje, skytali krásný pohled a fotografové měli žeň. Tanečky nacvičené osvědčenou ses. Štěpánkou Čechovou byly předvedeny velice dobře za časté bouřlivé pochvaly diváků. Představeny byly dvě návštěvnice ze staré vlasti, které dlí u svých příbuzných na návštěvě a obě byly krajně potěšeny zájmem, snahou a nadšením účinkujících. Též dvě čísla sólistů byla vděčně přijata. Mladičká Suzanne Stašová zahrála výborně na harmoniku národní písně, hra malého děvčátka se slibně vyvíjí. Z rodiny Stašovy, známé po celém kraji středního Michiganu, bylo 6 tanečníků na programu, zajisté dokazují své pochopení pro zachováni našeho národního odkazu. Druhou sólistkou byla z rodiny Martinků, sl. Norma Chapin, studentka na universitě, která zapěla s citem naši národní píseň o červené růžičce. Jistě je to potěšující úkaz, přejeme naší mladé generaci toho největšího úspěchu na jejich životní dráze. Vystoupení skupin bylo na nové, dřevěné podlaze venku, vyrobené našimi řemeslníky, zejména br. Fornuskem, stavebním kontraktorem. Je to potřebná věc, tance se mnohem lépe vyjímaly. Po programu se vyvinula příjemná krajanská zábava, harmonikári vyhrávali ke zpěvu, známí se dobře bavili a mladí si zatančili. Byl to hezký den našich krajanů v Michiganu. A. Benesh. Pietni vzpomínka na ses. Helenu Hovorkovou. Československá národní rada americká oznamuje, že dne 26. května zemřela v nemocnici St. Anthony v St. Peters- burgu naše věrná členka a předsedkyně odbočky James Hovorka, která po skonu svého muže pokračovala sama v práci, kterou oba svorně po celý život konali pro dobro čs. věci. Helena roz. Handlová v Berouně v Čechách přijela za svým snoubencem Václavem do Ameriky po první světové válce a ve Spojených státech žila téměř 45 let. Dlouhá léta byl jejich domovem Youngstown, Ohio, kde se br. Hovorka dopracoval velkých obchodních úspěchů. Za první světové války se dal dobrovolně k armádě, za druhé pomáhal značně finančně odboji, hlavně Slovenskému národnímu sdružení, členské organisaci Československé národní radv americké. Po válce oba navštívili Československo, kde br. Hovorka doufal uplatnit svoje bohaté americké zkušenosti hlavně v oboru dopravnictví. Viděl však, že v Československu vše směřuje ke katastrofě národní a vrátil se do Ameriky. Odstěhovali se do St. Petersburgu. kde záhy vvtvořili kolem sebe společenské krajanské středisko a kde založili odbočku Rady. R. 1958 byl br. Hovorka zvolen předsedou ČSNRA v Chicagu a krátce před svou smrtí znovuzvolen na sjezdu ve Washingtoně. Po jeho smrti jeho žena ujala se oředsednické funkce odbočky, která pak nesla jeho jméno. Za jejího působení. odbočka byla stále na vzestupu. Zanechává tu svou práci, pro kterou žila Věříme, že jeií věrní spolupracovníci budou pokračovat v jeií činnosti. S povděkem konstatujeme, že po jeiím skonu bylo Radě zasláno tisíc dolarů odbočkou James Hovorka. Ač v létě většina návštěvníků odjela z Floridy, sielo se do St. Petersburgu mnoho přátel, z okolí Tamm. Masarvk- townu atd. Z New Yorku za svého devadesátiletého otce přijel Jos. Kalabza, za Radu z Chicaga Vlasta Vrázová, z Clevelandu přítelkyně pí. Rose Pihrtová s dcerou. Z Hendersonville, N. C. přítelkyně pí. Emily Fullertonová, rozená Trnková, se věnovala nemocné ses. Hovorkové po dobu její krátké, ale zhoubné nemoci, tak jako přátelé a nejbližší spolupracovníci brali upřímnou účast na jejím osudu. Rozloučili se s ní v Palm Memorial Home v St. Petersburgu dne 31. května. U rakve promluvila za odbočku James Hovorka ses. Irene Sedletzová, která po léta spolupracovala s předsedkyní ses. Hovorkovou a Vlasta Vrázová za předsednictvo ČSNRA. V Chicagu se rozloučí přátelé na pietním obřadu v sobotu v 10 hod. dne 26. června v pohřební kapli krematoria na Českém národním hřbitově, kde bude její popel uložen v Masarykově mausoleu. ODBOČKA JAMES HOVORKA, ST. PETERSBURG, FLORIDA. Naše odbočka v krátké době byla postižena velkou ztrátou naší předsedkyně ses. Heleny Hovorkové, která dokončila svou životní pouť dne 27. května. Naše odbočka vyhoví jejímu přání a jejího zesnulého manžela a vzdá jim poctu za věrnou vlasteneckou činnost. Budeme je oba postrádat velice, budiž jim země lehká. Díky všem věrným přátelům za jejich účast na pohřbu dne 31. května v Palms Memorial, díky sl. Vlastě Vrázové za tak krásnou řeč u rakve zesnulé, br. J. Kalabzovi z New Yorku, ses. Rose Pihrtové a její dceři z Clevelandu. Dne 13. června bude oslava otců. Je to krásný zvvk jednou v roce uctít rodiče a jejich péči o nás od nejútlejšího věku. Přikládáme $1,000 (šek na tisíc dolarů) z činnosti odbočky James Hovorka. S obnosem $300.00, který jsme zaslali na výroční schůzi, činí náš příspěvek za rok 1965 $1,300.00, včetně členských poplatků. Všem sokolům přeji mnoho zdaru na sletě v Chicagu. Nazdar! Irene Sedletz. Br. Albert Kalabza slaví 90. narozeniny. Dne 4. července bude náš čestný člen br. Albert Kalabza slavit 90. narozeniny v New Yorku v kruhu své rodiny. Dopracoval se svou přičinlivosti nejen hmotných výsledků, ale hlavně si získal uznání krajanské veřejnosti za svou neúnavnou práci pro dobro československé větve, ke které se vždy hrdě hlásí. Děkujeme za mnoho let veřejné činnosti a celé rodině přejeme vše nejlepší. XXV. Československý den v Dallas, Texas. Krajanská osada v Dallas, Texas, vás zve na svůj výroční Československý den, 10. října 1965 ve Fair Park Coliseum při státní výstavě, která potrvá od 9. do 24. října. Chystá se pěkný program, na kterém budou účinkovat jak tanečníci Besedy tak zpěváci a Sokoli, a i ta drobotina předvede své uměni. Budou zastoupeny všechny české spolkv a ze všech částí Texasu sjedou se krajané, aby dokázali, že jsou hrdi na svůj český původ a že si váží odkazu svých předků. Kdo máte národní kroj, tak si jej připravte a nřiieďte Domoci nám oslavit ten velký svátek "'eského Texasy Nebudete litovat! Čekáme návštěvy až z Chicaga, Arkansasu, Missouri a Oklahomy. Přijeďte i vy všichni, ať je nás co nejvíce! 'T Na shledanou 10. října v Dallas, Texas! Anežka Houdková, tiskový výbor American Czech Festival. VĚSTNÍK • 15 [pageend15]OUR NEW ADDRESS CAPITOL FEDERAL SAVINGS AND LOAN ASSOCIATION ” 3960 WEST 95th STREET EVERGREEN PARK, ILLINOIS 60642 Telephones: 636-6000 • Chicago 239-3500 VKLADY POJIŠTĚNÉ AGENTUROU VLÁDY SPOJ. STÁTŮ DO $10,000. Ústav Capitol Federal Savings and Loan Association byl založen r. 1907. CHARLES T. SALÁK, předseda MÁME NA SKLADĚ K PRODEJI: Poštou DĚTSTVÍ A MLÁDÍ, vzpomínky Dr. Alice Masarykové .......................................... $2.50 $2.75 HOVORY S MASARYKEM od Karla Čapka .............................................. 2.00 2.25 CZECHOSLOVAK PRIZE PASTRY RECIPES ......................................................... 90 1.00 Velmi výhodná nabídka: Prof. Dr. Jindřich Procházka: ENGLISH-CZECH and CZECH- ENGLISH DICTIONARY .................... 4.00 4.50 PŘEDBĚŽNÉ OZNÁMENÍ— PROGRESSIVE CZECH, nové vydání učebnice prof. B. Mikuly se připravuje do tisku. Vyjde během léta nadaci pí. Emmy Mikulové, k uctění jeho památky. — Tato učebnice byla vydána několikráte nákladem ČSNRA, celkem v 20,000 výtiscích, a je již léta vyprodána. ČSNRA 4125 W. 26th Street Chicago, III. 60623 SECOND CLASS POSTAGE PAID at Chicago, Illinois VĚSTNÍK 4125 West 26th Street Chicago, Illinois 60623 <^^»430 RETURN REQUESTED [pageend16]