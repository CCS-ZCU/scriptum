TRINKEWITZ s o c ia l is t ic k ý r e a u s mu s ČASOPIS - DUBEN/KVĚTEN 1982 - BOČNÍK II 6 HUSOPAS [pageend1]„Jsem ochoten přestat umisťovat další rakety na mém území.” HAITZINGER KLOBOUK DOLŮ ! RUBR1ČKA ČINŮ, VÝKONŮ A VÝROKŮ PŘED KTERÝMI S ÚCTOU SMEKÁME Řím (dpa) - Dvaasedmdesátiletý francouzský kardinál Paul Guyon se zúčastnil proti své vůli „Běhu římskými ulicemi”. Kardinál byl pozván k audienci u papeže, ale auto, které mělo hosta odvézt z nádraží, nestálo před vchodem, protože probíhající masa 40.000 běžců způsobila dopravní chaos. Kardinál zavřel tedy zavazadla do schránky na nádraží a „jogoval” spolu s tisícovkami běžců - směrem k Vatikánu. Titulek af nesvádí čtenáře k mínění, že v Evropě byla zavedena nová měna. To jen ústřední orgán východoněmeckých komunistů Neues Deutschland se asi zapíše do „Guinessovy knihy rekordů” vskutku ojedinělým výkonem: 31 krát na pouhých osmi stránkách jednoho pondělního vydání se v nejrňzněj- šíeh pózách usmívá na čtenáře milovaná tvář šéfa partaje i státu Ericha Honeckera, z toho pětkrát na titulní straně! Snímky byly pořízeny na Lipském veletrhu /nebylo na výstavišti nic zajímavějšího?/. Dosavadní „rekord” v seznamování čtenářstva s šéfovou tváří držel i dříve ústřední partajní orgán Neues Deutschland — avšak s pouhými 25 fotografiemi generálního sekre- táře při návštěvě Kuby. Při listování partajními novinami Neues Deutschland je tedy možné i ve východním Německu beztrestně prohlásit: „Tohohle Ericha máme dost!” Mieczyslaw Rakowski je bývalým předsedou polského novinářského svazu. Je také dnešním místopředsedou utlačovatelské vlády ve Varšavě. Je však - a to především - i velmistrem komunistické argumentace a dialektiky. Před 13. prosincem 1981 viděl totiž v polských svobodných odborech „zcela novou etapu ve vývoji Polska”, po tomto datu však už obviňuje „Solidaritu” z viny na veškerém neštěstí polského lidu, protože - „požadovala svobodné volby”!!! 1/ „Na podzim roku 1980 ... se kritika ze všech oblastí lidského života obracela především proti autokratickým metodám a prolhanosti vedení a proti ,propagandě úspěchů’. ... Dohody mezi vládou a .Solidaritou’ začaly však zcela novou etapu ve vývoji Polska.” /Der Freiheitskampf der Polen, Hamburg 1 981/ 2/ „...když mě Jaruzelsky v pátek 11. prosince zavolal do své kanceláře, byl jsem psychologicky připraven ... V Sovětském svazu existuje dvojí tendence, jedna propolská, druhá protipolská. A Brežněv patří k té první. Miluje Polsko. Rozumí Polsku. Verte mi! /Interview s O. Fallaci v listě Welt am Sonntag, 28.2.1982./ Kdo mu věří, af tam běží! LIBO-LI CITÁTEK? JEDENATŘICET ERICHL1 [pageend2]PAŘÍŽ /ilpa/ Spolu s párem punčoch císařovny Josefiny a kloboukem z 19. století byla v Paříži vydražena guillotina z doby francouzské revoluce, a to za pouhých 4000 marek. Neví se, kolika delikventům přístroj zkrátil život na minimum, dokonce se ani neví, který z milovníků pamětihodností zdobí dnes touto smrtící mašinou svůj příbytek. V dražbě vyhrál penzista, zastupující „známou osobnost”, která chce za každou cenu zůstat inkognito. Podle ujištění našeho moskevského dopisovatele se však stoprocentně nejedná o Leo- nida Brežnéva ani o šéfa KGB Andropova. Sovětský GULAK nebo nějaký ten Karmal prý přijde daleko levněji. VICHY /afp/ - Ve středofrancouz- skěm lázeňském městě Vichy vzal při představení Molierovy komedie „Lakomec” jeden z aktérů svou roli doslova: když měl v roli kuchaře a kočího Jacquese vyplatit holí milovníka Valerea, poslal svého 24-letého kolegu Yves Mahlherbese do říše snů, a to dokonalým k.o. Bezvědomý partner byl místními požárníky dopraven do nemocnice. Stanislavský byl měl radost a jistě by zatleskal. Tomu se říká socialisticky-realistic- ké divadlo! L E T E M SVĚTEM LONDÝN /dpa/ - Takřka dvacet minut hledala bez úspěchu britská frega- ta na cestě k Falklandským ostrovům ponorku, kterou objevila ve vodách kolem ostrovů Ascension. Po důkladném měření složitými přístroji bylo zjištěno, že „ponorka” je velryba. Kdo by se divil, po zkušenostech se sovětskými „velrybami” ve švédských /a jiných/ vodách? OXFORD /ap/ - Britský tiskař a amatérský výzkumník v oboru papírenství Barry McKay dokončil pod titulem „The Ultimate Leaf Book” /snad asi „Kniha posledního listu”/ unikátní kroniku historie toaletního papíru od prvních doložených „dokladů” /Čína v roce 875/ až do současnosti. Kniha našla i nakladatele /Boetharson v Ox- frodshite/, má však plánovaný jen malý náklad - pro nedostatek „příloh”. Autor však sdělil pyšně londýnskému listu Evening Standard, že vzorky v jeho díle pocházejí stejně z Louvre jako z Vatikánu nebo z Alhambry. Jedinou potíží je ovšem sehnat další kvalitní a skutečné přílohy například z britské královské rodiny. Autor nabízí proto výměnou za dodávku unikátních vzorků jeden ze 30 plánovaných exemplářů jako honorář. Samozřejmě, že dílko by bylo obohaceno i vzorky z Kremlu nebo z Hradčan, ale pň notoricky známém nedostatku tohoto artiklu ve východní části Evropy je nepravděpodobné, že se McKayovo dílo dostane jako honorář do regálů Státní knihovny v Praze. Nebo se najde mezi soudruhy, hlídajícími Husákovo soukromí jeden, ochotný posloužit vědě? Sestavil -ka- HAITZINGER V Polsku je celkem klid ... Sovětský dědula chytil zlatou rybku. Měl však jen jedno jediné přání: dostat konečně místo v Domově pro přestárlé. Ráno se vzbudí, hledí oknem na kremelské věže a zděšeně se ptá: „Kde to jsem? ” — ,,No přece v politbyru!” „Poláci ted dostanou od Sovětů tři miliony párů bot.” — „Není možné!” — „Jo, ale k podražení! ” Na transparentu, visícím ve vchodu do stranického sekretariátu nápis: „Ař žije Sovětský svaz!” — Do rána někdo připsal: „To jo, ale za svý!” Kdyby Američané svrhli na Sibiř atomovou bombu, ztratila by sovětská inteligence střechu nad hlavou ... [pageend3]DVAKRÁT TRINKEWITZ ZPRÁVY NÁRODNÍ BANKY Če s k o s l o v e n s k é STAROSTI S KALHOTAMI Pozdě sice, ale přece jen, poznalo vedení východonemeckých komunistů pronikání kapitalistického třídního nepřítele do řad vlastní mládeže a stačilo ještě — takřka na poslední chvíli — zastrčit závoru: při tanečních zábavách se /podle nedávného výnosu znepokojených vůdců strany/ zakazuje v budoucnu nosit džínsy! Přestože někteří zlou propagandou svedení a pomýlení mladí nechtějí tento zákaz pochopit a tu a tam si dovolují nařízení dokonce i kritizovat, socialistická moc dělníků a rolníků tak učinila další mílový krok na cestě ke komunistickému cíli. Konec konců — marxistům jde přece o osvobozování člověka, bylo tedy nutné osvobodit mladé od džínsových přižitků. Nehledě k tomu, že ve východním Německu jsou džínsy nestydatě drahé. Ne ty doma vyráběné, ty obvykle nejsou k mání a prodávají se tak jako tak pouze „pod pultem”, ale ty ze Západu, infiltrované třídním nepřítelem s jediným účelem: svést pracující tímto symbolem západní dekadence se stezky socialistické ctnosti. Pouze ten, kdo vlastní seprané „Levisky” nebo „Wranglerky” je totiž Někdo — ovšem za přiměřenou cenu. Tak třeba nedávno nabízel někdo inzerátem v listě „Geraer Volkszei- tung” originál Wrangler—Jeans za 250 marek a dá se předpokládat, že za tuto částku kalhoty majitele nezměnily, neboť obvykle se prodává tomu, kdo dá nejvíc. Partaj tedy zcela logicky musela zasáhnout, není přece možné — a to ani za mnoho peněz ne — rozšiřovat tuto západní dekadenci po ráji dělníků a rolníků, a to i pomocí inzerce ve stranickém plátku! Je dokonce možné očekávat i pokračování: po džínsech by se mohlo eliminovat i ono běžné oblečení a nahradit je /k nutné ochraně lidu před chladem/ už dávno osvědčenými kožešinami a apartními germánskými kožešinovými čapkami s volskými rohy. Dalším krokem by pak mělo být odhalení západní dekadence v bytové kultuře. Tu lze přece dobře nahradit dosavadním úspěchům přiměřenějším obýváním zemljanek a případně i využitím děr a chodeb v pískovcích někde kolem Dráždan. Zkrátka: strana ve východním Německu /a snad i v dalších bratrských státech/ by nemela zůstat stát pouze u problému džínsů a přešlapovat pak na místě. Socialistický pokrok si jistě najde — i přes agresivní a imperialistické choutky kapitalismu — vlastní cestu do doby kamenné a nenechá se od ní ničím odradit. BK [pageend4]Kresba: Ivan STEIGER Prípadné dotazy posílejte na adresu nasí filiálky / HUSOPAS atd/. Děkujeme. RADIO JEREVAN DOTAZ POSLUCHAČE : Je to pravda, že polovina členů ústředního výboru naši strany jsou idioti? ODPOVĚĎ RADIA JEREVAN : Nesmysl. Opak je pravdou, polovina členů ústředního výboru naši strany nejsou idioti. DOTAZ POSLUCHAČE : Už víc jak deset let se snažím opatřit si vlastní byt. Není to lumpárna, musí-li člověk tak dlouho čekat na ubytování? ODPOVĚĎ RADIA JEREVAN : V principu ano. Ale budete-li se nás i nadále takto dotazovat, bude o vaše ubytování jistě brzy postaráno. ♦ ♦ ♦ DOTAZ POSLUCHAČE : Musí být stoprocentní komunista také stoprocentně dobrým člověkem? ODPOVĚĎ RADIA JEREVAN : V principu ano. Ale setkal jste se už někdy se sto- procentnim komunistou? ♦ *■ ♦ DOTAZ POSLUCHAČE : Proč je u nás v Sovětském svazu jen jedna politická strana? ODPOVĚĎ RADIA JEREVAN : Člověče, copak vám jedna nestačí? Nedávno se tatínek smál však i při polévce bez chuti, protože četl dopis od bratrancova švagra ze Žďáru n.S. Tomu se přihodí vždycky něco hrozného, pojí-li oblíbené jelítko, jitrnič- ku nebo bílou tlačenku, což on k smrti rád. Není prý jediný, kdo musí vždy hned běžet tam, kam chodí i soudruh generálni tajemník pěšky. Tihle nespokojenci nacházejí pravidelné po pozdějším bedlivém prozkoumání pochutiny chuchvalce štětin. Tak ten náš příbuzný ze Žďáru sedl a napsal. A dověděl se pak: „Otázka štětin je letitým problémem masného průmyslu. Technologický postup opracováni vepře je následující: po omráčení a vykrvení je vepř uložen na nosítka, pohybující se v horké vodě z jednoho konce pařící vany na druhý, kde vypadává do stroje zbavujícího opařené části štětin. V uvedené horké vodé se uvolňuje lůžko štětiny v hluboké vrstvě kůže, štětina povylézá na povrch a gumové škrabky odštětinovaelho stroje ji z kůže vytahuji, přičemž je vepř ve stroji sprchován a tak zbavován štětin. Skutečnosti - jak máme za léta odpozorováno - je to, že každý druh prasat paří jinak, některá lépe, některá hůře. Zálež! i na tom, z kterého hospodářství prase je, i když druh je stejný ... za odštěti- novacím strojem následuje opálení vepře, další odštětinovací stroj slouží spíše k celkové toaletě /ruční doholení a opracování vepře, posléze jeho odvěšení/ ... výhledově se v masném průmyslu připravuje zcela jiný způsob pařeni vepřů, který - ve spojení s novými typy odštětinovacích strojů - by měl problém štětin odstranit. Toto je však výhled a nás, coby výrobce, nemůže současná situace ponechat v klidu. Finální výrobek musí být jakostní a bez štětin... Jihomoravský průmysl masný, ředitel závodu 06 Tatínek se smál až slzel do té neokořeněné polévky. A Ty jsi nevěřil, že u nás je sranda? wcLCb -' CUty! Wá/fau Perličky Máni Kropáčkové ze světa divú si v redakci HUSO- PASA skutečné nevymýšlíme, jde vždy o zcela konkrétní případy a stížnosti občanů Československé sovětské republiky. Máte-li i Vy podobné zkušenosti, dejte vědět, strýc Otto čeká. [pageend5]I legrace má své hranice, pitešééén. A co je moc, to je příliš! Je třeba vést okamžitě protiútok, a to všemi dostupnými zbraněmi, vysílat promptně jedovaté šípy do té země Viléma Telia a rychle zahájit protiofenzivu Made in Austria! To všechno -- ta neúprosná válka rakousko-švýcarská - začalo před nějakou dobou, když si Švýcaři začali dělat legraci ze svých alpských sousedu, vyprávět si o nich vtipy a představovat dědice slavné monarchie jako duchovní zátěž Evropy. Nejdříve se o to pouze staral v Curychu bulvární list „Blick”, pak však vyšla knížečka „99 rakouských vtipů”. A protože to bylo pro červeno bílo-červené vlastence už víc než dost, zasáhl ve Vídni rovněž bulvární „Kurier” a válka se mohla rozběhnout na plné obrátky. „Kurier” začal totiž vyplácet 100 šilinku za nový „švýcarský” vtip a přidávat k nim navíc kousek ementál- ského sýra. Už za první den bylo těch „nových” fórů na dvě tisícovky, což svědčí o hlubokém patriotismu v městě na Dunaji. Že vtipy nejsou zrovna moc k popukání ani zdvořilé, vyplývá už z jádra problému: ve válce není čas na dobré vychování a na legraci. Čtenář ař posoudí sám: + Proč se povalí drátěný plot, lehne-li si na něj Rakušan? Protože moudřejší ustoupí! + Proč je rakouská vlajka červeno-bí- lo-červená? Aby ji Rakušané dokázali vždycky správné pověsit! ♦ Největším farmářem světa je rakouský kancléř Kreisky. Vládne takřka osmi milionům dobytka! Na tohle už tedy museli rakouští vti- pologové odpovědět stejné silnými kalibry: + Přijde Švýcar k doktorovi a ten se ptá: „Co máte? ” — „Pokoj a kuchyň” - „Nerozumíte mi, myslím, co vám chybí? ” - „Koupelna a balkon.” ♦ Najde Švýcar v hromadě odpadků kapesní zrcátko, podívá se a řekne: „Takovou fotografii bych zahodil taky!” + Čím je možná bavit Švýcara celé dlouhé hodiny? Stačí napsat na obé strany čistého papíru: Obraťte! + Ve Švýcarsku se nesmí vtipy vyprávět ve čtvrtek, lidé by rušili smíchem nedělní mši! + Švýcar je vlastně Skot, vypovězený ze své země pro lakomost. Obé strany ovšem shodné tvrdí, že neexistují žádné „rakouské” nebo „švýcarské” vtipy, protože všecho to, —^ co se říká, je pravda. Což opět není nové, tvrdilo se to dávno i o československých policajtských fórech i o Radiu Jerevan. Je těžké odhadnout, jak dlouho tato dlouho budou jedovaté střely přelétat alpské velikány od souseda k sousedu. V každém případě je tahle válka přece jen sympatičtější, než všechny ty známé „bratrské pomoci”. Beatle Paul McCartney vydal knihu, ve které jsou také jeho kresby /„Composer-Artist”, nakl. Pavilion Book, London/. K padesátce výtvarných děl prohlásil autor hrdě: „Už jako dítě jsem kreslil na každý kus papíru, který mi přisel do ruky. Mými vzory byli Matisse, Picasso, Cezanne, Margritte a Tiepolo.” Mnichovský kritik Sylvester Fell komentoval toto umělecké menu: „Řízek s malinovou šťávou, kyselou okurkou a šlehačkou.” K novému druhu umělecké činnosti Paula McCartney pak dodal: „Portréty se pohybují mezi pop a comics, nápadný je jejich melancholicko-skep- tický charakter. Vyskytuje se tu i motiv rozštěpené osobnosti. Představovaní vypadají smutně proto, že jsou stylisticky v koloritu šedesátých let a jsou si tedy jistí, že jejich doba je nenávratně pryč — jako doba Beatles”. Dejme tomu. Protože se však jedná o karikatury, HUSOPAS otiskuje ukázku. ŘÍZEK S MALINOVOU ŠŤÁVOU JOSEF K O Č Í VÁLKA NEUTRÁLŮ [pageend6]V knížce o jezevčíku Pajdovi napsal nedávno zemřelý básník Pavel Javor, že povinností každého politického emigranta je občas se zúčastnit zcela zbytečné schů- ze a odhlasovat zcela zbytečnou petici či rezoluci, která se pak odešle nejrňzněj- šíin instancím; ministr&m nebo představitelům stran, jejich „setsakrateriáty” formálním způsobem — a mnohdy i na rozmnoženém formulárku — potvrdí svůj zájem o ten který problém. Stále se zmenšující účast krajanů na podobných schůzích dává těmto slovům výmluvně za pravdu. Také „Společnost s dlouhým jménem” /též zvaná „Paehamnův spolek”/, oficiálně „Freie Gesellschaft zur Forderung der Freundschaft mit den Völkern der Tschechoslowakei”, protestovala /naprosto správně/ u ředitelství mnichovské výstavy ISPO proti odměnění Emila Zátopka „Pohárem ISPO”, cenou, udělovanou sportovcům, sloužícím za vzor mládeži, neboť: oslavenec spolupracoval dlouhá léta s StB, denuncoval české a slovenské sportovce /v roce 1972 o tom řekl L.Pachmanovi, že „se tak chtěl zasloužit o věc socialismu”/, vystoupil několikrát jako svědek obžaloby v politických procesech v Praze po srpnu 1968, ve kterém sám /pro změnu/ vystupoval na veřejnosti jako zastánce demokratizačního vývoje v Československu a je tedy — z morálního hlediska — všechno možné, jenom ne vzorem mládeži. Přes tyto informace „Společnosti”, přes písemný protest jejího předsedy Pach- mana, se vedení výstavy ISPO nedalo ve svém rozhodnutí zviklat a poctilo Zátopka oním pohárem. Jak mnoho pravdy měl Pavel Javor, psal-li o formálním vyřizování všech těch peticí, protestů, dopisů, informací a stížností. I Solženicyn se může „uvarovat”: západní politici jsou prostě nepoučitelní — nebo se snad poučit nechtějí. Což nemění nic na faktu, že tento protest byl oprávněný: Emil Zátopek skutečně není vzorem pro mládež; ze slavného a sympatiemi zahrnovaného sportovního vzoru se stal pouhý vzorek bez ceny. KODET KDO HLEDÁ NAJDE - ALE TO NEZNAMENÁ, ŽE NAJDE TO, CO SKUTEČNĚ HLEDAL. I TAK BÝVÁ JEDEN NADMÍRU POTĚŠEN. MODERNÍ POLITIK BY SI MĚL DOVOLIT JEN DVĚ VÁŠNĚ: VÁŠEŇ PRO SVOBODU A VÁŠEŇ PRO PRAVDU. NEDOKÁŽEME-LI SE SAMI ZA SEBE SPRÁVNĚ ROZHODNOUT, NEOČEKÁVEJME, ŽE NĚKDO CIZÍ ZA NÁS ROZHODNE LÉPE. NESPĚCHEJ! A KDYŽ UŽ MUSÍŠ SPĚCHAT, TAK SI POCTIVĚ ZVAŽ KAM ASI TAK MCŽEŠ DOSPĚCHAT. MÁŠ-LI ŠPATNOU NÁLADU, POSTAV SE PŘED ZRCADLO. URČITĚ UVIDÍŠ NĚCO, CO NENÍ TAK DOCELA K UZOUFÁ- Ní- A MOŽNÁ I NĚCO LEGRAČNÍHO. ZA PĚT MINUT DVANÁCT JSME ZJISTILI: skutečně není pravda, že Jaruzelského vojenská vláda ve Varšavě s rozhodla sáhnout po staré ideji Berta Brechta z roku 1953: sesadit lid a zvolit si nový. MILAN KŘESADLO POBÍDKY [pageend7]\ \ Vstoupí příslušník VB do mlékárny a poručí si kilo mléka. „Ale soudruhu, mléko se neváží, nýbrž měří...” — „Hni, tak mi ho dejte metr! ” I+-H--H h-HI I m I I-H-+++H-++ “Strážmistr, dal jste si ušít k tomu civilu dvoje kalhoty, jak jsem vám radil? ” — „Dal, soudruhu náčelníku, ale v bijáku mi tedy bylo dost horko ...” I I I l+ft-l I I f + H--H-1 t I I t++++ Strážmistr Skuček stojí nad pro- píchlou pneumatikou: „To je zvláštní, když píchnu, tak ta pneumatika splaskne vždycky jen na spodku kola...? ” I II II M I I I I MH I I t H I H-+ „Soudruhu řediteli, píše se ,,r” vždycky tvrdý ,,y”? ” — „Ale kdepak, soudružko, například ve slově kráva se píše „á”!” ■++) H f H-++++++++ I M II I H -H++ Pluje sovětská lod kolem ostrůvku, na kterém zmateně pobíhá mávající polonahý muž. Kapitán Boris Prděnko se zamyslí: „To je divný, kdykoliv tudy plujeme, ten člověk nám radostně mává? ” ++H f+H+t-H-rf-H-H-HHlU-t Vejde zákazník do Domu módy: „Rád bych se podíval na nějaké boty, které by byly kvalitní, hezké a trvanlivé!” — „Já taky,” špitne prodavačka. ■HIIMHII t H II UIUIIU H- SPRŠKA FÓRŮ Žívot za cára. Velká národní ruská zpčvohrn v & jcduám'i-li od J. O. ti linky. JIRÁNEK [pageend8]V dálce na polní cestě z lesa se objevila malá postavička. Zuřivě šlapala do pedálu starého velocipédu, na jehož řídítkách visela pošťácká brašna, zvětšovala se a narůstala a pak už zabo- r !a kolem kostela přímo na náves. Pošfák opřel bicykl o patník, setřel si hřbetem ruky pot s čela a udýchaně křičel po chalupách: „Už jedou, už jedou - viděl jsem je na hornich pasekách! Budou tady co by dup!” „Hurá!” zvolal rolnik Valkovec a běžel na půdu. Vytáhl z úkrytu československou státní vlajku, která tam ležela šest válečných let, vyvěsil ji z okna a hulákal: „Smrt fašismu - až žije svoboda! Ař žije republika!” Byl začátek května pétačtyřicátého roku. Chvílemi poprchávalo, ale to nemohlo vesničanům zabránit, aby tak jak tak byli nevyběhli na náves a nezasypávali pošřáka otázkami. „Kolik jich je? ” „A mají tanky? ” „Panebože, opravdu je konec války? ” „Jsou to skutečně Rusové? ” „Určitě,” řekl pošťák. Odmlčel se a rozpačité dodal: „Ale telegrafista na nádraží povídal, že ...” ~ "Co? " „No, teda - on povídal, že tihleti k nám jedou z jihu, snad z Maďarska. Prý jsou to jednotky, složený ze samých trestanců. Trestanecký jednotky, Rusové jich mají bezpočet.” „Kriminálníci? ” znejistěl Valkovec. „Jo ... Zločinci a tak.” Valkovec zbledl. Mlčky se otočil na podpatku a pospíchal zpátky do stavení; poručil ženě a dceři, aby zahnaly dobytek do lesa a vzaly s sebou všechny cennější věci. „Zůstaňte tam schovaný tak dlouho, dokud pro vás osobně nepřijdu ... Panebože, nejdřív nacisti, teď trestanci, to nám ten mír pěkně začíná!” A pokřižoval se. Rusové přijeli krátce před polednem na pětadvaceti rozvrzaných valnících, tažených nízkými maďarskými koníky. O nějakých tancích nemohlo být ani řeči, jejich nejsilnéjší zbraní byl stařičký kulomet maxim na dvou dřevěných kolečkách a s ochranným štítem vpředu. Utábořili se přímo na návsi a jejich poručík je začal rozmisťovat po chalupách. Valkovec dostal na starost tři vojíny. Ivana Petroviče Kulibi- na a Nikitu Alexandroviče Rostiženského, oba padesátileté, a mladšího Mustafa Bulatova. „Promiňte, že rušíme vaše soukromí,” řekl Kulibin a hluboko se hospodáři uklonil. „Ale válka je válka, občane, a co my nebozí proti tomu zmůžeme? ” Rolník jim dal k používání pokoj s okny na záhumenek a nejistě čekal, jak se věci budou vyvíjet. Tak už je to tady, začnou rekvírovat, pomyslel si večer, když šikmooký Tatar Bulatov dychtivě pohlédl na rádiový přijímač na kuchyňské poličce. Ten vstal, otáčel jeho knoflíky a když se nic nestalo, zeptal se: „Mašina kaput? Pačemu négrájet? ” „Kaput,” řekl Valkovec. „Dostal jsein tu potvoru od jednoho člověka v městě, za kilo mouky. Čert aby ho vzal, šmelináře, fungovala akorát tejden.” „Nu, ničevo,” mávl rukou Tatar. Odešel ze stavení a když se vrátil, nesl pod paží dřevěnou bedničku s všelijakými šroubováky a měřícími přístroji. Vrtal se v rádiu asi hodinu, pak otočil knoflíkem, skleněná škála se stanicemi se rozsvítila a za chvilku se ozvala hudba. „Galava umnaja,” řekl Ivan Petrovič Kulibin a ťukl prstem Tatarovi do čela. „On inženier, specialist - balšój specialist!” A vyšlo najevo, že Tatar byl kdysi vedoucím jakéhosi výzkumného oddělení, tedy až do té chvíle před válkou, kdy pronesl tu nešťastnou poznámku o Stalinovi. Dostal za ni patnáct let a putoval do pracovního tábora na Kolchidé. , A vy jste taky inženýr? ” zeptal se Valkovec Kulibina. Ivan Petrovič zavrtěl hlavou. On byl zas docentem na matematickém institutu, tedy až do té chvíle před válkou, kdy se tak nešťastně zmínil o Kalininovi. Dostal čtrnáct let a putoval do lágru. „To je všechno nějaký divný,” zamyslel se Valkovec. „A co tady pan Rostiženský, ten je taky študovanej? ” Rus sklopil oči. „Nět,” řekl. ,Já nét inteligent, ja rabóčij ... V osmatřicátém jsem ukradl v Rjazani bochník chleba. Tak mě zavřeli.” A tiše odešel ven do tmy. „No jo, ale proč kradl zrovna chleba? ” zeptal se Valkovec a hned si uvědomil, že je to vlastné s prominutím pitomá otázka. Chleba lze krást jen z hladu. Brzy ráno, hned po úsvitu, začali staršinové křičet na návsi: „Pa kóňam, vperjod - nu, davaj - vpeqod!” Ruští vojáci vybíhali z chalup, zapřehali koně do vozů a brzy poté se celá kolona hnula dál směrem na západ. Rolník Valkovec stál na zápraží chalupy, díval se za nimi a snažil se urovnat zpřeházené myšlenky. Přistoupil k němu soused, kovář Kadra- ba, a pyšně řekl: „U mne spali čtyři, Václave. Slyšíš? ... Čtyři! Jeden chemik, dva profesoři a néjakej spisovatel. Člověče, rozumíš tomu? Jak se takový lidi vůbec dostali do trestanecký jednotky, chápeš to? ” „Vůbec ne,” odpověděl Valkovec a bylo mu moc smutno. Mávl rukou a šel do lesa pro manželku a dceru. Ale to neměl dělat. Sotva se s nimi vrátil a zahnal dobytek zpátky do chléva, přiburácelo si to po okresní silnici vojsko druhého sledu. S tanky, s děly a vůbec se vším všudy, vojsko elitní, kádrové a složené ze samých dobře prověřených vojáků. Tihleti Rusové pobyli ve vesnici jen dvě hodiny. Když pak ještě téhož dopoledne odjeli, byl rolník Valkovec o ledaco chudší. Chyběly mu dvě krávy, vyřezávané pendlovky, kapesní hodinky po tátovi a sváteční holínky. A tehdy cosi pochopil. V květnu před 37 lety bylo Československo prvně „osvobozeno” bratry z východu. V upomínku na tuto památnou událost otiskujeme povídku z knihy „Cvokáma” ICCC Books ARCHA/. KAREL FRIEDRICH POZNÁNÍ [pageend9]Okresní FUTUROLOG Okresní futurolog se principiálně zamyslel. Tajemník ho nerušil; uznale pozoroval zběsilý pohyb kuliček na sčotu a s hlubokým uspokojením si uvědomoval, že budoucnost okresu je v dobrých rukách. Za každou kuličkou musime vidět člověka - říkal si. Na dobrém rozestavění kuliček - totiž kádrů - po okrese závisí vše. Futurolog uklidnil kuličky na počítadle a zapálil si cigaretu: „Af to počítám, jak počítám, vychází mi, že budoucnost okresu začala už včera. Včera, soudruhu tajemníku, přesně ve dvanáct hodin, pětatřicet minut a čtyři vteřiny.” „To není možný!”, vyrazil ze sebe tajemník a povolil si kravatu. „V tom musí bejt chyba! Máš všechny drátky na počítadle úplně rovný? A nebo - nemohla se vloudit do výpočtu nějaká šišatá kulička? ” „Nesmysl.”, řel futurolog. „Mám sčot v socialistické péči. Nehledě na to, že sovětští přátelé nám nemohou dodávat šišaté kuličky. To by bylo politicky neúnosné, nejsme přece nějaká obyčejná rozvojová země. A dráty počítadla jsou z pravé devizové švédské oceli. Chyba je vyloučena při jakémkoli zaokrouhleni a já vždycky zaokrouhluji směrem nahoru, pro jistotu, abych se vešel do celostátních čísel, chápeš? ” Tajemník nechápal. Nechtěl nic chápat. Věděl jen to, že ten předstih budoucnosti nahoře nezdůvodní. Budoucnost se nedá prostě zatlouct, to není nesplnění plánu výkupu pro slepičí mor — budoucnost, to je něco, co se vymyká z kompetence okresu i když je tak rozsáhlý jako ten jeho. A soudruzi nahoře budoucnost předvídají daleko později - tím si byl okresní tajemník naprosto jistý. Najednou pocítil k futuro- logovi strašnou třídní nenávist, ačkoliv oba začínali před dvaceti lety u jednoho ponku: „Poslyš, soudruhu, ty tvoje kuličky - to je jedna stránka věci. Ta druhá, to je tahleta má stará dobrá partajnická koule!” Tajemník si významně poklepal na čelo: „A ta mi říká, že ses sek’! Můžeš mi politicky zdůvodnit, jak’s to spočítal? ” F uturolog ani nepohnul brvou: „Vyšel jsem z ročních plánů okresu za posledních dvacet let. Jelikož jsme každý roční plán překročili v průměru o půl roku, vzniká tím za dvacet let náskok deseti let. Tudíž jsme za dvacet let prožili vlastně celých třicet roků radostného budování.” Tajemník se chytil za hlavu: „Ježíšikriste - a proto jsem tak zedřenej!” „Ne tak docela.”, pokračoval futurolog klidně. „Krizová léta kontrarevoluce totiž mírně zbrzdila náš skvělý vývoj. Přesně o devět let, devět hodin, devět minut a devět vteřin. A tak, když toto neradostné číslo odečteš od deseti let našeho náskoku, vyjde ti, že včera bylo vlastně dneska přesně ve dvanáct hodin, pětatřicet minut a čtyři vteřiny. A to to zaokrouhluji hodně nahoru.” „Takže se s tím nedá nic dělat.”, řekl tajemník zklesle. „Teoreticky ne.”, ubezpečil ho futurolog. „Ale prakticky ... Prakticky by se vyřešit dalo ... Mírné tu budoucnost pozdržet, rozumíš? ...” Tajemník nápadné pookřál: „Výborné! Výborně, jestli chceš, tak ihned vyhlásím mimořádnou sobotní směnu za účelem zdržení budoucnosti. To by v tom musel bejt hrom, abysme za vosům hodin nadšený brigádnický práce těch dvanáct hodin mizerný budoucnosti nezdrželi!” „Dvanáct hodin, pětatřicet minut a čtyři vteřiny.”, řekl futurolog věcně. „Ale já bych pracující do budoucnosti moc nezatahoval. To je demobilizující. Mají o budoucnosti své představy, tak bych jim je nekazil. Každá budoucnost se dá totiž odložit. Ovšem za jediného předpokladu - že se prodlouží přítomnost. Říká se tomu anticipace vývoje, víš? ” „Tak prodloužíme přítomnost! To je maličkost!”, zajásal tajemník. A zasunul do psacího stroje papír s hlavičkou okresu. „To ovšem vyžaduje prodloužení pracovní doby odbouráním volných sobot.” „Ty jsme už přece dávno částečné a tiše odbourali!”, zarad<' val se tajemník. „Jestli chceš, vrhnem se i na neděle. V neděli se beztak kdekdo nudí!” „Není třeba. To stačí.” Futurolog rozehrál sčot. Tajemník opět pocítil ke kuličkám respekt. Technika rozhoduje vše. „Kdybychom odbourali všechny volné soboty”, prohlásil futurolog, „zdržíme budoucnost řádově o tolik, že se dostaneme na úroveň dneška. Jaksi si dnešek vstřícné nadpracujeme, rozumíš? ” „Jo. A nula vod nuly pojde.”, pochopil tajemník a stiskl fu- turologovi ruku. „Myslím, že budoucnost okresu je v dobrých rukách.” A byl moc rád, že opouštějí zakouřenou zasedací místnost. Ale ve dveřích se přece jenom pro jistotu zeptal: „Ty, Franto, jak je to s tou naší budoucností? Víš - tedy — dovopravdic- ky? ” Futurolog pokrčil rameny. Okresní tajemník si to vysvětlil po svém. A tak, když procházel tmavým náměstím kolem kostela, pečlivé se rozhlédl. ^ rychle se pokřižoval. Na věži odbíjela půlnoc. Bylo zítra. Před třiceti lety - v dubnu 1952 — zemřel vynikající spisovatel a dramatik, pocházející z Maďarska, FRANZ M O L N Á R. Jako upomínku jeden z mnoha chytrých citátů: „Jestliže někdo opíše něco z jedné knihy, je to plagiát. Jestliže někdo něco opíše ze dvou knih, je to esej. Jestliže někdo opíše něco ze tří knih, je to — dizertační práce!” JAN SCHNEIDER [pageend10]HOLUB Stojí strážmistr za malířem a sleduje tahy štětce: „Talent jste zdědil po rodičích, ze jo? ” „Ne. Ale to nic neznamená. Nebo už jste slyšel o rodičích Picassa? ” „Neslyšel.” „Tak už rozumíte? ” „Ne. Já neslyšel nie ani o tom Picassovi! ” AFORISMY KARLA TRINKEWITZE JIRÁNEK O Bude-li každý z nás z křemene, mohli bychom se ze všeho vykřesat! O Nezavrhujme všechno šedé! Například kůru mozkovou!!! O Vrba ? Masový sdělovací prostředek! O Nejsem ani ryba ani rak. Ani nemlčím, ani nelezu nazpátek. O Kolik jazyků znáš — tolik jich někomu líže zadek. O Jsou doby, které pominuly — a doby které s e pominuly. O Pravda ho bila do očí. Mohl si to nechat líbit? O Pozor! Usmívejte se, vyletí ptáček! — A chudák ptáček, tak už na něj taky došlo? O Věřil v celé muže. Věří dál: v cele. Může. O Kdyby na každého Kecala u nás připadala jedna prodaná nevěsta, byli bychom národ prodaných ... nevěst. [pageend11]Velitel policejní strážnice Ales nudil se od deváté hodiny večerní, kdy přivedli posledního opilého do separace, až do jedné hodiny v noci. Vzpomínal, jak do šesti hodin do rána, nežli ho vystřídají, sedět nad akty, nad žurnálem, když právě dnes mizernou shodou okolností mají na strážnici službu strážníci, kteří neumí hrát „filky”. Prozatím lehl si na postel, zapálil dýmku a hovořil o politice. V takovém okamžiku byl přísný. Stal se z něho rakouský Kato, tvrdý a nepřístupný jakémukoliv kolísání, vyjadřoval s proklínáním svou nedů- věru Itálii. Strážníci ležící kolem na postelích poslouchali zbožně, poněvadž nebyli definitivní. „Rozhodně, af se nikdo nemýlí, že trojspolek vydrží. Trident a Triest jednou způsobí obtíže.” Vzdychl a hledal zápalky. Když mu je podali, zapálil si a prohlásil, že v Miláně i v Turíně, ba i v Římě při každé příležitosti zapalují rakouský prapor. Jednou se jim to však nevplatí. Jsou ti lotři zralí na novou Custozzu. Rozčílení jeho stoupalo a mladý strážník Pavelka zatím usnul a počal pískat nosem. Velitel ho vzbudil a křičel, že zápletky jsou přede dveřmi. Kdo je rakouský občan ... Do dveří vstoupil strážník Dekl, vracející se z ulice a hlásil raport. Pan Aleš mrzutě vstal z postele a přijímal raport: „Ich melde gehorsam, nix Neues. Pikantní kalendář konfisziert. Sebral jsem sto dvacet výtisků.” Úřední výraz zmizel v tom okamžiku z tváře Deklo- vy a usmívaje se vítězně poznamenal: „Velmi velká prasectva, pane vachkomandante, moc krásné věci. Obrázky takové švihácké, až radost! ” Položil balík na stůl. V tom okamžiku přestal se velitel policejní strážnice nudit. „Dají sem to svinstvo!” Policejní strážník rozbalil balík, podal jeden exemplář konfiskovaného spisu veliteli, kolem kterého se shromáždili všichni strážníci. „Hergot,” řekl jeden upřímně, dívaje se na titulní obrázek, „to jsou stehna!” „Vidíte,” pravil velitel, „na to se má mládež dívat. Mládež škole nedorostlá!” Hlas jeho zněl měkce: „Panečku, ta druhá taky na obrázku, vem čert její oči. Je úplně nahá.” Ilustrace : Jaroslav Kučera JAROSLAV HAŠEK NEMRAVNÉ KALENDÁŘE [pageend12]„A panečku,” řekl policejní strážník Dekl, „dál jsou teprv pěkný věci!” „Tohle není taky zlý!” — „Nepovídají, člověče, vedle ten obrázek je hezčí a živější! Předně má ta ženská plnější boky a neleží tak špatně na pohovce. Darebáci. Tohle se osmělí kreslit!” „Jen si přečtou, pane vachkomandante, tu básničku pod tím, ta také není špatná.” „Dobrá je, ale dvojsmyslná. Nestydatí lidé, že to napíšou a dají do tisku! Děti jdou do školy a hltají tu, hrome, jak se to jmenuje.” „Pornografie, pane vachkomandante,” doplnil strážník Pavelka. „Hrozné věci, ale dobré,” řekl strážník Mika, „tyhle kalhoty jsou dobře podány.” Vtip také není zlý. „Líbím se ti v kalhotech víc, nebo bez kalhot, drahoušku? ” „Myslím, že bez kalhot, co myslíte? ” obrátil se velitel strážnice ke strážníkům vesele, „co si ti sviňáci nevymysleli.” „Dovoluji si upozornit na předposlední straně, pane vachkomandante, na tu baletku v lázni. Nejenže je úplně nahá, ale sluha podává jí prostěradlo.” „Dobré je to, a povídám, bez milosti konfiskovat takové věci. Myslím, že když se obejdou všechny trafiky, že se najdou ještě jiné věci. Pan komisař Peroutka bude mít zítra radost!” + + + „Poslušně hlásí, pane komisaři, včera podle nařízení byly po trafikách konfiskovány kalendáře oplzlého obsahu. Přináším jeden exemplář. Zvláště si dovolím upozorniti na předposlední obrázek: Baletka v lázni. Pak ta ženská na pohovce. Titulní obrázek nejenže obsahuje také přestupek proti mravopočestnosti, ale myslím, že se to bude líbit panu vrchnímu komisaři. Dovolím si přinést nahoru také jeden exemplář. Račte si laskavě dáti pozor na nestydatosti zatržené modrou tužkou. Jest to jistě na pováženou. Pěkné oplzlosti naleznete bez hledání všude, kde jsem strany založil. Báječné svinstvo račte najít na stránce třicáté. Výborné jsou „Intimnosti z harému”, nejenže text obsahuje hrubé přestupky proti mravopočestnosti, ale je provázen také velmi pěknými obrázky. Holčičky moha- medánské leží na tygřích kůžích a hlídá je chudák eunuch.” „Člověče,” řekl komisař Peroutka, prohlížeje obsah, „tohle musíte ukázat také našemu radovi. On se rád na takové věci dívá.” + + + Kalendáře měly úspěch. Dva si vzal vrchní policejní komisař a tři pan rada. Koncipisté si vzali po jednom. Ostatní rozebrali na policejním ředitelství. Policejní strážníci slídili horlivě po nemravném kalendáři. A právě tím, že četba tato nedostala se do rukou nepovolaných, byla mravnost veřejnosti zachráněna. ČERNÝ HUMOR „Překvapení, miláčku - zavři očíčka a otevři pusinku! ” Blíží se čas dovolených . CAK [pageend13]... a dále spatří diváci tohoto nejgeniálnějšího filmu scény, ukazující Fontánu di Trevi. V domech kolem náměstí se otevřou všechna okna a šest nosorožců vypadne, jeden po druhém, do vody v kašně. Při každém dopadu se vynoří z vody jeden černý deštník a otevře se. Dále bude možné uvidět při východu slunce Place de la Concorde, po kterém se do všech stran rozjíždí pomalu na kolech dva tisíce farářů, nesoucích každý již vybledlý, leč stále ještě poznatelný portrét Georgije Malenkova. A pak ukáži stovku španělských cikánů, jak na jedné z madridských ulic zabili a porcují slona. Zbyde jen bezmasý skelet, trans- pozice jedné africké scény, o které jsem kdysi četl. Jakmile se totiž objeví žebra tlustokožce, vstoupí dva z oněch cikánů do útrob zdechliny a za stálého zpěvu flamenga spolu noži bojují o nejlepší kusy vnitřností. Nelze ovšem zapomenout na onu zpěvní scénu, ve které Nietzsche, Freud, Ludvík II. Bavorský a Karel Marx budou své doktríny zpívat střídavě jeden po druhém, to vše za doprovodu Bizetovy hudby. Tato scéna se bude odehrávat na břehu Vila- bertranského jezera, v jehož samém středu bude stát po pás ve vodě, třesouce se zimou, velice stará žena, oblečená do kostýmu torera a na zcela oholené hlavě bude balancovat omeletu „fines herbes”. Kdykoliv jí omeleta sklouzne do vody, přistoupí Portugalka a položí jí na hlavou omeletu novou ... Tolik Salvador Dali ve svém deníku (datováno 11.6.1953) o připravovaném filmu. Svět se dlouho pře, zda tento genius je blázen, nebo z nás blázny dělá. Druhé bude asi pravdou, Dali psal deník ne pro sebe, ale pro veřejnost a dal mu proto titul: „Dali říká...”. Faktem je, že tento - dle našeho mínění - nejge- niálnéjší klaun tohoto věku, se narodil v květnu 1904 a že tedy věčnému excentrikovi je 78 let. A snad je třeba jen dodat: škoda, že jsme onen „plánovaný” film nikdy nemohli vidět. Při nudě současných produkcí ... SALVADOR DALI - 78 VYKRADLI JSME... CIZINOU JSME BLOUDILI [pageend14]čtěte • čtěte • Čtěte • čtěte • čtěte • čtěte • čtěte Koláč Karla Trinkewitze Roční předplatné: Sfr 14.-, DM 15.-, Hfl 16.-, SKr32.-, ÖS 100.-, £ 3.-, US$7.-, Can$9.- nebo ekvivalent v jiné méně. Pro nové uprchlíky, kteří ještě nejsou výdělečně činní, je odběr zdarma. Objednávky přijímá: Stichting PL, postbus 168 W®* NL-1300 AD Almere (Holland) Nové vydání exilového bestseleru k dostání s mnoha jinými díly v GALERIE KRAUSE Tumbelenstr. 39, CH— Pfäffikon /ZH ' I 1 EDICE ARCHA má i v letošním roce na programu knihy plné humoru. Vyjdou Němcovy I soudničky „Af se holka vopře!”, vyjdou Friedrichovy „Rouhánky” a na skladě je mnoho veselých titulů. Stačí napsat kartu, ediční plán přijde hned. ARCHA FREIE PRESSEAGENTUR Postfach 1314 D-8330 EGGENFELDEN Nr>- HUSOPAS Zeitschrift. Herausgeber: Freie Presseagentur, Postfach 1314, D-8330 Eggenfelden, Germany. Verantwortlich: Jaroslav Kučera HUSOPAS Časopis. Vydavatel: Freie Presseagentur, Postfach 1314, D-8330 Eggenfelden, Germany. Vychází každý druhý /sudý/ měsíc. Odpovědný redaktor: Jaroslav Kučera Cena : DM 4,- /US dol.2,-/ nebo ekvivalent. Předplatné rádi uvítáme, ale nevyžadujeme. Zaplatíte4i toto číslo, dostanete automaticky, avšak i nadále nezávazně, číslo další. Bankovní spojení: Postscheck Muenchen, Ko.Nr.44677-804; Volksbank Eggenfelden, Ko.Nr.29696 /BLZ 74391400/. Zaslané kresby a rukopisy zpět nevracíme, honoráře autorům neplatíme. Uveřejněné rukopisy a kresby vět Ctnou vyjadřují názory redakce, nemusí tomu tak však být vždycky. Děkujeme, že tento list nepůjčujete svým známým, ale že je ke koupi navádíte. Historie to nezapomene. Čtenáři v Československu dostávají Časopis zdarma. [pageend15]Je skutečné velice těžké, vybrat v zemi, kde je největší legrace, spadne-li kdo se schodu nebo si zlomí nohu na klouzačce. Ale snad přece jen ... [pageend16]