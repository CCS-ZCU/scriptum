7 - MAY 1951 Roč. III. (I.) BŘEZEN 1951. Číslo 3. OBSAH: Naše Katolická škola v Londýně — PhDr F. Uhlíř. Patron všedního života — P.J.P. Úkoly a odpovědnost kat. inteligence v exilu — JUDr St. Koutník. Báseň sv. Jana od Kříže — Přeložil K. Brušák. Katolík se dívá na události ve světě. C M L A P O L I T I K A P a v e l Mnohokráte jsme již vyjadřovali své stanovisko k politickému dění v našem exilu. Byli jsme si vědomi toho, že jeho charakter jest vysloveně politický. Proto jsme také s veškerou váhou zdůraznili již na počátku naší Činnosti před dvěma lety, že to, co se snažíme dělat, není politika. Od té doby jsme stále přesvědčovali naše občany o tom, že je tomu tak a že tomu tak býti může. Než před několika týdny — v době, kdy jsme se již domnívali, že jsme nad veškerou pochybnost etablovali svůj nábožensko- kulturní charakter ve veřejném mínění naší emigrantské obce — jsme byli osloveni v souvislosti s pohnutým vývojem věcí v Americe. To nás vedlo k tomu, abychom starému problému věnovali opět několik řádek. Těžko se hledají slova, která by správně vyjádřila postoj — lidský a národní — k tomu, co se stalo. Člověku se dostávají do rukou časopisy, jež v dlouhých sloupcích komentují neshody v politickém vedení našeho exilu. Komentáře s laciným moralisováním, se samospasitelnými myšlenkami, s návrhy na reorganisaci. Mnozí se domnívají, že se situace dá zachránit tím, že ustaví ještě jedno, nové a další politické těleso. Celé davy lidí se cítí povolány k tomu, aby provedly reformy. Ale při tom máte smutný a nepříjemný pocit, že to vše už tady bylo, že to není nic substanciálně a kvalitativně nového, že to je jen rozmělňování a obměňování zásad, které v samém principu obsahují zárodky rozkladu. Obáváte se, že veřejno-politická činnost našich exulantů propadla deliriu moci. A jako křesťan víte, co to znamená: konec. S hrůzou pozorujete, že politické dělení zachvacuje již i nestranické organisace, a maně se ptáte, co to zaslepilo naše bratry, či jaký cíl sleduje Bůh, že je ranil slepotou. Nechceme moralisovat, protože situace je příliš zlá, zejména už proto, že mnozí neslyší. Nechceme používat silných slov, protože ta si prosí o silné odpovědi. Ale jestliže ti neb oni, kdož se na Cyrilometodějskou Ligu obrátili o přižeň, sympatie a podporu v novém politickém dělení, chtějí slyšet přátelsky podané stanovisko, pokusíme se o ně. Nezdá se vám, že krise, která se projevila, má daleko hlubší kořeny, nežli ty, které se uvádějí ve zprávách a argumentech? Už ten fakt, že stranicko-politická příslušnost se stala nej- vyšším kriteriem veškeré práce, že relativní politické hodnoty byly povýšeny nad všechny ostatní — už to svědčí o velké bídě. Je-li celá koncepce zahraniční osvobozovací práce stavena na takových základech, pak skutečně nezbývá jiná odpověď nežli ta, kterou jsme naznačili nahoře: že jsme propadli dychtění po moci. Ale to je přece v našich poměrech tak malicherné a tak [pageend1]málo positivní. Co takové zaměření může přinést jiného nežli neustálý vzájemný boj, jímž se vyčerpají téměř všechny kladné síly? A jak daleko se tím stavíme od křesťanského principu služby a pokory? Snad v těchto dnech vrcholí krise naší politiky a to, co se stalo, jest jenom organickým článkem celého řetězce vývoje. Snad se dožijeme ještě horších událostí, nevíme. Jisto je, že jde-li tu o proces — a vše nasvědčuje tomu, že ano — pak musí přijít kulmiaace nezdravosti. Věřme tomu, že tělo bude s dostatek odolné, aby nepodlehlo. Naše diagnosa choroby je v tom, že nejsme dost dobří křesťané. Že jsme učinili osobní já středem svého zájmu. Že úspěch našeho politického já jest nejvyšší metou a současně nejmocnější hnací silou naší veřejné činnosti. Že k zajištění tohoto úspěchu toužíme po moci. Že se až po uši brodíme v onom strašném hříchu pýchy, která žene lidi k sebezbožnění a světské slávě. A je-li tomu tak, pak musíme neodvratně počítat s trestem a pádem. Nedomníváme se, že by se věc dala vyřešit nějakou reorganisací. Jde o kvalitativní změnu v postoji k věci. Za daného stavu má každý z nás možnost o všem přemýšlet. Domyslet. Je-li vůbec dobrá vůle k nápravě, tož upustit zatím ode všeho, co lidi ještě více oddaluje. Dělat analysu.a diagnosu, ale začít s ní poctivě u sebe. Nevím, co by se dalo více říci. I to, co jsme už pověděli, nám jaksi nepřísluší přednášet. A kdybychom nepovažovali vývoj věci za tragický a příčinu tohoto vývoje za otázku vysloveně mravní, nepouštěli bychom se do „politických komentářů” . Jde však ještě o to, jaký postoj zaujme Cyrilometodějská Liga. Celkem jsme byli překvapeni tím, že katolická akce, jíž jsme, je pokládána za složku veřejného života, která by mohla přidat nebo ubrat na mocenských vahách. Jsme rádi tomu, že v nově formulovaných programových zásadách se již všechny politické složky našeho exilu hlásí k ideji křesťanského státu. To jest jistě styčný bod se všemi, kdož to myslí upřímně. A můžeme ubezpečiti každého, že budeme všemi svými silami pracovati k tomu, aby se tato idea uskutečnila. Vždyť jest neoddělitelnou součástí našeho programu. Upozorňujeme však také na to, že náš program jest daleko širší nežli by mohla být politická formulace; že jím jest „všechno obnoviti v Kristu” . Zde běží o víc nežli o státní formu. Jde o náplň celého života, soukromého i veřejného. O důsledné promítnutí křesťanských principů. Na druhé straně jest však také jasné, že se nebudeme ztotožňovat s žádným partikulárním politickým směrem. Ne proto, že bychom chtěli- zůstat chytrácky indiferentní a neutrální. V dnešni době nemůže být neutrálů. Naše stanovisko je však dáno už tím, že jsme katolickou akcí — universálním hnutím, které se nemůže vtěsnat do politických hranic, které jest stejně důležité pro ty, kteří ještě nevěří. Politická aliance by znamenala konec naší práce a zcela určitě by k obsahu křesťanství, který se snažíme uskutečňovat, ničeho nepřidala. A pak si vážíme toho, že nejsme strženi do onoho politického víru, který zmítá exilem. Jsme vděčni Bohu za to, že v té naší skromné, málo viditelné práci můžeme být tmelem a jednotící silou. Že se můžeme věnovat veskrze positivnímu uskutečňování programu, jenž může našemu exilu něco dát, a jenž nás může udržet v duchovním kontaktu s těmi, kdož zůstali doma. PRVNÍ NOC VE VĚZENÍ Silvio Pellico Probudit se v první noci, trávené ve vězení, je strašné. „Je to možné”, říkal jsem si, vzpomenuv si, kde jsem, „a je to možné? Já a tady! Není to sen? Bylo to včera, kdy mě zatkli? Včera, kdy mě dlouze a únavně vyslýchali, a budou vyslýchat zase zítra a ještě kdo ví jak dlouho? BylQ to včera večer, kdy jsem nemohl usnout a tolik jsem plakal, mysle na rodiče?” Klid, naprosté ticho, krátký spánek, které mi posílily duši, jako by ve mně zestonásobily sílu trpět. Naprosto nic mě ani na chvíli nerozptylovalo a starosti o tolik mých drahých, hlavně o otce a matku, až se dozvědí o mém zatčení, se mi vrývaly hluboce do duše nevídanou dravostí. „Teď”, říkal jsem si, „ještě spí; nebo snad jsou vzhůru a vzpomínají na mne s láskou, a nemají, běda, ani potuchy, kde jsem. Jaké štěstí, kdyby si je Bůh vzal s tohoto světa dříve než zpráva o mém neštěstí dojde do Turína. Běda! Kdo jim dá sílu, aby snesli tuto zkoušku?” Ale vnitřní hlas jako by mi odpovídal: „Ten, na něhož se obracejí všichni trpící, ten, jejž milují a cítí v sobě samých, ten, který dal matce sílu, aby doprovázela svého syna na Golgotu a stála pod křížem; přítel neštastných, přítel smrtelných” . Byl to první okamžik, kdy náboženství zvítězilo v mém srdci a za toto dobrodiní vděčím lásce synovské. Až do tohoto dne nebyl jsem sice nepřátelský k náboženství, ale plnil jsem je málo a špatně. Nepřikládal jsem sice velikou váhu běžným námitkám, kterými se obvykle potírá, a přece tisíce důvtipečných pochybností oslabovalo mou víru. Již dlouho se tyto námitky nezakládaly na jsoucnosti Boží a často jsem si říkal, že je-li Bůh, nutným důsledkem jeho spravedlnosti e iný život pro člověka, 2 [pageend2]NAŠE KATOLICKÁ ŠKOLA V LONDÝNĚ PhDr Frant Uhlíř Začátkem února otevřela Cyrilometodějská Liga českou katolickou doplňovací školu v Londýně. Nelze se zde rozepisovati o přípravách, jež předcházely zřízení školy, chceme však naši veřejnost informovati o tom, jak škola vypadá a jaký je v ní duch. Škola má tři větve: a) první stupeň obecné školy pro děti od 5—9 let; b) druhý stupeň obecné školy (zahrnující též školu měšťanskou a nižší střední) pro žáky od 9 do 14 let; c) vyšší střední školu pro studenty a posluchače nad 14 let. Na středoškolské větvi je dvojí druh posluchačů: jednak řádní studenti chtějící dokončiti přerušené středoškolské vzdělání, jednak mimořádní posluchači, kteří bud nemohou školu pravidelně navštěvovati, nebo mají zájem jen o některé předměty. Je to škola doplňovací, což oznámená, že doplňuje vzdělání, které naši žáci a studenti již získávají na anglických školách, o předměty, které mají přímý vztah k našemii národnímu a duchovnímu životu, a kterým se na anglických školách nevyučuje. Vyučování je pravidelně v pátek večer (pro vyšší střední) a v sobotu dopoledne a odpoledne (pro všechny tři větve). Nejmenší děti (I. stupeň) jsou vyučovány čtení, psaní a mluvnickým slohovým základům, prvouce, katolickému náboženství a zpěvu. Na druhém stupni se vyučuje mluvnici, slohu, základům české literatury, čtení, zeměpisu a dějepisu vlasti, katolickému náboženství a zpěvu. Na III. stupni se přednáší systematická česká literatura, mluvnice, četba, prosodie, systematické dějiny národa v rámci evropského a světového vývoje, katolické náboženství a křesťanská ethika. Kromě toho jsou na 111. stupni pravidelně týdně přednáškové extense ze sociologie, poesie, mezinárodního práva, českého státního práva, českého výtvarného umění a hudby, přírodních věd, národního hospodářství atd. Tak na př. doposud byly tyto přednáškové extense: Dvě vedoucí ideje naší doby (křesťanství a komunismus); Podmínky správné výchovy; Uvedení do poesie. Dále budou: Kapitoly z mezinárodního práva: a) Mnichov, b) Charta Spojených Národů, c) SSSR a mezinárodní právo; Poměr přírodních věd k vědám duchovním ; Česká hudba: a) starověk, b) středověk, c) novověk, atd. Přístup do naší školy mají všichni žáci, studenti a posluchači bez chtedu na předběžné vzdělání nebo náboženskou příslušnost. Vyučuje se v britské katolické škole (Convent of Our Lady of Sión, Boarding and Day School for girls, Chepstow Villas, W. 11), kde nám byly s nesmírnou ochotou propůjčeny třídy a celé zařízení. Vyučování začalo y pátek 9 února a první běh školy bude ukončen v letních měsících současně s anglickými školami. Cyrilometodějská Liga, která je vydržovatelem školy, vytvořila kuratorium školy jako orgán napomáhající jí zejména po stránce sociální, hospodářské a informační. Učitelský sbor pak pečuje o řádný administrativní a pedagogický chod školy. Nedostatku českých učebnic se odpomáhá tím, že učitelé připravují pro žáky a studenty písemné texty z probraného učiva, které cyklostylované jim každý týden odevzdávají. který trpěl ve světě, tak plném nespravedlnosti; odtud mocné a neodolatelné pohnutky, bažiti po dobru tohoto druhého života, odtud kult lásky k Bohu a k bližnímu, odtud věčná touha zušlechtit se šlechetnými obětmi. Již dlouho jsem si říkal to vše a dodával jsem: „Je tedy křesťanství něco jiného než tato neúkojná žízeň po mravním zdokonalení?” A podivoval jsem se, že když se podstata křesťánství projevuje tak čistá, tak filosofická a tak nepřístupná útoku, přišlo údobí, kdy si filosofie troufala prohlásit: „Od nynějška je nahradím” . A jak je nahradíš? Tím, že budeš učiti neřesti? Jistě že nikoli. — Tím, že budeš učiti ctnosti? Inu — to bude láska k bližnímu; to bude přesně to, čemu učí křesťanství. A ačkoli takové byly mé city již několik let, vyhýbal jsem se závěru: „Buď tedy důsledný, buď křesťanem! Nepohoršuj se nad přeháněním. Nerozumuj již o některém nesnadném článku učení Církve, neboť toto je ten hlavní bod a ten je nejjasnější: miluj Boha a bližního” . Ve vězení jsem se konečně rozhodl příjmouti tento závěr a přijal jsem jej. Váhal jsem poněkud, uvažuje o tom, že kdyby někdo poznal, že jsem nábožnější nežli jsem býval, domníval by se, že mne může poklá- dati za pobožnůstkáře nebo za člověka otupeného neštěstím. Ale u vědomí, že nejsem ani pobožnůstkář, ani otupělý, zalíbilo se mi, nikterak si nevšímat těchto prázdných výtek a rozhodl jsem se býti a prohlašovati se napříště opravdovým křesťanem. Třetí kapitola z knihy „Mé žaláře” (1844) Silvio . Pellico (1789-1854) italský básník, vězněný rakouskou vládou 1820-1830 pro svou vlasteneckou činnost, z toho 8 let „in carcere důro” v okovech na Špilberku. Přeložil Karel Brušák 3 [pageend3]Cyrilometodějská Liga kvituje povděčně porozumění, kterého se této škole dostalo u Rady Svobodného Československa ve formě finanční podpory a rovněž tak i u naší české katolické americké veřejnosti, jejíž péčí byly odeslány některé učebnice, hlavně pro žactvo obecné školy. Tím ovšem existence školy není ještě plně zabezpečena a proto jakákoliv pomoc jí poskytnutá může podepříti toto dílo. Tak na př. škola potřebuje kromě podpory finanční též české učebnice pro všechny stupně školy měšťanské a střední (čítanky, mluvnice, zeměpisy, dějepisy, dějiny literatury, katechismy, biblické dějepravy, liturgie, zpěvníky, atd.) a české knihy vůbec (krásnou literaturu novou i starší všeho druhu za účelem vybudování žákovské knihovny a zavedení soustavné četby školní i domácí). Nejen Liga, ale i naši žáci a studenti budou upřímně vděčni každému, kdo pomůže knižním darem k uskutečnění tohoto díla. Není třeba odůvodňovati národní význam školy pro děti českých exulantů; je však třeba říci několik slov o tom, proč je to škola katolická a ne laická. Mnohým našim lidem by možná stačilo k odůvodnění katolické Školy to, že komunistický režim nemilosrdně zlikvidoval ve vlasti všechny s křesťanskou duchovní náplní a vybudoval jen školy laické, beznáboženské. Je jistě silným argumentem pro nás v emigraci, že nechceme a nebudeme v žádné formě napodobovat tu duchovní prázdnotu, která dnes vane českýmu školami Zdeňka Nejedlého a že chceme českémí dítěti a studentu dát něco mnohem hodnotnějšího, než jim dává škola, která je tak říkajíc „neutrální” k náboženství, není-li snad přímo proti němu. Zlo, které hrozí duchovně-mravnímu vývoji mladé generace ze státních laických škol, jež byly doma vybudovány, nespočívá jenom v tom, že na nich byla zavedena bolševická ideologie marxisticko-leninská, ale i v tom, že z nich byla vyloučena křesťanská kultura. Jestli se snad na těch školách ještě trpí vyučování náboženství, pak tím se nemohou odstraniti škody vznikající z toho, že všechny ostatní předměty mají zaměření protináboženské. Nezapomeňme jedné podstatné věci: my všichni žijeme v kultuře křesťanské, do ní jsme se narodili, jejím dechem dýcháme, její mravní řád jsme přijali za svůj. V této křesťanské kultuře žijí nejen ti, co v Boha věří, ale i ti, co v Něho nevěří. Bolševici za železnou oponou chtějí dát světu jinou kulturu než křesťanskou a proto se 4 vrhli na duši jak mladých tak dospělých. My pak všichni, kdo jejich úsilí vzdorujeme, usilujeme ve skutečnosti o zachování kultury křesťanské i když si to třeba mnozí z nás takto neuvědomují. 1 celá naše národní historie je historií křesťanské kultury a kdo by tedy neznal obsahu křesťanství, byl by cizincem na naší národní půdě; takovým cizincem, jakým byl na př. rudý mongolský voják u nás v roce 1945. Aby český mladý člověk nejen poznal, ale i pochopil svůj národ, musí znát a pochopit křesťanskou kulturu, která jej udržovala po tisíc let. Pochopit ji pak znamená seznámiti se s duchovním obsahem křesťanství. Má-li tedy býti česká škola vskutku a vpravdě národní, musí býti bezpodmínečně též křesťanská. Jinak z ní budou vycházeti „cizinci na naší kulturní půdě” . Naše předválečná škola byla laická s dvěma nepovinnými hodinami křesťanské a náboženské výchovy. A právě v tomto systému byl nejen její nedostatek, ale i těžká vada. Zatím totiž, co v hodinách náboženství se katecheta snažil seznámiti mladou duši s obsahem křesťanství, v ostatních 24 nebo 30 hodinách týdně se buď o křesťanství vůbec slůvkem nezavadilo, nebo se mladí lidé vychovávali proti němu. Výchovný liberalismus totiž připouštěl, aby učitel měl ke křesťanství postoj buď kladný nebo lhostejný či nepřátelský. V praxi to však vypadalo tak, že „v zájmu pokroku” se dávala přednost lhostejnosti nebo zaujatosti proti křesťanství. Objektivita výchovy se též spatřovala v tom, že žák a student nemá být s křesťanskou kulturou seznamován, protože jsou v národě skupiny, které by se mohly cítit dotčeny a viděly by v tom „nadržování jednomu směru” . A tak ta příšera po- sitivismu, která z živé vědy udělala mravní mrtvolu, byla zavlečena i do výchovy. Výsledek? Ze škol vycházeli mladí lidé nabytí sice přemíro... vědomostí, ale nemající pevného mravního názoru na život; lidé, pohybující se po naší křesťanské kultuře jako cizinci, kteří o ní nic nevědí. A právě mezi těmito lidmi nejvíc pak lovili nepřátelé našeho národa; působilo se na ně prázdnými sice, ale zvučnými hesly, vnadidly slibů a hodnotou falešných mravních valut. Nemysleme si, že se nám zhroutila politika; nám se zhroutil člověk, který pak politicky zklamal. To není nějaký náš nový objev, nýbrž stará pravda, na níž už dávno bylo varovně upozorňováno. Což pak si nepamatujeme, kdo nás už před dvaceti lety upozorňoval, že „život bez víry ztrácí jistotu a sílu” a že „náboženství je podstatným problémem duchovního života a kultury a proto nejen vyučování náboženství, ale i náboženská praxe [pageend4]je velikou a nerozřešenou otázkou školské politiky” ? Liga se rozhodla tuto otázku řešiti prakticky výchovně ták, že chce seznámit naše mladé lidi s obsahem křesťanství, aby porozuměli i křesťanské kultuře, která tvoří podmínku svobodného života jedince i národa. A řeší tento problém tím, že nejenom zavedla vyučování náboženství na své škole (to bylo i na našich laických školách), ale že uvádí v duchovní křesťanskou harmonii celý lidský život dávajíc všemu lidskému vědění pevný duchovně-mravní smysl a cíl. Liga zřídila tedy školu s křesťanskou kulturní a duchovní náplní ne z pouhého odporu proti tomu, co se se školami stalo u nás, ale proto, že ji k tomu vede láska k národu, láska k českému dítěti, touha po mravní obrodě a víra, že jen v křesťanské národní tradici může se náš národ svobodně vyvíjet a nijak jinak. Liga má vroucí přání, aby se z její školy vrátily do vlasti mladí lidé nejenom vzdělaní naukovými předměty, ale též duchovně-mravně celí, aby se mohli státi uvědomělými apoštoly nového života, který se tak bolestně rodí v utrpení nás i našich doma. PATRON VSĚDNIHO ŽIVOTA p. j . p. Tesařský mistr z Nazareta, obklopený prkny a tesařským nářadím, podobal se asi málo sochám sv. Josefa s gloriolou kolem hlavy a s lilií v ruce. Čeho se jeho ruce dotýkaly nejčastěji, byla nepochybně pila, sekyra a dláto. Jeho zástěru pokrývaly piliny, a kolem něho bylo plno hoblo- vaček a odřezků. Překvapil by nás jistě jeho všední zjev, kdybychom otevřeli dveře nazaretského domku s přáním uvidět světce. A k tomu ještě takového světce, který se denně stýkal s nejsvětějšími osobami. Marně bychom na něm hledali něco, co odpovídá běžné představě svatosti. Takový člověk, jakým byl Josef, mohl docela dobře držet pneumatické kladivo nebo řídit traktor nebo vyvážet na kolečku z pece cihly, a nikdo by na něm nepozoroval něco neobvyklého. Nikdo by v něm nehledal světce. Josef však světcem byl. Byl dokonce hlavou Svaté rodiny. Syn Boží a Matka Boží měli v něm živitele a ochránce, a poslouchali jeho rozkazy. Josef brával do náručí Toho, který později konal po celé Palestině tolik divů. Dějiny Církve zaznamenávají nesčíslný počet uzdravení a mimořádných zásahů, které se staly na prosby k sv. Josefu. Písmo svaté se však nezmiňuje ani o jednom zázraku, který by vykonal Josef za svého pozemského života. Neznáme ani jediného slova, které vyšlo z jeho úst. Můžeme však předpokládat, že jeho slova byla stejně prostá a všední jako byly jeho skutky. V čem se tedy projevovala jeho svatost? Písmo svaté ji vystihuje velmi stručně. Praví ó Josefovi, že to byl muž spravedlivý. Je to jistě nej- kratší způsob, jak můžeme svatost popsat. Při tom je to definice, která ukazuje názorně pravou podstatu svatosti na rozdíl od mínění moderního světa. Podle představ dnešních lidí by se světec nesměl objevit na londýnské ulici, jestliže by nechtěl budit pozornost. Proto se svatost zdá mnohým lidem něčím nedostupným, co nelze uskutečnit za dnešních poměrů. Aspoň ne v tomto provisorním stavu, za jaký pokládáme náš exil. Mají vlastně docela pravdu všichni ti, kdož tak smýšlejí. Ona „skleníková” svatost, jak ji někdy vidíme na obrazích, sochách a v některých knihách, není pro živé bytosti. Není pro nás vzorem. Svatosti je třeba se učit na skutečném a živém vzoru. Zaklepejme tedy znovu na dveře tesařské dílny v Nazarete. Jednání Josefa z Nazareta nemělo v sobě nic, co by nás zaráželo a bralo nám odvahu. Spravedlnost, která se jeví z jeho skutků, je naopak přitažlivá a povzbuzuje k následování. Není ná ní znát, že je stará 2.000 let. Josef by jistě dovedl spravedlivě žít i v tomto století. To potvrzuje i ta skutečnost, že i pro nás a pro všechny lidi pozdějších století platí příkaz Kristův: „Buďte dokonalí jako Otec váš nebeský je dokonalý” . Spravedlnost Josefova je právě tou dokonalostí, kterou od nás žádá Kristus. Zdají-li se nám někdy tato Kristova slova příliš vzdálená našim okolnostem a dnešním poměrům, postavme si před zrak živý vzor nazaretského tesaře, který byl nejen živitelem a ochráncem Krista, ale zároveň jeho prvním učedníkem. Josef zažil již na zemi mnoho radostí. Byl snoubencem ženy, která v sobě ztělesňovala půvab a ctnosti všech žen. Jedl pokrmy, které Maria připravovala. Ona mu prala a hotovila prádlo i oděv. Její společnost ho blažila a její svatost přecházela na něho. Kromě toho byl pověřen péčí o Ježíše. Syn Boží ho nazýval otcem. Svěřoval se jeho ochraně. Zároveň mu 5 [pageend5]projevoval svou vděčnost a lásku. Co si ještě Josef mohl přát? Tento pohled by nás mohl vést k domněnce, že Josef měl ustláno na růžích, mezi nimiž nebylo trnů. Y tom případě by nás nemohl učit, jak se pohybovat v údolí slz. Ale tak tomu nebylo. I Josef musel projít těžkou školou života a osvědčit svou spravedlnost ve styku s obtížemi, překážkami a nepřízní lidí. Je to vlastně jen několik zmínek, které nám podávají Evangelisté o Josefovi. Stačí však k tomu, abychom v nich našli příklad k uskutečňování spravedlnosti — k svátému životu — i za dnešních okolností. Josef poznal, jak těžká je práce. Primitivnost tehdejších nástrojů muselo doplňovat jeho úsilí a přičinlivost. K starostem o denní chléb se družily bolesti vnitřní. Kolik úzkostí a bezesných nocí způsobilo mu nevysvětlitelné těhotenství jeho snoubenky! Jeho utrpení bylo tak velké, že bylo třeba Božího vnuknutí, aby byl zbaven všech pochybností. A to, že se stal živitelem a zákonným otcem Krista, musil si perně zasloužit. Stála-li ho cesta do Betléma dost námahy,' daleko těžší mu bylo, že svým drahým mohl poskytnout jako přístřeší jen dobytčí stáj. Chlév musel být rodným domem králi z rodu Davidova a Spasiteli celého světa. Tím však jeho zkouška teprve začínala. Přišel náhlý rozkaz, který ho zbavil všeho majetku, a dal mu úděl uprchlíka: „Vstaň, vezmi dítě i matku jeho a utec do Egypta, a pobuď tam, až ti povím; neboť Herodes bude hledati dítě, aby je zahubil” . Nemohl Bůh sám ochránit svého Syna? Nemohl usmrtit Heroda a všecky, kteří ukládali Ježíši o život? — Na to se Josef neptal. Věděl, že Boží příkazy jsou nejlépe odůvodněny a směřují k našemu dobru. Proto vstal, vzal dítě i matku jeho v noci a odešel do Egypta. Josef tedy zakusil sám, co je to být uprchlíkem a žít v exilu. Musel se potýkat s těžkostmi, které potkávají všechny uprchlíky. Dokázal však, že i v exilu lze žít svatě. Nezdráhal se také vrátit se do vlasti, když ho anděl volal zpět. Neboť byl přesvědčen, že žít spravedlivě znamená plnit vůli Boží a starat se o druhé. V tom bylo tajemství jeho svatosti. Mohou-li nám být různí světci vzorem, jak si počínat v exilových poměrech, platí to na prvním místě o sv. Josefu. Od něho se učme svatě vy-' konávat každodenní práci a obracet jednotvárnost všedních dní v záslužné dílo pro Boha a pro národ. V měsíci březnu, který je zasvěcen sv. Josefu, prodělejme si kurs, ve kterém nám nazaretský mistr bude učitelem. Nezapomeňme při tom na slova: „Proste a bude Vám dáno” . Prosme tedy Boha, ať nám zásluhy Snoubence nejsvě- tější Rodičky Boží přispějí ku pomoci, aby nám na jeho přímluvu bylo uděleno to, na co sami nestačíme. Y Ě R I L J S E M Dostala se mi do rukou zpověď „soudruha” . Nebyla první; před ní sklidila velký úspěch Kravčenkova, Kosenkiny a jiných. Jistě jich bude ještě hodně následovat. Ale tato se hodně lisí od předešlých. Je to kniha „I believed”, kterou napsal Douglas Hyde, bývalý redaktor britského komunistického deníku „Daily Worker” . Upřímný, osobitý životopis Angličana, jenž byl jedním z těch, kteří uvěřili, že komunismus vybuduje lepší zítřek a komunistická Britanie bude lepší Britanií. Je to odhalení metod a pozadí práce strany v této zemi. A pro britského čtenáře je to odhalení tak sensační, že i kritikové přiznávají v recensích svůj úžas („Revelations that shocked”). Našemu člověku bude asi hodně věcí, o nichž Hyde píše, známo. Různé triky propagandy, Potěmkinovské vesnice, nemorální atmosféra sekretářů, nenávist vůči křesťanství a především ka6 tolické Církvi, jsou společné komunistickým stranám ve všech zemích. Přesto však tato kniha přináší tolik zajímavého i pro toho, kdo se domnívá, že již komunismus zná. Douglas Hyde prožil přerod. Nedošlo u něho k pouhému rozporu a rozejití se se stranou a doktrínou. Hyde nalezl novou víru v katolicismu. Z člověka, který studoval katolický tisk, aby mohl ještě ostřeji napadat Vatikán, se stal pracovník na předním katolickém listu. Trpkou a bolestnou cestou došel k radostnému poznání, jež mu vrátilo klid. Myslím, že by bylo dobře, aby naši lidé tuto knihu nejen četli, ale i měli. Aby ji dali číst všem svým anglickým přátelům i nepřátelům. Přispělo by to rozhodně k většímu porozumění pro nás a snad někomu ušetřilo hledání a tápání dvaceti let, kterými prošel Hyde. V tom je také kus apoštolátu. S.M. [pageend6]KŘESŤANSKÁ AK A D EM IE CMLA— SKI STUDIJNÍ, INFORMAČNÍ A DOKUMENTAČNÍ ÚSTAV KATOLICKÉ INTELIGENCE V EXILU Adresa: Accademia Cristiana, Azione Catholica cecoslovacca, Via della Conziliazione 1., Roma ÚKOLY A ODPOVĚDNOST KATOLICKÉ INTELIGENCE V EXILU JUDr Stanislav Koutník Doba skoro tří let, na něž se již počítá náš druhý resp. třetí exil jest dobou jistě dostačující, aby s-iám dala možnost utvořit si věrný obraz o složení a rozčlenění našeho exilu. Po třech letech můžeme také již hodnotiti pracovní výsledky a snad i vyslovit určitou pravděpodobnost o dalším vývoji v měsících příštích. Všechny okolnosti také nasvědčují tomu, že není ani velké naděje, že by snad přišli z domova lidé noví, kteří by na exilové utváření měli nebo mohli mít nějaký vliv. A tak je nutno se smířit s danou skutečností a s daným stavem věcí. Kdybychom pak chtěli jakkoli shovívavě zhodnotit to, co se za uplynulou dobu v exilu udělalo, kdybychom se chtěli pokusit o sestavení tříleté bilance, pak dospějeme k výsledkům vpravdě neutěšeným. Poznáme, že se nejenom nevyšlo ani z provisoria, ale že i začatá stavba základů exilové organisace na mnohých místech zcela zvětrala a rozpadává se, jinde že se od stavby upustilo vůbec. K mnohem ještě povážlivějším výsledkům dospějeme když pátráme po příčinách těchto důsledků. Bylo již několikráte řečeno, že některé nepěkné zjevy v našem exilu je možno přičíst ještě příliš živé paměti vývoje událostí po návratu emigrace do osvobozené vlasti v květnu roku 1945. Myslí se již více návrat, méně nebo vůbec ne na to, co nás do té doby čeká a jaký bude náš přínos ve společném boji, kterému, jak světové události nasvědčují, stojíme teprve vstříc. Politické strany náležitě využily všech výhod západní demokracie a někteří politikové byli a jsou ještě zklamáni, že se západní státy jejich pojetím demokracie nedaly poučit. Politické strany nesou velkou vinu, že dopustily, aby se jejich přívrženci místo účinné a konstruktivní práce pro společnou ^ c unavovali potíráním různých frakcí ve vlastních stranách, pak rivalitou proti stranám druhým. T Organisátoři t.zv. nadstranických organisací mají ještě o to větší zodpovědnost, že jednotlivé „osobnosti”, z nichž se tyto organisace skládaly, se již nikdy nesejdou za jedním stolem, poněvadž se jejich osobní přátelské vztahy mnohde změnily v nesmiřitelnou nenávist. A tak, zatím co se kleště komunistické hrůzovlády doma stále více stahují, zatím co denní procesy a zatýkání mění naši vlast „v zemi šedé hrůzy” , morální stav našeho exilu se stále zhoršuje a mnozí se ptají: jak dlouho ještě? Kdo jim dá odpověď? Vzájemná osočování neustávají, naší visitkou u úřadů v zemích, jež nám poskytly asyl a mnohde podaly první pomocnou ruku, jsou haldy anonymních udání, za která se dovedou více stydět naši hostitelé nežli my samotni. Již dnes se vyhrožuje tomu neb onomu, že se nebude moci vrátit domů, a v poslední době se dokonce operuje již i „lidem doma” , který prý si udělá pořádek a neztrpí... A to vše v rámci demokracie! Ubozí naši doma. Slyšíme, jak se po exilu mechanicky odříkávají hesla a věčné myšlenky velkých mužů, vidíme, v jakém rozporu je jednání řečníků s jejich projevy. Hledá se ospravedlnění a stěžujeme si, že nemáme v exilu osobu, která by požívala všeobecné autority a vážnosti, že není nikoho, kdo by nás dovedl stmelit. Snad jsme si příliš navykli, aby za nás někdo myslel, a když takovou osobu nemáme, nevíme si rady a zmateně běháme od houfu k houfu. Takových zmatků a desorientace nebyly ušetřeny ani ty kruhy, které měly představovat živé svědomí exilu, které by měly být tím zdviženým ukazováčkem, a v pravý čas dovedly jasně říci: tož to tedy ne! 7 [pageend7]Pocit osobní povolanosti, požadovaná povinná úcta a povinná poslušnost zaslepují soudnost a se- bekritičnost. Rozmáhá se vzájemná neupřímnost. Lidé nemají čas se zastavit, zamyslet se nad sebou, nad svým počínáním, mají bázeň se podívat do zrcadla. Urputné hájení všelijakých těch koncepcí spočívá nezřídka zase jen v obhajobě vlastních osob. Přímo panický strach je pak z „konkurence” . Podezřelé je vše, co nemá „oficielní” punc nebo hlavičku nebo není opatřeno „úřední parafou” . A tak dnes, v době nejvážnější pro náš exil, se místo organické i organisační jednoty jeví všeobecná bezradnost, nepřipravenost, únava a lhostejnost. Snad nejvýše se stavějí pomníky a pronášejí oslavné řeči nad našimi národními mučedníky, vyža- dují-li toho zase ovšem jen okolnosti; jest to celkem nejsnazší. Ale to je žalostně málo. Jest to málo a jest to i nevážností a fleúctou k padlým, vzpomíná-li se jen památky popravených studentů 17 listopadu nebo připomínáme-li stále Lidice s úmyslem, aby tito mrtví za nás neustále vydávali svá svědectví. Svět bije na poplach, domov bojuje a úpí, zatím co exil se zotavuje z rekonvalescence po chřipkové infekci. Proč si toto všechno, co cítí každý z nás, znovu připomínáme a rozvádíme? Vždyť s pouhým rozhořčením, jak namítnou mnozí, se vystačit nedá a konec konců ani k nápravě nepomůže. Chceme-li si však uvědomit naši zodpovědnost, pak je dobré a někdy i nutné postavit si před oči náš exil viděný trochu poctivěji a upřímněji nežli jak se často k vidění nabízí. Snad při tom vynikne i naše vina. Jsme také exilovou součástí a dosud jsme málo učinili pro nápravu. Kdo se má více řídit křesťanskými zásadami, jichž exil tolik postrádá, nežli katoličtí studenti a katolická inteligence? Upřímně si řekněme, že jsme byli i my po této stránce přínosem malým. Mnohdy nás příslušnost k různým politickým str nám dokonce stavěla proti sobě. A přece program křesťanské náplně a obnovy zmítajícího se světa je tak jasný a tak jednoznačný, že nepotřebuje žádné pomoci partikulárního zájmu mannoze i protikřesťanského, těch různých politických stran, které jsou z největších nemocí našeho exilu. Chceme tím říci, že si všichni katolíci musí jasně uvědomit, že rozhodnutí k účinnému zapojení do katolické akce nesmí stát nic v cestě, že se na náboženství nesmíme dívat jako na vedlejší zájem člověka. Naši bratři doma nám svým příkladem ukazují správnou cestu. Buďme jim za to vděčni. Naší povinností jest dodávat jim sil, být nadějí i zárukou, že jejich oběti nejsou marné. Musíme hledat cestu k sobě, musíme se umět najít, musíme se zbavit předsudků, které by nás mohly kdy dělit, aby nás byla rodina veliká, aby bylo hodně bojovných tlukoucích srdcí, která by do našeho exilu přinesla více lásky a snášenlivosti, neboť nejšťastnější srdce jsou ta, která se vyčerpala láskou. Proto také smysl i pojetí naší práce musí býti podstatně odlišné od pojetí a zvyklostí mnohých organisací exilových. Jde nám především o hodnotu člověka a jeho mravní základ, neboť dokud se vedení našeho exilu nebude opírat o takovéto lidi, nezlepší se ani současný jeho dosavadní stav. Půjde o to, aby takovíto lidé byli světlem ve svém prostředí, kde žijí, aby tam naučili své okolí způsobu křesťanského života, aby svým příkladem a svými skutky ukazovali, jak se slova Evangelia naplňují a aplikují v praksi. Nebude to úkol snadný. Setkají se se zatvrzelostí srdcí, tvrdostí vůči Bohu, bližním i vlastní duši. Setkají se s těmi, jimž utrpěná křivda vzala odvahu i vůli veřejně vystoupit, kdož jsou skleslí a po lomení. Bude nutno dodat sebedůvěry takto neblaze postiženým, vést nekompromisní boj proti křivdám, odhalovat jejich motivy a tendence. Bude se muset počítat s velkou prací i s tím, že katolíci budou zase mít tolik práv, kolik si jich uhájí. Proto jest tak nutné a důležité umět dát přednost práci v katolické akci před jakoukoli jinou, neboť pracovníci katolické akce nejsou ve veřejném životě nuceni k jakýmkoli kompromisům, které vyžaduje „politická taktika” . Vedle mravních hodnot jednotlivce je třeba postavit na stejný základ také rodinu, aby v sociální struktuře společnosti zaujímala opět takový stupeň důležitosti, jaký opravdu představuje a jaký jí náleží. Všimněme si taktiky komunistů doma, nač soustřeďují hlavní pozornost: aby rozleptali ještě zbytky toho, co jest zdravé. Jest to mládež a rodina. Těch úskalí, která u mladých bývají nejnebezpečnější, komunisté používají jako své živné půdy, stejně jako prohlásili za buržoasní přežitek zákony ethiky a křesťanské pojetí rodiny. Všimněme si také exilu a uvidíme mnohde paradox vpravdě tragický: utekli jsme před komunistickou zlovůlí, říkáme a všude můžeme čisti, že bojujeme proti komunismu. A přece — kolik se mu pomáhá mravní anarchií jednotlivce i rodiny. Říkáme-li dnes, že nám jde o záchranu našeho národa, pak jest to hluboká pravda, pokud myslíme předně na rysy morální. Budou-li mít komunisté příležitost pokračovat ještě delší dobu ve svém zhoubném díle, pak nadějí národa budou z větší části ti, kdož žijí v exilu. Mají-li tito být nadějí našeho národa, pak je třeba [pageend8]vyvinout všechno úsilí, aby se jim sociálně pomohlo, aby se jim dala příležitost zapojit se do stavby na díle národním. Vyčerpaly se na tomto poli již všechny možnosti? Neodložily se i příležitosti nabízené — nehledě k tomu, že hledání nových emigračních možností by mnoho námahy nedalo — jen proto, že spory osobní a politické vyvěrající z lidské sobeckosti byly důležitější nežli sociální zabezpečení těch, jichž jménem se tak často mluví? Jest snad třeba diskutovat o tom, zda jest důležitější, aby naši studenti mohli ve studiu pokračovat, inteligence aby se mohla uplatňovat v těch odvětvích, ve kterých je pokládána za odborníky, aby se mohla svobodně vyvíjet naše národní kultura, která by byla nejlepší cestou kontinuity, jíž bychom mohli hovořit k zemím západu — zda to jest důležitější nežli kompetenční spory o působnost nějakých institucí, které náš exil ještě staví do světla ne právě nejlepšího? Kdyby si některý náš přítel-cizinec dal tu práci, aby zjistil, jak se v našem exilu vyvíjí národní kultura, k jakému výsledku by asi dospěl? Jaké vysvětlení bychom mu asi dali, když tolik mluvíme a píšeme o útisku a potlačení svobodného kulturního vývoje doma, což jistě lež není? A zdalipak si při všech malicherných a nicotných nesvárech uvědomujeme, že ztrácíme souvislost s vývojem doma? Že hospodářské, sociální i správní změny prováděné po našem odchodu v ohromných rozměrech mění celou strukturu státního uspořádání, jak jsme je znali v původní formě, a že se v přímé souvislosti mění i způsob myšlení všech, kdož jsou v tomto novém prostředí a jichž vývoj se děje podle zcela odlišných funkčních prvků. Abychom mohli myslet, jak po skončení komunistické éry zabránit velkým hospodářským škodám, abychom mohli připravovat plán na uspořádání vnitřní, myslet na program sociální, kulturní atd. — tomu musíme naše studie neustále paralelně srovnávat s vývojem doma. Nesmíme také zapomínat ani na soustavné informování ciziny. Neboť pravda, průkazná pravda, jest jednou z nejmocnějších zbraní ve studené válce proti komunismu. Tento program, který se přímo promítá do exilového dění, a který vyvěrá z naší křesťanské i vlastenecké povinnosti, dala si naše katolická inteligence v exilu při ustavení Křesťanské Akademie, jež jest studijním, informačním a dokumentačním ústavem. Zveme k spolupráci všechny lidi dobré vůle. Někteří snad namítnou, že to, co předkládáme, jest program celonárodní. Což však katolíci nedokázali skutky a nedokazují denně, jak drahý jest jim osud vlasti? Zajisté, že ano. A zajisté, že není pražádného důvodu, proč by měli být jen trpnými účastníky a mlčícími diváky ke všemu, co s sebou nese vývoj v našem exilu. Půjdeme-li s nepředpojatým rozumem, s nezkaženým srdcem a dobrou vůlí, záhy obejmeme rozumem nejvyšší pravdu, vůlí nejvyšší dobro a srdcem nejčistší lásku. Pak bude též radostná naše společná práce, kterou splatíme svému národu svou daň, abychom se jednou nevrátili „s prázdným srdcem a s prázdnýma rukama” . ABBÉ GODIN MANŽELŮM A MILENCŮM... „Jako sama země, sex odvozuje svůj rytmus z nejhlubších zdrojů života... Mezi láskou těl a láskou duší existuje pouto jednoty, které prostě nelze zničit... Láska k tělu by brzy vyprchala, kdyby duše člověka ji neovlivnila a nedala jí nový význam. A naopak duchový svět je obohacen a zmnožen nasloucháním tajemnému světu citů. A tak rytmus tělesného života a rytmu srdce a lásky duší, který je dokonce ještě hlubší a ještě tajemnější jsou v harmonii posilujíce se á obohacujíce se navzájem, Zdá se ml, že zde jsme u jádra otázky zdrženlivosti. Zdrženlivost je možná, když duše se rozvíjí, ne když se úží. Toto tajuplné stvoření, učiněné Bohem pro veliké poslání žije v těle, které má k onomu poslání spolupracovat. A navíc, Bůh sám přijal lidské tělo a náš lidský život dnes musí být pokračováním Kristova Vtělení. Každý z nás musí pokračovat ve Vtělení Syna Božího. To je účelem Církve. Vtělení znamená oživit tělo Božím životem, vložit to, co je Boží, do toho, co je lidské a hmotné. „Nejde-li o zvláštní povolání (kněžské, řeholní), křesťan nesmí utíkat od toho, co je hmotné, co je z těla, nýbrž se má snažit vložit do toho Boží život. Bude činit totéž co druzí, ale jinak než druzí, neboť je syn Boží.” Čím velkomyslnější je váš život, čím štědřejší, čím více Boží lásky, ve vašem jednání, a to i v těch nejnepatrnějších činech, tím lépe podpoříte růst Mystického Těla. Neboť všechny vaše dobré skutky jsou částí vás samých, a vy pak částí Mystického Těla. Žena má milovat manžela v Kristu, a manžel vidí v ženě živý Boží chrám, nositele úžasného poslání: dát děti jejich Spasiteli. Nikdy nedopusťte, aby vaše láska vyvětrala a zevšedněla, nikdy na sebe nehleďte všedním zrakem světa, nýbrž vždy očima Božíma. Bůh vás vidí mnohem krásní jsi než vás vidí lidské oko. A v jeho očích jste mnohem více, než v cčích lidí. 9 [pageend9]PREROD DNEŠNÍHO SVĚTA (z dopisu) ThDr. A. Heidier Dnešní situace světa boří laciný optimismus, zbožňování člověka, mythus ustavičného všestranného pokroku. Někteří se snaží tyto mrtvoly násilím oživovat a násilím vnucovat národům — ale právě tím násilím dokazují, že jsou mrtvé. Jiní při tomto pohledu propadají zoufalství. Vezměte třeba Spenglem a jeho dnešní ohlas; nebo existencialismus. Jen křesťan může hluboce pochopit, oč jde. Zná děsnou sílu hříchu v lidstvu, zná však i velikost a krásu přirozeného obrazu Božího v člověku, věří v sílu milosti a v Prozřetelnost Otcovu, která připouští zlo, aby vzniklo ještě větší dobro. Ve světle těchto skutečností můžeme dnešní situaci lidstva — velmi zhruba, ale přece v podstatě správně — vyjádřiti takto: dnešní lidstvo se podobá mladému člověku v krisích dospívání. Dítě v něm zemřelo a muž se ještě nenarodil. Vyrostl do nových rozměrů, ale ještě si s nimi neví rady. Rozvoj ducha zůstal pozadu za rozvojem těla. Úžasná technická civilisace, která obepíná a sjednocuje dnešní lidstvo ve všech světadílech, není dosud oduševněna dostatečnou duchovní kulturou; předhonila její rozvoj. Proto je v krisích až sebevražedných. Z klacka se musí státi muž, z bakfiše žena. Duševní život musí dostihnout a zvládnout nové tělo. Ovšem ani v lidském životě to není vývoj zcela automatický. .. i zrání mladého člověka není problém jen biologický, ale i pedagogický. Tím spíše to platí o zrání lidstva. Nestačí vzít na vědomí situaci, mít trpělivost a čekat, až zase v lidstvu duch dohoní a zvládne tělo. To nebude automatický sociologický proces, to bude výsledek perného intelektuálního a mravního úsilí celých velkých skupin á generací lidí. Jinoch se může státi zralým mužem proto, že má duchovou, nad biologické procesy povzne- šenou duši. Jde jen o to, aby dozrál proces odu- ševňování těla. Ona oblast vztahu mezi duší a tělem musí vypadat jinak u muže nežli u dítěte. Dokud se nezmění, zdá se, že duše spí nebo že prostě nestačí na nové tělo. Ale kde vzít novou duši? To je podobenství, které nám jasně a palčivě ukazuje naše úkoly. Nesmíme zoufat nad dnešním vývojem lidstva, zvláště my, katoličtí křesťané, protože víme, že veškerá kultura má jakousi nesmrtelnou duši v křesťanství, v pravdě, kterou nám zjevil Bůh, v milosti, kterou nám získal Kristus, v katolické Církvi, ve které Duch svátý 10 pokračuje v díle Kristově. Celý problém je v oblasti vztahu mezi touto duší a novým tělem planetární technické civilisace. Jednoduché vztahy, které stačily ve středověku, nestačí dnes. Všechno čeká na intelektuály, kteří by tuto oblast nově promysleli, a na muže činu, kteří by nové vztahy účinně uskutečnili. Nemá-li lidstvo zakrnět pubertálním stadiem, nemá-li spáchat jinošskou sebevraždu, pak jest třeba usilovné práce moderních katolických intelektuálů a moderních katolických světců. „Na křižovatce, na které stojíme, jest apoštolát ducha první ze vš.ech apoštolátů”, pravil kardinál Suhard. Jde o velkou synthesu věčného jádra křesťanství se všemi pravými hodnotami dnešního světa, o křesťanskou sumu nového, jednotného lidstvy které se tvoří. Na splnění těchto úkolů zálo^ budoucnost lidstva, ale i budoucnost, alespoň vnější a lidská budoucnost katolické Církve. Nuže i nás, katolickou inteligenci z ČSR v exilu, volá dnes Církev, abychom se skromně a přece účinně zapojili do tohoto osudově důležitého apoštolátu myšlenky. Máme k tomu méně vnějších možností než jiní, zato však více zkušeností. Palčivěji nežli jiní cítíme závaznost problematiky. Intelektuální i mravní zkušenost s komunismem, touto nejcharakterističtější krisí dospívajícího technického lidstva bez duše, nutnost plánovat křesťanské oduševnění společnosti po návratu do vlasti, to všechno nás vybízí — bu- deme-Ii na výši — k splnění snad mimořádného poslání na díle duchovní synthesy, o kterou jde. Jen účastí na tomto díle nabudeme jistoty, že náš exil má kladný smysl a že můžeme jedno«, domů něco přinést. Bůh nás volá a my musíme splnit předpoklady tohoto povolání. Musíme si dořešit své osobní problémy víry a křesťanského životního stylu. Musíme poznat základní katolické principy pro svou práci. Musíme jasně vidět skutečnou situaci svého národa doma i v exilu. Musíme vytvořit vřelé společenství a účinnou organisaci v zájmu své spolupráce. Všechno tím nevyřešíme, ale jde o zdravý a organický začátek. Máme všechny předpoklady, abychom brzy rozvinuli práci v celém jejím rozsahu. Mějme plnou důvěru a pevnou víru ve slova, kterými začínáme naše schůzky: „Sešli Ducha svátého a stvořeni budou — stvořeni budou inteligentní světci a svati intelektuálové, na které bezděčně čeká svět — a obnovíš tvářnost země” . [pageend10]SAN JUAN DE LA CRUZ (Svatý Jan od Kříže, 1542—1591) Oh Hama de amor viva Ó plameni lásky živé, jenž vpaluješ se jemně do mojí duše nej vnitřnější hloubi, když je to přání tvé, ó dive, své dílo skonči ve mně a tkaninu spal, jež nás sladce snoubí. Ó žehadlo, které hojí, ó blaho kruté rány, ó ruko měkká, jež znáš utěšiti, je věčný život v dlani tvojí, jsou dluhy vyrovnány, a vraždíc, měníš smrt na věčné žití. Ó lucerny ohně žhavé, jichž slavné jasno slétlo kde zaslepená propast smyslů zeje jak pusté lůno sluje tmavé, svou mocí dejte světlo již milenci, a teplo, které hřeje. Jak mírný, přelaskavý dlíš milostně v mé hrudi, sám tajně trváš v nitru, jež tě hostí, a dobro nekonečné slávy tvůj lehký dech tam budí — ó jaká něha je v tvé líbeznosti! Přeložil Karel Brušák N A Š E V Í R A Drahý příteli, Ve svém posledním dopise píšeš: „Připadám si jako na rozcestí a nevím, kterou cestou se dát. Nevím, kam vede a co je na konci” . Nejsi jediný. Je dnes tolik mladých lidí, kteří se cítí podobně „ztraceni” . Není tomu. dávno, co jsem četl v dopise dvacetileté dívky: „Nejsem dobrá ani zlá. Chtěla bych být opravdu dobrou holkou, ale nevím jak” . Myslím, že velká část dnešní mladé generace žije v podobném stavu, i když mnozí ze studu o tom nehovoří á opatrně se tají se svými problémy a těžkostmi. Snad se i Ty sám pamatuješ na statistiku našich maturantů z r. ‘1948. 82 procent maturantů nevědělo, co dělat; neměli zvláštního zájmu ani cíle nebo ideálu. 8—15 procent jich dokonce pomýšlelo na sebevraždu — na prahu života! Přiznám se Ti, že mnou tato statistika přímo otřásla. Tehdy jsem však také pochopil, proč ště- d: černí projevy presidenta republiky nabývaly tak vážného tonu. Snad si vzpomínáš na r. 1946, kdy mimo jiné řekl na adresu naší mládeže: „Zneklidňující jsou vady charakterové a mravní, které se projevily v dosti povážlivém množství. Jsou to především projevy nekázně, kořistnictví, zjevy lenosti, zejména pak těžkého alkoholismu a zvláště hlubokých poruch morálních vztahů mezi pohlavími” . Jistě se dá najít mnoho polehčujících okolností. Válka, dlouholetá okupace, nucené práce v Říši atd. Ale skutečnost přesto zůstane taká jaká je. Jen se podívej kolem sebe a uvidíš duchovií prázdnotu, desorientaci, mravní úpadek. Jednotlivců i celých národů. Lidé jsou dnes skutečně jako na rozcestí, kde prohlížejí směrové šipky. Vidí „Pokrok”, „Humanitu”, „Evoluci”, „Emancipaci” , „Svobodu” , „Revoluci” atd. A málo z nich ví, co to nebo ono heslo skrývá, co tam neb onde může očekávat a najít. V mnoha případech nemají lidé vůbec spolehlivého měřítka. A tak se stává, že většina lidí jde tam, kam se hrnou nejpočetnější zástupy, do neznáma, na zkoušku. Domnívají se, že jejich zařazením v masu padá ;; nich veškerá zodpovědnost. Spoléhají, že ti, kdož se jim nabízejí za vůdce, věc náležitě uvážili a promyslili. Že jejich vůdcové nesou odpovědnost za ně. To je ovšem základní omyl. Člověk přece nikdy nemůže se sebe střást svou individualitu, vždy zůstane svobodnou osobností zodpovědnou za své činy. Důsledkem duchovní prázdnoty dnešních lidí je pak desorientace. Jsou si velmi málo vědomi celého smyslu jejich života. To má ovšem smutné následky. Ztráta vědomí, že náš život má opravdu nějaký smysl, že naše pozemské putování opravdu někam vede, způsobuje, že v nich umírá naděje. „Vět11 [pageend11]šina lidí”, praví Thoreau, „vede život tiché beznaděje” . Nevím, nakolik to bylo pravda o jeho generaci. Jistě to však platí o naší. Jen si všimni a dobře pozoruj. A najdeš mnoho těch, kteří žijí ze dne na den bez trvalé naděje. Chybí jim to, co dává smysl celému lidskému životu. Oni nemají, pro co by žili, na obzoru jejich budoucnosti není cíle, jen smutná šeď stále se opakujícího dne. Někdy v nich vzbudí záblesk naděje společnost tím, že jim nabídne nové sociální krédo nebo nový politický směr. Ale i to mizí za čas v archivech a naděje uhasíná. S ní ubývá vitality. Často si toho lidé nejsou ani vědomi, necítí chlad stínu a úzkost šera, v němž žijí. Kolik světla a kolik jasu, naděje a životní energie na druhé straně poskytuje ělověku víra! Už tím, že mu dává Boha jako korunu, smysl a cíl všeho stvořeného. Lidé se velmi mýlí, když se domnívají, že náboženstvU.člověku „přistřihuje křídla” nebo že mu brání v rozletu. To si snad může myslit zarputilý racionalista, jenž sám sebe považuje za střed vesmíru a ve své sebelásce chce pokládat výplody svých spekulací za zákony života. Člověk věřící v .Boha zná také Zákon. Zná i to, co nemůže poskytnout žádný lidský mozek. Zná řád života v jeho úplnosti. To mu dává nejenom pevná měřítka pro celý jeho život, to mu současně promítá a přesně rýsuje cesty do budoucnosti, cesty jisté, vedoucí k cíli, o němž ví, že jest správný — hmatatelně správný. A kolik úžasného optimismu je už v tom, když si člověk uvědomí, že onen cíl, jehož může dojít, jest teprve počátkem věěné radosti! Y tom je nesmírná síla, která dovede přemáhat sebesvízelnější situace. Než to není jediným tajemstvím víry. Zcela proti běžnému předsudku, že náboženství člověka rozumově spoutává, se Ti dostane rozletu a rozhledu, který Ti žádná lidská teorie nemůže nahradit. Y průzračné jednoduchosti a přímosti se Ti dostává výklad světa a vesmíru takovým způsobem, že se ho můžeš zmocnit z jedu', ústředního bodu. Nahlížíš do dílny Stvořitele, vidíš vše pod perspektivou věčnosti času. Až se n kolikrát tají dech, když si uvědomíš svou cenu i svou nicotnost u srovnání se Stvořitelem a stvořeným. Je pravda, že náboženství a víra vyžaduje velký díl pokory, neboť člověku připomíná jeho závislost na Bohu. Říká, že Bůh jest všemohoucí a dokonalý, Pán všeho tvorstva. Současně Tě však učí. že Pán jest Tvým přítelem. Pokora a láska tvoří obsah onoho přátelství, pokud závisí na Tobě. Odplatou se Ti dostává všemohoucí ochrany, bezpečného vedení a starostlivé lásky. Kdyby si mnohé z toho, co se Ti dnes snažím napsat, uvědomovala dnešní společnost, řada věcí by změnila svou tvářnost. Vždyť je to právě víra v Boha, náboženství, které jest jedinou účinnou odpovědí na dnešní zmatek ve světě. Jediný řád, který může přinést skutečný mír. Tam, kde vládne víra v osobního Boha, stojí neporušeně mravní zákon, vymezený deseti přikázáními, jinak se dříve či později musí nutně zhroutit. Pouze tam, kde tento řád prozařuje mysl člověka, řídí jeho srdce a přikazuje vášním', může život jednotlivců i společnosti míti pevnou oporu a býti důstojným rozumné bytosti, poněvadž pouze tento řád zajišťuje lidskou důstojnost, jejíž obrysy jsou totožné s obrysy desatera. Pouze tehdy nabývá svobodná vůle na dokonalosti, jedná-li v souladu s řádem. Vybočí-li z hranic, změní se v divoký proud, který se přelévá do krajiny nesa s sebou zkázu a smrt. Lidská vůle bez hranic mravního zákona jest nebezpečnější a útočnější než vrozený pud divokých zvířat. Lidské masy neznalé Boha a náboženství jsou pramenem teroru. To je však konec lidské svobody a důstojnosti. Nevidím, opravdu nevidím jiného východiska z dnešní duchovní krise lidstva nežli návrat k Bohu. Uznat Ho za svrchovaného Pána světa a lidského pokolení. Zasloužit si jeho přátelství. Dbát jeho zákonů a řídit se jimi z lásky k Němu. Potom bude ve světě zachován řád a pořádek. Potom zavládne spravedlnost — první a základní podmínka pravého míru. Potom také odpadne mnoho z tvých osobních starostí. Bůh Ti žehnej! P.J.L. LITERÁRNÍ A HUDEBNÍ SOUTĚŽ KŘESŤANSKÉ AKADEMIE Křesťanská Akademie vypsala soutěž na pro- saické pojednání zabývající se současnou dobou, na nejlepší báseň nebo sbírku básní a na hudební skladbu, které čerpají svůj námět rovněž ze současné problematiky. Soutěž, která je pří12 stupná každému čsl. uprchlíku, končí dnem 31. srpna t.r., aby její výsledek mohl být vyhlášen ke dni svátku Sv. Václava. U pozorněte laskavě všechny naše literáty a hudebníky, aby si napsali o podmínky naší soutěže, které každému zájemci ochotně zašleme. Naše adresa je: Accademia Cristiana, Azione cattolica cecoslovacca, Roma, Via della Conciliazione, 1. [pageend12]ČERSTVÝ ROV Do katakomb londýnského hřbitova Panny Marie na Kensal Green přibyla nová rakev, aby tam spolu s dvěma jinými očekávala převoz do rodné země toho, jehož tělo v ní odpočívá. Jsou v ní uloženy tělesné pozůstatky Dra Karla Zavadila. Několik dní před jeho smrtí probíhala širokým kruhem jeho londýnských přátel'bolestná předtucha blízkého rozloučení. A když se nedělního rána roznesla zpráva o jeho skonu, mnoho srdcí se zachvělo lítostí, že jsme ztratili krajana, který byl nadějí našeho exilu, a který náležel k lidem, na něž lze spoléhat. Bylo však něco zvláštního jak při jeho smrti tak i při pohřbu. Bylo nám přirozeně smutno, ale zároveň jsme cítili duchovní radost, která hřála a zastavovala slzy. Bolestně na nás působilo pomyšlení, že náš mihulý bratr zanechal ve vlasti manželku a děti, od kterých byl vzdálen řadu let. Jeho drazí ztratili naději, že se jim tatínek vrátí, aby jim nahradil chvíle odloučení. Jejich slzy a pláč, s kterými jistě přijali smutnou zprávu, vzbuzovaly v nás soucit a zármutek. Zarmucovalo nás však také to, že jsme se sami cítili ochuzeni a osiřelí. Zdálo se nám, že jeho odchodem ztrácíme mnoho. Přítomnost Dra Zavadila upevňovala v nás víru v Boha i v lidi. Jeho činnost a snahy směřovaly k dobru bližních. Bylo možné čekat od něho mnoho v zájmu našeho exilu a šťastné budoucnosti naší vlasti. Proto jsme se tolik naprosili za jeho zdraví od chvíle, kdy rakovina plic ohrozila jeho život. Konali jsme za něho noveny, v nichž nás podporovali krajané po celém světě. Zůstaly naše prosby nevyslyšeny? Prosili je e snad nadarmo? S jistotou si můžeme odpovědět, že nás Bůh vyslyšel, jako slyší každou upřímnou prosbu. Modlili jsme se za zdraví nemocného, ale vkládali jsme do rukou Boží způsob, jakým nás vyslyší. Právem se mohou radovat všichni, kteří se zúčastnili těchto modliteb. Mají jistě zásluhu o to, že se smrt zesnulého jevila více jako radostný návrat do věčného domova než jako loučení s pozemským životem. Dr Zavadil byl rovněž přesvědčen, že naše i jeho prosby byly vyslyšeny. Byl to vlastně on sám, který jim dal usměrnění, aby s ním Bůh naložil zcela podle své vůle. Odjížděl do Lourdes s přáním, a o to prosil Pannu Marii, aby mu Bůh udělil to, co bude k dobru jeho rodiny. Snad se mu dostalo zvláštního vnuknutí, protože od té doby byl přesvědčen, že ho čeká smrt. Pevně však věřil, že právě jeho odchod bude pro jeho drahé to nejlepší. Jistě se neklamal ve své víře. Slova Kristova, kterými nás ubezpečuje, že láska Nebeského Otce převyšuje starostlivost pozemských otců, dávají mu zcela za pravdu. A třebaže žádného křesťana by neměla překvapit tato odevzdanost Dra Zavadila do vůle Boží, nebylo možné se ubránit podivu nad silnou a živou vírou, která se u něho projevovala zvláště v poslední době jeho života. S věřícím srdcem si vyžádal svátost nemocných dva týdny před smrtí. Za týden, když byl převezen do katolické nemocnice, byl zaopatřen znovu. Projevoval vděčnost Bohu i knězi za tento prostředek, který Kristus ustanovil k útěše nemocných. Byl nesmírně šťasten, že mohl v posledním týdnu několikrát přijmout Svátostného Krista. Přál si též, aby kolem jeho lůžka byly osoby se stejnou vírou, jakou měl sám. Chtěl, aby i druzí se dívali na jeho odchod jako na radostný přechod do věčného života. Byl tak rád, že ho ošetřovaly řeholní Sestry a katolické ošetřovatelky. Měl také velkou radost, že se u něho ve dne v noci střídali jeho přátelé. Největší klid však mu dodávala přítomnost kněze, kterého si přál míti při své poslední hodince. Bůh mu dopřál té radosti. Jeho opravdová víra se projevovala také v jeho vztahu k modlitbě. Upoutání na lůžko mu k ní dávalo častou příležitost. Růženec, který si přivezl z Lourdes, měl stále na ruce až do poslední hodinky. Žádal druhé, aby se s ním modlili, když už sám nemohl. Poslední jeho slova byla též modlitba, kterou šeptaly jeho umírající rty. O jeho skonu se ošetřovatelky vyjádřili, že již dávno neviděly tak krásnou smrt. Není pochyby, že to byl přechod do radostné věčnosti. To jsme cítili snad všichni. A proto náš smutek převládala radostná jistota že Pán neopustí toho, který v Něho doufá. Ztotožňujeme se také s přesvědčením Dra Zavadila, že jeho odchod byl k dobru jeho drahých i nás. Nebof síla jeho snah a přání je nyní umocněna všemohoucí mocí Boží. Od nynějška Dr Zavadil k nám nebude mluvit svými ústy, ale bude promlouvat svým příkladem. Jistě by si přál, aby jeho výmluvný příklad živé víry nás strhl k následování. Tato víra mu dávala překonat nejtěžší okamžiky života a učinila .mu lehkou i smrt. 13 [pageend13]v NA C l S T R A N Ě J S E M ? Otázka každému muži a ženě Týdeník „The Recorder” uveřejnil 13.1.1951 dopis, který jeho redakci zaslal Sir Waldron Smithers, člen britské Dolní sněmovny. Významný britský poslanec píše: „Svět stojí na prahu nového roku tváří tvář největší krisi svých dějin. Rozsah této krise je možno správně měřiti rozměry lidské neposlušnosti Božího Zákona. Od počátku světa zuří válka mezi Bohem a ďáblem, která periodicky vyšlehne ozbrojený konflikt. Komunismus začal válku na ideové základně a až do Koreje si podmanil půl Asie a půl Evropy bez jediného výstřelu. Jde tu o náboženskou válku idejí, která musí být vy- bojov na v lidských srdcích. Každý muž a každá žena si musi položit a zodpovědět otázku: na čí straně jsem? Zde není neutrálů. Přikázání zní: „hleuej nejdříve Království Boží a spravedlnost a všechny ostatní věci (hmotné) ti budou přidány” . Hledej nejdříve důvěru, dobrou pověst, věrohodnost, neporušenost, čestnost atd. Nic z toho se však nedá ohodnotiti v bilančních arších librami, šilinky a penny, přestože je to zaklad i k hmotnému pokroku a požehnání. Bůh jest naše naděje a síla. Dvě největší síly, které člověk zná, jsou atomová energie a modlitba. Věř proto, že modlitba spravedlivého mnoho zmůže a že „budeš-li míti víru jako zrno hořčičné, nebude ti nic nemožného”. Na počátku války vydali naši hlavní velitelé toto poselství: „Chvalořečíme Evangeliu Pána Krista, našeho Spasitele., neboť jediné ono může úspěšně vymodelovati lidský charakter a kontrolu chování a vyřešiti problémy lidí t Doporučujeme modlitbám všech duši DRA KARLA ZAVADILA který zemřel dne 18 února o 5.20 hod. ranní v katolické nemocnici sv. Jana a Alžběty, Londýn, N.W.8, zaopatřen sv. svátostmi. Pohřeb se konal dne 23 února 1951 o 9.30 hod. Tělo zesnulého bylo uloženo v katakombách hřbitova Panny Marie, Kensal Green, N.W.10, kde očekává slavné vzkříšení a, dá-li Bůh, převoz do rodné země. Cyrilometodějská Liga a národů tak, aby život byl takový, jaký by měl být. Víra v Pána Ježíše Krista a věrná poslušnost Jeho vůli, je zjevena v Písmu sv., zajišťuje mír duši a přináší uspokojení ve službě Bohu i člověku” . Podepsáni Andrew Cunningham, admirál loďstva; H. R. Alexander, generál; Jack C. Tovey, admirál; B. Paget, generál; E. L. George, maršál letectva. Jejich víra takto vyjádřená byla hlavním důvodem, proč jsme s Boží pomocí byli s to překonati tyranii a hrůzu Hitlerovu. Jestliže lidé této velikosti měli odvahu takto ho- vořiti, kdo jsme my, že bychom nemohli jiti a jednati stejně? Volba zní: křesťanství nebo komunismus, Kristus nebo Stalin. Vol! Nyní! Dnes!” KATOLÍK SE DÍVÁ NA UDÁLOSTI VE SVETE OBRANA EVROPY Turné gen. Eisenhowera po Evropě, ač zásadně úspěšné, přece jen nevydalo uspokojující výsledky. Americká nedůvěra v Evropu a jistá nervosita amerického veřejného mínění, byly tím jen posíleny. Eisenhower slyšel skoro ode všech vlád, že nejprve chtějí zabezpečit a udržet svůj životní standard a pak teprve chránit svůj život. Evropští politikové po válce jsou většinou lidmi bez mocných mravních a, duchovních incentiv. Říkají si eufemisticky „realističtí politikové”, čímž chtějí vyjádřit, že hospodářský standard a národní blahobyt jsou jim nikoliv jedním z hlavních zájmů, nýbrž zájmem jediným. Proto nedovedou čelit dnešní situaci a vidět dostatečně její dosah. Je těžko se utkat s materialismem, jsou-li západní národy samy nakažené materialismem, byť jiné ražby. Dnes je v Evropě 8 divisí, kdežto na straně SSSR a jeho spojenců je 175 divisí. SSSR má nyní k disposici 25.000 tanků, 20.000 letadel a největší- flotilu ponorek na světě, jak konstatoval Attlee. Tato fakta více burcují svět unavený a vyčerpaný poslední válkou, ale i mravně ochablý a žijící z ruky do úst a bez vědomí životního cíle, než myšlenka na desítky ujařmených národů , od Curso- novy linie na východ. 14 V Anglii Shinwell slibuje v dubnu t.r, 800.000 vojáků. Ve Francii má být postaveno během příštího roku 51 divisí. Francouzský problém však není jen problémem zbrojení, nýbrž problémem ducha v armádě i v národě V poslední válce Francie selhala. Maginotova linie nic nepomohla, neboť armáda byla duchovně v úpadku. Jisto je, že stav a morálka franc. armády je barometrem Francie. Úroveň franc. armády bývala pýchou. Podle ducha v armádě poznáme, jak dalece se Francie mravně zotavila od poslední války. Dr Adenauer je mezi dvěma mlýnskými kameny. Jeho situace není záviděníhodná. Nezralé generace, odchované Hitlerem ho obviňují, že je odrodilec a zaprodanec západu, kdežto němečtí marxisté ho viní z pra- vičáctví a reakcionářství, a v Anglii šíří propagandu, že Adenauer je skrytý nacista. Nejen labouristé, ale i mnozí konservativci v Anglii hledí na něho s podezřením. Podobná byla situace kancléře dra Seipela a hlavně Dra Schuschnigga v Rakousku po prvé válce. Křesťanský politik je obyčejně napadán z leva i z prava. Ale Adenauer, jak prohlásil počátkem roku k studentům v Bonnu, ví,, že „neutralita” by znamenala komunismus. [pageend14]BRITANIE Anglické mzdy jsou mnohem vyšší než na kontinentě a ceny potravin, ač stoupající, jsou dosud levné. Angličtí dělníci kupují televisní přijímače, což je kontinentálnímu dělníku nemožné, zato však tabák a pivo jsou vysoce zdaněné a tedy luxusně nákladné. Stávka dělníků v dokách znepokojila vládu. Záminkou k stávce byl hlavně požadavek, aby bylo odstraněno nařízení, zapovídající stávky bez předchozího ohlášení. Stávkující dokaři jsou z převážné většiny nekomunisté a patrně bez nejmenšího úmyslu stát se jimi. A přece se dají lehce vést komunistickými agenty, a tvrdošíjně pokračují v stávce, ač jejich rodiny tím trpí nouzi a zásobování celé země je ochromeno. Komunisté mají zřejmě velký vliv na anglické dělnictvo, třebas jsou procentem slabší než v jiných západních zemích a třebas ti, kteří se jimi dávají svésti k stávce, jsou proti SSSR. Doky jsou důležitý předmět komunistické taktiky. Desorgani- sace dopravy má vždy citelný účinek na zásobování a životní standard a budí nespokojenost s vládou. Mezi r. 1933 a 1936 komunistické buňky v britských přístavech bylitt reorganisovány pod zvláštní kontrolou Politbyra. Strana nyní kontroluje dělnictvo v dokách skoro dokonale, takže labouristické odborové organisace (Trade Unions) nic nezmohou, ačkoliv většina dokařů jsou členy Labour Party a ne komunistické strany. Stávky v dokách nejsou ničím jiným, než generální zkouškou pro případnou revoluci, kdyby Anglii zachvátila všeobecná krise nezaměstnanosti. Anglie je totiž jakožto vysoce průmyslová země zcela závislá na odbytu v cizině. Vliv komunistů mezi určitými složkami dělnictva určitě ukazuje úpadek zásadovosti a mravní resistence, které bývaly typickou vlastností Britů. Anglické mravní a náboženské zásoby se blíží vyčerpání, neboť náboženský rozvoj anglické mysli byl už dávno zastaven a Anglie žije dnes jen z mravního kapitálu nashromážděného předky. Je dosud o krok před Francií, ale kdo ví, na jak dlouho? Velmi zarmucující bylo hlasování anglických delegátů v evropské radě proti prohlášení práva hlasovacího ZPRÁVY Z BRITSKÉHO JUGOSLÁVIE V minulých dnech Tito zasadil novou smrtelnou ránu Církvi zákazem vyučování náboženství v Bosně a Hercegovině. Zákaz se týká nejen škol, ále také vyučování katechismu v kostele. Veřejné mínění na západě se dívá na Tita jako na nekomunistu, ačkoliv Tito je dokonce radikálnější v některých otázkách než sama Moskva. „The Catholic Times” upozorňuje, .abychom chápali Titoism pouze jako jiný druh komunismu, a nenechali se oslepit jeho dnešními taktikami, jelikož „komunism od svého počátku ani na chvilku neustoupil od svého cíle: ovládnutí a zničení ci,,iiie»ce. která má své základy v katolické Církvi” . a práva rodičů rozhodovat o výchově dětí za zásadní lidská práva. Angličan viktoriánské doby by byl za tato přirozená lidská práva bojoval na smrt, zatím co delegátům dnešní Anglie se diktatura a totalitní režim nezdá nebezpečným. FRANCIE Franc, komunisté, pružní a úskoční jako vždycky, mění taktiku vzhledem k blížícím se volbám. Upouštěji od radikalismu. Vláda sesadila poslední dobou některé komunistické státní úředníky. Rovněž byly zakázány mezinárodní komunistické organisace jakož i organisace komunisty ovládané. ITÁLIE Italská komunistická strana působí Kominterně a Politbyru mnoho starostí. Zdá se, že nerozumí železné disciplině komunistické jednoty. V Itálii je sice milionová pátá kolona komunistů, ale není ani spolehlivá ani ortodoxní. Po odchodu poslanců Cucchiho a Magnaniho roztržka roste a v různých krajích politikové strany resignují. Italští „Titovci” mají i své časopisy. Italský komunismus se velmi liší od komunismu na západě, poněvadž pohnutky ke vstupu do strany jsou zcela jiné. Italská chudina se dává do řad komunismu ne tak z přesvědčení jako ze zoufalství. V Itálii jsou už 2 miliony nezaměstnaných a jejich počet roste. Životní standard dělnických vrstev v mnohých krajích je ubohý. Poutníci z Anglie byli pohoršeni strašnými bytovými podmínkami. Uprostřed Říma nalezli proletářské rodiny, bydlící v podzemních děrách a v zříceninách lázní císařského Říma. Což kdyby byli navštívili místa jako městečko Matera u Neapole, kde 9.000 lidí, většinou trpících tuberkulosou, bydlí v 852 zemních děrách, a kde obyvatelé (zemědělští dělníci) dostanou práci jen 90 dní v roce! Pro italského zemědělského dělníka je většinou maso dostupné jen několikrát do roka na velké svátky. Bez odproletarisování milionů dělnictva obrana Itálie je nesmyslem a zbrojení plýtváním peněz, poněvadž Itálie by padla za oběť komunismu suchou cestou. KATOLICKÉHO TISKU MAĎARSKO K 2. výročí uvěznění kardinála Mindszentiho uvedl „Hlas Ameriky” několik citátů z řečí kardinálových, které jasně ukazují jeho charakter a přesvědčení: „Život státu může v budoucnosti pokračovat pouze na zásadách demokracie. Demokracie si nyní musí urovnat účty s potupami tyranie” . „Nezúčastnil jsem se žádného spiknutí. Nebudu resigno- vat ze svého úřadu. Neučiním žádného přiznání. Jestliže přesto budete číst, že js^m, se, přiznal nebo že jsem resignoval — a dokonce to uvidíte ztvrzené mým podpisem, — považujte to pouze za následek lidské slabosti. Prohlašuji předem takovéTčiny 'za neplatné” . ' 15 [pageend15]č i n a Postup komunistů vůči Církví se děje dle stejných principů jako v počátečním stadiu v ostatních satelitských státech. Snaha premiéra Chou-En-Laie vytvořit „nezávislou” církev, vypovědět cizí misionáře a získat kněžstvo na svou stranu se setkává s neúspěchem. U.S.A. Ve Washingtonu byla otevřena „Kaple čtyř kaplanů” . Kaple je věnována památce čtyř amerických knězi (jednoho katolického, dvou »protestantských a jednoho židovského), kteří zahynuli při torpedování lodi nedaleko Grónska v minulé válce, když před tím dali své záchranné pasy jiným, na něž se nedostalo. President Truman vřele ocenil jejich hrdinství, když m.j. pravil: „Neobávali se smrti, poněvadž věděli, že slovo Boží je silnější než smrt” . ČLENSTVÍ V ROTARY KLUBU Podrobnosti dekretu Svaté Stolice o členství v rota- rianském hnutí, který vzbudil značný rozruch, jsou uvedeny v „Osservatore Romano” : Členství v Rotary je zakázáno kněžím, ačkoliv i jim je dovoleno zúčastňovat se schůzí přístupných širší veřejnosti za účely spojenými s vykonáváním jejich kněžského úřadu. Věřící mají rozlišovat mezi hnutím, které obsahuje zednářské a protináboženské prvky, jak tomu je v některých zemích, a tolerantním benevolentním stanoviskem, jež projevuje Rotary k náboženství jinde. Záleží na biskupech, na jejich dohodě v tom kterém státě, jaký kde zaujme Církev vztah k rotarianskému hnutí. Oni také mají vybídnout věřící, aby se zdrželi členství v Rotary, uznají-íi to za žádoucí. H U M O R Jak oznamuje Evening Standard z 20.1.1951 uzákonili komunisté v ČSR, že hosté v restauracích se musí poradit s vichním o jídelním lístku, aby si náhodou neobjednali jídlo, které neznají, a pak je nenechali stát nedoje- zeno. Pražský rozhlas to odůvodnil dlouhými národohospodářskými argumenty. Evening Standard přinesl ihned kratičkou scénu líčící ovzduší pražských hospod. SCÉNA V PRAŽSKÉ RESTAURACI Čišník: „Nedojedl jste svůj řízek, pane” . Host: „Neřekl jste mi, že byl potřen česnekem. Po česneku mě pálí dásně” . Číšník: „To jsem Vám řekl. Jenom to všecko pěkně snězte! Znáte přece důsledky!” Host: „Raději Sibiř nežli pálení dásní!” (Číšník odejde. Znovu vstoupí spolu s tajnou policií. Všichni přítomní zuřivě jedí olizujíce si ústa a h o díce své žaludky jako by na tom závisel jejich život Jiná z Evening Standard: „Kdysi se vykládalo o potulném soudruhu-řečníkovi, který stoje na bedýnce od mýdla zaburácel: „Soudruzi! Přijde revoluce a budou jahody se smetanou pro každého!” Poněkud váhavě se ozve hlas z davu: „Ale já nerad jahody se smetanou!” „Soudruhu” , vece přísně řečník, „přijde revoluce a ty prostě budeš muset jahody se smetanou!” Je podivuhodné, pokračuje Evening Standard, jak se slova řečená žertem snadno stanou skutečností. Ale pak smích přechází” . D O B Ř E V A Ř Í — D O B Ř E S L O U Ž Í V A Š A T A V ČS. NÁRODNÍM DOMĚ V LONDÝNĚ, 74, WEST END LANÉ, N.W.6. Underground: West Hampstead. Tel.: MAIda Vale 6252, 2147 Každou sobotu: Tanec při jazzu Ph. Westbury Každou neděli: Tanec při hudbě havajských kitar V SOBOTU 17. BŘEZNA: JOSEFSKÁ POUT V NÁRODNÍM DOMĚ (jako bývala na Karlově náměstí) P Ř I J Ď T E — B U D E D O B R Á Z Á B A V A Imprimatur: ý Edward, Bishop of Nottingham, Chairman of the Hierarchy’s Committee for EVWs Vydává Cyrilometodějská Liga, 39, Fitzjohn’s Avenue, London, N.W .3. — Cena jednotlivého čísla 1 sh. Printed by, M, Caplin & Co. Press Ltd. 15 Dunheved Road North, Thornton Heath. Surrey. T#l. THO 2727. [pageend16]