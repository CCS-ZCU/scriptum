Ročník XXVII. květen - červen 1985 Číslo 3 Loučení se čtenáři Nynější redaktor Zpráv SVU, který převzal 1. ledna 1983 provizorně vedení našeho časopisu, ukončuje svou činnost tímto číslem. Na jeho místo nastupuje členka SVU, paní Libuše Zorinová, knihovnice v Library of Congres, Washington, D.C. Jí přichází do redakce nová mladá krev, a to je správné! A co říci na rozloučenou? Především, ve své práci jsem měl velikou oporu ve sl. Ireně Lettrichové, která fungovala jako můj poradce a zároveň jako redaktorka slovenských informací a jíž tedy patří můj veliký dík. Za příspěvky Zprávám SVU vděčím zejména Dru J. Polachovi, Dru M. Rechcíglovi, Dru B. Bunžovi, Dru J. Pe- cháčkovi, předsedům SVU, gen. tajemníkovi a většině členů předsednictva. Samozřejmě, informace přicházely také od jiných členů a tam je též můj dík na místě. Odborná činnost členstva SVU je neobyčejně rozsáhlá a náš časopis při nejlepší vůli nemůže zachytit víc, než její malý zlomek. Přesto Zprávy SVU jsou a budou důležitým historickým dokumentem vědecké a umělecké činnosti a jejich působení a vlivu na veřejnost svobodného světa. Členové se chovali a chovají ke Zprávám SVU různě. Někteří — a to je bohužel menšina —je čtou důkladně, upozorňují na omyly, zasílají opravy a kritiky. Většina je aspoň rychle přeletí. Jsou však také takoví, že je čtou zřídka a nepozorně a způsobí pak všemožné problémy nám i sobě. Nejveselejším omylem byl pozdravný telegram zaslaný sjezdu, který došel předsednictvu o rok dřív! Zprávy SVU spojují naše členstvo po celém světě s předsednictvem, informují o činnosti jednotlivců i místních skupin a o událostech v naší organizaci. Jsou jedním z nejlepších nástrojů SVU, působí dovnitř i vně na nečleny. A tu je vhodné připomenout, že myšlenka založit SVU byla šťastná. Bylo to něco, co by i T.G.M. v naší situaci nepochybně doporučoval a dělal. V SVU mají Češi a Slováci v zahraničí důstojného reprezentanta své kultury, který zůstává věrný svému lidu a praktikuje “nepolitickou politiku” v propagaci čs. kultury a zdůrazňování touhy po nároku Čechů a Slováků na svobodu a sa1 ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES, INC. ISSN 0036-2050SVU [pageend1]mostatnost. A navíc, je organizací živou, stále rostoucí a bez vnitřních a finančních problémů. V tomto světle i důležitost Zpráv SVU vyniká ještě více. Nové redakci přeji mnoho úspěchů v jejím nesnadném úkolu, členům SVU děkuji touto cestou za četné gratulace k mé pětasedmdesátce a přeji všem hodně pohody a zdraví do dalších let. Srdečně Váš Jaroslav Němec Zprávy z předsednictva SVU Schůze předsednictva SVU se konala dne 9. března 1985 v zasedacích místnostech BBLA na Manhattanu, New York. Po splnění předepsaných formalit bylo na návrh členské komise přijato 21 členů. V této souvislosti oznámil předseda, že v dohodě s generálním tajemníkem autorizovali zvýšení počtu výtisků příštího čísla Proměn o 200kusů. Toto číslo totiž obsahuje články o Jaroslavu Seiferovi a bude používáno k propagaci časopisu. Pro výroční konferenci SVU v Thunu byla švýcarské skupině schválena záloha $ 1,000. K podpoře činnosti místní skupiny SVU v Torontu byla uvolněna částka $750. Předsednictvo se dále rozhodlo sestavit komise, které by studovaly specifické problémy a doporučily mu řešení. Utvořeny byly: 1 / Komise pro stabilizaci příspěvků, již vede Ing. Staša a která má připravit návrh na příspěvkovou politiku; 2/ Sjezdová komise, která má zkoumat různé otázky týkající se organizace sjezdů (vhodná data, financování, atd.), jíž předsedá Dr. Těšína; 3/ Komise pro organizování Výzkumného ústavu SVU, kterou vede Dr. Novacký 4/ Komise pro jazykové problémy. Předsedkyně Dr. V. Bořkovcová; 5/ Komise pro komputerizaci vedená Ing. Stasou a Ing. Kučerou; 6/ Komise pro publikační iniciativy. Předseda Dr. Josef Škvorecký, členové Dr.L. Pospíšil a Dr. Ješina; 7/ Komise pro spolupráci s jinými organizacemi, jíž předsedá prof. Igor Nábělek; 8 / Komise pro doporučování zvláštních uznání vedená Ing. Kučerou a Dr. Rechcíglem. Zprávy SVU rediguje LibušeZoriairvá. Adresa re^risce: P.O. Bax27< Brandywine, Md. Míli Zprávy SVU (SVU News) - Date af afcae : May - Jw MBS. Issued bimonthly. VoL 26, No. 3. Paddaher. Carefeadovrik Sarirty aí Arts and Sciences, lne. Office of publication: Mrs. R. Baeza, 75-70 IWth Street, Ffrrrianjr. N.Y. 11366 Tel: (212) 476-0070. Arnual sahrenftina price: Members S2.0R; new- members $6.00. Second class postage paid at Flaring, N.Y. Postmaster: Send address changes to ZPRÁVY SVU, Mrs. B. Bmza, 75-70 IMth Street, Flushing, N.Y. 11366. 2 v u Zprávy SW rediguje Libuše Zorinová. Adresa redakce: P.O.Box 274, Brandywine, Md. 20613. Zprávy SVU (SVU News) - Date of issuee: May - June 1985. Issued bimonthly. Vol 26, No. 3. Publisher: Czechslovak Society of Arts and Sciences, Inc. Office of publication: Mrs. B. Bunza, 75-70 199th Street, Flushing, N.Y. 11366. Tel: (212) 479-0870. Annual subscriptioion price: Memberes $2.00; non- members $6.00. Second class postage paid at Flushing, N.Y. Postmaster: Send address changes to ZPRÁVY SW, Mrs. R. Bunza 75-70 199th Street, Flushing, N.Y. 11344. [pageend2]Pokladník oznámil, že rozšírení Proměn o 16 stran je kryto zvýšením předplatného. Nadace na publikační činnost dosáhla $49,529. Prof. Nábělek referoval o své činnosti a znova zdůraznil nutnost spolupráce SVU s jinými organizacemi. Doporučil, aby každá předsednická schůze měla specifické téma k diskuzi. Dr. Bořkovcová informovala o své práci jak získat mladé členstvo. Dr. Ješina vysvětlil nynější situaci v místních skupinách a referoval o své korespondenci s nimi. Dr. Novacký uvažoval o úkolech Výzkumného ústavu SVU a doporučoval zřízení stupendií pro studenty z Československa, jakmile to finanční situace SVU dovolí. Akad. malíř Purgina plánuje založení umělecké sekce. Dr. Kabeš referoval o své cestě do Evropy a svých schůzkách s funkcionáři SVU v Anglii a ve Švýcarsku a o přípravách konference v Thunu, kde budou přednášky české, slovenské a německé. XIII. světový sjezd SVU, jak již bylo ve Zprávách oznámeno, bude v Bostonu, asi v září 1986. Místní organizování má na starosti Dr. Ladislav Dolan- ský, North-Eastern University, Boston, Ma. Příští schůze předsednictva bude 1. července 1985 ve Washingtonu, D.C. Rezoluce předsednictva Československé Společnosti pro vědy a umění k čtyřicátému výročí konCe druhé světové války v Evropě, 8. května 1945. Před čtyřiceti lety skončila evropská fáze druhé světové války. Nelze zapomenout na utrpení nesčetných lidí z mnoha zemí, jejichž osudem bylo stát se účastníky tohoto světového konfliktu. Se smutkem, obdivem a vděčností si připomínáme nejvyšší oběti miliónů mužů a žen, včetně Čechů a Slováků, kteří padli nebo zahynuli ve snaze obnovit svobodu jednotlivce a nezávislost národů. Ač je dnes nutno se zastavit, zamyslet, a zavzpomínat, právě v této chvíli je neméně důležité, abychom hojili dosud otevřené rány minulosti a abychom — a to snad především — se zabývali budoucností. Toto čtyřicáté výročí nejničivější války, jakou kdy Evropa poznala, musí v nás všech zocelit rozhodnutí k usilovné snaze budovat zítřek, který celému lidstvu umožní život požehnaný svobodou, úctou k důstojnosti člověka a trvalým mírem. PŘEDSEDNICTVO č e s k o s l o v e n s k é s po l e č n o s t i PRO VĚDY A UMĚNÍ — celosvětového sdružení, založeného ve Spojených státech amerických v roce 1960 a sjednocujícího mezi svými členy literáty, umělce, badatele a vědce, kteří pracují a tvoři bez obav z cenzury a kontroly myšlení — 3 [pageend3]při této významné příležitosti jménem svého členstva ROZHODLO ZNOVU VYJÁDŘIT trvalou oddanost naší Společnosti zásadám svobody, vědeckého výzkumu, učení, jakož i literární a umělecké tvorby; ZNOVU POTVRDIT naši pevnou víru, že každý člověk má všude právo svobodně cestovat, ať již ve vlastní zemi či mimo její hranice, vyjadřovat své mínění, vyměňovat názory s osobami své vlastní volby, vyznávat náboženské přesvědčení, zakládat zájmové skupiny, zveřejňovat své myšlenky i kritiky či výsledky vědeckého bádání; a, pamětlivo toho, že nevědomost vede k předsudkům, nedůvěře, a často i k nenávisti, ZNOVU ZDŮRAZNIT důležitost práva každého člověka na rovnou příležitost ke školení na všech úrovních, ke vzdělání, které není znehodnoceno vnucenými doktrínami, dogmatickou jednostranností nebo diskriminací jakéhokoliv druhu. Jménem předsednictva SVU Jiří Nehněvajsa Miloš K. Kučera předseda generální tajemník Nový prvek v tradici sjezdů SVU — pocta činnosti evropských skupin Poprvé od založení Společnosti pro vědy a umění v roce 1960 se bude její tradiční sjezd konat letošního roku v Evropě. Byl svolán na dny 16. -18. srpna do hotelu Freinhof ve švýcarském městě Thunu. Světové sjezdy SVU se konají vždy každý druhý rok. V mezidobí jsou pořádány tzv. “Mezisjezdy”. V obou případech jsou doprovázeny obsažným vědeckým a uměleckým pořadem. Dosavadních 25 sjezdů SVU bylo svoláno do měst na americkém kontinentě, a to 19 ve Spojených státech (Washington, New York, Los Angeles, Chicago, Cleveland, Pittsburgh a Boston) a 6 v Kanadě (Toronto, Montreal, Ottawa) Předsednictvo SVU se rozhodlo ocenit letos vynikající činnost evropských místních skupin a zejména mimořádné zásluhy skupiny švýcarské, a projevit tak současné uznání vzrůstajícímu zájmu a obětavé práci všeho evropského členstva. Ústřední téma letošního sjezdu je “Ohrožené dědictví Střední Evropy”. Jednání bude rozděleno na čtyři pracovní úseky: 4 [pageend4]1. 40 let po Jaltě (16. srpna večer) 2. Struktury Střední Evropy v pohybu (17. srpna dopoledne) 3. Zápas o kulturní a etickou identitu Stř. Evropy (17. srpna odpol.) 4. Středoevropské souvislosti a perspektivy (18. srpna dopoledne) Schůze předsednictva a výboru SVU jsou plánovány na pátek 16. srpna večer. V sobotu se bude konat obvyklá večerní zábava (tentokrát na lodi) a valné shromáždění SVU se sejde v neděli 18. srpna odpoledne. V malebném prostředí švýcarských hor a jezer je letošní Mezisjezd organizován švýcarskou místní skupinou pod předsednictvím dr. Karla Elrubého, Theirsteinerrain 90, 4059 Basel, Švýcarsko. Sekretariát skupiny přijímá předběžné přihlášky na adrese: Olga Komersová Obermattstrasse 10 3018 Bern Switzerland Připomínáme, že vědecký a umělecký pořad sjezdů SVU není vyhražen jenom členům Společnosti. Vítáme účast všech zájemců o thunské zasedání. Členové i ostatní účastníci zaplatí základní zápisné ve výši asi 30 švýcarských franků ($12 dnešního kurzu). Závěrečného společenského večera se mohou rovněž zúčastnit jak členové, tak hosté; vstup bude účtován zvlášť. Přírodní krásy pohostinného Švýcarska, příznivý výměnný kurz a možnost spojit účast na sjezdu s delší evropskou dovolenou jsou dalším povzbuzením k zájezdu, jehož nikdo nebude litovat. Téma sjezdu připomene všem návštěvníkům 40. výročí konce druhé světové války, vývoj středoevropského prostoru v posledních desetiletích a zodpovědnost nás všech za zachování dědictví jeho tisícileté kultury. V této souvislosti je potěšitelné, že kromě českých a slovenských odborníků se zúčastní sjezdových prací také kolegové z Polska, Maďarska á pravděpodobně i řečníci z jiných zemí. V.K. Dopis Jaroslava Seiferta Vážený pan Miloš Kučera 245 East 63rd Street New York, NY 10021 Vážení přátelé, děkuji Vám započtu, jíž se mi od Vaší společnosti dostalo udělením čestného členství. Přijímám je rád, i když si uvědomuji s jistou lítostí, ze se nebudu moci na Vaší činnosti nijak podílet. 5 [pageend5]Přeji Vám nicméně jako všem, kdo se snaží vykonat něco pro československou kulturu a ve propspěch Československa vůbec, hodně zdaru a jsem s přátelskými pozdravy. Váš Jaroslav Seifert (v. r. - pozn.) V Praze dne 18. března 1985 Seznam darů na publikační nadaci od 1.1.1984 do 31.12.1984 Dárcové přispěvší darem do $10.00 (celkem 67) — (viz seznam jmen “A”) — celkový obnos $328.48 dárcové přispěvší obnosem od $10.00 do $500.00 (celkem 49) — viz seznam jmen a obnosů “B”—celkoý obnos $1271.70 dárcové přispěvší obnosem $500.00 a více (celkem 5) —viz seznam jmen a obnosů “C” — celkový obnos $ 4,244.00 úhrnem (121 dárců) $5,844.18 Základna publikační nadace se tedy zvýšila o těchto $5,844.18 a ke dni l.led- na 1985 obnáší $49,529.19. Úrokový výnos publikační nadace za rok 1984 byl $4,150.88 a byl použit na hrazení výloh s publikací Kosmasů a tiskovin XII.sjezdu v Torontu a mezi- sjezdové konference v Cambridgi. Seznam “A” S. Bárta J. a B. Bartoš V. Borovanský R.B. Bradbrook P. a H. Bren A. Češka G. Chapin J.G. Corn J. Dadok V. Fencl Z. Fischman E. Fojtík P. Forman P. Fořt J. Gabríny M. Grygar J. Hart V. Herčík L. Holub I. Holý K. Jardný-Pokorný L. Janata S. Jančík J. Jásek M. Jiránek Z. Kalenský J. Kallab Z. Kašpárek 6 [pageend6]7 J.G. Kayser V. Klouda J. Kolowrat V. Krajina G. Křížek P. Kuthan M. Kvetko R. Liba K. Lípa J. Mička R. Miškurec J. Mráček J. Novák M. Novák J. Novotná-Daubek J. Opplt S. Pautler J. Pavelčík J. Polach J. G. Polach G. Pospishil K. Řehořek H. Remováček F. Šalanský-Kent M. Šenk J. a Z. Škvorecký C. Slavík F. Stalik J. Stejskal M. Šumichrást F.A. Toufar J. Tuzar J. a G. Tuzar J.J. Vondráček I. Winter S. Winters J. Wurm A. Zeman F. Zvolánek celkem Seznam “B” T. Braun 10.00 D. Brucháč 15.00 O. Brychta 24.00 A. Castle 10.00 J. Charvát 14.00 F. Dajčar 10.00 H. Debnárik 10.00 L.J. Doubek 14.00 E. Falk 10.00 T.G. Gibián 58.00 L. Gleiman 10.00 M. Goetz-Stankiewicz 10.00 G. Gregor 10.00 M. Halla 30.00 H. Harna 25.00 J.W. Hauzenblas 24.00 O.R. Havelka 14.00 M. Heller 14.00 F. Hradil 10.00 M. Hudlický 43.00 . S. Jakobson 30.00 J. Janata 10.00 M. Knorr 24.00 M. Koeppl 18.00 W. Koerner 10.00 J. Krč 14.00 I. Lettrich 10.00 F. Machlica 20.00 I. Mládek 100.00 I. Moravčík 11.85 J. Nehněvajsa 48.00 I. Němec 102.85 J. Pazderka 20.00 Z. Pryor 20.00 H. Ridgeway 13.00 C. Rozehnal 14.00 SVU - Schenectady 250.00 S. Segert 10.00 Z. Sladký 15.00 C. Staller 10.00 T. Stalmacii 20.00 K. a A. Stolařík 20.00 328.48 [pageend7]Seznam “C” J. Filípek 1,000.00 J. Hlubůček (odkaz z pozůstalosti) 744.00 Š. Papánek 1,000.00 L. Pospíšil 500.00 SVU - Washington 1,000.00 celkem 4,244.00 Josef Staša pokladník SVU Z činnosti místních a oblastních skupin Místní skupina SVU, Vídeň Přednášková řada prom. psychologa Jiřího Němce na téma “Jaké otázky si klade dnešní fenomenologie — filozofický směr rozvíjený Janem Patočkou”, jejíž počátek byl oznámen ve Zprávách č.6 (listopad- -prosinec 1984), proběhla s úspěchem; poslední přednáška, po které následovala obšírná diskuse, byla 11. prosince 1984. K novému roku byla vydána novoročenka se Seifertovou básní “Píseň” ze sbírky Poštovní holub (1929) - v češtině, angličtině a němčině. Reprodukce kresby J. Šímy (z r. 1926) a grafická úprava malíře a grafika Zbyňka Benýška dala novoročence patřičný vzhled. Benýšek měl na uskutečnění tohoto “projektu” velkou zásluhu, neboť zvládl úpravu i sazbu v rekordně krátké době (Zbyněk Benýšek je redaktorem “Malé revue pro umění a kritiku/Peter noster/” — školením je grafik a malíř). Německý překlad V. Běhalové byl korigován pí. Dr. Christine Hansen Löwe, asistentkou v oboru slavistiky vídeňské univerzity, specialistkou na Seiferta (kterého též překládá); anglický překlad byl z části převzat z úvodu Cecila Parrotta ke knize Seifertových básní v angličtině The Plague Column (Terra Nova Editions/London-Boston, 1979) a korigován znalcem anglického jazyka, literátem Evženem Brikciem. V lednu nás navštívil literární historik dr. Antonín Kratochvíl z Mnichova. 22. ledna mluvil v němčině o díle Jaroslava Seiferta na večeru, který jsme uspořádali v Internacionálním kulturním středisku v Annagasse, Vídeň 1. — Pořad nazvaný “Hommage á Jaroslav Seifert — Nobelpreisträger für Literatur 1984” zahájil známý pianista Mirek Bonhard hrou z Janáčkových V mlhách, básně Seiferta přednesla v češtině Jana Bonhardová, v němčině herci Jaromír Bořek a Renáta Olarová. Pan prof. dr. František Schwarzenberg ukončil večer působivými vzpomínkami na Prahu. Zpráva o našem pořadu, včetně krátkého interview s dr. Kratochvílem, byla vysílána v kultur8 L. Svobodová 20.00 V. Tichý 24.00 I. Viest 14.00 H. Wachtl 24.00 R. Weltsch 14.00 T. Winner 10.00 V. Zachariáš 10.00 celkem 1,271.70 [pageend8]ním pořadu rakouského rozhlasu, který na večer vyslal svého redaktora. 23. ledna měl dr. Antonín Kratochvíl v katolickém klubu v Seizergas- se přednášku o barokní české poezii - s ukázkami básní, které přednesl mladý herec a režisér Julek Neuman. Pisatelka to zprávy by na tomto místě ještě jednou ráda poděkovala dr. Kratochvílovi, který na vlastní náklad přijel a pobýval ve Vídni, aby obohatil náš program. Přítomnost profesora bostonské univerzity dr. Erazima Koháka ve Vídni umožnila uspořádání večera s tímto známým filozofem. Pořad nazvaný “K čemu filozofie? (Filozofie - světový názor - osobní orientace)” byl uveden přednáškou Erazima Koháka, za kterou následoval koreferát prom, psychologa Jiřího Němce, podiová diskuse a diskuse s plénem. Tento podnětný večer jsme konali 19. března v Internacionálním studentském klubu v Schottengasse 1, Vídeň 1 (blízko univerzity). V. Běhalová ☆ ☆ ☆ Místní skupina SVU, New York V neděli 24. února byl promítán film o zrodu Československé republiky zachycující boje na západní frontě na konci první světové války, zhroucení rakousko-uherské monarchie, 28. říjen v Praze a příjezd prezidenta Osvoboditele T.G. Masaryka do Prahy. Film byl doprovázen hudbou a výkladem. Byly též promítnuty filmy z X. sokolského sletu v roce 1938 a z posledního XI. sokolského sletu v r. 1948. Úvodní přednášku o založení Československé republiky, o příčinách, proč muselo dojít k rozpadu rakousko-uherské monarchie, o úspěších, ale také o potížích, které tento mladý stát provázely, měl Dr. Bohumír Bunža. V neděli 28. dubna se konala v Národní budově na Manhattanu oslava 30ti let krajanského divadla Jana Snížka v New Yorku. Oslavu pořádaly krajanské organizace, mezi nimi též místní skupina SVU. Na programu byly velmi dobře volené a provedené recitace, písně a ukázky z divadelních her Jana Snížka v režii Ladislava Nováka, předsedy české školy na Manhattanu. Milé a velmi oceněné bylo vystoupení dramatické umělkyně Boženy Helclové - Snížkové, vdovy po Janu Snížkovi. Starosta města New Yorku, Edward Koch, jí poslal zvláštní děkovný dopis a členové krajanského divadla jí předali umělecky provedený diplom za její zásluhy o krajanské divadlo. Mezi četnými účastníky se zvláštní pozornosti těšila pí. Jarmila Novotná, býv. členka Metropolitní opery v New Yorku. Za SVU pozdravil pí. Helclo- vou-Snížkovou a členy krajanského divadla Dr. Jaroslav Pecháček, předseda místní skupiny. Jarní přednáškový program ukončila odbočka v neděli 31. března přednáškou “Masaryk ve světle nových, dosud nepoznaných .dokumentů”. Přednášejícím byl Dr. Jaroslav Pecháček, autor knihy Masaryk, Beleš, Hrad. Jejím poutavým obsahem byl Masaryk spíše jako osobnost než výčet jeho životního díla. Dr. Pecháček vylíčil krátce jeho působení v rakouském období, jeho osvobozovací úsilí 9 [pageend9]za války a pak jej představil jako živelného účastníka celonárodní politické scény, v době “jeho ” republiky. Byl to dokumentární, výstižný výklad, jak prezident zasahoval osobně a z vlivného souručenství Hradu do politického dění s úderností, která daleko vybočovala z jeho ústavních oprávnění. Byl to pohled do Masarykova pracovního stolu, hodnotící přehled zásluh představitele státu. Přednášející citoval řadu dopisů, které Masaryk osobně psal Benešovi; spíše než dopisy to jsou pokyny a naléhavé rady, jak postupovat. A nejen Benešovi, který byl člověkem jeho velké důvěry, ale také dopisy, které prezident adresoval svým odpůrcům a kritikům, i těm, kdož byli jeho respektovanými spolupracovníky. Právě tato soukromá korespondence, veřejnosti neznámá, osvětluje přímou a bojovnou účast prezidenta v osobních, politických i jiných záležitostech demokratického státu. Dr. Pecháček svou přednáškou doplnil představu prvního prezidenta, jak je ve svém charakteru zobrazena v jeho knize, která je právě založena na těchto vzácných písemných dokladech. Také živá debata po přednášce dosvědčila, jak tradiční představování Masaryka jako vážené a uctívané hlavy státu stojící nad ruchem denního politického dění, se s odstupem času - a po uklidnění prožitého stranictví - doplňuje do realistického profilu strážce jeho vlastních politických představ. V.V. Dostál ☆ ☆ ☆ Místní skupina SVU, Edmonton 6. listopadu 1984 uspořádala skupina na University of Alberta (Henry Marshall Tory Bldg.) přednášku geologa prof. Dra Jiřího Krupičky na téma: “Čeština — součást evropského jazykového společenství”. Za měsíc poté se na téže univerzitě konalo společenské setkání “Wine, Cheese, etc. Party” pro členy a přátele SVU. 13. února 1985 přednášel Petr Schubert o “Současné české literatuře”, 27. března Dr. Edward Moźejko, profesor srovnávací literatury a slovanských a východoevropských studií na University of Alberta mluvil na téma “The Poetry of Jaroslav Seifert” a 24. dubna 1985 se konala beseda se spisovatelem Vladimírem Škutinou. Všechny podniky skupiny v Edmon- tonu se konaly na univerzitě. Ivo Moravčík ☆ ☆ ☆ Místní skupina SVU, Londýn Methodějovské výročí dalo letos podnět k mnoha kulturním událostem a tak také posloužilo v programu SVU. Otec J. Pazderka pro svoji přednášku “Cyril a Methoděj - 1100 let tradice a dnešek”, sestudoval množství materiálu a zejména díla prof. Dr. J. Vašíci a Františka Dvor- níka a podařilo se mu ukázat, jak důležité bylo tehdejší naše zakartogra- fování do historické kulturní mapy Evropy. Všiml si na dokumentech ale také, jak už tak dávno a v samých kořenech našich dějin, se proti naší zemi děly intriky a doslova podvody nej- bližších západních sousedů. Věznění Methoděje v Ellwangenu a Wichin- 10 [pageend10]govy podvrhy patřily k nim. Ukázal ale také, jak dovední a v dnešním slova smyslu geniální byli solunští bratři nejen v učení písma, ale i v církevní a politické diplomacii. Vyučování radostné zvěsti v národním jazyce hájili tím, že přece Bohu jsou známy všechny jazyky a naopak ty, kteří zastávali názor, že Evangelium se má hlásat jen hebrejsky, latinsky či řecky, označovali za žáky Pilátovy... on přece v těchto řečech dal přibít na kříž “INRI”! Otec Pazderka nám také připomněl, jaký význam měla epochálně navržená abeceda, která tolik uspíšila kulturní běh ve středu Evropy. V dubnové schůzce se místní skupina SVU pokusila o odvážný panel na téma: “Problémy naší doby”. Osnovu pro ni připravil Dr. J. Krejčí. Zaměřil se hlavně na probém, jakým směrem chceme skutečně jít v budoucnosti. Co jsme se naučili na Západě ve svobodných demokraciích a jakou cestou si myslíme, že půjde další vývoj. Hovořilo se o školství a jeho demokratickém pojetí v Anglii a srovnávalo se to s naším starým modelem jednotných osnov, které v našich zemích měly posloužit Josefu II. k snadnějšímu byrokratickému ovládání poddaných velikého císařství. Hovořilo se také o pojmu svobody, kterou prakticky všichni vyznáváme jako základní podmínku rozumného rozvoje lidské společnosti a ujasňovali jsme si, že se svobodou na všech fakultách musí jít zároveň ale také sebekázeň, dobrovolná discip lína a svědomitost na všech úrovních. Ač rozdílnost dílčích názorů byla někdy značná, diskutovalo se velmi věcně a kultivovaně, na čemž měli podíl všichni zúčastnění. Zdá se, že za léta působení anglického pojetí mezilidských vztahů a společenského chování, jsme se přeci jen dostali o krůček dále a jednou možná, dokáže- me-li to přenést domů, bude československý parlament dáván za vzor gentlemanského vystupování. ITIS * * * Miestná skupina SVU, Mnichov Od januára sa nám podarilo rozšíriť okruh záujemcov a uskutočnili sme následujúce programy: o mladých umelcoch jazzovej a pop hudby v Československu, o dnešnom využívaní genetických poznatkov opáta Mendele (Dr. Konvička), o českom divadle (Martin Štěpánek) a ďalej spomienky herca Eduarda Lirkersa s premietaním častí filmu Krakatit, v ktorom účinkoval. Oznamujeme súčasně, že sa zaoberáme usporiadaním sympózia na jar budúceho roku pri príležitosti 130. výročia úmrtia K.H. Borovského. Bolo by v Mníchove a budeme vďační, ak nám činitelia SVU dajú typy odborníkov “havlíčkológov”, ktorí by na ňom mohli event, predniesť svoje referáty. I. Cikl * * * Místní skupina SVU, Cleveland V neděli dne 26. dubna 1985 uspořádala místní skupina SVU spolu s Krajanským Výborem v Clevelandu odpoledne s milým a vzásným hostem ze Švýcar - spisovatelem, novinářem a reportérem Vladimírem Škutinou. 11 [pageend11]Hlavním bodem Škutinova vyprávění byly jeho vzpomínky na Národní divadlo v Praze v létech před válkou i po válce - na všechny ty slavné hvězdy i méně známé herce a zpěváky. Škutina skutečně dovede nás nejen rozesmát a upřímně pobavit, ale též vyvolat dojemné vzpomínky na slavné dny naší národní minulosti. V další části programu nám vtipně vylíčil zkušenosti a příhody ze svých cest, zejména v Jižní Africe, kde se přesvědčil na vlastní oči, že útisk barevných v Jihoafrické Unii není zdaleka tak hrozný, jak se ho naši zfanatizovaní demonstranti snaží vylíčit. Vladimír Škutina svým vtipem a humorem dovede způsobit komunistickému režimu a marxistickému hospodářství větší škody, nežli mnoho filozofů a politiků svými vědeckými úvahami. Jak se říká lidově - dovede uhodit hřebík na hlavičku. Po programu účastníci měli možnost dávat otázky a vyslovit své názory na různé problémy; mezi jiným se debatovalo o dnešní situaci a potížích některých československých uprchlíků ve Švýcarsku. Škutina odpověděl na dotazy, vyjádřil své stanovisko a vysvětlil postoj a některé problémy švýcarské vlády. Všichni, kdo se zúčastnili nedělního programu, odešlí uspokojeni a jen jsme litovali, že hodně našich mladších a novějších Cechů a Slováků z Clevelandu a okolí nebylo přítomno - opravdu o hodně přišli! Jsme vděčni Vladimíru Škutinovi za jeho návštěvu a besedu a doufáme, že i on si odnesl hezké vzpomínky nejen na Cleveland, ale i na naši celou Ameriku. R.P. Z činnosti členů Josef Škvorecký obdržel z rukou guvernérky J. Sauvé hlavní cenu Governor General Award za rok 1984 za román Ingineer of Human Souls. Poprvé v kanadské literární historii byla takováto cena udělena autorovi, jehož dílo nebylo původně napsáno ani v angličtině, ani ve francouzštině. * * * Prof. Dr. Leopold Pospíšil, předseda SVU v letech 1980 - 1984 a nyní nejmladší člen Předsednického kolegia SVU, by! dne 22. dubna 1985 spolu s jinými vědci slavnostně prohlášen členem National Academy of Sciences ve Washingtonu, D.C. a podepsal se do knihy založené Abrahámem Lincolnem. Slavnostnímu obřadu přihlíželo téměř tisíc osob. V r. 1984 vyšel v Review of Anthropology (XI: 20-28) Pospíšilův článek “Myths of Political Anthropology”, v němž kritizoval koncepci a nevě- deckost některých moderních sociálních věd a hlavně politické anthropologic. V tisku je Pospíšilův článek “Law”, který se objeví ve Quaderni fiorentini (72 stránky) a další článek “Empirical Critique of Marxist Theories of Law and Social Control” (61 stránka) bude uveřejněn ve sborníku Windsor Yearbook of Access to Justice, 1985. * * * Antonín Tučapský byl v Československu znám především jako dirigent slavného Pěveckého Sdružení Moravských Učitelů; méně se vědělo o jeho skladatelské práci. Od roku 1975 žije Dr. A. Tučapský v Anglii, 12 [pageend12]kde působí jako profesor na známé hudební akademii Trinity College of Music v Londýně a věnuje se převážně kompozici. Zprávy SVU přinesly několikrát kratší informace o jeho skladbách a kulturní činnosti ve Velké Británii. Také mimo Anglii se jeho jméno občas objevuje na programech koncertů a hudebních festivalů; nedávno např. v USA - v Manhattanu, Kansas. 10. dubna 1985 provedl “The Kansas Bach Choir” s velikým úspěchem závažnou kantátu A. Tučapského The Sacrifice (The Crucifixion). Dílo zhudebňuje rozsáhlou báseň anglického básníka George Herberta - současníka Komenského. Jeden účastník koncertu výstižně poznamenal: “Text je sice anglický, ale hudba je výrazně česká!” The Kansas Bach Choir dirigoval Rod Walker, baryto- nové sólo zpíval Steve Rushing, náročný varhanní part hrála Janet Aschutz. Program koncertu byl doplněn výběrem z cyklu latinských motet A. Tučapského. Cyklus má český podtitul: “Památce mých rodičů”. Obě díla The Sacrifice a Five Lenten Motets byla vydána tiskem v nakladatelství E.C. Kerby v Kanadě. * * * Mistr Rafael Kubelík, dirigent a skladatel světového jména, již v počátcích SVU jeden z našich místopředsedů a nyní náš čestný člen, dirigoval 14. března 1985 Chicagský symfonický orchestr. Na tomto koncertu měla světovou premiéru jeho vlastní skladba A Symphonic Peri- peria for Organ and Qrchestra (1984), již hudební kritikové hodnotili neobyčejně vysoko. Při této příležitosti Kubelík oznámil, že hodlá na čas zanechat dirigování, jednak aby se zotavil z pracovního přetížení a jednak aby mohl věnovat více času skladatelské práci. Víme, že nám Kubelík určitě přinese nejen mnoho radosti svými novými skladbami, ale i svou taktovkou. * * * Další čestný člen SVU, dirigent a hudební skladatel Dr. Karel Husa, byl slavnostním řečníkem na ukončení studijního roku 24. května 1985 v Cleveland Institute of Music a sám tam obdržel čestný doktorát v hudbě. * * * Během své vědecké dovolené v akademickém roce 1984-1985, Ivan Sviták uveřejnil v češtině tři své dříve napsané knihy: Nevědecká antropologie (Dialectiva modo bohemico demonstrate, soukromý tisk, Chico 1984) je soubor esejů ze šedesátých let, konfiskovaný po okupaci z připraveného vydání v Cs. spisovateli. Dialektika pravdy (Triáda abnorma- lizace, Köln, Index, 1984) jsou komentáře k východoevropskému re- formismu sedmdesátých let, přeložené z anglických přednášek, a Velký skluz (Mnichov, Národní politika, 1984) je rozbor české zahraniční politiky v kritické dekádě našich dějin, kdy jsme prohráli své vlastní demokratické instituce. Kniha byla napsá- na anglicky v roce 1980-81 a překládá se do němčiny. V tisku je další česká kniha Kámen mudrců (Dialectica modo californico demonstrata), soubor stručných esejů s filozofickým obsahem, jež byly napsány anglicky v sedmdesátých letech. Nejnovější Svi- 13 [pageend13]tákova kniha v angličtině je John Dee in Bohemia, 1584 - 1589, líčení neznámých osudů alžbětinského mága v rudolfínské Praze, založené na neu- veřejněných archívních dokumentech z Prahy a Třeboně, Oxfordu a Londýna, Kasselu a Vídně. Rada Svitákových komentářů k Jaltě a české politice byla otištěna v Amerických listech, v Právu lidu a staré eseje o prvních českých automobilech jsou otiskovány na pokačování Národní politikou v Mnichově. Profesor. Sviták přednesl své názory třem českým kongresům - v Torontě, Paříži a v Thunu a přijal pozvání psát během prázdnin 1985 knihu pro Deutsche Museum v Mnichově. * * * “Research Center for Religion and Human Rights in Closed Societies” v New Yorku, jehož ředitelem je Rev. Blahoslav S. Hrubý, vydává měsíčně bulettin RCDA (Religion in Communist Dominated Areas), který je redigován rovněž Rev. Hrubým. Tato agilní organizace připravila ve dnech 15. -17. května 1985 na Marymount College v Arlingtonu, Va. “Konferenci o porušování náboženské svobody a lidských práv ve Střední Evropě kontrolované Sověty (Československo, Východní Německo, Maďarsko a Polsko)”. Mezi četnými přednášejícími byl z našich členů msgr. Dr. Ludvík Němec a samozřejmě organizátor Re. Blahoslav Hrubý. * * * Dr. Zdeněk Salzmann, profesor antropologie na Massachusettské univerzitě v Amherstu, pokračoval během posledních dvou let ve svých slavistických a amerikanistických studiích. Z jeho prací o českém jazyce vyšla nedávno dlouhá stať “Some observations on the Czech spoken by the villagers of Ravensca in the southern Romania Banat” v Melbourne Slavonic Studies (Austrálie) (18:65-118 /1984/). Z amerikanistic- ké činnosti prof. Salzmanna zasluhuje zmínky Dictionary of contemporary Arapaho usage, vydaný v roce 1983. prof. Salzmann je poradcem indiánského kmenu na Reservaci Wind River ve Wyomingu, kam často létá, aby Severním Arapahům pomohl v jejich snahách zachovat si jazyk a kulturu. Za jeho zásluhy mu bylo v březnu tohoto roku při slavnostním obřadu uděleno arapažské jméno, které v překladu znamená Arapažský Náčelník. * * * Nová redaktorka Zpráv SVU, paní Libuše Zorinvá, knihovnice v Library of Congress, Washington, D.C., Pochází z Vítkova u Opavy. V letech 1953 - 1957 navštěvovala průmyslovou školu stavební v Opavě a od r. 1961 studovala po pět let na filozofické fakultě University Karlovy v Praze ruštinu a češtinu. Československo opustila po sovětské okupaci a v lednu 1969 přijela do USA a usadila se v New Yorku. Tam na Queens College studovala na knihovnické škole a obdržela v r. 1977 knihovnický diplom (MLS). Publikovat začala v roce 1953 a dodnes uveřejnila přes 100 článků v českých či ruských časopisech. V USA přispívá do českého krajanského tisku. 14 [pageend14]V r. 1980 publikovala knihu Soviet Prisons and Concentration Camps. Annotated bibliography, 1917-1980. Nyní připravuje abstrakta z českých a slovenských exilových časopisů pro Abstracts of Soviet and East- european Periodical Literature. Adresa nové redaktorky: Mrs. Libuše Zorinová P.O. Box 274 Brandywine, Md. 20613 Samozřejmě bude vděčna za informace pro náš časopis! * * * Redaktor Pavel Pecháček, nově jmenovaný ředitel československého vysílání Hlasu Ameriky ve Washingtonu, D.C., pochází z Prahy, kde se narodil 2. července 1940. V Československu absolvoval 10 semestrů na Akademii múzických umění v Praze a získal tak titul “promovaný režisér”. Po studiích pracoval jako herec a režisér v divadle DISK v Praze, byl zaměstnán v rozhlase a spolupracoval s novinami a časopisy, hlavně v oblasti sportu a kultury. Z Československa odešel po sovětské invazi v září 1968, pracoval jako redaktor v rozhlasové stanici Svobodné Evropy v Mnichově a odtud přišel jako redaktor do Hlasu Ameriky. Naši doma, stejně jako čtenáři krajanského tisku, ho znají iako Pavla Skálu či Petra Horáka. Washingtonští ho navíc znají jako několikaletého agilního předsedu místní skupiny SVU, který má také zájem o poměry v naší emigraci. Po této stránce se tedy velmi odlišuje od svých předchůdců. * * * Česká hudba poblíže rovníku Turistický ráj, ekonomický zázrak, stát a město v jednom... Určitě zde nemusím opakovat superlativy reklam o Singapuru, ale existuje tu jedna unikátní instituce, o které se obyčejně cestovní příručky nezmiňují. Před šesti lety byla založena “Singapore Symphonia Co. LTD.”, jejímž hlavním městem je Singapurský Symfonický Orchestr (SSO). Pokusím se vtěsnat krátkou historii orchestru do několika vět. U zrodu myšlenky založit v Singapuru profesionální symfonický orchestr stál tehdejší First Deputy Prime Minister Dr. GOH KENG SWEE, velký milovník klasické hudby, a Attorney General of Singapore Mr. TAN BOON TEIK, který nejenže miluje vážnou hudbu, ale je také výtečným pianistou. Mr. Tan je od založení orchestru Chairman of the Board of Directors. Začátky byly velmi obtížné. Orchestr měl před šesti lety zhruba 40 členů. Do čela byl povolán singapurský dirigent Mr. CHOO HOEY, který do té doby působil v Evropě. Sbormistrem Singapore Symphony Chorus byl jmenován další singapurský talent, Mr. LIM YAU, který se stal v roce 1984 asistentem šéfdirigenta. Singapurská vláda pomohla v začátcích nejen finančně, ale zejména programem, zaměřeným na rozvoj vlastní umělecké základny poskytováním 15 [pageend15]státních stipendií mladým singapurským talentům na studia na zahraničních univerzitách a konzervatořích, zejména ve Spojených státech, Velké Británii, Francii, Západním Německu a Austrálii. Díky této pomoci se orchestr plánovitě rozvíjí a dnes má 75 členů 12ti národností. Během několika dalších, řekněme deseti let, by měl být program dokončen a Singapur se bude moci pochlubit dalším unikátem: drtivá většina členů budou občané Singapuru, což na stát, který má dnes 2,5 miliónu obyvatel, bude opravdu jedinečné. Ovoce tvrdé práce se dostavilo velice brzy; umělecké úspěchy na domácí půdě (Victoria Concert Hall), v okolních státech (Malajsia, Thailand, Philipines) a v nedávné době triumf na turné po Skandinávii. Sem patří také zmínka o pěti dlouhohrajících deskách s vážnou a populární hudbou. Můj pohled do historie byl poněkud delší, než jsem předpokládal. Vraťme se nyní tedy k původnímu záměru článku. Jako rodák ze Šumavy, ze Sušice, jsem byl příjemně překvapen zjištěním, že šéfdirigent Mr. CHOO HOEY miluje českou hudbu jako každý dobrý muzikant pro její neopakovatelnou krásu. Přijal jsem v roce 1980 nabídku na místo koncertního mistra SSO a po dlouhých letech působení v České filharmonii a v Pražském komorním orchestru bez dirigenta, jsem si mé nové působiště nedovedl představit bez Dvořáka a dalších českých skladatelů. Jsem tedy osobně velmi rád, že mohu prezentovat tuto statistiku české hudby, která byla v SSO hrána: Antonín DVOŘÁK — 9. symfonie (Novosvětská) - pětkrát; 8. symfonie (Anglická) - osmkrát; 7. symfonie - dvakrát; 6. symfonie - dvakrát; Violoncellový koncert - třikrát; Houslový koncert - dvakrát; předehra “Karneval” - dvakrát; v jednom provedení: oratorium “Stabat Mater” předehra “Můj domov” Slovanské tance Bedřich SMETANA — předehra k opeře “Prodaná nevěsta” z cyklu Symfonických básní “Má vlast” Vltava -dvakrát a Šárka a Z českých luhů a hájů - jedenkrát Leoš JANÁČEK — symfonická báseň “Taras Bulba” a Lašské tance Josef SUK — Serenáda pro smyčce V loňském roce oslavoval celý hudební svět “Rok české hudby”. Singapurský symfonický orchestr nezůstal nic dlužen oslavám stého výročí úmrtí B. Smetany, 80. výročí úmrtí A. Dvořáka, 120. výročí narození L. Janáčka a 25ti let od smrti B. Martinů. Na programu slavnostního koncertu k Roku české hudby byla provedena Sukova Serenáda pro smyčce. Dvořákův Houslový koncert (dostalo se mi cti být sólistou) a Vltava, Šárka a Z českých luhů a hájů 16 [pageend16]ze Smetanovy Mé vlasti. Koncert, který řídil hostující dirigent u USA Mr. John Covelli, měl obrovský potlesk. Česká hudba však zněla ve Victoria Concert Hall i při jiných příležitostech. Brzy po mém nástupu na místo koncertního mistra SSO jsem provedl sólový recitál, který byl sestaven výhradně v české hudby - Dvořákova Sonatina, Smetana “Z domoviny”, sonáta “Ruce” od Luboše Fišera a Sukovy “Čtyři kusy”. Partnerkou u klavíru byla moje manželka Martina Maixnerová, která ve svém sólovém recitálu o dva měsíce později hrála Etudy a Polky od B. Martinů a Smetanův “Furiant” z Českých tanců. K úplnému výčtu už patří jenom skladby Pavla Josefa Vejvanovského, provedené členy SSO pod mým vedením na jednom z komorních koncertů. A plány do budoucna? Kromě široké škály skladeb od baroka po současnost zde bude určitě další Dvořák, Smetana, Janáček, Suk a brzy i B. Martinů a možná i další čeští skladatelé. SSO se stalo součástí mnohonárodnostní kultury v Singapuru a milovníci vážné hudby zaplňují historickou a pro potřeby SSO renovovanou Victoria Concert Hall při abonentních koncertech a při koncertech populární hudby zvaných “Familiar Favourites”. Orchestr dosáhl umělecké úrovně, která může být bez obav hodnocena americkými či evropskými měřítky. Možná i vy, kdo máte rádi vážnou hudbu a budete mít cestu do Singapuru, zavítáte na koncert Singapurského symfonického orchestru. A když budete mít štěstí, uslyšíte i něco z české hudby. Pavel Prantl koncertní mistr Singapurského Symfonického Orchestru Jubilea Nedávno oslavil v Paříži svou osmdesátku Dr. Jaroslav Trnka, spisovatel, žurnalista a redaktor, bývalý vedoucí československého rozhlasu v Paříži. Narodil se 23. května 1905 v Českých Budějovicích, střední školu vystudoval jako stipendista ve francouzském Dijonu a poté v roce 1931 získal doktorát na Právnické fakultě Karlovy univerzity v Praze. Před Mnichovem byl v Paříži a zúčastnil se pak zahraničního odboje nejprve ve Francii a dále v Anglii, hlavně jako spolupracovník býv. ministra Ing. Nečase. Měl také přátelské vztahy k býv. čs. vyslanci v Paříži, Dru Stefanu Osuskému. Po skončení války přijel do Prahy, ale záhy se opět vrátil do Francie, kde vlastně již od roku 1935 vydával francouzskou revui “Recontres”. V tomto časopise informoval francouzskou veřejnost o československé kultuře a o československo-francouzských kulturních vztazích. Po Únoru 1948 se do Československa již nevrátil a po nějaké době se stal vedoucím československého rozhlasu v Paříži. Do SVU se přihlásil velmi záhy (29. března 1958!), na valném shromáždění SVU dne 16. dubna 1960 byl zvolen členem výboru SVU a zpravodajem SVU 17 17 [pageend17]ve Francii a v r. 1964 ho předsednictvo SVU jmenovalo oblastním jednatelem SVU pro Francii. V r. 1964 byl velmi činným při organizování první umělecké výstavy na sjezdu SVU. V r. 1961 byl zvolen členem “Akademie přátel Petrarcových” ve Francii. Dr. Trnka po celý svůj život byl a je ochoten pomoci dobré věci, podpořit ideu svobody a demokracie. Služby, které především svými “Recontres” prokázal Československu, jsou neocenitelné. * * * Dne 17. června t.r. se dožjl ve Washingtonu, D.C. úctyhodného věku 90ti let Dr. Adolf Klímek, právník a politik, milovník hudby a výtvarného umění. Narodil se v Nemilí u Zábřehu jako nejstarší z třinácti dětí. Jeho otec byl na Zábřežsku vedoucím organizátorem kresťansko-sociálního hnutí, založeného msgr. Janem Šrámkem. O výchovu svých dětí se staral velmi pečlivě, a tak mladý Adolf absolvoval nejen střední školu, ale zároveň obdržel i hudební vzdělání. Pak sťudoval práva na Karlově univerzitě a po dosažení doktorátu pracoval nejprve jako koncipient v advokátní kanceláři Dra Alfreda Krále. Později přešel do služeb Zemské školní rady a poté Ministerstva školství a národní Osvěty. Tam pracoval v administrativě a legislativě národního školství a pak v administrativě a legislativě uměleckého od boru, jehož šéfem byl historik umění Dr. Zdeněk Wirt. V odboru se soustřeďovala správa a péče o umění všeho druhu, a tak na poradách měl Dr. Klímek možnost se seznámit s osobnostmi jako Dr. Matějček, V. V. Štěch, Václav Talich, J.B. Foerster, atd. Sám měl odedávna také zájem o výtvarné umění. Byl členem Umělecké Besedy a Mánesa a ve své funkci dokonce koncipoval nový statut Akademie výtvarných umění. Jeho pozice v úřadě byla neobyčejně pevná. Stal se přednostou oddělení prezídia Ministerstva školství a národní Osvěty pro věci legislativní, politické a rozpočtové. První světovou válku prodělal Dr. Klímek na frontě a zakončil ji jako důstojník, účastník v bojích o Slovensko (úseky: Feled a Rimavská Sobota; Komárno - Parkaň). O předmnichovsé republice mluví s láskou a zanícením. Celé své mládí prožil v rakouském režimu a může tedy objektivně porovnávat. Pokládá léta první republiky za nejkrásnější dobu svého života. Před druhou světovou válkou byl Dr. Klímek činným ve všech významnějších akcích nábožensko-kulturních. Byl jedním z vedoucích členů Svatováclavské ligy, která dala podnět k přípravě mohutných Mileniových oslav svatováclavských a kardinálem Dr. Kašparem byl jmenován generálním tajemníkem katolické akce v ČSR. Po mnichovské katastrofě se Dr. Klímek začlenil do odbojové práce proti nacistické okupaci ve skupině Obrana Národa, ale o jeho činnosti se dozvědělo Gestapo, byl zatčen a odsouzen Volksgerichtem v Berlíně k smrti. Trest mu byl později změněn na 12 let káznice. 18 [pageend18]Přes všechny útrapy vazby, mučení fyzické i metální a hlad, se vrátil téměř po šesti letech domů. Nemocen, ale nezlomen. Stal se generálním tajemníkem Čs. strany lidové a poslancem Národního shromáždění ČSR. Po komunistickém puči v Únoru 1948 měl být na zvláštní rozkaz předsedy vlády Gottwalda zatčen, ale podařilo se mu včas uprchnout. V Západním Německu, v Anglii, v Paříži a nakonec v Římě hledal v politických i církevních kruzích předvídavě okamžitě podporu čs. exilu nejen moralni, ale take politickou a finanční. Z Říma byl odvolán do Washingtonu, D.C., aby se zúčastnil předporad o ustavení jednotného ústředního orgánu nového čs. exilu. Tak se stal spoluzakladatelem Rady svobodného Československa, v níž setrval až do dnešních dnů a byl jmenován jejím čestným členem. O jeho politické činnosti v USA je naše veřejnost v zahraničí dokonale informována. Dr. Klímek je členem ČSNRA, amerického Sokola, Wilson Clubu,tělocvičné organizace Orel, Smithsonian Institution, atd. Členem SVU je od 12. dubna 1959. Děkujeme mu za jeho práci politickou, za jeho účast na čs. kulturním podnikání a přejeme hodně zdraví do dalších let. Dr.M.K. * * * 30. března t.r. se dožil v Solothurnu, Švýcarsko, osmdesáti let Ing. Dr. Jaroslav Anděl, významný exilový pracovník. Narodil se v r. 1905 v Dobřívi u Rokycan, po ukončení měšťanské školy se vyučil v elektromechanickém závodě, v roce 1930 měl již v Praze obchod elektrickými potřebami a studoval na reálce. V r. 1946 se dal do studia na Českém vysokém učení technickém v Praze a zde také obdržel—po přerušení studia v důsledku zavření českých vysokých škol — inženýrský diplom. Hned po ukončení války v r. 1945 se dal zapsat na Právnickou fakultu University Karlovy a v r. 1950 tam získal doktorát práv. Brzy po únorovém puči v r. 1948 mu byl zabaven všechen majetek a on sám, jako nekomunista, byl více než sedm let vězněn. Po propuštění z vězení v r. 1965 se zdálo, že dosáhne majetkové restituce a osobní rehabilitace, ale to všechno bylo zmařeno srpnovou invazi vojsk Varšavského paktu v r. 1968. Tehdy tedy odešel do exilu a od r. 1969 žije ve Švýcarsku. Je členem a funkcionářem několika exilových spolků ve Švýcarsku. Členem ŠVU se stal v prosinci 1970. 19 [pageend19]Výročí členů SVU říjen - prosinec 1985 říjen 1985 1.10. 2.10. 3.10. 4.10. 4.10. 7.10. 10.10. 14.10. 14.10. 17.10. 18.10. 19.10. 20. 10. 20.10. 22.10. 24.10. 25.10. 28.10. 31.10. listopad 3.11. 3.11. 4.11. 12.11. 13.11. 13.11. 16.11. 20.11. 20.11. 24.11. Ing Roman Kabelík Solothurn. Švýcarsko Jiří J.V. Zavrel, Fallbrock, Ca., USA Dr. Alexander Schirger, Rochester, Mn., USA Frank Somola, Rego Park, N.Y., USA Antonín Vlach, Hamburg, Záp. Německo Dr. Zdeněk L. Suda, Pittsburgh, Pa., USA Dr. Ivan Sviták, Chico, Ca., USA Jaromír Petříček, Toronto, Ont., Kanada Dr. Jan B. Sklenář, Ann Arbor, Mich., USA Dr. Alexej B. Bořkovec, Silver Spring, Md., USA Dr. Zdeněk Salzmann, Amherst, Ma., USA Emil Kovtun, Washington, D.C., USA Josef Jonáš, Vídeň. Rakousko Godfrey Tománek, Old Lyme, Conn., USA Dr. George Straka, Strassbourg, Francie Marie Provazníková, Salem, Oregon, USA Ing. Vladimír Adámek, Pittsburgh, Pa., USA Dr. František Hrudka, Saskatoon, Sask., Kanada Dr. August J. Jurishica, Millwaukee, Wisc., USA Dr. Charles Bednar, Coopersburgh, Pa., USA Jindřich Jelínek, Oakville, Ont., Kanada Dr. Josef Hajda, Manhattan, Kans., USA Emil Petřík, Cicero, Ill., USA Th. Dr. Peter Esterka, St. Paul, Minn., USA Dr. Rip T. Preisner, State College, Pa., USA Dr. Jiří Mikula, Vídeň, Rakousko Dr. William S. Pauliny, New York, N.Y., USA Ing. Frank Sim, Pittsburgh, Pa., USA Dr. Milan Skřont, Mnichov, Záp. Německo 55 75 60 75 80 65 60 65 70 60 60 60 65 60 75 95 60 65 75 55 85 60 60 50 60 60 75 65 55 prosinec 1985 1.12. Ing. Mikuláš V. Mára, Prescott, Ariz., USA 80 3.12. Karel Reyman, Mnichov, Záp. Německo 60 4.12. Ing Bohumil A. Kobliha, Londýn, Anglie 55 5.12. Dr. Bernard Mandelík, Houston, Tex., USA 75 5.12. Dr. Nicholas M. Ruman, Montreal, Que., Kanada 70 6.12. Dr. Karel Kithier, Sterling Heights, Mich., USA 55 9.12. Dr. Michael J. Flack, Pittsburgh, Pa., USA 65 9.12 Dr. William V. Zeman, Newark, N.J., USA 60 20 [pageend20]Různé zprávy Asi 60 mil od Richmondu ve Virginii je malá kolej, Hampden-Sydney College, jejíž dva profesoři překládali do angličtiny básně Jaroslava Seiferta. Při graduační ceremonii počátkem května udělila kolej Seifertovi čestný doktorát literatury a slavnostní řečník, Vice-president USA Bush, o něm mluvil s velikou úctou. * * * 7. března 1985 položil Robert W. Farrand, americký Chargé d’Affaires v Československu, v Lánech věnec ke hrobu T.G. Masaryka a pronesl krátký projev k 135. výročí jeho narození. * * * British Library, Great Russll Street, London WCI, oznámila otevření výstavy “Jaroslav Seifert, Czech Poet: Nobel Prizewinner”. Výstava je veřejnosti přístupná od dubna do června. K této příležitosti vydala knihovna také ’ krátkou Seifertovu biografii a bibliografii s ukázkami jeho básnické tvorby v anglickém překladu. * * * Czechoslovak Newsletter, měsíčník vydávaný Radou svobodného Československa, přinesl pod titulem “Honorary Membership to Three Czech Writers” zprávu o udělení čestného členství SVU třem českým spisovatelům: Jaroslavu Seifertovi, Václavu Havlovi a Milanu Kunderovi. Článek je zakončen informací o dílech SVU. (Roč.X, No.4/103/April 1985). * * * Bulletin Berichte, vydávaný v Mnichově Cs. poradním sborem v Západní Evropě, přináší ve svém č.4, 1985, referát o našem XII. sjezdu vloni v Torontě. V závěru referátu nám však autor přidělil několik nových čestných členů. 21 18.12. Dr. Joseph F. Zacek, Albany, N.Y, USA 55 20.12. Dr. Milan Trpiš, Cockeyville, Md., USA 55 21.12. Vladimír Štefánek, Mnichov, Záp. Německo 65 25.12. Dr. Josef P. Stern, Londýn. Anglie 65 28.12. Dr. John J. Alpar, Amarillo, Tex., USA 60 30.12. Dr. Otto Turchan, Beverley Hills, Cal., USA 60 31.12. Karel Smrčka, Pretoria, Jižní Afrika 60 [pageend21]Nové knihy a časopisy Johnson, Owen V. Slovakia 1918-1938: Education and the Making of the Nation. New York, Columbia University Press, 1985. 522 stran, $42.00 s poštovným. Kovtun, George J.: The Czechoslovak Declaration of Independence. A history of the Document. Washington, D.C., Library of Congress, 1985. 59 stran, 12 ilustrací, bibliografie. Možno objednat u Library of Congress, European Division, Washington, D.C., 20540. Kundera, Milan: The Unbearable Lightness of Being. New York, Harper & Row, 1985. “Best Seller” našeho čestného člena, vyšel ve formě “paperback.” Cena $6,95. In memoriam V Newberry, South Carolina, zemřel nedávno Dr. Miloš Štrupl, profesor na tamější Newberry College. Narodil se v Praze dne 23. listopadu 1924 a studoval na Husově čs. evangelické fakultě bohoslovecké v Praze až do roku 1947. Pokračoval pak na Union Theological Seminary v Richmondu (Va.) až do r. 1948 a poté studoval historickou theologii na Vanderbilt University v Nashville, Tenn. Tam také získal doktorát (Ph.D.) v r. 1964. Jako kněz sloužil presbyteriánským kongregacím ve Wisconsinu, v Tennessee, v Ohiu a v Severní a Jižní Karolíně a vyučoval na tamějších kolejích. Jeho odborné články se objevovaly v časopisech Motive, Theology and Life, Church History apod. Členem SVU byl od r. 1963 a v r. 1964 přednášel na H. sjezdu na téma: “John Blahoslav, Father and Charioteer of the Lord’s People in the Unitas Fratrum”. 22 [pageend22]KOSMAS Journal of Czechoslovak and Central European Studies Vol. III, No. 1 CONTENTS The Weight of the Earth (Poem) Forty Years After: Neither War Nor Peace Dominant Powers and Their Dependencies The Yalta Myth and Its Consequences Jaroslav Seifert The Editor Jan F. Triska Mary Hrabik-Samal and Zdenka Brodská Tripatrite Agreements on Poland and Liberated Europe From Yalta Documents The Liberation of Prague: An American Blunder? Schauer's “Our Two Questions” and T.G. Masaryk Literature and Politics: The Case of Poet Josef Hora Who Is The Good Soldier Svejk? Augustine Herman Bohemiensis The First Austrian Learned Society The Tatra Veterans Radomir Luza Jaroslav Opat Petr Hruby Hana Svobodova Miloslav Rechcigil Jaroslav Nemec Ivan Svitak Review Essays: Vera Laska: Women in the Resistance and in the Holocaust Zdenka E. Fischmann K.B. Absolon: Developmental Technology of Gastric Surgery Stacey B. Day Book Review: Paul R. Magocsi: The Rusyn-Ukrainians of Czechoslovakia Zdenek Suda 23 [pageend23]Předseda: Jiří Nehněvajsa 1520 Ingomar Road Pittsburgh, PA 15237 Generální tajemník: Miloš K. Kučera 245 E 63rd St., Apt. 204 New York, N.Y., 10021 Pokladník: Josef Staša 30 Bellevue Ave., Cambridge, MA 02140 Publikační referent: Josef Škvorecký 187 Sackville St. Toronto, Ont. M4X 1T6 Canada Redakce Zpráv SVU: Libuše Zorinová P.O. Box 274 Brandywine, Md. 20613 Redakce Proměn: Karl Hrubý Thiersteinerrain 90 CH-4059 Basel, Switzerland Redakce Kosmas: Zdeněk Suda 115 Oakhill Road Pittsburgh, PA 15238 Redakce SVU Bulletin: Zdenka Fischmann P.O. Box 134 Corona, CA 91720 Prodej a distribuce publikací: Mrs. R. Bunžová 75-70 199th Street Flushing, N.Y. 11366 SVU NEWS (ISSN 0036-2050) 75-70.199th Street Flushing, N.Y. 11366 Return postage guaranteed. 2nd class postage paid at Flushing, N.Y. [pageend24]