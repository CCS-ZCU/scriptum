Orgán českých a slovenských organizací v oblasti Basilej. Vydáva: Domov ČESKOSLOVENSKÝ SPOLEK TSCHECHOSLOWAKISCHER VEREIN Bulletin Č. 3 /2 0 0 2 Cimbálový podvečer s Čechovci 2002 Vážení přátele, uvnitř Bulletinu najdete oficiální pozvánku na již třináctý cimbálový podvečer. Určitě se vydaří jako všechny ty minulé. Přijďte tedy na Sulzchopf v hojném počtu, odpočatí po dovolené a nezapomeňte vzít s sebou i své švýcarské přátele. Sokolu Basilej bude 30 let Nechce se tomu věřit, aleje to opravdu tak - před 30ti lety byla z iniciativy sestry D. Giitlingové založena sokolská jednota v Basileji. Již v prvním roce vykazovala 16 členů a od svého počátku to byla jednota velmi čilá. Za rekordní dobu 4 měsíců dokázala nacvičit společná sletová prostná pro slet Ústředí zahraničního Sokolstva v Curychu 1972 a od této chvíle se pravidelně zúčastňovala všech sletů zahraničního Sokolstva, byla oporou nářaďového cvičení ve Švýcarsku a iniciátorkou pravidelných nářaďových závodů mezi jednotou Basilej, jednotou Mnichov a župou vídeňskou. Největšího rozkvětu dosáhla naše jednota začátkem osmdesátých let, v té době měla 75 příslušníků, z toho 35 žactva, čímž byla jednotou s největším počtem žactva v celé švýcarské župč. V sobotu 10. srpna oslavíme toto slavné výročí u pana Erba v restauraci Neumiihle. Během této malé oslavy budeme promítat i film ze začátků naší jednoty. Už dnes se těšíme, jak se budou pamětníci divit, kolik měli tehdy ještě vlasů a pamětnice jak to, že zůstaly stále tak krásné. Asi to bude tím pravidelným cvičením. Z. Bidlo [pageend1]Výroční členská schůze 2002 Vážení přátelé, jako každý spolek, tak i Československý spolek DOMOV může dobře působit jen tehdy, stojí-li za zvoleným výborem jeho členská základna. Aby tomu tak bylo, je třeba, aby se k činnosti spolku měli příležitost vyjádřit všichni členové. Pochopitelně mají všichni možnost kdykoliv se vyjádřit u kteréhokoliv člena nebo členky výboru a řada z Vás tento způsob komunikace používá, což je jistě správné. Přesto zůstává výroční členská schůze tím základním pilířem pro práci spolku. Je-li pouze formálně schválena zpráva o činnosti, pokladní a revizní zpráva a hlasováním potvrzeno složení výboru, a to často poměrně malým počtem členů, dává to sice výboru možnost další práce, ale rozhodně ho to příliš nemotivuje. Co výbor spolku v uplynulém období dělal a o co se snažil, víte všichni. Celá činnost je dokumentována v Bulletinu a nedá se předpokládat, že se ve zprávě o činnosti dozvíte mnoho nového. Budoucí výbor, který bude na schůzi zvolen, ale potřebuje vědět, zda členům našeho spolku tato činnost vyhovuje nebo očekávají-li a přáli-li by si třeba něco úplně nebo alespoň trochu jiného. Doposud se orientujeme spíše na činnost kulturní než politickou a snažíme se, aby ani zábava nepřišla zkrátka. Myslím, že jsme měli hezký ples a jsem si jist, že Cimbál 2002 bude opět nejméně tak úspěšný, jako v minulých létech. Cimbál je také místem, kde se scházejí i mladí lidé, další generace, a už proto je pro nás tato tradice tak důležitá. Letošní výroční členská schůze bude ve středu 30. února 2002 v 19:00 v Hotelu Alfa v Birsfelden. Oznamujeme termín tentokrát opravdu brzy a to s prosbou a žádostí nejen o účast, ale i o Váš předběžný přínos. Uvědomte si, že nejen schůze bude taková, jak si ji přejete, ale taková bude i činnost spolku v dalším období. Žádáme Vás tímto o připomínky k činnosti spolku, o návrhy k další činnosti a zvláště o návrhy na nové členy výboru. Uvědomte si, že nynější výbor s malými změnami působí ve stejném složení již více než deset let a že by bylo obnovení a omlazení pro činnost spolku vhodné a jistě prospěšné. Neváhejte se proto k práci v našem spoku přihlásit a neváhejte navrhnout ty, o kterých jste přesvědčeni, že by [pageend2]tuto práci rádi dělali (jen se přesvěčte, budou-li případnou funkci ochotni převzít). Všechny připomínky k činnosti spolku dejte na vědomí předsedovi spolku panu Zdeňku Vávrovi. Niklaus von Flüe-Str. 11, 4059 Basel, e-mail: z.vavra37@datacomm.ch. Všechny návrhy nových členů výboru dejte na vědomí panu Dr. Dušanu Šimkovi, předsedovi volební komise, Petersgraben 24, 4051 Basel, e-mail: dsim@datacomm.ch. Zdeněk Vávra, předseda Československého spoku DOMOV (Po ukončení oficiální části schůze bude promítnut film 'Krise' režiséra, kameramana a fotografa Alexandra Hackenschmieda-Hammida (*1907) a režisérů Herberta Kline a Hanuše Burgera. Tento 72ti minutový český’ dokumentární film, natočený 1938 v koprodukci s USA, je jediným přímým svědectvím tzv. mnichovské kříse koncem září 1938 a vrhá trochu ostřejší světlo na chování tehdejších sudetských Němců, kteří se dnes rádi vžívají do role nevinných 'obětí' brutálního českého útlaku. Pozn. red.) Vážení krajané, v minulém Bulletinu jsme oznámili, že v něm bude přiložena každoroční složenka na zaplacení členského příspěvku, či předplatného na Bulletin. Nenašli jste ji tam, zato naši omluvu, neboť centrální tiskárna složenek švýcarské pošty v Bellinzoně (sic!) nám je dodala až tři týdny po objednání. Navíc v notoricky špatné kvalitě. Posuďte sami, naše předloha vypadala takto: Mitgl. Beitrag 2002 □ nur Bulletin 20.- □ 1 Mitglied 30.- □ 2 Mitglieder 50.- V tomto čísle je tedy složenka konečně přítomna a my se ještě jednou na Vás obracíme s upřímnou prosbou o brzké zaplacení členského příspěvku, či předplatného na Bulletin. Jako loni je nyní možno na složenkách zakřížkovat důvod platby. Jak si počínat? Za prvé opatrně [pageend3]a bez poškození složenku oddělit od Bulletinu. Za druhé vyplnit sumu, kterou hodláte spolku poukázat. Za třetí, prosíme, označte křížkem v příslušném čtverečku, co vaše platba znamená, jaký status chcete ve spolku zaujmout. Poukážete-li kupříkladu 50.- sFr. a zaškrtnete čtvereček 'nur Bulletin 20.-', znamená to, že chcete být pouze odběratelé Bulletinu a ne aktivní členové, ale zároveň spolku věnujete 30.- sFr. jako jeho mecenáši. Členové spolku dostávají Bulletin zdarma. Na konec pak vyplňte tiskacím písmem vaši adresu a sice tak, jak si přejete, abychom Vás adresovali. To znamená přesné oslovení, případné tituly a korektní adresu. Vaše údaje budeme srovnávat s naší databází a v případě neshody databázi opravíme. Děkujeme. A bronzová zas v nedohlednu! Jak jsme my Češi ješitní. Jak si rádi fandíme a na tu slávu potrpíme. Když nestačí na zlatou, tak aspoň bronzovou! A když už ne v hokeji, tak aspoň v korupci! Jenomže, kdo ji nám tam uděluje, kdo rozhoduje, že na ní skutečně máme nárok, kdo je ochoten nám ji po právu přiznat a popř. nám ji neupřít? V boji o umístění v korupci zatím žádná pravidla pokud je mi známo stanovena nebyla. To na rozdíl od hokeje nebo fotbalu a jiných sportovních disciplin, u nichž jakás takáš pravidla existují - mimo těch pravidel na hřišti jsou to především ta v zákulisí, podle nichž bývá prezidentem sportovního spolku převážně zvolena taková osoba, která by vzhledem k výsledkům a mafiánským metodám radši ani kandidovat neměla. Tak se samozřejmě i sportovní discipliny dostávají na ono pole nás zajímající a nezorané, avantgardní. Jak ale standartizovat kvalitu a kvantitu korupce tak, aby její vynikající hráči, či národní týmy mohly být spravedlivě posuzovány, aby tato ne sice nová, ale zatím asi neprávem zásadně mimo soutěž hraná disciplina, mohla skutečně na solidní bázi vstoupit alespoň do paraolympijských her a být spravedlivě celoevropsky a celosvětově posuzována? Vskutku toť úkol pro sociologa! Nepřichází dnes a denně noví a noví hráči v nejlepší kondici a nedávají najevo svými vskutku vynikajícími výkony, že Češi jsou a to ačkoliv se upřímně a usilovně snaží býti oním vzorným žákem, za kterého se vždy a znovu pokládají (jednou ve [pageend4]stalinizmu, po druhé v tržním hospodářství bez přívlastků), ve skutečnosti žabaří? Napadá mě bývalý spolkový kancléř německý, ke kterému jinak chovám sympatie. Tak nějak se mu objevilo pár milionů na kontě a zatímco někteří jeho političtí odpůrci se domnívají, že by na něj měl být vydán zatykač, poněvadž významnější lidé by přece jenom měli mít alespoň částečně přehled ve financích, které obhospodařují, zjišťujeme, že je to v podstatě slušný člověk. Zásady nezradí a dané slovo nezruší: Nepoví, odkud ty penízky asi tak mohly přijít a to i kdyby ho kdovíjak trápili. Mne by zajímalo i kam je dával - třeba se časem dozvíme, že na území sovětského imperia vznikla demokracie m. j. díky jakémusi neznámému dárci. Ještě k tomu se panu kancléři ty podklady, jak je nes' ven z úřadu, nějak poškodily, asi se to promáčelo, nebo to spadlo ze schodů a zafoukal do toho vítr. A tak to nemůže nikdo zkontrolovat. Jeho zástupce, který se s ním mezitím pohádal, zase nenajde shodu se svou pokladní: Kde (na parkovišti?, ve státní kanceláři?), kdo (uprchlý obchodník se zbraněmi?), komu (jemu? pokladní?) předával nějaký ten kufřík s bankovkami. Nikdo se v tom už nevyzná a také už to nikoho nezajímá, neboť přicházejí noví borci. Tentokrát z druhého politického břehu. V Kolíně - nejásejme, nikoliv nad Labem, ale nad Rýnem - si nikdo, co se týkalo státních úkolů ani neškrť, pokud nepodmáznul někoho z radních od SPD (někteří z nich už sedí). Francouzský prezident, Te grand monteur', neboli velký lhář, jak se po něm jmenoval pravidelný předvolební seriál francouzské televize, by prý musel taky do basy pro korupci a rozkrádání, kdyby nebyl býval opět zvolen. To prý byl hlavní důvod, proč se o tu funkci zajímal, protože ono je to přece jenom lepší sedět v Elysée, než v nějaké té Bastille. V Itálii zase soudili bývalého ministerského předsedu od křesťanských demokratů pro spolupráci s mafií. Současného by chtěli zavřít ve Španělsku. Tak to by byli sousedé. Za mořem je s celou svou partou pozoruhodně demokratickým způsobem zvolený prezident zapojen do krachu Enronu: Manažeři a jejich kamarádi, t. j. prezidentova parta, si odnesli nějaké ty statisíce dolarů (já si myslím, že asi víc, ale jen tolik se prošvihlo). Akcionáři zase mají čím tapetovat, takže mohou být konec konců všichni spokojeni a zúčastnit se nadšeně paraolympiády. [pageend5]T E Š ÍM E . b E ^ Z E 51 2 A K O v £ d V Z A Z P ÍV Á M E b VÝNIKADÍgT M U Z IK O U ! P ITÍ" A Ž ÍD L O Z D Q M Ä C .Í" KUCHý MC. V S T U P N E "tO S F R _ ŕ- yn č s r -s o A rt DT£.\/ftÍE-K3O ü n 4 5 -D í3 S IE D E L E „ 4 B . SŘ .PK1A 2 o o 2 . HÜZI<A QO ^ . DO‘ S L IC ^ r (KJFQR.HAC.E1. NAR.TIKJQq v I TE_L . ÖCZt /-42.-1 < ^ 0 = 1 (S R & D E © D W IS ^ © m M M ž flK Ä JJÄ R Q S am a Í e@h ä Z LWEKÄKÉ.4O U^ADIŠTE M ÍS TO KOM AN) f MUTTENZ W A L D -H LJ TT EL S U L Z C + IĎ P F F W E Z D : zoeaEizbu toe»TC.L£ s m e č . : Ö&&RDDRF/ fe s r . E.(kl_l5(SR.Ae>CKJ ÖUL.Z.GsHor-F' \ [pageend6]A to prosím nikoliv jen jako kybicové, ale jako plnohodnotní partneři. A jakpak je to u nás doma? V naši demokracii, na kterou jsme právem hrdí, neb tu mléka dost i strdí. Ano, i já rád dávám naši domovinu naší rodné vlasti za příklad. Ale začínám být poněkud znejištěn. Ale ne snad proto, jak se nám snaží někteří namluvit, že tu jsou manažéři ve srovnání s Amerikou podprůměrně placeni, nýbrž ze stejných důvodů jako někteří reakční politici, např. Blocher. Sem tam nám píše a musím s ním souhlasit, že by manažéři neměli privatizovat jim svěřené firmy a pak je vytunelované opustit. A to ačkoliv prý - konec konců jako každý správný myslitel, Marxem počínaje, Havlem konče - výsledky svého myšlenkového procesu na sebe nevztahuje. Ono je to takové - abych použil zastaralého obratu - zvláštní, když si někdo nechá za spolehlivé vedení firmy ke krachu vyplatit 12 milionů, abych uvedl příklad nejznámčjší. Co se týče platů - je to docela slušný výdělek i pro toho, co si krachem jméno neruinuje (Ospel např. bere taky tolik). Ale ono nakonec nejde v soutěžní disciplině jen o to, kdo co ukradl, nebo přivedl ke krachu, nýbrž o 'z bráchy na bráchu', tedy o korupci: Jak se na takovéhle pěkné místo dostal. Vladimíre, myslíš si opravdu, že tyhle džoby se rozdávají jen za hubičku, nebo za vynikající pracovní výkony? A tak musím říci, že pokládám ono neblahé vyhodnocení, za urážku naší vlasti. A to i když mě - jako asi i Tebe - ti estébáčtí zloději, kterých je tam dost, taky štvou. Ale musím zároveň zdůraznit, že tam znám spoustu slušných lidí a to kupodivu i na úřadech. A poté, co to došlo tak daleko, že se nový premiér (za komunistů dělal vzdor univerzitnímu vzdělání vesměs podřadné práce, to na rozdíl od premiérů dosavadních, ba i toho zcela pravého) odmítá těmi, co v dobách minulých dělali práce 'smysluplné', obklopovat, začínám mít obavy, abychom se nakonec nedostali definitivně mimo soutěž. Petr Feyfar (Tento příspěvek se vztahuje k článku pana Vladimíra Vlasatého ' Kdo podvádí a krade neokrádá rodinu' z minulého čísla Bulletinu. Pokud máte také příspěvek týkající se stejného problému (nebo něčeho úplně jiného, co by ale též mohlo naše čtenáře zajímat), prosím, pošlete nám ho. Rádi otiskneme. Pozn. red.) [pageend7]Beránkiáda 2002 Milí přátelé, už po několikáté se bude konat t. zv. Beránkiáda ve francouzských Vogézách, kde v srpnu 2002 zahraje česká bluegrássová skupina Modrotisk. Plánujete dovolenou? Zabalte stany nebo nastartujte svoje bydlíky a přijeďte si ve dnech 23. - 25. srpna 2002 poslechnout dobrou českou bluegrássovou muziku. Hlavní koncert se pořádá v přírodním divadle 'Theatre de Verdure' ve vesničce Plainfaingu v sobotu večer 24. srpna. Jako už mnohokrát na Vás čekají výtečná jídla a kvalitní dobré nealkoholické i alkoholické nápoje v příjemné horské atmosféře. Vstupné se nevybírá, naše náklady pokryje, doufejme, jenom Vaše konsumace. Zve Vás všechny srdečně: Michal Beránek, 10, rue des Prés F-68 220 Hagenthal-le-Bas Tel.: 0033/389 68 52 95 Fax: 0033 / 389 68 55 47 + záznamník e-mail: developex.beranek@wanadoo.fr Emigranti prohráli ve Štrasburku soud s ČR České restituční zákony nejsou v rozporu s lidskými právy. Rozhodl o tom Evropský soud pro lidská práva. Čtyři čeští emigranti tak neuspěli se svou stížností na zákon, který jim upíral navrácení majetku zabaveného komunisty. Soudní spor týkající se restitucí majetku zabaveného komunistickým režimem vyhrála v úterý ve Štrasburku Česká republika. Evropský soud pro lidská práva zamítl stížnost českých emigrantů proti restitučnímu zákonodárství. Soudní rozhodnutí zřejmě s definitivní platností zamezí podobným právním sporům. Manželé Gratzingerovi a Poláčkovi ve stížnosti napadli ustanovení zákona o mimosoudních rehabilitacích, které podmiňovalo navrácení majetku českým, respektive československým státním občanstvím. Česká republika tím měla porušit jejich právo na ochranu vlastnictví. Manželské páry proto po ní požadovaly dohromady osm milionů korun. Joseph a Libuše Poláčkovi a Peter a Eva Gratzingerovi byli po emigraci do USA A to [pageend8]odsouzeni komunistickým soudem za opuštění republiky a jejich majetek byl zkonfiskován. O české občanství pak přišli v okamžiku, kdy se stali americkými občany. I když byli v roce 1990 rehabilitováni a předchozí rozsudky byly zrušeny, majetek zpět nedostali. Soud konstatoval, že emigranti neměli po pádu komunismu k zabavenému majetku žádné právo, a kvůli podmínce státního občanství byli vyloučeni i z práva na jeho navrácení. Vyslyšel tak argumenty vládního zmocněnce Víta Schorma, podle něhož se emigranti soudní rehabilitací bez následné restituce vlastníky nestali. Komplikovaný soudní spor měl podle vicepremiéra Pavla Rychetského větší význam než současné diskuse o Benešových dekretech. Pokud by manželé se svou stížností uspěli, rozpoutalo by to další soudní podání. 'Desítky tisíc restitučních případů půjdou znovu před soud, pokud Evropský soud pro lidská práva uzná, že české restituční zákonodárství z počátku devadesátých let diskriminuje držitele jiného než českého občanství,' řekl letos v květnu pro rozbritskou hlasovou stanici BBC Pavel Rychetský. 'Kdybychom byli verdiktem evropského soudu označeni za zemi, která porušuje lidská práva, musíme to odstranit,' dodal. Rozhodnutí velkého senátu štrasburského soudu se očekávalo až na podzim. Případem se sedmnáctičlenný senát poprvé zabýval koncem května. Soud v úterý odmítl i další stížnost obou manželských párů, která se týkala porušení práva na spravedlivý proces v řízení před českým Ústavním soudem v Brně. Toho se měl soud dopustit, když jejich případ projednal bez veřejného slyšení. Lidové noviny, 18.07.2002 (K tomuto ostudnému rozsudku evropského soudu pro lidská práva - CEDH, mimochodem jen dalšímu z řady velmi obskurních rozhodnutí poslední doby, není co dodat. Škoda jen, že presidentem CEDH je basilejský jurista a bývalý rector designatus basilejské university, Dr. Luzius Wildhaber. Jinak se soud hemží soudci z bývalých komunistických zemí - z celkového počtu 43 soudců je jich tam 18(1). Jen tak pro pobavení, za Itálii je tam soudce se zvučným jménem Vladimíro Zagrebelsky. Pozn red.) [pageend9]Pojištění Doživotní rentu důchod Vám spolehlivě poradí a zařídí Peter Bliž Tel. 079 285 13 57 Placená inserce. Vyhodnocení aktivit poboček SVU President celosvětové Společnosti pro vědy a umění (SVU), pan Míla Rechcígl, nám poslal vyhodnocení činnosti poboček SVU za dobu od ledna do srpna 2002. Je velmi potěšitelné, že naše švýcarská pobočka figuruje na třetím místě z 18ti, s predikátem excellent. Gratulujeme! Pořadí prvních deseti poboček: Pobočka president počet aktivit performance Nebraska Stiles 15 Outstanding Washington, DC Borkovec 8 Excellent Switzerland Šimko 7 Excellent Chicago Tuzar 6 Very Good Los Angeles Zahradka 5 Very Good Prague Moravkova 5 Very Good Great Britain Kocourek 4 Very Good Pittsburgh Hochman 3 OK Ottawa Fedor 3 OK Munich Cikl 3 OK [pageend10]p.p. A 4016 Basel Postfach 206, 4016 Basel Kniha osmi esejí prof. Dr. Jaroslava Krejčího věnovaných závažným otázkám naši národní a státní existence, evropanství a nastupující globalizace, patřící k vrcholům naší politické esejistiky, vyšla v roce 2001 v edici Nové směry nakladetelství ELK. V minulém Bulletinu jsme o knize obšírně psali. Můžete si ji objednat písemně, pokud přiložíte obnos sFr. 10.- (včetně balného a poštovného), na adrese: J. Zadrobílek, Rixheimerstr. 35, 4055 Basel Je léto Je léto a ženský choděj po ulici skoro nahatý, je léto a my mužský jsme tím létem bohatý. V. Vlasatý Redakce Bulletinu: Jiří Zadrobílek jzadrobilek@datanetworks.ch [pageend11]