ZPRÁVY svu ROČNÍK VI. ÚNOR 1964 ČÍSLO 2. Předsednictvo SVU se sešlo k řádné schůzi v New Yorku dne 18. ledna. Kromě amerických členů předsednictva se schůze účastnili také býv. gen. tajemník dr. Jaroslav Němec, referent pro organisační věci II. vědeckého sjezdu dr. Hanuš Lexa a referent pro sjezdové přednášky dr. Miloslav Rechcígl. Schůzi předsedal prof. René Wellek s prvním místopředsedou dr. Vrat. Buškem. Hlavní referát přednesl gen. tajemník dr. Rudolf Šturm. Na jeho návrh předsednictvo rozhodlo, aby v rámci valného shromáždění a II. sjezdu na Kolumbijské Universitě v New Yorku byla uspořádána výstava českých a slovenských výtvarných umělců. Organisací výstavy byla pověřena dr. Jarmila Dvořáková. Vedle toho budou na Kolumbijské universitě vystaveny knihy našich vědců a umělců, vydané v zahraničí po roce 1945 a publikace krajanských nakladatelství. Předsednictvo dále rozhodlo o pořadu II. vědeckého sjezdu takto: Ve čtvrtek večer, 10. září, bude se konat schůze výboru SVU. V pátek, 11. září, dopoledne i odpoledne bude zasedat valné shromáždění. Po valném shromáždění bude umělecký večer našich literátů a hudebních umělců, organisovaný dr. Jiřím Škvorem. V sobotu, 12. září, budou dopoledne i odpoledne přednášky a večer bude uspořádána slavnostní večeře s hudebním programem. V neděli, 13. září, dopoledne i odpoledne budou pokračovat přednášky. Na II. vědecký sjezd budou pozváni představitelé státních a městských úřadů New Yorku, zástupci universit a vědeckých organisací. Rovněž ovšem představitelé vrcholných krajanských organisací. Guvernéři jednotlivých amerických států budou požádáni, aby ke sjezdu SVU vyhlásili den Československé svobodné kultury. Českým a slovenským časopisům demokratického zaměření, vycházejícím ve svobodném světě, bude doporučeno, aby ke sjezdu vydaly zvláštní vydání, věnovaná vědám a umění i zprávám o činnosti SVU. O sjezd SVU projevili už mimořádný zájem nejen naši vědci a umělci, ale také americké vysoké školy a vědecké instituce. Až dosud se přihlásilo ku přednáškám 98 vědců a umělců, mezi nimi i řada osob, které nejsou československého původu. Přednášky budou rozděleny na dvanáct oddělení. Přednášet se bude anglicky po případě i v jiných světových jazycích. Jedna skupina přednášek bude proslovena česky a slovensky. Velký počet přednášek a vysoká kvalita přednášejících, stejně jako umělecké SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. Pilné přípravy předsednictva a zvolených referentů PŘED II. VĚDECKÝM SJEZDEM SVU [pageend1]programy sjezdu slibují, že II. vědecký sjezd SVU bude v dějinách Čechů a Slováků v zahraničí událostí zcela mimořádnou. Funkcionáři SVU vykonávají všechny své práce zcela zadarmo, a to práci konceptní i kancelářskou. Ke sjezdu budou proto potřebovat pomoci od dalších pracovníků z řad SVU. Předsednictvo proto žádá všechny členy, na které se gen. tajemník dr. Šturm a sjezdoví referenti dr. Lexa a dr. Rech- cígl obrátí, aby jim byli co nejvíce nápomocni. Jen tak zajistíme plný zdar H. vědeckého sjezdu SVU na Kolumbijské universitě v New Yorku. VÁCLAV HLAVATÝ, první předseda SVU, krátce před dovršením své sedm- desátky se účastnil mezinárodní konference v Dallasu (Tex.) na téma “Gravitational collopse.” Královská belgická akademie věd zvolila V. Hlavatého svým členem “za objevné práce v oboru matematického vyjádření teorie relativity.” _ Předseda SVU prof. René Wellek a gen. tajemník prof. R. Šturm zaslali dr. Hlavatému jménem všech členů SVU srdečný blahopřejný telegram k sedmdesátce. RAFAEL KUBELÍK, hudební ředitel Jihoněmecké rozhlasové stanice v Mnichově, přijel na měsíc do USA. Dirigoval jako host dva koncerty v Pittsburghu, po té v Minneapolis a sedm koncertů v okolí Los Angeles s místním symfonickým orchestrem. Na pěti z těchto sedmi koncertů hrál Smetanovu “Mou vlast”, což bylo první úplné provedení tohoto Smetanova díla na pacifickém pobřeží Ameriky. Na dalších dvou koncertech hrál s americko- českým pianistou Votápkem z Milwaukee PrOkofěvův klavírní koncert a mezinárodní repertoir. Krátce před zájezdem do USA uzavřel Kubelik smlouvu s “Deutsche Gramofon Gesel- schaft” a nahral pro ni již několik desek, mimo jiné Janáčkův “Zápisník zmizelého” se švýcarským tenoristou Hoeflingerem, rodákem z Brna. “Satur- day Review” přinesla sloupcový referát o nových Kubelíkových nahrávkách. Jsou to dvě desky, první je věnována předehrám a mezihrám z Wagne- rových oper, druhá je Schumanova Symfonie čís. 1. (Jarní). “Saturday Review”, obvykle skoupá na chválu, píše o Kubelíkovi v superlativech a referent se těší, že “tento vzácný a nanejvýš impulsivní dirigent” bude nahrávat častěji. RENÉ WELLEK, předseda SVU a profesor srovnávací literatury na universitě Yale, napsal do posledního čísla “Comparative Literature Studies” delší posmrtnou vzpomínku na bohemistu Harvardské university, prof. Renato Poggioli, který zahynul při automobilovém neštěstí. Prof. Poggioli, rodák z Florencie, studoval v Praze a později působil v Praze jako tajemník “Ústavu italské kultury.” Napsal řadu studií o ěs. literatuře a nejvíce ho zaujal Franz Kafka a Jaroslav Hašek. _ Prof. Wellek napsal také předmluvu ke knize Leo Spitzera “Classical and Christian Ideas of World Harmony”. - Na posledním valném shromáždění Asociace profesorů moderních jazyků, sdružující na 16,000 členů, byl dr. Wellek opět zvolen místopředsedou. JINDŘICH KUČERA byl jmenován řádným profesorem slovanských jazyků a linguistiky na Brown University v Providence (R. I), a to se zpětnou platností od 1. července 1963. 10 NÁŠ KULTURNÍ PŘÍNOS: rš. [pageend2]Po resignaci dosavadního Tiskového referenta přejímá redakční rada ZPRÁVY SVU za situace značně změněné: Především SVU začala vydávat čtvrtletník PROMĚNY. A za druhé - dík Free Europe Committee - budou dostávat vbrzku všichni členové SVU zdarma týdeník “Československý zpravodaj”. Z toho vyplývají pro redakční radu nove úkoly i nová hlediska, jak redigovat ZPRÁVY SVU. Dnes mají už všichni členové SVU v ruce první číslo PROMĚN, redigovaných dr. Ladislavem Radimským (Petr Den). Nemělo by smyslu popisovat a vypisovat jejich obsah. Dr. Radimský dokázal už při redigování “Perspektiv”, že svým do široka rozmáchlým vzděláním a svým do hluboká zaměřeným myšlením i talentem nemá v exilu konkurenta. SVU věru nemohla najít redaktora povolanějšího. Avšak už obsah prvního čísla ukazuje, že by nemělo smyslu, aby ZPRÁVY SVU přinášely zpravodajsky kusé záznamy o nových knihách, vycházejících česky v exilu, či o knihách, vydávaných anglicky od českých nebo slovenských autorů, anebo o knihách cizích spisovatelů, zabývajících se československou tématikou. Čtenáři v dnešním čísle najdou ještě upozornění na některé knihy, dědictví minulé redakce, vesměs upozornění psaná před vydáním prvního čísla PROMĚN. Stejně tak se tomu má se sledováním událostí doma - v Československu. To činí vyčerpávajícím způsobem “Československý zpravodaj”, zasílaný zdarma dnes již nejméně 80% členů SVU. Brzy bude zasílán všem. ZPRÁVY SVU se budou událostmi doma zabývat proto jen tehdy, kdyby šlo o změny opravdu zásadní či revoluční a kdyby bylo nutne i prospěšné, aby SVU k nim zaujala stanovisko. Nad prvním číslem PROMĚN může redakce vyslovit jen jediné přání: Aby každý člen SVU považoval za svou čestnou povinnost PROMĚNY předplácet. Každé číslo má 56 stran a stojí pouze dolar - respektive pro členy SVU činí roční předplatné 4,00 dolary. (Pro nečleny 5,00 dolarů.) Předplatné přijímá dr. John G. Lexa, 47-16 Austel Place, Long Island City 1, N. Y. MÍLO HNILIČKA, někdejší vedoucí inženýr Stalinových závodů v Mostě, je dnes vedoucím inženýrem badatelské společnosti NORTON Company v Bostonu. Za patnáct let v USA má 16 patentů a dalších sedm je právě v projednávání. Všechen světový tisk referoval o tom, že Američané vystřelili na měsíc raketu Saturn. Málokdo však ví, že tato raketa byla opatřena dvěma vynálezy Mílo Hniličky: především SUFERISOLATION, což je isolační hmota, která vylučuje ztrátu elektrické energie. Za druhé Hniličkovým NEOSTANEM, což je zvláštní pružná sloučenina kovů (vhodná pro elektrické cíf- ky), která - ponořena do tekutého helia _ je nejlepší vodič pro elektrický proud. Tak vhodný, že při něm není vůbec žádná ztráta energie, což je ovšem pro meziplanetární rakety životně důležité. Dr. Hnilička v minulém létě procestoval celou Evropu, kde přednášel o NIOSTANu. Když se vrátil do USA, 11 a proměny ZPRÁV SVU v roce 1964 PRVNÍ ČÍSLO PROMĚN [pageend3]dostal také žádost od Čs. Akademie věd v Praze, aby jí poslal maximum informací o tomto svém objevu. Jeho zásluhy na tomto poli jsou tak bezesporné, že prof. Zdeněk Kopal, který pro americkou Agenturu pro výzkum Vesmíru kreslí mapu měsíce, se rozhodl pojmenovat na měsíci jeden z největších kráterů: “Kráter Mílo Hnilička”. KAREL BOLESLAV JIRÁK, profesor Rooseveltovy university, se vrátil po mnoha letech za dirigentský pult. Dirigoval koncert Konservatoře při Rooseveltově universitě a kromě některých českých skladeb tu bylo provedeno Jirákovo Concertino opus 87. pro housle a orchestr. HANS KOHN, který je nyní poradcem university Wesleyan v Conn., vydal v Princetonu a současně v Torontu a v Anglii knihu “Úvahy o moderních dějinách”. Pražský rodák a odchovanec pražské university, věnoval v této knize několik kapitol Československu. Zejména na př. kapitoly “Panslavismus ve střední Evropě”, “Masarykův odkaz” a jiné kapitoly, třebas ty, které jsou zaměřeny na poměr rusko-německý. Z bibliografie vyplývá, že Hans Kohn publikoval dosud 42 knihy, z nichž některé vyšly až v šesti různých jazycích. Některé z nich vyšly také v laciném kapesním vydání v nákladu několika set tisíc výtisků. VLASTIMIL KOUBEK - “je velký muž postavou i úspěchem”, tak začíná velká reportáž deníku “Washington Star”, doprovozená velkou fotografií arch. Koubka a jeho projektů. Časopis dále píše, že V. Koubek teprve před 15 roky uprchl z ČSSR a po třech letech přijel do Washingtonu. Od té doby pozměnil tvář tohoto hlavního města, protože navrhl a postavil už přes dvacet velkých kancelářských budov, vynikajících nejmodemější, ba průkopnickou architekturou. Arch. Koubek propaguje, aby se stavěly tak zv. volné budovy, s dostatečným prostranstvím na všech stranách, aby budova byla na všech čtyřech stranách stejná. Krom toho propaguje stavby z betonu a ze skla, které považuje za nejlepší a nejlevnější stavební materiál. ANTONÍN ZELENKA, jeden z ředitelů sociálně pojišťovacího odboru Mezinárodního ústavu práce v Ženevě, dožil se na sklonku minulého roku šedesátky. Dr. Zelenka je dnes považován odborníky za jednoho z vedoucích pojišťovacích matematiků světa a za vynikajícího znalce sociálního pojištění, které zaváděl jak ve Střední tak Jižní Americe a na Blízkém Východě. JIŘÍ KOLAJA, profesor sociologie na ‘University of Kentucky’, napsal pro červnové číslo “Contemporary Psychology” recenzi svazku 69 studií Slovenské akademie věd v Bratislavě “Využitie psychologie v socialistickej spoločenskej praxi” (Veronika Kovaliková, edit., Bratislava 1959). Dr. Kolaj a píše, že studie sice neobjevují nic nového, že však naznačují novou, kladnější tendenci v ČSSR, pokud jde o sociální vědy, zejména psychologii. - Když dr. Kola- ja psal recenzi, jistě ještě neměl tušení, že v létě 1963 přijdou v ČSSR znovu ke cti téměř všechny sociální vědy včetně sociologie, psychologie, dokonce i parapsychologie atd. JIŘÍ J. ŠVEJDA, historik amerického ministerstva vnitra, uveřejňuje v anglické příloze chicagského “Národa” studii “The Golden Bull and the Imperial Idea”. VICTOR S. MAMATEY napsal pro “Journal of Central European Affairs” (Vol. XXHI, čís. 3 (1963) recenzi nové knihy “Russian Diplomacy and Eastern 12 [pageend4]Europe, 1914-1917” od Alexandra Dalli- na a několika jiných autorů (New York King’s Crown Press, 1963). Ke kapitole o rusko-československých stycích, kterou napsal Merrit Abrash, Mamatey podotýká, že autor nepreštudoval ani českou ani slovenskou literaturu v tomto oboru, která je daleko rozsáhlejší než ruská. LUBOMÍR MIKULA, bývalý kameraman čs. Dokumentárního filmu v Praze, který se r. 1962 rozešel s pražským režimem, řídí filmové práce guinejské vlády v Africe. DR. MICHAL ŠUMICHRAST, bývalý bratislavský žurnalista, byl jmenován ředitelem ekonomického oddělení amerického Národního sdružení stavitelů ve Washingtoně. KAREL DEUTSCH, rodák z Prahy, profesor politických věd na universitě Yale, vydal v New Yorku knihu: “The Nervs of Government”. Podtitul napovídá její obsah: “Vzory dorozumívacích prostředků a vládní kontroly”. Prof. Deutsch tu ukazuje dorozumívací prostředky mezi vládou a jejími poddanými a naproti tomu mezi vládou a mezi svobodnými občany. R. KREJČÍ byl jmenován přednostou fakulty pro filosofii na universitě státu Aljaška. Prof. Krejčí je právě na studijní cestě po Evropě. JAROSLAV STEYN, bývalý redaktor New Yorských Listů, byl zvolen v New Yorku podle zprávy N. Y. Times předsedou klubu filmových kritiků j inojazyčných novin. ERNEST SVATOŇ, fyzik ze Santa Monica, Calif., ztrávil 12 měsíců na Severní točně. Studoval tam příčiny, proč nemohou na točnu proniknout rozhlasové vlny. Dne 28. ledna zemřel v Akronu (Ohio) u svého syna profesor dr. Vladislav Brdlík, čestný člen SVU. Bez několika měsíců se dožil osmdesáti pěti let. Už v roce 1911 se stal dr. Brdlík docentem a o rok později profesorem zemědělské ekonomiky na Vysokém učení technickém v Praze. V letech 1921-22 byl v první úřednické vládě ministrem zemědělství. Od roku 1918 byl také redaktorem “Zemědělského archivu”, kde otiskl řadu svých studií. Byl po léta členem Čs. Akademie věd a později presidentem Zemědělské akademie, jejímž byl spolutvůrcem. Založil také Ústav zemědělské ekonomiky, jehož byl přednostou. Zasloužil se vehni o vybudování Vysoké školy zemědělské a vychoval republice tisíce zemědělských odborníků. Po roce 1948 uprchl s rodinou do Západního Německa, kde byl v Lud- wigsburgu zvolen rektorem exulantské Masarykovy university. Se vzácnou svědomitostí zastával tento úřad tři roky, až do doby, kdy emigroval do USA. Podlomené zdraví mu však nedovolilo již pokračovat v politické a vědecké činnosti. Zemřel náhle, stižen srdeční mrtvicí, a pochován byl v Akronu. 13 DVA HROBY Dne 24. ledna zemřel na ostrově Mal- lorka, kam se uchýlil na léčení, Emanuel Jindřich Poppr; dožil se šedesáti devíti let. E. J. Poppr byl za první války ruský legionář a pro jazykové schopnosti byl jmenován spojovacím důstojníkem mezi legionáři a americkými pomocnými misemi. Po návratu do vlasti se stal v Praze úředníkem United State Lines a po roce 1948 pokračoval v tomto zaměstnání v New Yorku. Pod pseudonymem J. E. Popera vydal do roku 1945 v Československu třináct básnických sbírek. V této činnosti pokračoval i v New Yorku a v roce 1962 vyšla první [pageend5]jeho sbírka básní, psaných v anglickém jazyce. Jeho anglické básně otiskovaly časopisy v Anglii a nedělní příloha New York Herald Tribune. • The Heritage of Music, knihu o vývoji hudebních slohů a hudebních nástrojů, vydal Viking Pres, 625 Madison Avenue, New York, N. Y. Cena $ 6. Autorkami jsou Katherine B. Ship- pensová a Anča Seidlová, výborná klaviristka a bývalá žákyně brněnské konservatoře, kde jejím učitelem byl Leoš Janáček. • Nakladatelství Idaho Caxton Printers v Caldwell, Idaho, oznamuje, že vydá knihu profesora Josefa Roučka “Behind the Iron Curtain” (Za železnou oponou). Spoluautorem této knihy je profesor Keneth Lottich. Je to obraz zemí, podmaněných komunisty, jeho sociologický rozbor a zvláštní pozornost je věnována školství. Asi jedna pětina knihy pojednává o Československu. • The Strategy of Deception: A Study in World-Wide Communist Technics. Ed. by Jeane J. Kirkpatrick, 444 pp. New York: Farrar, Straus and Co. Doi. 6. Sborník studií komunistické demagogie, podvodu, překrucování a teroru ve světě mimo Rusko. O Leninově revizi marxismu píše syn Karla Kaut- ského, Benedikt Kautsky. Československý případ popisuje Ivo Ducháček. Idea sborníku: historie není na straně komunismu, jak tvrdí marx-leninisté, naopak komunismus pracuje proti historii. • Nejúspěšnější knihou loňského podzimu v Kanadě byla kniha Renegade in Power: The Diefenbaker Years. Kniha pojednává o bývalém ministerském předsedovi Diefenbakerovi. Autor knihy, Peter C. Newman, se narodil v Československu. Do Kanady přišel se svými rodiči jako chlapec a hlásí se k českému původu. Je redaktorem časopisu “Maclean’s Magazíne”. • Franz Kafka: A Biography. Napsal Max Brod. Vydal Schocken, New York, 1963, 252 pp. $1.95. Nové vydání Brodová díla o Kafkově osobním životě, charakteru a rodině. • Munich: Prologue to Tragedy by John W. Wheeler-Bennet. (Duell, Sloan and Pearce, $7.95). Nové vydání knihy, která vyšla už r. 1948. Autor napsal novou předmluvu. • V září vyšly dva svazky vědeckých příspěvků, pojednávajících o složení lidského těla, v knižnici Annals of the New York Academy of Sciences (svazek 110, 1018 str., 1963) pod názvem Body Composition. Redaktorem tohoto velkého díla je dlouholetý odborník na tomto poli, dr. Josef Brožek, vedoucí psychologického oddělení na Lehigh University. Příspěvky jsou založeny na přednáškách, které byly prosloveny počátkem t.r. v New Yorku. Blahopřejeme: Dne 14. února se dožil 85. let sochař a malíř Albín Polášek, čestný člen SVU. Mistr Polášek žije ve Winter Parku na Floridě, kde kolem svého domu koupil rozsáhlé pozemky a daroval je městu s určením, že město tu vybuduje veřejný park, vyzdobený Poláškovými sochami, rovněž darovanými městu. Ač je připoután na kolečkovanou židli, Mistr stále modeluje nebo maluje rozměrná plátna. V Československu byl jako pevný demokrat ignorován _ teprve v posledních letech byla uspořádána výstava děl, která Polášek věnoval svému rodišti Frenštátu pod Radhoštěm. Nestárnoucímu umělci přejeme mnoho zdraví do dalších plodných let. 14 NOVÉ KNIHY: [pageend6]Sedmdesát let Zdeňka Němečka. Pracovní skupina SVU v New Yorku společně s Národní radou žen svobodného Československa a s PEN klubem v exilu vzpomněla nedožitých sedmdesáti let spisovatele Zd. Němečka. Byl by se sedmdesátky dožil dne 19. února, kdy se také konal v konferenční síni Came- gie-ho ústavu v New Yorku vzpomínkový večer. O Němečkovi jako spisovali promluvil polský spisovatel Alexander Janta, předseda PEN klubu v exilu. Dr. Ján Papánek hovořil o Němečkovi jako diplomatovi, načež byla čtena anglicky psaná Němečkova povídka. Po té promluvil dr. Jaroslav Drábek o Němečkově význačné úloze v protinacistickém a protikomunistickém odboji a Ivan Herben uvedl ukázku Němečkovy rozhlasové práce pro Radio Free Europe, zvukový záznam jeho “Balady o zázraku v Budapešti.” Nakonec MUDr. Karel Steinbach vroucími slovy přednesl “Vzpomínky osobního přítele.” Pracovní skupina New York uspořádala v lednu velmi úspěšný diskusní večer s Otakarem Richterem, kameramanem a fotografem, který se svou ženou uprchl teprve vloni v srpnu z ČSSR. Protože Ota Richter jako redaktor a fotograf měl možnost nahlédnout za kulisy uměleckého života, mohl posluchačům povědět mnoho zajímavých podrobností o tom, jak KSČ z nekontrolovatelných posic diriguje a usměrňuje všechny druhy kulturního života a uměleckého projevu. Úspěch večera byl takový, že posluchači nechtěli ustat v otázkách a nikomu se nechtělo jít domů. Ota Richter nazval večer: “Múzy s rudou hvězdou na klopě”. Pracovní skupina Washington: Dne 14. února uspořádala tato skupina literární večer, na kterém přednášel dr. Slovenský časopis o René Wellkovi. Decembrové číslo bratislavského mesačníka “Slovenské pohľady” prináša článok “Chvála literatúry”, v ktorom informuje svojich čitateľov o ankete, ktorá bola uverejnená v anglickom týždenníku “The Times Literary Supplement” a ktorá sa týka literárnej kritiky. “Slovenské pohľady” odtiaľ preberajú tiež príspevok dr. René Wellka “Niektoré zásady kritiky” a poznamenávajú, že profesor Wellek je pôvodom z Československa a že práve vydal knihu esejí o českej literatúre. “Slovenské pohľady” prinášajú tiež Wellkovu fotografiu a pripojujú túto poznámku: “Profesor Wellek . . . polemizuje so všeobecne prijatým názorom, že literárna kritika je hodnotením a recenzovaním kníh a napokon určovaním vkusu a tradície. Keďže prišiel do Anglicka a Spojených štátov z kontinentu, veľmi silne pociťuje nedostatok metódy . . . Wellkova argumentácia je pre nás bežná, zdá sa však, že naráža na silný odpor medzi anglosaskými kritikmi, pre ktorých hodnotenie umeleckého diela metódami, vypožičanými z oblasti exaktných vied, je v podstate cudzie . . . ”V ďalšej poznámke píše Milan Šútovec, že Well- kove argumenty “nie sú nepríťažlivé, ba pre našu kritiku, ktorá mala možnosť podrásť na poznaní diela napr. takého Jana Mukařovského, by mohli byť Wellkove argumenty poučné aj inak ...” Propagátor české hudby George Szell, hudební ředitel Clevelandské filharmonie, který působil řadu let v Praze, pozval do USA dva mladé virtuózy z ČSSR. Především pravnuka Antonína Dvořáka a vnuka Josefa Suka, vynika15 ZÁZNAMY: Jaroslav Drábek, Sr. na téma, které jasně napovídá obsah: “Literatura v exilu a exil v literatuře”. Drábkova causerie byla doplněna recitacemi. [pageend7]jícího houslistu Josefa Suka, za druhé pianistu Ivana Moravce. Na pohostinské koncerty v New Yorku kromě těchto dvou českých umělců pozval také Rudolfa Firkušného, který hrál s Clevelandskou filharmonií opět jeden z Mozartových koncertů. Při uzávěrce tohoto čísla ZPRÁV má redakce po ruce pouze kritiky Suková koncertu v Clevelandu, kde hrál (stejně jako v New Yorku) Dvořákův houslový koncert. Kritiky jsou superlativní a Josef Suk je označován v nich za houslistu světové úrovně. Rusalka v Los Angeles. Děkan hudební koleje při University of Southern California, dr. Walter Ducloux, uvedl v Los Angeles po prvé Dvořákovu “Rusalku”, jejíž Kvapilovo libreto sám přeložil do angličtiny. Byla to umělecká událost prvního řádu, protože Ducloux, který původně nastudoval “Rusalku” v Praze a v Brně, pozval k představení nejlepší americké sólisty. Walter Ducloux, rodem Švýcar a naturalisovaný Američan, přišel do Plzně s americkou armádou a dirigoval nejprve operu v Plzni, po té v Brně a v Praze. Naučil se česky dokonale a stal se z něho nadšený propagátor české hudby. - Krátce před tím dramatická konservatoř University of California nastudovala RUR od Karla Čapka. Řada repris musila být bohužel odřeknuta pro národní smutek po atentátu na presidenta Kennedyho. - RUR se hrálo také v Torontu, avšak česky. Hru provedli ochotníci z Toronta. Vlachovo kvarteto z Prahy přijelo v lednu do USA, kde bude mít v řadě států několik desítek koncertů. Potom jede do Kanady, na Hawai a do Japonska. Je to nejlepší komorní soubor Československa. Ve svobodném světě však je známo, že by mohl být ještě daleko lepší a umělecky vyrovnanější, kdyby si z něho režim nebyl udělal dojnici na tvrdé valuty. Vlachovo kvarteto prakticky je stále na cestách, aby vydělalo západní valuty a nemá kdy na cvičení. Zájezd do USA, Kanady a do Japonska sám je toho dokladem. (Poznámka redakce: Víme, že je neobvyklé, aby redakce připojovala poznámky k placeným oznámkám. Ale redaktor ZPRÁV SVU má už 16 let možnost sledovat blahodárnou práci ČSA a nemůže si při sto desátém výročí odepřít, aby neřekl, že před ČSA a před touto vynikající činností stál a stojí vždy s kloboukem v ruce a ve stoji spatném - to jest v úctě. Hn) ZPRÁVY SVU, CSASA News, Official organ of the Czechoslovak Society of Arts and Sciences in America, Inc. - Published monthly except July and August. - Address: Oldřich Černý, 1826 Harvard Street, N.W., Washington 9, D.C. - Printed by the Orbis Printing Co., Inc., 246 East 84th Street, New York 28, N.Y.- Subscription for non-members: $3.00 per year. PLACENÉ OZNÁMENÍ: STO DESET LET ČSA Dne 4. března t.r. Jednota ČSA dosáhne 110ti let svého trvání jako nejstarší bratrská a sesterská organisace v Americe. Ve službách již několika generacím, ČSA zůstává věrna svému poslání zabezpečovat své členy spolehlivým a výhodným životním pojištěním. I na poli národním ČSA plní své poslání propagátorky amerikanismu a udržovatelky naší československé tradice v Americe. Nejste-li dosud členem Jednoty ČSA, staňte se jím v tomto 110tém jubilejním roce. Informace vám ochotně podají Československé Spolky v Americe (ČSA), 2138 SO. 61st COURT, Cicero, Illinois, 60650. [pageend8]