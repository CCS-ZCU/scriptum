VĚSTNÍK ČESKOSLOVENSKÉ NÁRODNÍ RADY AMERICKÉ čís. 298 Květen 1980 Dr. Mikuláš Ferjenčík: HOVORÍME O ŠTEFÁNIKOVI Jeho prejavy a záznamy O Štefánikovi vieme, že mal priam idiosynkraziu k písaniu. Nemal pochopenie pre dlhé, suché, vedecké práce písomné, zato však vedel pútavo vyprávať. S neúprosnou logikou spojoval vysoké princípy, ktorými ľudí presvedčoval. Z jeho prejavov sa dosť zachovalo, z nich si dovolím uviesť aspoň tie najpodstatnejšie. Z toho mála čo napísal a čo sa zachovalo uvádzam tie, ktoré najlepšie prezradzujú jeho osobnosť, jeho ciele a myšlienky. V zápisníku z Equadoru píše: “Blížim sa Tahiti bez toho, že bych ho dosiahol. Zdá sa mi to symbolom mojej existencie. Namáham sa, borím sa, riskujem, kombinujem a docieľujem, ale len dočasne. Tými najrôznejšími a najfanatickejšími cestami sa tlčiem, avšak nemôžem do prístavu. Skomplikovaný je moj život. Dokial žijem, snáď nie je zbytočné moje úsilie, snáď prispel som a prispejem k stavbe velechrámu človečenstva a pokroku. Veľké mám vady, ale cítim, že je v duši mojej aj kus dobrého.” V liste Ludvíkovi Strimplovi, pred odjazdom do Srbska píše: Právě se dovídám zprávu, která mně působí nesmírnou radost. Bude utvořena eskadrila, jejímž budu velitelem. Je nutno, aby tato eskadrila byla složena výlučně z mladých, silných lidí, kteří mají odvahu. Chtěl bych je vybrat mezi Slovany. Pomož mi je nalézti. Ale upozorni kandidáty, že jde o čestné místo. Co nám záleží na životě? Je nutno sloužit velké věci: osvobození ducha od brutální germánské síly. Táto eskadrila bude symbolem, jak našich sympatií take našeho práva.” V odpovedi talianskemu ministerskému predsedovi Orlandovi na manifestácii v Ríme 24. mája 1918. “Dnes nám prichodí zaznamenať novú a veľkolepú skutočnosť. Voje, ktorých časť tu vidíte, idú sa spojiť s oddielmi, ktoré ich čakajú tame hore v zákopoch. Neodvislá československá armáda je nielen novým vojenským činiteľom, je symbolom, mohutným symbolom.” V rozhovore s Jánom Országhom starším v Petrohrade 15. septembra 1916: “Slováci sa chcú zachrániť. Ako samostatná politická jednotka nikdy nebudú uznáni, lebo tendencia svetovej politiky je zlučovať štátiky a nie tvoriť nové, života neschopné jednotky. Slovensko je pre projektovaný československý štát dôležité, lebo bez Slovenska, Česko je politicky, strategicky a geograficky slabé a nemôže mu byť zverený úkol tvoriť protinemeckú barieru. Avšak, čo so Slovenskom, ak by nebolo pripojené k českým zemiam? Stane sa ruskou guberniou? Rusko to nechce. Európa to nepripustí. Pre Slovensko zbýva teda ešte len jedna alternatíva: pripojenie a či ponechanie ho v Uhorsku. Kvôli nám sa nebili a nebudú biť. Teda zhynieme. Zhynieme tým skorej lebo v tomto prípade dali by Maďarom voľnú ruku. Význam Československého štátu je ešte i v tom, že ním by sa Slovanstvu, rovnako ako Nemecko, nepriateľský maďarský kmeň oddelil od nemeckého. V záujme našom, aby bola uznaná naša vnútorná sila a štátotvorná schopnosť, neslobodno dávať prejav nejakej nejednotnosti Čechov a Slovákov, lebo tým by sme vzbudili obavy o našej vnútornej sile a dávali zbraň do rúk našim nepriateľom. Maďarská kombinácia je nebezpečná, preto neprízvukujme, že sme dva rôzne národy, aby sme tým nevzbudili obavy o vnútornej politickej sile nášho nádejného štátu a nehnali vodu na mlyn protektorom Maďarie. Musíme si uvedomiť, že politickým zlúčením stávame sa silnými Nám netreba dualizmu, ale rovnocennosti Čechov a Slovákov. Z prejavov Štefánika učinených koncom roku 1918 v Sibírii: “Naše vojsko na Sibiři lze srovnat s pannou, která z lásky k Rusku chtěla obětovat, ale Rusové ji nepochopili, na projevy její lásky pohlíželi, jako na věc zřejmou, nechali se jí obsluhovat, chtěli z ni mít děvku pro všechno.” Prejav učinený pri príležitosti slávnosti odovzdania práporu I. Československému údernému pluku v Rusku: “Přicházím k Vám, jako bratr, který- stál u kolébky našeho vojska a chce až do posledního okamžiku sdílet jeho osud. Přicházím k Vám, jako mluvčí národa již organizovaného, abych vyřídil vřelé díky Vám, jako věrným synům, kteří nelekají se žádných obětí, s pochopením pro velkou dobu vysoko povznesli jste prapor svobody i zabezpečili národu svému volnost. Navštívím naše chrabré vojsko od pluku k pluku, vyslechnu Vaše přání a vysvětlím úkoly, které nás ještě čekají. Až tyto úkoly budou vykonány vydáme se spolu na cestu do svobodné vlasti. Vzhůru hlavy! Vaše strádání, bratři moji blíží se ke konci. Veliké byly útrapy našeho vojska, ale sláva jeho bude ještě větší, dovršíme- li důstojně svoje dílo, dílo nezištného Slovana a poctivého spojence.” “České jméno po čtyřech stech letech po prvé vyniklo. Nebyli jsme faktorem s kterým svět počítá. Sympatie, které svět k nám pojal, vznikla proto, že jsme vystoupili tehdy, kdy Slovanstvo, vládnoucí svým osudem, kromě Srbska, zradilo dané slovo. Anarchie ruské revoluce a brestský mír uzavřený s Němci byly v očích západu zradou Slovanstva na společné idei. V této době jste vystoupili v Sibiři vy. Svět překvapilo ne to, že vystoupilo několik tisíc lidí, ale to že uprostřed té zvířeckosti a bezcitnosti hrstka lidí vystoupila ve jménu daného slova, hlasu svědomí, solidarity s organizovanou demokracii západu. Svět obdivoval to, že jste se hlásili o právo na smrt, kdy druzí pouze vraždili; že jste postavili tu morální frontu” - Bolševici zacnovaii z carismu veškeré jeho zlo a žádnou jeho ctnost a k tomu se přikrývají ideami. Proto musíme bojovat, jako organizovaná demokracie západu. Především nezapomeňte, jak se choval za války náš národ. I našich mrtvých věšeli! Ve Francii v jednom boji bylo ztrát v naši divisi přes tisíc mužů a když je vedl: dozadu oni chtěli zůstat! A víte, jaká byla odpověď světa? Naše [pageend1]VĚSTNÍK May 1980 Organ of the Czechoslovak National Council of America Published monthly (Except bi-monthly July-August) Subscription $2.00 a year - Outside U.S.A. $3.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 VĚSTNÍK Květen 1980 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. - Mimo U.S.A. $3.00 Redaktorka - Vlasta Vrázová Úřadovna: 2137 So. Lombard Avenue, Cicero, Illinois 60650 Telefon: 656-1117 republika byla dříve obsazena a zabezpečena než Lotrinsko, Francii tak drahé.” Od smrti plukovníka Švece-a to byl světec, krásná duše, už o nás za hranicemi řekli mnoho zlého, ale jedno neřekli, že Čechoslováci jsou tak hloupí, že budou dělat smlouvu s bolševiky.” Zo Štefánikových prejavov o boľševizme: “Národ náš vždy sústavne, húževnaté hájil ideu všeľudskej spravedlnosti vo vedomí, že ideálu toho dosiahne disciplinovaným úsilím, vrúcnosťou a pravdivosťou duše. Myšlienka slobody, myšlienka boja proti násiliu vinie sa ako zlatá niť všetkými obdobiami našej minulosti, dobou Husitskou a Žižkovou, dobou Komenského a Havlíčka a dobou dnešnou, ktorú história nazve snáď Masarykovou. Dnes práve tak, ako pred tristopať rokmi, bojujeme proti neporiadku, svojvôli, násiliu.” “Usilujeme o riešenie všeľudských problémov, usilujeme o triumf pravej lásky. V reči národnej toto úsilie nazývame demokraciou . . . Ano, chceme spoločnosť organizovanú, chceme poriadok, teda súdy, systematickú kontrolu jednotlivca, chceme vedu, ktorá by nám dala prostriedky prebiť sa temnými pralesmi ľudskej nevedomosti a ľudskej brutality, chceme umenie, ktoré by zošlachtilo náš život, chceme kráľovstvo prekrásnych princípov morálky, v ktorých žiarev sa jedine duša rozvíja a sa môže usmievať; chceme náboženstvo čistej lásky, po ktorej prahne ľudská duša.” . . . “Musíme zostať nepremožiteľnými nepriateľmi bolševizmu. Boľševizmus je negácia demokracie, boľševizmus hovorí, kričí, reve- demokracia myslí, pracuje, presvedčuje, boľševizmus burcuje najnižšie pudy - demokracia apeluje na česť a svedomie - boľševizmus hádže protivníka do mora, vyťahuje ho z vazania a ubíja - skupuje duše za výhody a tvorí strany banditov a sektárov - je to rozklad, bieda a hlad, je nepriateľom ľudstva a musí sa proti nemu bojovať.” . . . “Prekonáme všetky prekážky a vrátime sa do drahej domoviny hrdí, že sme platne prispeli k víťazstvu práva nad násilím. Československá krv, pot a slza porosili šíre plané, hlboké lesy ruské. Kiežby z tejto pôdy skyprenej toľkými bolesťami vykvitla blaženost národa, lepšieho Slovanstva a celého ľudstva.” Toľko Štefánik s ktorým my dnes napriek všetkým úkazom hlbokého poklesu morálky ľudstva a hrozby nadvlády zla, nepravdy a násilia veríme, že ako už toľkokrát v dejinách, ujme sa vlády tá lepšie stránka ľudskej duše a privedie k víťazstvu ideu všeľudskej pravdy a spravodlivosti. “Vtip” na dnešní světovou situaci . . . Páni v Kremlu prý zařadili do moskevského telefonního seznamu, na “žluté stránky”, na kterých ve svobodném světě obchodníci a jiní samostatní podnikatelé inserují své zboží a služby, inserát tohoto znění: “Máte-li problém a potřebujete-li rychlou pomoc, volejte číslo: 56 - 68 - 79 Bude vám bleskurychle a ochotně vyhověno. Jsme připraveni a pohotoví kdykoliv a kdekoliv zakročit”. Schůzka zástupců etnických organizací s novým poradcem Ministra zahraničních věci a další konference v Bílém domě Ve středu 23. dubna měli zástupci celonárodních amerických etnických organizací (které mají vztah ke střední a východní Evropě) schůzku s novým poradcem (Counselor) ministra zahraničních věcí, Miss Rozanne L. Ridgway, která se své nové funkce ujala v březnu t.r. po několikaletém pobytu ve Finsku jako vyslanec Spojených států. Schůzky se zúčastnili také další úředníci min. zahraničních věcí: Mr. Roger Harrison, vedoucí Office of European Security and Political Affairs; Mr. Jonathan Greenwald, Human Rights Officer for Europe; Mr. John King, Counselor’s Aide; Mr. Jim Cunningham, Assistant, Office of European Security and Political Affairs; Mr. Robert Johnson, Czechoslovak Desk Officer za východoevropské oddělení State departmentu. Na schůzce byly probrány zejména tyto hlavní body: a) Vyhlídky na konání konference v Madridu ve světle nynějších americko-sovětských vztahů; b) Složení americké delegace; c) Účast zástupců etnických skupin v t.zv. Public Sector delegace, který bude mít asi 20-25 členů a bude zahrnovat zástupce amerického veřejného života - jako různých náboženských organizací pracujících na poli lidských práv, atd. Návrh na zastoupení etnických skupin v tomto “Public Sector” podali zástupci celonárodních amerických organizací na schůzce s býv. poradcem ministra zahraničních věcí. Mr. Matthew Nimetzem dne 24. října 1979. Při té příležitosti mu byla předána curriculum vitae devíti kvalifikovaných osob (jednoho představitele za každou etnickou skupinu: bulharskou, československou, estonskou, lotyšskou, litevskou, maďarskou, polskou, ruskou a ukrajinskou) s tím. aby jejich jména byla - s ostatními návrhy - předložena presidentovi k rozhodnutí. d) Přístup našich lidí a etnického tisku k americké delegaci v Madridu. e) Bylo doporučeno získat pevnou podporu evropských spojenců pro to. aby se v Madridu projednávaly všechny články Helsinské dohody - tedy také princip VII, pojednávající o lidských právech a princip VIII, který mluví o právu na sebeurčení - bez ohledu na snahu členských států varšavského paktu omezit jednání jen na otázky spojené s odzbrojením. f) S naší čs. strany bylo mezi jiným také doporučeno, aby se podpořil návrh prof. Skillinga, který vznesl své výpovědi před Helsinskou komisí amerického kongresu v březnu t.r. (viz naše zpráva o zvláštním zasedání Komise), aby západní signatářské státy poskytly morální podporu zastáncům lidských práv v zemích sovětského bloku, jako Chartě 77, polskému Výboru pro společenskou sebeobranu (KOR) a jiným skupinám, které monitorují plnění Helsinské dohody ve svých zemích. 2 - Věstník [pageend2]g) Bylo dohodnuto prodiskutovat na příští schůzce, která se bude konat v květnu, “Situační zprávy“ o plnění článků Helsinské dohody v jednotlivých státech, které byly vyžádány byv. poradcem min. zahraničních věcí, Mr. Matthew Nimetzem. Situační zprávu o Československu vypracovali washingtonští zástupci ČSNRA. Mimo to, A. Faltusová, na žádost Helsinské komise, vypracovala za ČSNRA jedenáctistránkový rozbor porušování lidských práv v Československu, který byl připraven na podkladě dostupné dokumentace z Československa. Rozbor bude zařazen do oficiální publikace americké Helsinské komise pro konferenci v Madridu. Československou národní radu americkou na schůzce zastupovali jeji washingtonští zástupci, Dr. Josef Hašek a Anna Faltusová. Také Bílý dum uspořádal několik dalších konferencí, na kterých účastníci byli informováni o současném vývoji mezinárodní situace, o problémech inflace, o plánech na bojkot Olympijských her v Moskvě, atp. Zástupce etnických a jiných organizací o zahraniční a domácí politice informovali: Dr. Zbigniew Brzezinski. Mr. Alfred Kahn, Mr. Geno Baroni, Md. David Rubenstein a jiní vládní úředníci. Dvě konference byly více méně ceremoniální - účast při presidentově podpisu zákona o “Windfall Profit Tax” a “Budget Revisions Proposals”. Československá národní rada americká byla na dvou konferencích zastoupena Dr. Josefem Haškem a na dvou A. Faltusovou. Bílý dum připravuje několik konferencí pro zástupce etnického tisku, zástupce různých organizací (fraternal organizations) a pod. - ČSNRA - afa Desinformační služba Sovětského svazu Nyní vyšlo na světlo, jak Sovětský svaz v době, kdy politika zmenšování napětí byla v rozkvětu, systematicky diskreditoval Spojené státy v očích jejich spojenců a jiných zemí s pomocí desinformačního oddělení KGB, napsal týdeník U.S. News and World Report. Časopis tím naráží na stostránkový dokument, jenž zveřejnil výbor sněmovny representantů, který se zabývá otázkami špionáže. Je to podrobná zpráva americké zpravodajské služby CIA o rozsáhlé desinformační kampani, kterou KGB vede proti Spojeným státům od konce druhé světové války. Jen v polovině sedmdesátých letech, jak se praví ve studii, desinformační kampaň z neznámých příčin asi na čtyři roky téměř ustala. “Ale zato vyvrcholila v letech ‘78 a ‘79, tedy” právě v době, kdy Spojené státy a SSSR dojednávaly poslední body dohody o omezení strategického zbrojení. A U.S. News and World Report píše dále: “CIA říká, že Sověty nyní vyrábějí prakticky dokonalé padělky nejrůznějších dokumentů - od tajných přírůček americké armády po důvěrná komuniké ministerstva zahraničí. Obstaraly si nejen správné druhy inkoustů, papírů, tiskařských strojů a záhlaví, ale sovětští experti se i naučili dokonale ovládat jazyk amerických úředníků ... V roce 1978 Kreml soustředil veškerou svou cizí propagandu (včetně desinformací) do nového Ústavu mezinárodních informací, jemuž dal k dispozici prakticky neomezené finanční prostředky, a na důkaz jeho důležitosti mu postavil do čela jednoho ze starých kumpánů předsedy Nejvyššího sovětu Leonida Brežněva.” Jedním z podvrhů, jmenovaných ve studii CIA, byl falsifikát americké armádní příručky, v níž se mluvilo o používání levicových a teroristických organizací Spojenými státy k vyděšení spojeneckých zemí a k tomu, aby prý tyto země byly nuceny zpřísnit vnitřní bezpečnost. Po vraždě italského ministerského předsedy Aido Mora se příručka náhle vynořila ve Španělsku, prostřednictvím španělského komunistického žurnalisty, majícího kontakty se sovětskou a kubánskou rozvědkou. Ale příručka vypadala tak autenticky, že citáty z ní převzaly mnohé evropské noviny, zejména v Itálii. Podvržené sovětské dokumenty obvinily americkou zpravodajskou službu samu ze dvou teroristických vražd, jedné v Kamerunu a druhé v Iránu. V květnu v roce 1979 byl v Iránu zavražděn Ayatollah Motaheri. A když se KGB podařilo dostat do novin v Libanonu článek, jenž z vraždy obvinil americkou CIA, sovětská oficiální agentura TASS pak článek převzala a citovala jako zprávu nezávislého tisku v cizině. Jiné podvrhy sovětských desinformačních expertů se snažily vyvolat napětí mezi Spojenými státy a Řeckem tím, že naznačovaly, že v řecko-tureckých sporech Amerika tajně straní Turecku. Tak na příklad dvoje athénské noviny uveřejnily padělaný projev prezidenta Cartera, obsahující urážlivé výroky o Recích a ostře kritizující roli Řecka v Atlantickém spojenectví. Padělek byl odeslán řeckému tisku pod záhlavím Americké informační služby. Účelem několika jiných desinformačních výrobků Sovětů bylo znemožnit mírová jednání mezi Izraelem a Egyptem. Ve fiktivním interviewu s americkým viceprezidentem Mon- dalem a v padělaném dopise amerického velvyslance v Egyptě šéfu CIA, se experti desinformací snažili přesvědčit prezidenta Sadata a Egypťany, že Spojené státy Sadatovi nevěří a že se ho tak jako tak hodlají zbavit, až ho nebudou potřebovat. Americká zpravodajská služba i protišpionážní oddělení FBI, oproti své dřívější praksi, se nyní rozhodly činnost sovětských desinformací a agentů rozvědky publikovat, aby jak řekl jeden z mluvčích FBI, upozornily americkou veřejnost na rostoucí nebezpečí, které plyne z této sovětské aktivity. (Nový svět) Řádný sjezd ČSNRA se koná v sobotu 7. června a v neděli dopoledne 8. června 1980 v místnosti Hall of Cities, Chicago O’Hare Marriott hotelu, 8535 West Higgins Road, Chicago 60631. Sjezd bude zahájen předsedou br. dr. Mikulášem Ferjenčíkem v 9 hod. dop. Po zprávě verifikačního výboru a volbě sjezdových úředníků bude následovat hodinové odročení, aby zvolené výbory měly čas projednat předem rozeslané zprávy. Na programu jsou zprávy všech úředníků a výborů, stanovního, finančního, tiskového, organizačního, sociálního, výboru pro zahraniční záležitosti, zprávy oblastních výborů: Chicago, New York, Michigan, Pacific, Cleveland, a zprávy odboček nesdružených v oblastních výborech. Odpoledne předsedové sjezdových výborů předloží návrhy či doporučení k projednání sjezdem. Projev čestného předsedy ČSNRA dr. Jána Papánka, ředitele Amerického fondu pro československé uprchlíky. Odročení sjezdového zasedání na neděli 8. června. Sjezdová večeře v hotelu Marriott v 6 hod. večer. Sjezd pokračuje v neděli 8. června v 9 hod. Po volbě úředníků a členů předsednictva na další dvouleté období budou podány návrhy resolucí. Je to tradiční “Provolání ke krajanům” a “Pozdrav domovu”. Volné návrhy pro dobro Rady jsou poslední kapitolou sjezdu. Odpoledne se koná oslava generála Milana R. Štefánika. oooooooooooooooooooooooooooooooooooooooooooooooooooooooo Věstník - 3 [pageend3]František Schwarzenberg: POZDRAV SJEZDU Zdravím vás všechny, bratry a sestry, účastníky sjezdu Československé národní rady americké, konaného v Chicagu ve dnech 7. a 8. června 1980 a přeji tomuto sjezdu hlavně svornost a ze svornosti plynoucí úspěch. Dávno již vžitého oslovení “bratři a sestry” dnes nepoužívám jen z ustáleného mezi námi zvyku, ale jako projev opravdové vděčnosti za to, že jste mne po celou dobu mého pobytu ve vašem středu přijímali tak přátelsky, že jsem se mezi vámi opravdu cítil jako mezi svými, jako v kruhu rodiny, jako doma. Nyní, kdy končí moje funkce, která byla pro mne poctou i radostí, chci vám všem ještě jednou poděkovat za tak často projevenou důvěru; za to, že jste mi po tolik let dovolovali tlumočit nám všem společné názory, obavy, tužby a přání; za to, že jsem tak často směl mluvit vaším jménem ve službách svobody jak americké, tak i svobody lidu v Československu. Chci vám poděkovat za bezpočet projevů srdečného přátelství, kterých se dostalo mé manželce, našim dětem a v nezasloužené míře také mně osobně od vás ode všech, od starousedlých krajanů i od exulantů, kteří sem přišli stejně jako jsme přišli my, když nebylo více možno ve vlasti svobodně žít. AČ nyní výměnkařím jinde, přece se s vámi neloučím a prosím vás, abych se směl i nadále považovat za jednoho z vás. Často v minulosti jsem u příležitosti sjezdu byl vyzván, abych řekl několik slov o mezinárodní situaci. Dovolte mi též tentokráte několik poznámek k tomuto námětu. O tom, co se dnes děje ve světě toho všichni víme stejně mnoho či stejně málo a proto snad není zapotřebí zacházet do podrobností. Není třeba mluvit o Afghánistánu, o Iránu, o Kubě či Bogotě, o Jugoslávii, o Středním Východu, o Perském zálivu atd. Připomeňme si jen s lítostí, že o každém sjezdu uplynulých let jsme musili zjišťovat, že další a další kraje Evropy, Asie, Afriky i samotné Ameriky propadly silám zla, vládě nenávisti, závisti a zloby. Pokaždé jsme musili konstatovat, že se opět zúžila ta část zeměkoule, kde dosud vládl veřejný řád, odpovídající alesponň zčásti neměnnému řádu mravnímu; kde bylo dbáno zákonů a mezinárodních smluv; kde byl brán ohled na vůli lidu; kde převládala úcta k lidským právům a kde bylo možno svobodně dýchat a žít. Vždy znovu jsme si musili přiznat, že svobodný svět setrvává v hlubokém nevidomí; že si svobodný svět není vědom, do jaké míry napomáhá - ať už z pouhé zbabělosti, z pohodlného sebeklamání či z chamtivé ziskuchtivosti - silám zla, které chtějí nabýt tak veliké mocenské převahy, že by svobodný svět musil bez boje kapitulovat - přesně tak, jak to svého času doporučoval a předpovídal Lenin. Varovali jsme, ale málokdo nám dopřával sluchu. Dnes to začíná být jiné. Dnes mnoho lidí říká, že dosavadní vývoj mezinárodní situace je obdobou stavu z roku 1914 i obdobou stavu z doby mnichovské. A do jisté míry je to pravda. V roce 1914 žádná z velmocí nechtěla válku. Až do posledřň chvíle byly podnikány beznadějné kroky, aby bylo válce zabráněno. A přesto válka vypukla s osudovou nevyhnutelností řecké tragedie a zvedla stavidla moři krve a slz. I dnes nikdo nechce válku. Jistě žádná z velmocí nechce vyvolat světovou válku. Ale kťjekdo chce jen za každou cenu dosíci toho, čeho bez války dosíci nelze. V tom je ten kus osudovosti. Dnes, kdy beze světové války lidé bojují a umírají v tolika končinách světa, kdy zástupy uprchlíků hynou po bezútešných cestách útěku i ve vlnách mořských, kdy úcta k lidskému životu klesla na nejnižší úroveň a násilí se stalo oblíbeným nástrojem k dosažení vytčených cílů, i dnes se zdá, že světové vzplanutí se na nás řítí jako nájezd apokalyptických jezdců. A co potom, až by nebylo ani vítězů, ani poražených, ale jenom trosky světa, který nedovedl žít v míru? Obdoba roku ‘14 pochopitelně tíží dnešní svět jako můra noční. Stejně neodbytně se vnucuje obdoba doby mnichovské. Tenkráte svobodný svět ustupoval, povoloval ve velkém i v malém, zapredával spojence a zrazoval přátele v bláhové naději, že si svými zbabělými ústupky vykoupí ještě chviličku pohodlí a klidu. Až když velmocem šlo o vlastní krk, tu se svobodný svět vzchopil a nastoupil boj, který ho stál mnohem více životů, statků a hodnot, než by si byla vyžádala včasná věrnost zásadám, na kterých byla budována nejvyspělejší kultura a civilisace všech věků. Známe následek tehdejších zrad: nevyhnutelnost světové války. A věru až do nedávna svobodný svět zase ustupoval, povoloval, zaprodával a zrazoval, jakoby se byl ničemu z dějin nenaučil. Kamkoli jsme pohleděli, všude jsme viděli jen samé Mnichovy - velké i malé zrady přátel, opouštění slabých spojenců v krátkozraké naději, že na veliké nedojde. Až do dneška, kdy začíná jít do tuhého. Nedivme se, že lidé mluví o roce čtrnáctém a o Mnichovu. Jen slepý by dnes neviděl obdobu. Nelze se divit, že u mnoha lidí ubývá naděje. A přece ještě není příliš pozdě! Nic není ztraceno, dokud žije víra, naděje a láska. Chyby minulosti opakovat nemusíme - vždyť jsme obdaření rozumem a svobodnou vůlí. A dnes vidíme, že svět přichází k rozumu a chce uplatnit svoji vůli. Času je málo, ale příliš pozdě dosud není. Svobodný svět konečně poznává, že neúcta k hodnotám duchovních, neúcta k jakékoliv autoritě, mravní úpadek, svoboda, chápaná jako volnost páchat zlo a honba za mamonem pouze snižují naši schopnost, hájit a uhájit to, co činí život životem. Dnes svobodný svět hledá nápravu: v rodině, na školách i ve veřejném životě. A kdo hledá, nalézá. Svobodný svět začíná chápat, že nadešel čas, aby zmobilizoval a sjednotil všechny svoje zdravé síly a všechny svoje zdroje - síly duchovní a mravní, zdroje vědění a technologie, zdroje hmotné, průmyslové a výrobní i finanční; zdroje lidské vynalézavosti a dovednosti a konečně též síly vojenské. V této snaze o sjednocení sil - bez ohledu na dřívější spory, bez projevů závisti či nevděku - nespočívá povzbuzování k válce. Je to naopak jediný způsob, jak válce zabránit. Svobodný svět pochopil, že jen v jednotě je síla a že mocenský aparát našich odpůrců rozumí jedině síle - ať se jedná o propagační frašku moskevské olympiády, či o šílenství dnešních fanatiků u moci v Teheránu. Se zadostiučiněním vidíme, kolik mezinárodních porad je věnováno tomuto nutnému sjednocování. Svobodný svět již pochopil, zvláště po Afghánistánu pochopil, že všechna ta vydatná pomoc, poskytovaná nám nepřátelským vládám nepřispěla ku zvýšení životní úrovně a tím ku zmírnění agresivního, imperialistického postoje, ale že naopak jen posloužila k uspíšení dosažení vojenské přemoci. Proto se začíná rýsovat neochota, přenechat nepřátelům vojenské prvenství. Zde v Americe tento nový postoj dnes vidíme na každém kroku. Svobodný svět poznal, že není možno v pohodlné nečinnosti spoléhat na organizaci Spojených národů, přesto že by důsledné dodržování Charty umožnilo smířlivé urovnání snad každého mezinárodního sporu. 4 - Věstník [pageend4]Svobodný svět chápe, že se musí sám ujmout prosazování řádu, stanoveného Chartou, i když mnozí členové Spojených národů Chartu nedodržují a naopak ji soustavně porušují. Vidíme tedy i zde pokrok ve směru, který nás může uchránit před světovou katastrofou. Svobodný svět začíná poznávat, že si pouze sám nalhával, když mluvil o ukončení “studené války“ a o nadějné “détente“. Dnes poznává, že komunismus nás chtěl uspat a těžit z našich zdrojů hospodářských, technologických a vojenských až do doby získání naprosté převahy, kdy by nám mohl diktovat podmínky naprosté kapitulace. Všichni vidíme obrat ve veřejném mínění, jistě dvojnásob významný v letošním volebním roce. Svobodný svět začíná poznávat, že ve všech našich zemích, ujařmených sovětským komunismem, Marx-Leninismus již dávno přestal být věrohodnou, samospasitelnou naukou a že naopak obyvatelé těchto zemí jsou nejvěrnějšími a jistě též nejobětavějšími spojenci svobodného světa. Svobodný svět konečně začíná s těmito spojenci počítat, nemluví a nejedná více, jakoby tito lidé stejně smýšleli, jako jejich Moskvou dosazené vlády. A v mnohém ohledu jim svobodný svět už vydatně pomohl svým důrazem na dodržování úmluv o lidských právech. Svobodný svět si začíná uvědomovat, do jaké míry jsou síly neklidu a zla mezi sebou rozpolcený, ať už se jedná o nepřeklenutelné geopolitické rozpory mezi Sovětským svazem a Čínou, o nenávist zfanatisovaného Islámu ke každému, kdo vyznává jakoukoli jinou víru, o vnitřní spory a sváry arabského světa či především o dnešní rozháranost dosud Moskvou převážně ovládaného bloku států, tvrdících, že nepřijímají vedení ani Washingtonu, ani Moskvy, ani Pekingu. Nejsme ohroženi monolythickým velikánem, ale řadou ohnišť neklidu. Je v tom výhoda, které teprve nyní diplomacie svobodného světa začíná využívat. Oficiální Amerika začíná poznávat, že o podstatě komunistického ohrožení a o poměrech za železnou oponou toho víme trochu více, než většina našich spoluobčanů. Chtěli jsme sloužit dobré věci a nyní konečně je nám k tomu dávána možnost. Vzpomínáte nedávné doby, kdy poprvé v dějinách byl ustanoven presidentský poradce pro národnostní menšiny? Vzpomínáte, že loňského roku poprvé byla na State Departmentu uspořádána porada, kde jsme měli možnost vyslovit svoje návrhy a vyměnit si názory na americkou politiku vůči Československu? Letošního roku pak je řeč o tom. že by představitelé národnostních menšin měli býti zařazeni do americké delegace na madridské konferenci o evropské bezpečnosti a spolupráci. Prostě řečeno: svobodný svět v čele s Amerikou se začíná ze svého spánku probouzet. To všechno, o čem jsem právě mluvil jsme říkali, psali, hlásali po celou řadu let, ať se té minulé době říkalo “studená válka” nebo “détente”. A málokdo nám chtěl věřit. Až nyní, kdy jde velmocem o vlastní krk, začínají lidé chápat, že jsme měli pravdu. Řekl jsem a opakuji: ještě je čas. Není třeba ztrácet naději - a kdo věří, nevzdá se naděje nikdy. Rok 14 se opakovat nemusí, ani nemusí dojít k důsledkům nových, dosavadních Mnichovů. Můžeme ještě zachránit, co zbývá ze svobodného světa, můžeme pomoci porobeným národům k dosažení toho, po čem nejvíce touží: obnovení vlastní svobody a samostatnosti. A pak se můžeme dočkat času, kdy se stane skutkem to, co Masaryk říkával o pravé demokracii: uskutečňování řádu božího na zemi. Právě této Masarykově vidině jsme dávno již zasvětili všechno svoje úsilí. Jistě neustaneme dnes, kdy okolní svět začíná poznávat, že jsme viděli, chápali a jednali správně. Naopak. V bratrské spolupráci se všemi lidmi dobré vůle, ve suoluoráci s jinými podobně smýšlejícími organisacemi, ať už československými (jako např. Kanadské národní sdružení, Rada svobodného Československa atd.), či s organisacemi jiných porobených národu zdvojnásobíme svoje úsilí. Nespokojíme se s vědomím, že jsme měli pravdu, když druzí spali. Vždyť toto vědomí je pro nás zdrojem převelikého smutku. Jak rádi bychom byli, kdyby se bylo ukázalo, že jsme se mýlili. Ale my jsme se nemýlili! Tož ruce v klín nesložíme. Naše cesta je správná. Půjdeme po ní dále a tak osvědčíme svoji víru ve vítězství pravdy, spravedlnosti a svobody, svoji věrnost a vděčnost ku Spojeným státům americkým i svoji lásku k českému a slovenskému lidu doma, ve vlasti našich předků. Neděle 8. června: Předsednictvo Československé národní rady americké s výborem slovenských organizací pořádá v hotelu Marriott SLAVNOSTNÍ ODPOLEDNE ku stému výročí narození generála Milana Rastislava Štefánika. Oběd v 1:00 hod. (Cocktaily ve 12:00 v poledne - Cash Bar) Program ve 3:00 hod. Rečníci: Dr. Mikuláš Ferjenčík Dr. Ján Papánek Adolph čierny Účinkuje: Pěvecký sbor ZORA, Želmíra Nosková, sólistka; violoncellista David Richards Písně Bohuslava Martinů - Jiřina Podgorná. Recitace: Věra Rokničová, Alice Koudelová. Master of Ceremonies: Ing. Štefan Papánek Hlaste se v úřadovně o reservace. oooooooooooooooooooooooooooooooooooooooooooooooooooooooo VARUJEME! Nějaký pán, nebo lépe řečeno soudruh - (jen soudruh si může dovolit psát otevřeně dopisy do Ameriky) - podpisující se jménem Jaroslav Herman, důchodce z Prahy, obrací se na různé adresy našich krajanů, získaných pravděpodobně za pomoci čs. vyslanectví ve Washingtonu, D.C. nebo Státní bezpečnosti s prosbou, aby si objednali časopis “Icare”, vydávaný Syndikátem dopravních pilotů v Paříži. Za záminku si vzal, že v úvodu tohoto časopisu bude popsána stručná historie čs. letectví ve vztahu k Francii (českoslovenští letci v bojích ve Francii v roce 1939-1945). S podobnou prosbou se obrací na odběratele časopisu “Hospodář”, jehož směr a ideologie jsou nám dobře známy. V dopisu současně prosí, aby mu naši krajané posílali obrázky letadel, letecké magazíny a letecké odznaky. Jako odměnu za tuto službu je ochoten posílat adresátům čs. časopisy a dobré knížky. Komunistická propaganda je ve svých nápadech nevyčerpatelná a její špionážní služba krajně vynalézavá. Psát časopisu Icare do Francie je nenápadné, jak získat adresy lidí, s kterými by se mohli navázat trvalé styky. Nápadnější je, že mu jde o lidi, kteří mají vztah k letectví. Letecké magazíny a obrázky letadel vyráběných v USA si může opatřit v USA lehce každý agent. Je však zde možnost, že někdo z našich lidí, zaměstnaný v leteckém průmyslu, z pouhé horlivosti by mohl poslat přece jen nějakou fotografii nových tajných typů. To je již vyložené prozrazování vojenských a průmyslových tajností a to je trestné. Radíme vám. abyste si s lidmi vám neznámými z Československa nic takového nezačínali. Mohou vás svést a zavést na scestí, která by mohla skončit pro vás neblaze - na listině podezřelých - nebo dokonce tragicky - nechtěná špionáž. Jen si vzpomeňte na dobu po Pearl Harbor, jak byla vláda USA nucena naložit s Němci a Japonci pro nebezpečí spolupráce s nepřítelem. Současný obrat v mezinárodní politice bude mít za následek více takových pokusů - a překvapení! - M.F. Věstník - 5 [pageend5]Z oblastí a odboček OBLAST CHICAGO, ČSNRA Kalendář 1980 24. května - schůze odb. Štefánik, s přednáškou dr. Jiřího Tesaře o Polsku. 26. května • Zdobení hrobu na Českém národním hřbitově. 31. května - Lidice - zájezd. 7. -8. června - Sjezd ČSNRA v Marriott hotelu - odp. oslava 100. výročí generála Štefánika. 12. června • Odbočka Milada Horáková. 15. června - Piknik Čs. ženské národní rady na farmě Tempel. 17. června - Schůze se odvolává. Odb. Západní předměstí se zúčastní sobotního koncertu. 21. června - Koncert v chicagském Velehradě; přijede k nám prof. František Smetana, český violoncellista (viz oznámení) a uvítáme prof. Františka Schwarzenberga, který přijede do Chicaga. Třetí týden v červenci - Captive nations. 3. srpna - Piknik u pi. Laurichové - Odb. Štefánik. Labor Day - Piknik u Latu v Michigan - Odb. “28. říjen”. Odbočka ČSNRA Dr. Milada Horáková konala pravidelnou schůzi ve čtvrtek 13. března 1980 v Mid America Savings v Ciceru. I při velmi nepříznivém počasí byla pěknč navštívena. Schůzi zahájil br. předseda F. Desenský. Vzpomenul zemřelých členu br. arch. Vladimíra Richtra a br. poslance Čeňka Torna. Přítomní uctili jejich památku povstáním. 7. března tomu bylo 130 let co se narodil T. G. Masaryk. O jeho trvalém významu pro ideál čs. samostatnosti promluvil bývalý starosta československého sokolstva br. dr. A. Hřebík. Ve své přednášce se zmínil o TGM jako o houževnatém a cílevědomě pracujícím profesoru, novináři, filosofu, politiku a státníku. Vyvrcholením jeho boje za pravdu a spravedlnost bylo zřízení československé republiky, jejíž politická demokracie, hospodářský, kulturní a sociální pokrok se tak zdárně a slibně rozvinuly za pouhá dvě desetiletí existence Masarykovy republiky. Dobře promyšlený projev dr. A. Hřebíka byl vyslechnut s velkou pozorností. V tomto roce uplyne 30 let od umučení dr. Milady Horákové. Naše odbočka nese její jméno a pokládá si za povinnost vzpomenouti této velké národní mučednice, která svou činností a obětí života se stala historickou postavou odporu proti lži a násilí přesahující rámec československých hranic. Bylo proto usneseno uspořádati vzpomínkový večer 12. června 1980 a pozvati k účasti krajanskou veřejnost. Červnová schůze odbočky se koná 12. června v Mid-America Savings v Ciceru. Bude vzpomenuto třicátého výročí popravy dr. Horákové a zahájí se přípravy na tryznu k uctění její památky 25. října na Velehradu. Tisk ref. Československá národní rada americká Oblast Chicago uspořádá 21. června v 7 hod. večer v sále Velehradu 2657 So. Lawndale Ave., Chicago koncert českého violoncellisty Mistra Františka Smetany, profesora hudební fakulty na Virginia Commonwealth University v Richmondu, Va. Zahájí předseda Oblasti ČSNRA br. Emanuel Lát Projev br. dr. Františka Schwarzenberga, u příležitosti jeho návštěvy Chicaga Úvod ke koncertu: dr. František Svejkovský Koncert Františka Smetany: Dvořák: Když mne stará matka B. Smetana: Polka C dur L. Janáček: Sýček neodletěl V. Novák: Intimní barcarola (Všechny čtyři skladby v úpravě F. Smetany) Josef Suk: Balada, op. 3 K. J. Jirák: Allegro commodo, op. 71 F. Smetana: Meditace na chorál Sv. Václave (pro sólové violoncello) Koncert je spojen s večeří. - Vstupné včetně večeře $12.- Pončvadž koncert časově vpadá do téhož týdne, kdy se pravidelně koná červnová schůze odb. “Západní předměstí”, odvoláváme tuto schůzi a vybízíme členstvo, aby se zúčastnilo koncertu a zároveň na něm pozdravilo svého člena br. dr. Františka Schwarzenberga. LIDICE V sobotu 31. května koná se tradiční pietni pouť do Lidic. Vzpomene se 38. výročí lidické tragedie. Českým řečníkem je bratr František Desenský, anglickým řečníkem prof. Hrubecký z Texasu. Vyjede se ve 2:45 hod. odp. z úřadovny Čihák World Travel, 6302 West Cermák Road, Berwyn, tel. 795-9050. Zamluvte si místo na autobus u Čihákú. Na zpáteční cestě se zastavíme na společnou večeři u White Fence Farm. Odbočka “gen. Milana R. Štefánika” zve členy, přátele a další zájemce na svoji pravidelnou členskou schůzi konanou v sobotu 24. května v 7 hod. večer v klubovně Township Lake Villa (Highway 132 a Fairfield Road). “Jak integrace pod Sověty snížíme životní úroveň satelitů” vysvětlí dr. Jiří Tesař, profesor státní university Madison-Whitewater. Hostitelkami jsou ses. Mossová a Hubková. Karel Halaška Ed. Dellín tajemník předseda Oznamte včas změnu adresy 6 - Věstník [pageend6]Americké a kanadské koleje a univerzity, na kterých se přednáší čeština nebo slovenština (Pokračování) University of Nebraska Dept, of Modern Languages and Literatures Lincoln, Nebr. 68588 New York University Dept, of Slavic Languages and Literatures New York, N.Y. 10003 Univeristy of North Carolina Dept, of Slavic Languages Chapel Hill, N.C. 27514 Northwestern University Dept, of Slavic Languages and Literatures Evanston, Ill. 60201 Princeton University Dept, of Slavic Languages and Literatures Princeton, N.J. 08540 Queens College City University of New York Dept, of Slavic Languages Flushing, N.Y. 11367 School for International Training Dept, of Language Education Brattleboro, Ver. 05301 Temple Junior College Dept, of Communication and Modern Languages Temple, Tex. 76501 University of Toronto Dept, of Slavic Languages and Literatures Toronto, Ont. Canada M5S 1A1 Vanderbilt University Dept, of Germanic and Slavic Languages Nashville, Tenn. 37235 University of Virginia Dept, of Slavic Languages and Literatures Charlottesville, Va. 22903 University of Washington Dept, of Slavic Languages and Literatures Seattle, Wash. 98185 University of Wisconsin Dept, of Slavic Languages and Literatures Madison, Wis. 53706 University of Massachusetts Dept, of Slavic Languages and Literatures Amherst, Mass. 01003 McGill Ulniversity Dept, of Russian and Slavic Studies Montreal, Quebec, Canada H3C 3G1 University of Michigan Dept, of Slavic Languages and Literature Ann Arbor. Mich. 48109 University of Texas Dept, of Slavic Languages Austin. Texas 78712 Texas A and M University Dept, of Modern Languages College Station. Texas 77843 Texas Tech University Dept, of German and Slavic Languages Lubbock. Texas 79409 San Jacinto Junior College Pasadena. Texas 77501 Brazosport College Lake Jackson. Texas 77566 Temple Junior College Temple. Texas 76501 (Pokračování) Hlášení o činnosti odb. “T. G. Masaryk” v Los Angeles za březen a duben 1980 Zástupci odbočky se pravidelně zúčastňují schůzek s jinými exilovými skupinami z východní Evropy. Programem setkání je sjednocování názorů, překonávání různých překážek, které vytvořila historie, společný postup při prosazování našich požadavků jak u místních, tak u washingtonských politiků, výměna zkušeností se stykem s domovem a s podporou disidentů. K obdobné spolupráci jsou vyzýváni krajané i v jiných místech USA a v celém svobodném světě. Podobné dobré vztahy se snaží vytvořit i chartisté s disidenty sousedních států. Memorandum z losangeleských setkání bude předloženo krajanské veřejnosti ke schválení ^podpisům) a bude sloužit v naší propagační práci jako vyjádření jednoty exulantů z různých okupovaných zemí. Zástupci odbočky tvoří většinu členů v organizaci "Czechoslovak Relief Fund” v Los Angeles, která obnovila svoji práci pro zvýšený příliv emigrantů v poslední době. Odbočka pokračuje ve sbírce peněz pro rodiny vězněných nebo pronásledovaných chartistů a jiných disidentů. Tato podpora umožnila na čas literární práci umlčenému publicistovi. Z domova nám poděkovali za finanční příspěvky. 16. a 17. května se odbočka zúčastní mezinárodního festivalu v Long Beach, kde bude ve vlastním stánku vystavovat ukázky československého lidového umění. Na festivalu vystoupí i taneční skupina Sokola Los Angeles. Věstník - 7 [pageend7]I i i í i i i i i » i Nejstarší bratrská a sesterská podpůrná jednota v Americe jest připravená poskytnouti Vám nejvýhodnéjší druhy životních pojistek plně zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotné podají: CZECHOSLOVAK SOCIETY OF AMERICA ‘ Pioneer of Fraternal Life Insurance” CSA PLAZA Telefony (312) 795-5800 - (312) 242-2224 2701 SOUTH HARLEM AVENUE BERWYN, IL 60402 VĚSTNÍK (USPS 658-460) CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 polky ADDRESS CORRECTION REQUESTED [pageend8]