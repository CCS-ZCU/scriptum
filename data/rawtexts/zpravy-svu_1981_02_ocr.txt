ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES, INC. ISSN 0036-2050 SVU Ročník XXIII. březen-duben 1981 Číslo 2 Něco o projektu dr. Rechcigla Na únorové schůzi předsednictva SVU bylo zdůrazněno, že mezi hlavní úkoly Společnosti náleží evidence práce Čechů a Slováků v zahraničí a kritické zhodnocování jejich přínosů světové kultuře. Bylo konstatováno, že tisíce významných a zasloužilých osobností československého původu působí v různých učilištích ve všech částech světa, z nichž pouze nepatrné procento je vedeno v naší patrnosti. Postupem doby bude neustále obtížnější tyto lidi identifikovat, protože nebude pamětníků. Jsouc si vědomo této situace, předsednictvo rozhodlo, že zahájí okamžitou akci systematického shromažďování materiálu o práci Čechů a Slováků v zahraničí, jakož i o všech osobnostech, bez ohledu na národnostní původ, které seprofesionálně zabývají otázkami československé kultury. Koordinátorem projektu byl pověřen bývalý předseda SVU dr. Miloslav Rechcigl. První fáze projektu se soustředí na identifikaci těchto osob, podle zmíněných kriterií, a to nejen z doby současné, ale i z minulých let. Základem inventáře bude nedávno vyšlá publikace SVU z pera dr. Rechciglapod názvem Educators with Czechoslovak Roots, obsahující jména a odbornou specializaci profesorů československého původu na amerických a kanadských univerzitách. Kromě doplnění a revidování dat zmíněné publikace, jedním z prvních dílčích úkolů bude připravení obdobného soupisu učenců a vzdělanců se zaměřením na Evropu a ostatní světadíly. Kromě univerzitních profesorů, informace budou též shromažďovány o osobách působících ve výzkumných ústavech, v průmyslu a ve veřejném životě, jakož i soukromě činných - specificky o vědcích, technicích, učencích, umělcích, spisovatelích, architektech, lékařích, právnících, kongresmanech, státních poslancích a senátorech, o starostech, diplomatech, vysokých úřednících, soudcích, církevních hodnostářích, novinářích, knihovnících, sportovcích atd. O významu plánovaného soupisu není třeba se mnoho rozepisovat. Kromě samozřejmé historické hodnoty, inventář bude mít celou řadu praktického pc_2iu piu Společnost, tj. bude sloužit při náboru nových členů SVU, při selekci potenciálních řezníků pro sjezdy Společnosti, při výběru expertů či odborných referentů pro různé úkoly SVU, jmenovitě recenzování rukopisů, redigování publikací, práce na odborných projektech atd. Soupis by mohl též sloužit jako důležitá pomůcka při eventuální přípravě Who’s Who Among 1 [pageend1]Czechs and Slovaks Abroad, kterou Společnost v minulosti plánovala; plány na vydání biografického slovníku právě ztroskotaly nad tím, že neexistoval reprezentační inventář československé emigrace, podle něhož by byl proveden kritický výběr. Předsednictvo doufá, že naše členstvo porozumí důležitosti plánované akce a že značná většina podle svých možností a znalosti bude s dr. Rechciglem pravidelně spolupracovat. Mezi našimi antropologyjsou nejspíše jednotlivci, kteří vědí o dalších učencích, kteří nejsou členy naší Společnosti - buď z čtení odborné literatury, nebo z osobního styku na vědeckých konferencích - a podobně tomu je i u ostatních oborů. Informace o význačných osobách československého původu se též najde ve specializovaných odborných či regionálních biografických slovnících, jakož i v seznamech členů profesionálních organizací. Členové SVU, kteří náleží k těmto organizacím, by měli projít patřičným seznamem a u českých či slovenských jmen zjistit zda jde vskutku o osoby československého původu. Jak již bylo dříve poznamenáno, zajímáme se nejen o nové emigranty, ale i o potomky dřívějších emigrantů, jakož i o zemřelé krajany: Dalším zdrojem informací jsou noviny, rádio a televize. Občas se v tisku objevují zprávy o zdařilé práci československých emigrantů z této či starší generace. Žádáme naše členstvo, aby takové události pečlivě sledovalo, zaznamenávalo a soustavně o nich informovalo dr. Rechcigla. Dr. Rech- cigl uvítá materiál jakéhokoliv druhu, v jakékoliv formě, ať již jde o nahodilé jméno či specifický seznam, anebo životopisný materiál, reprinty, novinové výstřižky atd. Apelujeme též na naše místní skupiny, aby o akci diskutovaly ve svých schůzích a urgovaly své členy k aktivní spolupráci. Místní skupiny by se měly též obrátit na krajanskou veřejnost ve svých lokalitách. Nakonec nejde tu jen o SVU, ale o celkový příspěvek české a slovenské emigrace. Veškerý materiál a vaše připomínky laskavě zasílejte na adresu: Dr. Miloslav Rechcigl, 1703 Mark Lane, Rpckvilie, Md. 20852, USA. Zprávy SVU rediguje Hana Demetzová. Adresa redakce: 72 Centerbrook Rd., Hamden, Conn. 06518. Zprávy SVU (SVU News) - Date of issue: April 1981. Issued bimonthly. Vol. 23, No. 2. Publisher: Czechoslovak Society of Arts and Sciences, Inc. Office of publication: Mrs. R. Bunza, 75-70 199 Street, Flushing, N.Y. 11366. Tel.: 212- 4790870. Annual subscription price: members $2.00, non-members $6.00. Second class postage paid at Washington, D.C. and at Flushing, N.Y. [pageend2]Dvě vzpomínky na Pavla Javora Básníku Pavlu Javoroví bylo 64 let. Těšil se, že tento rok půjde na penzi z Radia Canada International, kde po dlouhá léta připravoval a vysílal kulturní a politické zprávy do Československa. Pro Jiřího, opravdového básníka, tento životní mezník by byl znamenal vstup do nové tvůrčí svobody, více času na psaní anebo, jak to on sám říkal barvitěji ale velmi skromně, “sednout si do chalupy u řeky a psát něco kloudného”. Tento rok mu vyjde nový básnický cyklus, Plamen a píseň, v nakladatelství 68 Publishers Toronto s předmlu- vouprofesora Brouska. Později v tomto roce bude vydána v Kanadě sbírka jfeho básní v anglickém překladu. O tom jsme mluvili za poslední návštěvy v útulůém domě na Oxfordské ulici. Bylo to 3. ledna a kanadská zima za okny praskala, zatímco uvnitř, při pohostinství paní Anušky, byla nálada veselá, novoroční. Jiří už věděl, že mu hrozí operace, ale přece tvrdil, že “tento rok bude dobrý, i když takovým nemá být”. V tom se zrcadlí celý jeho světlý duševní sklad, jemnost a velkolepost jeho přátelství, živelný optimismus. V Pavlu Javoroví jsme ztratili básníka českého exilu a snad posledního básníka našeho exilu. Čest tohoto poslání i jeho břemeno ho provázely od sa- théhó počátku jeho literární práce v cizině. Javor takto vyjádřil základní stesk exulanta: Dvě temné růže usnuly u vázy ' Už jenom racek bílý naši loď provází. Ňikdo nám nezamával, nikdo nás nečeká, Jsme lidé bez domova,' jenom půl člověka. Stálo by za úvahu, jakými cestami by se asi ubírala poezie Pavla Javora, kdyby nebyl musel přemáhat nejednu překážku a nástrahu exilu. V jeho nejzralejší lyrice překvapuje především silný pramen poezie milostné, jejíž at- rposféra často připomíná verše Pasternaka. Láska k ženě se snoubí v Tavoro- vě pastorále s láskou k přírodě a v posledních básních zaznívá tragický podtón rozporu mezi věčně se obnovujícími cykly přírody a “jiným jarem” stárnoucího básníka. Stejně podmáňující jako poezie milostná jsou Javorový básně evokující jeho selský domov v kraji pod Blaníkem. V jedné z nejkrásnějších z těchto básní (“Rozmluva s matkou”) je šípková růže symbolem matky selky, ale i též spící vlasti, která co šípková růženka se jednou probudí z dlouhého sebeza- pomenutí. Už nevzbudí se, neprobudí mne ty staré ruce upracované — Na prohořelých ňadrech květy lilijí r ěčná jen a Ticho upíjí — Hloub, 'hlouběji a ještě, ještě hloub i uo mě vrůstá nejvěrnější roub — 3 [pageend3]Prokřehlé hvězdy v cizí obloze jsou tady steskem celé promrzlé, tam nad tebou však, v zídce hřbitova, tak dlouho kvete růže šípková - a tichý večer padá do květin — Maminko, chystej milosrdný Stín ... Podobně jako kdysi Jesenin, i Javor prohlásil v jedné ze svých básní: “Hotovo, bez návratu”. Byl si plně vědom, že návrat do světa někdejšího českého selství, které tak miloval, není možný, jako není možné “napít se včerejší vody z dnešní řeky”. Poetické hodnoty Javorový poezie, té selské i oné milostné, však zůstávají. Pavel Javor jde do věčnosti nejen jako poslední básník někdejší české vesnice, ale též jako čistý lyrik osudu a údělu obecného. Marie Němcová Banerjee Byl jsem ohromen, dech se mi zatajil, když mi byla oznámena zdrcující zpráva, že ve čtvrtek dne 22..ledna v montrealské nemocnici náhle zemřel dr. Jiří Škvor, náš milovaný básník exilu - Pavel Javor. Byl to úder nečekaný, zpráva neuvěřitelná. Smutnázpráva krůtě zasáhla jeho rodinu a všechny jety» přátele v exilu i doma. V tu chvíli jsem si uvědomil, že československý exit ztratil v Pavlu Javoroví nejvýznačnějšího básníka, který po útěku do exilu v roce 1948 ve svých básních vystihoval krásnou, hudební češtinou lásku k domovu, k rodné hroudě, ke své vlasti. Zvláště dojemně líčil svůj stesk ke své matce, otci, k manželce a synkovi, které musil opustit. Jiřího Škvora jsem poznal více než před třiceti lety nejen jako mladého básníka, ale i jako člověka zlatého srdce, vzácného a věrného vlastence a čistého charakteru, který zůstal věren odkazu T. G. Masaryka. Naše intenzívní spolupráce začala v roce 1945, záhy po skončení druhé světové války. Už tehdy byl nejen básníkem, ale i novinářem a politikem. Později v té rušné době dosáhl na Karlově universitě doktorátu práv. V letech 1936- 1948 napsal a pod svým občanským jménem vydal šest sbírek básní. Po válce se stal redaktorem pražského deníku “Svobodné Slovo” a šéfredáktorem týdeníku “Svobodný venkov”. Od května 1945 jsem budoval a vedl rychle rostoucí hnutí mladých národních socialistů, a proto mne v Praze navštívila nabídl mi spolupráci v boji proti komunizaci Československa. Jiřího nabídku jsem vřele uvítal, ideově i politicky jsme se shodli. Nastala mezi námi upřímná spolupráce, neboť i on cítil, že jde o rozhodující boj mezi demokracií v pojetí Masarykově a komunisticko-sovětškou tyranii. V říjnu 1945 byl jmenován mým náhradníkem jako člen Prozatímního Národního shromáždění. Jeho otec, jehož jsem osobně poznal již doma, byl typický český sedlák, poctivý vlastenec. Za první republiky byl poslancem za republikánskou stranu. Po puči by1 komunisty pronásledován a po sedm let bezdůvodně vězněn. Po- 4 [pageend4]drobněji o naší spolupráci před pučem i po puči se Jiří Škvor rozepisuje ve svém románu “Kus života těžkého”, který vyšel v Novém Domově v roce 1967 pod básnickým jménem Pavel Javor. Po komunistickém puči Jiří Škvor uprchl do Západního Německa, sám, bez rodiny. Téměř dva roky žil v táboře pro čs. politické uprchlíky. Za nepříznivých podmínek začal tu opět tvořit a zvolil si básnické jméno Pavel Javor. Z Ottawy jsem s ním navázal spojení a po získání vis pro Jiřího a jeho bratra Oldřicha, Jiří ihned emigroval do Kanady, daleko na Západ, kde v krásném úpatí Skalistých hor nastoupil tvrdou práci jako “cowboy”. Po splnění závazku přijel do Montrealu a zanedlouho byl přijat do čs. oddělení kanadského mezinárodního rozhlasu jako redaktor. Otí té doby všechen volný čas věnoval básnické tvorbě, psaní románů (vyšly, aspoň některé, i ve francouzštině), novinaření, stal se členem mnoha demokratických krajanských a exulantských organizací. Ať to bylo ústředí Čs. národního sdružení, Rada svobodného Československa, Čs. společnost pro vědy a umění, Sokol, náboženské, etnické nebo kulturní organizace, tam se všude účastnil práce a rozséval nadšení a radost i víru. Na univerzitě v Montrealu získal diplom doktora filosofie a na téže univerzitě pak přednášel po dvanáct let jako profesor slavistiky. V exilu napsal Pavel Javor čtrnáct básnických sbírek a několik románů. Odborná literární kritika vysoce ocenila a oceňuje jeho básnickou tvorbu. Petr Den nazval Pavla Javora “oficiálním básníkem našeho exilu.... a muzikantem našeho básnického exilu...” Jaroslav Dresler vidí v Javoroví “básníka hlubokého zamyšlení nad životem a nad smrtí... Ve verších mnohdy jedno slovo stačí za deset...” Dr. Antonín Kratochvíl píše, že “Javor ve svých verších dospívá k odosobnění, splývá s národní tradicí, která je mu příbuzná s exilovou poutí... Básník se v žádné ze svých patnácti sbírek neopakuje, osvobozuje se postupně od všech vlivů a závislostí...” Marie Němcová-Banerjee píše, že “Perfektní forma, přesný rytmus, neotřelý rým jsou charakteristické znaky Javorový poezie označované některými literárními kritiky za “neoklasickou”. Rozsah této vzpomínky nedovoluje citovat mnohé významné kritiky. Je to úkol odborných literárních kritiků. Jiří Škvor po dobu tří desetiletí přispíval nezištné a obětavě do mnoha krajanských a exilových časopisů, novin a revuí. Devět let redigoval čtvrtletník SVU “Proměny”. Nastavoval i noci, aby zdolal nával práce. Často si mi postěžoval (není v tom osamocen) a též ve svých článcích to připomínal, jak si mnozí čtenáři ani neuvědomují, že všechna tato práce je dělána zdarma a většina autorů musí na své knihy finančně doplácet, stejně tak revue a noviny krajanské a exulantské vykazují finanční ztráty. Kdykoliv jsem rozmlouval s Pavlem Javorem, byl vždy plný života a optimismu. Oplýval neobyčejnou energií, promýšlel další plány a těšil se na den 24. června 1981, kdy dovrší 65 let a odejde na zasloužený odpočinek. Pro něho to mčl být počátek další tvůrčí literární práce a také větší politické aktivity. 5 [pageend5]Mluvili jsme o nutnosťi napsat knihu o přínosu Kanaďanů čs. p.ůvodu Kanadě a kdo se mě! ujmout tohoto důležitého úkolu. Rozhodl se, že o tom napíše román. Největší radost mu způsobilo ujednání, že ve spolupráci s nakladatelstvím Škvoreckých 68 Publishers v Torontě vyjde k jeho šedesátýmpátým narozeninám výbor z jeho díla. Pro čtenáře a pro odbornou literární kritiku to bude významná událost a splní se to, co napsal jeho přítel prof. Antoiiín Dohnal: “Jeho poezie je už dnes vážné a odpovědné dílo, které až jednou vyjde v Souborném vydání, se objeví v plné kráse a síle.” Jiří Škvor prožíval své dětství pod Blaníkem, z něhož měli vyjít blaničtí rytíři. Nedočkali jsme se jich. Od Blaníku vyšel však blanický básník, rytíř, statečný bojovník, který používal svých básnických slov k tomu, aby burcoval náš exil i Svůj lid doma k boji za svobodu. Pavel Javor nemlčel! Pavel Javor promluvil a promlouvá k nám nadále řečí statečnou! Pavel Javor nezradil jak i sám to ve své básni vyjádřil jasně: “Nezradil jsem, já se tam zas jednou vrátím... Za Vás rodní do boje vykročím rád!” V jeho básních je cenný národní, humanitní, vlastenecký odkaz. Milý Jiří, bratře můj, příteli nejvěmější! Bojoval jsi slovy i činy statečně a čestně až do posledního dechu. Usiloval jsi o vítězství humanity nad tyranií a totalitou. Prožíval jsi těžké chvíle v exilu, bez rodiny. Život se Ti obohatil příchodem Tvé ženy Anušky a syna Pavla a později i jeho ženy Claudette. Získal jsi v nich oporu, posilu, naději a víru. Za Tvoji velikou vlasteneckou práci, za Tvoje básnické dílo, které nás posilovalo, činilo statečnějšími a lepšími, za Tvé věrné přátelství, za to vše Ti děkuji se slibem, že v Tvé práci budeme pokračovat a zůstaneme Ti věrni. Odešel jsi do nénávratna. Tvé dílo tu však zůstává a bude trvale žít v generaci přítomné a v generacích budoucích! Tvůj život i smrt nachází obdobu ve slovech Petra Děna: “Pravý exulant ví, že se domů vrátí; když ne jako živý, tož jako mrtvý, když ne sám, tož ve svých dílech, která tvoří v cizině s myšlenkou na domov.” Ota Hora 6 [pageend6]Zprávy z místních a oblastních skupin Skopina SYDNEY V blízké době zahájíme činnost přednáškou Dr. M. Šenka “O moderních metodách léčení hypnosou” dne 20. března. Na květen připravujeme program o české lyrice a v červnu se zde bude hrát anglicky na přední divadelní scéně Václav Havel - Audience, Vernisáž a Protest - na čemž máme sami také trochu zásluhu. Také výpravu a plakát připravují čeští umělci. Skupina CLEVELAND Clevelandská odbočka SVU připravuje další zajímavý program na 27. března v hlavním sále Karlina na Fleet ulici. Člen výboru, pan Vladimír Králík, promítne světelné obrazy z cest po Dálném východě. Začátek bude v 8 hodin večer a po programu bude podáváno občerstvení. Na 29. května t. r. se připravuje recitační pásmo z poezie Pavla Javora a Přemka Kociána. Dne 23. ledna t. r. paní Dáša Po- sedělová přehrávala a slovem doprovodila klasické hudební ukázky českých skladatelů, Smetany a Dvořáka. Pietni vzpomínku na čs. básníka v exilu, Pavla Javora, přednesl Přemek Kocián. Ceremoniářem byl dr. Miroslav Poseděl. II. prosince bylo vzpomenuto stého výročí narození generála Milana Rastislava Štefánika přednáškou ing. Stanislava Maršíka all. října se konalo poučné odpoledne v Clevelandské metropolitní nemocnici, kde proběhla prohlídka moderních operačních zařízení s přednáškou Prof. dr. Jana J. Opplta pod názvem "‘Péče o zdraví”. Přemek Kocián Skupina WASHINGTON 2. hřezn§ 1981 byl hostem SVU ve Washingtons, D.C. prof. Dr. Jiří Marvan, bohemista působící na australských univerzitách. Proslovil přednášku o problémech současné češtiny a vhodně na různých konkrétních případech demonstroval vývoje a trendy probíhající v současné češtině jak ve staré vlasti, tak i u emigrantů. Prof. Marvan se rozhovořil také o postavení češtiny ve vztahu ku společenství ostatních slovanských jazyků. Porovnal specifické rozdíly mezi vývojem češtiny a její životností ve srovnání s analogickým stavem např. u polštiny a srbochor- vatštiny a zdůraznil, že čeština - dle jeho názoru - vybavuje lépe své uživatele pro asimilaci v západních současných kulturách, nežli např. polština nebo srbochorvatština. To vede na jedné straně k určité ztrátě potřeby užívat češtinu u českých emigrantů po úspěšné fázi adaptace, zatímco naopak příslušníci jiných slovanských národů zvýšeně lpějí na jazyce staré vlasti, který skýtá možnosti komunikace na úrovni nepřevoditelné do jazyka západní kultury. Přednáška probíhala namnoze ve formě pestré diskuse a výměny názorů Na závěr se debata stočila k zajímavému “novotvaru”, kterého se začíná v poslední době hojněji užívat místo klasického označení ČECHY. 7 [pageend7]Jde o výraz ČESKO. Profesor Mar- van poukázal na zajímavý fenomen, kdy - v jeho interpretaci - český národ měl a má potíže při tvorbě správného označení pro teritorium, které obývá. Uvedl obdobnou situaci na příkladech RAKOUSY-RAKOUSKO, VLACHY-VLAŠSKO, a podobně a dovodil, že vzmáhající se označení ČESKO je linguisticky oprávněné. Ve skutečnosti jde o označení staré, vyskytující se již u Kolára a zákonitě vyplývající z vývoje jazyka i jeho pravidel - viz např.: “mluvíme po česku”, apod. . Přednáška byla provázena hojnými diskusními příspěvky posluchačů. MUDr. Jiří Křížek (t.č. předseda washingtonské odbočky SVU) * Nový výbor, zvolený 18. března 1981 ve Washingtonu: Předsedkyně: Dr. Věra Bořkovcová, 12013 Kemp Mill Rd., Silver Spring, MD 20902 Tel. 622-4775 Místopředsedové: Dr. Tomáš Gibián, P. O. Box 127, Sandy Spring, MD 20860, Tel. 774-7391 Dr. Miloš Jansa, 7726 Finns Lane, Landover Hills, MD 20784, Tel. 577-5800 Pavel Pecháček, 19117 Plummer Dr. Germantown, MD 20767, Tel. 972-1818 Jednatelka* Želmíra Hatalová, 3800 N. Fairfax Drive, Arlington, VA 22201, Tel. 525-5266 Skupina OTTAWA Pokladník: Bohumil Jaroš, 14001 Manorvale R<J Rockville, MD 20853; Tel. 871-1457 Členové výboru: Fred Deutsch, 9512 Meádow Grove Ct„ Burke, VA 22015, Tel. 274-9260 Peter Hart,3505 N. Quebec St., Arlington, VA 22207, Tel. 528-8281 Dr. Helena Hrabíková, 5401 West- bard Ave., Bethesda, MD 20016, Tel. 652-5988 Dr. Jiří Křížek, 2111 Bacroft PI., Washington, D.C. 20008, Tel. 234-2400 ' Dr. Peter Lizoň, 10 Sunnyside Rd., Silver Spring, MD 20910, Tel. 589-3177 Emil R. Mainer, 5121 44th Street* N.W., Washington, D.C. 20016,* Tel. 363-7955 Dr. Theodor Procházka, 4515 Willard Ave., Apt. 1601 S, Chevy Chase, MD 20015, Tel. 656-8378 Emilia Royco, 6612 Tulip Hill Terrace,.NW, Washington, D.C. 20016; Tel. 229-6315 Zdeněk Vieh, 9308 Frostburg Way, Gaithersburg, MD 20760, Tel. 869-0619 Revizoři účtů: ■' Dr. František Meissner, 8323 Still Spring Court, Bethesda, MD 20034, Tel. 469-6740 arch. Emil Royco, 6612 Tulip Hill Terrace, N.W., Washington, D.C. 20016, Tel. 229-6315 Skupina OTTAWA Na funkční období 1980-81 obdržela místní skupina SVU finanční podporu federálního ministerstva vnitra - multikulturalism, spolu s gratulačním dopisem ministra Hon. Jima Fleminga, na podporu ročního Na funkční období 1980-81 obdržela místní skupina SVU finanční podporu federálního ministerstva vnitra - multikulturalism, spolu s gratulačním dopisem ministra Hon. Jima Fleminga, na podporu ročního 8 [pageend8]projektu skupiny, který je federální vládou registrován pod názvem “Cultural Integration of Czechoslovak Immigrants to Canadian Cultural Atmosphere and Role of Ethnic Organizations”. Skupina se schází pravidelně na svých měsíčních sezeních v klubovní místnosti moderní budovy Public Library & Archives na Wellington Street v Ottawě. Schůze výboru přfdcházeji vždy sezení skupiny. Od září 1-980 do ledna 1981 skupina uspořádala následující akce: 1) Dne 18. září býlo předmětem večera téma “Stress and Autobio- feedback”. Dr. George Forester, fyziológ pracující na oddělení experimentální chirurgie lékařské fakulty Ottáwské univerzity, se zabýval detrimentalními důsledky stressových' faktorů a možnostmi, jak tyto důsledky snížit či. odstranit. Jeho přednáška, doprovázená demonstracemi vlastního monitorování stressových důsledků, byla následována bohatou diskusí. 2) Dne 30. října zástupce federálního ministerstva zahraničních věcí hovořil na téma “Human Rights and the Madrid Conference”. Zabýval se podrobnou analýzou současného stavu lidských práv, a zvláště pak stanovisky kanadské vlády k nadcházející konferenci v Madridu. 3) Dne 20. listopadu bylo předvedeno jedenapůlhodinové synchronizované audiovizuální pásmo “Procházky Prahou”, které připravili Dr. V. Šišiek, J. Šístková, J. Šístko- vá-Bulger a Dr. J. Kotas. Pásmo provázelo diváky obrazy, slovem a hudbou historickou a současnou Prahou a způsobilo, “že u mnohých z nás se oko zarosilo...”, jak napsal Ota Hora v řadě krajanských časopisů. 4) Na den sv. Mikuláše, 6. prosince, skupina uspořádala svůj pravidelný společenský večer v nově otevřené krajanské restauraci Slavia. Za dobrého jídla a pití členové skupiny strávili příjemný večer zábavou • a mnohými rozhovory s přáteli. 5) Dne 12. ledna předseda skupiny zahájil oficiálně, za přítomnosti velkého počtu návštěvníků a zástupců tisku výstavu obrazů-akvarelů člena výboru skupiny Dr. Imro Rosenber- ga. Padesát akvarelů Dr. Rosehber- ga ilustrovalo jeho umělecký vývoj a získalo si návštěvníky emocionálními prožitky Vážícími se k zemím, které jsou předmětem obrazů. Výstava trvala do 31. ledna, do návštěvní knihy výstavy se podepsalo přes 450 návštěvníků. 6) Dne 20. ledna se konal “Večer Slovenské Poezie”. Návštěvníků se sešlo takové množství, že na mnohé již nezbyla židle a musili stát. Večer byl pečlivě připraven- Dr. P. Hrdinou, J. Hrdinovou, Dr. J. Gavorou, E. Gavorovou a M. Pálkovou. S mnoha hudebními vložkami zněla do intimního osvětlení místnosti lahodná slovenština poezie od štúrovcov po moderní slovenské básníky, a za takový zážitek bylo to neobyčejné množství návštěvníků večera autorům i deklamátorům ze srdce vděčno. 7) Na počátku svého ročního funkčního období skupina založila historickou sekci, která se schází na svých sezeních mimo hlavní akce skupiny. Vedoucím historické sekce 9 [pageend9]je místopředseda výboru Dr. Jiří Kotas. Sekce uspořádá dubnový večer skupiny. 8) Skupina zakládá knihovnu SVU pro své členy a všechny krajany v Ottawě. Část finanční asistence ministra multikulturalismu byla určena, v částce několika set dolarů, pro tento účel. Prvá část vybraných knih byla objednána, další část je nyní v procesu výběru. Dr. Vladimír Šístek Skupina VELKÁ BRITÁNIE Anglicka skupina SVU uspořádala začátkem tohoto roku tři schůzky s přednáškami a diskusí. 31. ledna přednášel Dr. V. Fišera na téma: Dělnická třída a politika ve východní Evropě. Přednášející je Reader in Politics na Portsmouth Polytechnic a je odborníkem v politických a sociálních otázkách hlavně se zřetelem k východní Evropě. Dr. Fišera nejdříve podal celkový rozbor situace ve východním bloku a poukázal na rozdíly jednotlivých zemí ve vzrůstu průmyslového potenciálu a jemu odpovídajícímu rozdílnému postoji dělnické třídy. Přednášející potom detailně rozebral současnou situaci v Polsku a srovnal ji se situací v ostatních komunistických zemích. Nakonec Dr. Fišera naznačil možnosti dalšího vývoje v Polsku a ukázal na jeho možný vliv na ostatní země východní Evropy. 28. února mluvila Dr. B. Brad- brooková z university v Bangor, North Wales. Její téma bylo: Život a dílo anglické spisovatelky George Eliot (1819-1880). Dr. Bradbrooko- vá načrtla životopis této anglické spisovatelky minulého století, její zájem o filosofii, cesty Evropou, těžké literární začátky a nevyrovnaný citový život. Jako zajímavý detail přednášející uvedla, že George Eliot navštívila také Prahu, která se stala dějištěm dvou jejích prací. Přednáška byla doprovázena ukázkami díla ze zvukového záznamu, připraveného kolegy Dr. Bradbrookové na universitě v Bangor. 28. března přednášel Ing. R. Vá- clavík: Historie, technika a problematika potápění. Ing. Václavík studoval a praktickoval tuto důležitou moderní technickou disciplinu v Československu, navštívil ale opětovně Jugoslávii a Karibské moře, odkud přivezl a promítl krásné podmořské fotografie. Přednáška byla zpestřena poutavým líčením dobrodružných, mnohdy i tragických situací, s kterými se potápěč může setkat při svých podmořských výpravách. Dr. Libor Roubinek Klub československé kultury v Los Angeles pořádal 8. března vzpomínkový pořad věnovaný památce Dr. Jiřího Škvora - Pavla Javora. Program připravila a uvedla Jiřina Fuchsová. V minulém roce byl při Klubu československé kultury založen literární fond Jana Zahradníčka s cílem udělovat, zpočátku obročně, později každoročně, cenu za nejvýznamnější české básnické dílo vydané doma či v exilu v uplynulém období. O udělování ceny bude rozhodovat porota sestávající z osobností našeho kritického a literárního exilu. Zájemci o přispění na tento fond mohou zaslat svůj dar na: 10 [pageend10]CZECHOSLOVAK CULTURE CLUB - FOND J. Z., Account No. 32-17616-6, PACIFIC FEDERAL SAVINGS, 12335 Venice Blvd., Los Angeles, California, USA 90066 Z činnosti členů Druhý svazek plánované třísvaz- kové biografie The Surgeon’s Surgeon: Theodor Billroth 1829-1884, kterou připravuje Dr. K. B. Absolon, je už v tisku. Vydá ho zase nakladatelství Coronado Press, Lawrence, Kansas, 66044. Dr. B. Bradbrooková z university v Bangor, North Wales, vydala bibliografii díla Otakara Vočadla (1895-1974), profesora angličtiny na Karlově univerzitě. Knížka obsahuje na čtyři sta titulu, počínaje rokem 1917 a konče rokem úmrtí 1974. Úvodem je životopis Otakara Vočadla s fotografií, promítnutý do doby první republiky a pohnuté doby Protektorátu a komunistické okupace. Životopis ukazuje, s jakými potížemi tento velký a plodný vědec a linguista musel zápasit po větší část svého života. V Holandsku působí od roku 1968 akademický malíř Zdeněk Budinský, jehož díla na několika výstavách upoutala pozornost milovníků výtvarného umění. Spolu se svou manželkou (také malířkou) bude letos slavit šedesátku Mistr Budinský právě dokončil symbolický obraz kaiuinaia uerana a paní Budinská, která studovala na Beaux-Arts v Paříži, vytvořila ilustrace pro knihu básní Běly Schovancové-Veverkové. Gratulujeme oběmá umělcům k narozeninám i kuměleckým úspěchům! Dr. Milič Čapek, profesor emeritus Bostonské univerzity, i nadále pilně přednáší a publikuje. V posledních dvou letech přednášehv Bostonském Kolokviu filosofie věd na témá Piagetova bádání o pojmu času, v Carleton College v Minnesotě o různých aspektech kausality, na Con- cordské univerzitě o filosofickém smyslu Piagetových psychogeňetic- kých teorií, a v Montrealu u příležitosti schůze česko-polské mluvil o čésko-pblských vztazích. Publikoval také nedávno dya články, jeden v americké Review of Metaphysics, a druhý v pařížské Revue de Synthěse. Přejeme profesoru Čapkovi všechno nejlepší do další činnosti. Dr. Jiří Glos, profesor práv, nynější předseda členské komise SVU, bude od příštího školního roku přednášet na právnické fakultě Georgetown University ve Washingtonu. Dr. Glos byl v minulosti profesorem práv na několika univerzitách a je autorem knih International Rivers (1961), á Comparative Law (1979), a mnoha článků uveřejněných v právnických časopisech. Houslista Joža Karas, který učí na Hartt School of Music v Hartfordu, pořádal velikonoční koncert v kostele Svatého Petra v Hartfordu. Koncert se konal na Květnou neděli odpoledne a Karasovo smyčcové kvarteto zahrálo “Sedm posledních slov Kristových” Josefa Haydna. Koncert byl opakován týž den večer v kostele Svatého srdce v Bloomfieldu. 11 [pageend11]Dne 2. dubna se ve Washingtonu dožil sedmdesátky Dŕ. Josef Hašek. Studoval práva a národohospodář- ství v Praze a v Londýně, a roku 1938 zastupoval Československý exportní ústav v New Yorku. Po válce byl pozván americkou vládou, aby navrhl metody jak zlepšit obchodní styky mezi Spojenými státy a střední Evropou. Od roku 1948 vede ve Washingtonu poradní společnost v mezinárodním hospodářství. Je spolupředsedou výboru pro zahraniční otázky Československé Národní Rady a také prezidentem Československo- Americké Rady pro školství. Gratulujeme! Dr. Věra Lásková, která učí americké dějiny na Regis College ve We- stonu, Massachusetts, mimo vyučování ještě pracuje na dvou knihách: za prvé na historické biografii Abigail Adamsové, a za druhé na svazku o Benjaminu Franklinovi, diplomatovi. Obě knihy mají vyjít během příštího roku. Dr. Lásková také napsala několik rozhlasových pořadů o paní Adamsové a o Franklinovi, a přednášela o těchto dvou osobnostech amerických dějin na dvou lodích Royal Viking Line, čímž pasažérům jistě zpříjemnila cestu. Její knihy Czechs in America a Franklin and Women vyšly roku 1978 a 1979. ' Dr. Radomír Luža, profesor moderních evropských dějin na Tulané University v New Orleansu, byl v prosinci 1980 zvolen členem Rady Conference on Slavic and East European History. Nakladatelství Hermann Böhlau ve Vídni a Kolíně nad Rýnem vydalo v listopadu 1980 publikaci redigovanou Dr, Lužou a Dr. Viktorem S. Mamateyem pod titulem Geschichte der Tschechoslowakischen Republik 1918-1948. Stran 553.. Studie je doplněným německým textem knihy, která původně vyšla anglicky v nakladatelství Princeton University Press v roce 1973. Nakladatelství Böhlau vydalo v roce 1980 další studii Radomíra Lu- ži, Österreich und die grossdeutsche Idee in der NS-Zeit. Stran 368. Publikace je německým vydáním studie, která vyšla v roce 1975 pod názvem Austro-German Relations in the Anschluss Era v nakladatelství Princeton University Press. Stran 438, cena $25.00. Frank J. Marlow: Místní skupina v Los Angeles vzpomíná 15. dubna 70. tých narozenin člena, který stál při jejím zrodu a zasloužil se o její vzornou činnost právě v době, kdy její vedení přecházelo od původních zakladatelů do nových období. Byl několikrát jejím předsedou a jeho záslužné činnosti bylo oficiálně vzpomenuto na reprezentačním večeru skupiny dne 28. února t. r. F. J. Marlow zastává toho času též funkci pokladníka Společnosti, při čemž nijak nezanedbává místní skupiny. Pro nás v Lös Angeles jest jeho jubileum překvapením, neboť zůstává stále stejným, jako by se u něj čas zastavil. Je stále u nás v Los Angeles jednou z nejpopulárnějších osob, účastní se iniciativně všech podniků, a věnuje se při tom trvale své zálibě v uměni a literatuře, jež zabírá dlouhá léta soukromých studií. Je příkladem “savoir vivre” za podpory své choti, a sám právník vystudovaný na Kar12 [pageend12]lově universitě, předal tento odkaz své dceři, která právě nastoupila samostatnou advokátní praxi v Los Angeles. Nesčetná přání k této příležitosti jsou více než srdečná. LAK Dr. Jiří Marvan, profesor slovanských jazyků na Monash University, Victoria, Austrálie, přednášel ve Washingtonu o českém jazyce. Profesor Márvan, člen mezinárodní asociace bohemistů, -se zabývá historií pho- nologie češtiny a slovenštiny, lužické srbštiny, slovinštiny a srbochorvat- itiny. Napsal také učebnici o moderním skloňování v lotyšštině, a několik větších časopiseckých studií, které vyšly ve Wiener Slawistischer Almanach. Dr. Zdeněk Salzmann, profesor anthropologie na University of Massachusetts v Amherstu, autor úspěšné studie o české vesnici, Komárov: A Czech Farming Village (Holt, 1971), se poslední dobou zabývá studiem kmene arapažských Indiánů ve státě Wyoming. Snaží se o to, aby jim byla zachována jejich řeč, která upadá v zapomenutí hlavně u mladší generace. Dr. Salzmann připravil materiál pro vyučování arapažštiny a právě vydal knihu arapažských pověstí s anglickým překladem. Je často hostem tohoto kmene ve Wyo- mingu a pracuje tam aktivně s jeho Učiteli. Dr. Miloš Šebor, profesor emeri- tús Eastern Kentucky University a profesor zeměpisu na PUNO University of London, přijal. pozvání Illinois State University na léto 1981 k vedení kolokvií o Rusku a východní Evropě. Bude přednášet o současných směrech v místním, oblastním a státním plánování v satelitních zemích, a také o sociálních deviacích jako geografických faktorech. Večer ve formě otázek a odpovědí na téma Čech v americkém soudnictví se konal na Georgetownské univerzitě ve Washingtonu. Na otázky mnohých účastníků odpovídal František E. Schwelb, soudce, Superior Court of the District of Columbia. Josef Skvorecký obdržel Silver Award (Srříbmou cenu) v celostátní kanadské literární soutěži o nejlepší povídku, National Magazine Awards 1980, za povídku Oh, May time Witch! {Májová kouzelnice) ze sbírky Prima sezóna, otištěnou v časopise Canadian Fiction Magazine, No. 34/35, 1980. Povídku přeložil bývalý spolupracovník The Plastic People of the Universe, Paul Wilson. Ekonomista Michael Šumichrast pracuje pro americkou Národní společnost stavitelů, a od roku 1976 je hlavním mluvčím amerického stavebního průmyslu. Noviny Washington Post píší, že si své důležité postavení získal svou otevřeností a přesnými odhady situace v americ- kém'stavebnictví. I když tato otevřenost, jak píší noviny, jeho nadřízené často dovede rozzlobit a i když jeho odhady se jim někdy třeba nezdají dost optimistické, přece jen si nesmírně váží kolegy Šumichrasta pro jeho spolehlivost a upřímnost Dr. Jan F. Tříska, profesor politických věd, který právě tráví rok ve Washingtonu jako host (Fellow) 13 [pageend13]Wilsonova Centra Smithsonské Instituce, tam přednášel v lednu na téma “Sovětská zahraniční politika a Východní Evropa”. Profesor Tříska také přispěl kapitolou do knihy Eurocommunism Between East and West, kterou právě vydalo nakladatelství Indiana University Press. Antonín Tučapský, český skladatel a dirigent, studoval na Janáčkově akademii hudby a na Brněnské univerzitě. V Československu řídil Dětský rozhlasový sbor v Ostravě, a také známý Moravský sbor učitelů, s kterými často hostoval v celé Evropě. Jako skladatel vypracoval mnoho úspěšných orchestrových ,a komorních skladeb. Teď žije a pracuje v Am glii, kde byl roku 1975 jmenbván profesorem hudby na Trinity College of Music v Londýně. Poslal nám seznam svých premiér: v listopadu byly předvedeny v Londýně jeho Soliloquies, skladby pro klasickou kytaru a jeho Rhapsody of Summer Days, skladba pro symfonický orchestr. V únoru se konaly v Londýně dokonce tři koncerty mistra Tučapského: jeho Missa Serena, oratorium pro dva sbory,.velký orchestr a varhany, byla zahrána v Southwardské katedrále, a British Music Information Centre uvedl m.j. Čtyři moravské lidové písně pro střední hlas a šest nástrojů, s anglickým překladem textů. Přejeme mistru Tučapslcému'hodně dalších úspěchů v anglickém prostředí. Dr. Jiří Valenta, profesor na Naval Postgraduate School a koordinátor Sovětských a východoevropských studií v Monterey, je spoluredakto- rem knihy Eurocommunism Between East and West, kterou právě vydalo nakladatelství Indiana University Press. Profesor Valenta pro knihu napsal dvě kapitoly. V únoru také vyšla jeho kniha Soviet Intervention in Czechoslovakia 1968: Anatomy of a Decision u baltimor- ské Johns Hopkins University Press. Kníhaje brožovaná (vázaný text vyšel roku 1979 a je rozebrán) a Stojí $5.95. New York Times a Christian Science Monitor toto nové vydáni pochvalně uvítaly. Dr. Joseph A. Winn z New Yorku se dožil 2. února osmdesátí let Narodil se v Poděbradech a vystudoval medicínu na Karlově universitě, kde,, promoval roku 1924. Věnoval se neurologii a psychiatrii a byl žákem a asistentem profesora Haškovce, průkopníka české neurologie. Dv Ameriky přišel roku 1939 a pokračoval ve své akademické činnosti na New York University a New York Medical College. Napsal řadu vědeckých prací v oboru neurologie a psychiatrie, a byl činný po více než dvacet let jako přednosta neurologické a ’ psychiatrické kliniky ve Veteran’s Administration v New Yorku a posléze v New York State Mental Hy- ? giene Center v Brooklynu. Dr. \yinn je znám také svou literární činností v Československu i v Americe pod pseudonymem Alcaiítara. Za svých studentských. let závodil v běhu za A.C. Spartu, a byl členem rekordní ' mílové štafety. Gratulujeme k požehnanému věku! 16. ledna se konala ve Státním Kapitolu v Salemu, Oregon, slavnost, při které bylo uctěno několik umělců, kteří se zasloužili o rozkvět umě14 [pageend14]ní ve státě. Guvernér Victor Atiyeh udělil při té příležitosti cenu Janu Zachovi, členu SVU, za jeho účast na letním hudebním festivalu Ore- gonské univerzity. Dne 24. ledna 1981 zemřel v Torontu člen SVU, univerzitní profesor MUDr Karel František Koch ve věku 90 let. Profesor Koch se narodil v Náměšti-nad Oslavou dne 29. června 1890, studoval nejprve na České technice v Brně, v r. 1911 přešel na lékařskou fakultu Karlovy Univerzity v Praze, v letech 1915-1916 pokračoval ve studiu medicíny ve Vídni a studia dokončil opět v Praze v r. 1917. Tam také obdržel doktorský diplom. V r. 1923 se habilitoval na lékařské fakultě Komenského univerzity v Bratislavě a o 3 léta později získal tamtéž profesuru. Specializoval se v chirurgii a publikoval zejména v oboru soudního lékařství. Jak jsme uvedli v tomto časopise při jeho devadesátinách, prof. Koch se za druhé světové váflty mimořádně zasloužil o čs. odboj proti nacismu. Byl na Slovensku jeho uznávanou hlavou a staral se hlavně o zabezpečení přechodu pro uprchlíky z Protektorátu na západ. Byl vězněn Němci a po únoru 1948 komunisty. Vynikající lékař, humanista, spisovatel a vlastenec. Dne 5. ledna 1981 zemřel v Berwyn, 111. člen SVU, novinář, Jaromír .Alfred Netík. Narodil Sě 11.4. 1922 v Hradci Králové. V letech 1945 až 1947 studQval filozofii na Karlově univerzitě a současně novinářství na Vysoké škole politických nauk. Tato studia však, jako nekomunista, nedokončil a po únoru 1948 odešel na západ. Působil pak v redakci čs. oddělení Rádia Svobodná Evropa v Mnichově, přispíval do exilových i krajanských časopisů a byl spoluautorem anglické publikace o komunismu v Evropě. V r. 1974 přijel do USA a usídlil se nejprve v Oregonu a pak v Chicagu, kde pracoval u American National Bank. Až do své smrti psal pro krajanský a exilový tisk a napomáhal všude v národní práci. V Chicagu zemřela 4. března 1981 paní Julie Nessy - Backerová, narozená v Praze 24. července 1889. Byla' výbornou houslistkou, harfenistkou a především zpěvačkou, a byla plna nadšení, laskavosti a radosti nad vším, co život dával krásného. Nezapomeneme. 27. února se v Clevelandu konal pohřeb Jiřího Trauba, který zemřel ve věku 83 let. Za československé sportovce v zahraničí se s ním rozloučil Jerry Chadim a za Společnost pro vědy a umění Dr. Jan Opplt. Pánové Martin Hrabík a Dr. Miroslav Poseděl se zúčastnili pohřbu za krajanský výbor. Příspěvky k uctění památky Jiřího Trauba přijímá Jewish Community Federation of Cleveland, 1750 Euclid Avenue. V Los Angeles zesnul po krátké nemoci náš člen, akademický malíř A. Kohout, používající jména Le- coque v souvislosti se svými vztahy k Paříži. Dne 21. března t. r. by se byl dožil 90 let. Jeho život se zobrazuje v jeho práci, trávil jej v různých zemích a jeho osobní rozmanitost jej zavedla i do oboru literárního. Jeho záliba v barvách a jejich volba jej 15 [pageend15]opravňuje k charakteristice posledního post-impresionisty. Procházel v životě mnohým těžkým obdobím, jeho začátky v Americe byly obzvláště těžké. Své práce vystavoval na mnohých mezinárodních výstavách, nejčastěji v Paříži, ve Spojených státech téměř všude, v Kalifornii obzvláště, když se zde usídlil trvale po příchodu z Chicaga v r. 1957. Jeho díla jsou zachována v četných muze- jích, ze zajímavých soukromých sbírek možno uvésti prezidenty Eisen- Adresy SVU: Předseda: Leopold Pospíšil 554 Orange St. New Haven, CT 06511 Generální tajemnice: Blanka Glosová 3200 Holly Berry Court Falls Church, VA 22042 Pokladník: Frank Marlow 4217 Noble Ave. Sherman Oaks, CA 91403 Publikační komise: Ladislav Matějka 2003 Day Street Ann Arbor, MI 48104 Prodej knih vydaných SVU: Mrs. R. Bunza 75-70 19$ Street Flushing, N. Y. 11366 Redakce Zpráv: Hana Demetzcvá 72 Centerbrook Rd. Hamden, Conn. 06518 SVIJ NEWS (ISSN 0036-2050) 75-70 199 Street Flushing, N.Y. Í1366 howera a Nixona. Pokud je známo, zanechává syna, který žije v Československu. Pro své práce, které zůstaly v jeho majetku, postavil stavebně zajištěnou malou budovu v Hollywoodu, jež měla sloužit co vlastní muzeum. Skupina v Los Angeles měla být pověřena opatrovnictvím, ale z právních důvodů z toho sešlo. Dnes, kdy přinášíme posmrtnou vzpomínku na tohoto svérázného umělce, nemáme povědomí, jak bude s pozůstalostí naloženo.________ Č.S.A. (Československé spolky v Americe) slavící letošního roku 126 let své činnosti jako nejstarší bratrská a sesterská podpůrná jednota v USA, nabízí vám jedno z nejlepších a nejspolehlivějších životních pojištěni pro jednotlivce i celé rodiny. Č.S.A. P.O.Box 249 Berwyn, Illinois 60402 Telephone 795-5800 Area Code 312 Redakce Proměn: Harvard University, Planning Office 900 Holyoke Center Cambridge, Mass. 02138 Return postage guaranteed Second class postage paid at Washington DXS. with additional antrx at Flushing. N.Y. 16 [pageend16]