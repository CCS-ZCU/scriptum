ČESKOSLOVENSKÝ SOKOL V ZAHRANIČÍ Časopis ústředí československého sokolstva v zahraničí Ročník XXIII Květen 1973 Číslo 4 ZA SVOBODU A PRAVDU Od věků zrození, kdy první úsměv světla tvůj rozum rozžehl, kdy nad plemena tvorů duch tebe povznesl, a dějů pochopení když první zlíhlo svár — jsi, lidské plémě, v boji za vlastní poslání, za smysl svého bytí: za svobodu a pravdu. Kolosy memnonské i Reků mramor sličný i římské vladaře, jich všemohoucí říši — vše pohřbil věků stín, a nad troskami kultur ve větru myšlenky svou vlajku třepotanou vždy člověk vztýčil zas ve jménu svých pravých bohů: za svobodu a pravdu. V úpalu sobectví, v bažinách zbabělosti když hynou tisíce — kdy srdcí bezbrannosti zní nářek nad světem — hodina přišla mužů, bez hesel marnivých kdo na dně duší střeží od věků do věků svou víru neoblomnou ve svobodu a pravdu. Antonín Trýb [pageend1]PROČ JSEM SOKOLEM? — B. U. — V množství dnešních organizací, které sledují výchovu nového, lepšího člověka, zaujímá nejčestnější místo Sokolstvo. Jeho dlouholeté trvání vybrousilo a zdokonalilo výchovu členstva a tím postavilo Sokol na přední místo mezi výchovnými a tělovýchovnými organizacemi. Dlouholetým zdokonalováním se stalo, že metody, které se osvědčily, ustoupily metodám ještě lepším. Proto pokládám Sokolstvo za nejlepší, dlouholetou tradicí podepřenou organizaci. Naskýtá se otázka, proč jsem vstoupil právě do Sokola, když jsou zde i jiné organizace, které sledují stejně krásné výchovné cíle? Je mnoho důvodů které mluví pro Sokol a mohu jen hlavní zde vylíčiů. Je to především nepolitičnost, vyjádřena Tyršovou zásadou: Naše věc není pro strany, ale pro národ veškerý. V době, kdy náš exil rozdělují různé politické směry na mnoho táborů vzájemně se slovem i tiskem potírajících, je nepolitičnost Sokola mocným magnetem pro mne, milujícího svůj národ a stavícího zájem národa nad osobní prospěch tříd a stavů. Jako vášnivý zastánce jednoty národa a bezpodmínečné ukázněnosti nemohl jsem jinak volit. Již tato úvaha by stačila k mému jasnému rozhodnutí pro příslušnost k velké sokolské rodině. Ale jsou tu i další důvody, které jasně mluví. Sokolství je harmonická výchova těla i ducha bez honby za rekordy a úspěchy pochybné ceny. Poohlédněme se jen kolem sebe — vidíme sportovní organizace, ženoucí se za výkony a s tím i spojeným ziskem z naplněných stadiónů a arén. »Lanaření«, tj. přetahování sportovců- borců od druhé organizace, je Sokolstvu neznámo a nebylo by ani slu- čitelno s jeho ctí. V tom je kus sokolské rytířskosti: nechlubit se cizím peřím a vychovat si své členstvo sám. Usnadnuje-li sportovní organizace vstup do svých řad, ba dokonce i za tento přestup platí, je naproti tomu každý nový člen Sokola podroben důkladnému zkoumání po stránce mravní i tělesné. Nikdo zde není přijat bez ideového školení a bez šestiměsíční zkušební doby. A že by byl někdo placen za své výkony, je nemyslitelné. Ni zisk — ni slávu! 50 [pageend2]Co mne dále mocně přitahuje k Sokolstvu? Je to heslo: Rovnost — volnost — bratrství, které mému demokratickému smýšlení plně vyhovuje. Jsem, jako duševní pracovník, podle Fúgnera bratrem tomu, jehož dlaně zdobí stopy práce mozolné. Ale i stálý ruch a věčná nespokojenost, tak neochvějně Sokol prostupující, činí mi sokolství tak blízkým. Kde stanutí — tam smrt, kdo zůstal stát, již stojí opodál, toť věčně živý Tyrš, jehož učení se stalo zásluhou Sokola mým životním kredem i v mém povolání. Proč kladu sokolství na první místo v našem národním ústrojí? Protože je svým duchem vysoce povzneseno nad zápolení zájmových tříd, které nebezpečně rozkládají životně důležité vědomí obecné sounáležitosti, vytvářejí v našem lůně nebezpečné bojové fronty, vytvářejí otrávené ovzduší vzájemné nedůvěry a svádějí vratké charaktery na vlčí scestí. Sokol je jedině k tomu způsobilý, oby vytvořil prostorné, zdravé a přitažlivé prostředí, v němž by bylo lze všem našim lidem dobré vůle sejít se k společnému budovatelskému a vychovatelskému úsilí o zlepšení našeho národního charakteru a uchování společných národních tužeb při stálé životní plnosti, růstu a zdokonalování. Kdyby se stalo duševním majetkem a základním povahovým rysem celého národa, nahradilo by úplně všecka obrodná hnutí cizí. Ze dosud tento názor nepronikl, jak by si zasloužil, je nepochybným nepochopením velké a spolehlivě účinné výchovné hodnoty Tyršova sokolství. Bude-li tento nedostatek napraven, poslouží se jistě obecnému dobru. Láska k vlasti, pěstovaná v Sokole, je největší silou sokolské obětavosti, která není jen planým mluvením a souhrnem pouhých hesel, ale je hybnou silou každodenní práce ustavičné. Proto jsem tedy Sokolem! Vlastencem slout a třeba i býti je málo, velmi málo, neosvědčí-li kdo v jistém oboru té velké práce národní činnost svou. — Jen tím, že jednotlivec, že spolek si svého úkolu hledí, že každý hřivnou svou usilovně k celku přispívá, jen tím prospívá a povznáší se celek tento, jen tím nabude život národní oné všestrannosti a onoho širokého základu, že nepotřebuje živlů cizích, tím jedině a bezpečně odolá cizotě. Dr. Miroslav Tyrš 51 [pageend3]HOVOŘÍME K SOKOLSKÉ MLÁDEŽI LÁSKA MATEŘSKÁ Žádná matka se neleká obětí pro své děti. Věnuje veškerou lásku, své síly a čas na jejich výchovu právě tak, jako obětuje vše, i svůj život na jejich záchranu, ocitnou-li se v nebezpečí. Poslechněte si, co vypráví Jindřich Simon Baar. Polcarka šla do lesa na pařezy. Našla houby a tak se v ní ozvala houbařská vášeň, že nechala pařezů a v duchu už viděla na dlani peníze, které za houby dostane. Pod každý smrček se podívala. A najednou, div, že nevykřikla! Místo hříbků, seděla tam dvě malá kropenatá, hloupá srnčátka. Byla hezká, že se Polcarka při pohledu na tyto nemotorné a bezmocné tvory, musela usmát. Ale hned jí hlavou probleskla myšlenka, že by je mohla prodat. Vždyť ve škole měli také ochočenou srnku. A v několika vteřinách byla srnčátka v koši, který byl pevně ovázán zástěrou. Trhala s sebou a žalostně mečela. Polcarka jim domlouvala, že budou hned doma, aby byla tiše, protože se obávala hajného; ten to nesměl vědět. Žalostné mečení za ní neustávalo. Dokonce se jí zdálo, že za ní něco dupe. Ohlédla se. Vždyť je to srna, jejich máma! “Bože, a ona jde za mnou,” povzdechla si Polcarka. “Jdi domů, jdi, stejně ti je nedám. Když je nevezmu já, vezme je někdo jiný” a rozběhla se proti srně motyčkou. “Kdo by to byl řekl, že zvíře cítí takovou lásku, inu máma“ — povídala si pro sebe. Srna, která se o děti bála, nedala se odehnat a šla za ní až do vesnice. Starý výměnkář se divil, jaký že to má Polcarka doprovod a hned s ní vyjednával, aby chvilku počkala, jen co si dojde pro flintu. To bude trefa, dostat tak lehko statnou srnu! Když výměnkář odešel, hnulo se v Polcarce svědomí, pohlédla zvířeti do očí a viděla v nich nesmírnou úzkost. To se v ní ozvala také máma a protože měla sama děti, porozuměla strachu zvířete. Usmála se, strhla s ramen koš, odvázala zástěru a srnčátka pustila. Ta hned skočila k matce a společně pádila k lesu. Sen o penězích se Polcarce rozplynul, ale bylo jí radostno, jak už dlouho ne. To byly dvě matky. Srna a matka člověka, ale láska mateřská ukázala, že obě cítí stejně. Srna nedbala nebezpečí, aby zachránila děti. A to byl u ní pouhý pud. Což teprve matka člověka, která lásce mateřské otevře nejen celé srdce, ale přidá k ní i rozum a vůli! Nemenších obětí je schopna i vaše maminka. A jak vy jí oplácíte její lásku? Pokud jste ještě nedospělé, sotva uznáte vše, co pro vás 52 [pageend4]dělá a jak vás má ráda. Všechna slova, která o tom slyšíte, jsou prázdná pro váš sluch. Ale až i vy jednou budete mít své děti, teprve řádně oceníte její nesmírnou lásku a oběť. Nečekejte proto a projevte vděk a lásku matce hned. Jednou by třeba již bylo pozdě. Neukazujte jí lásku jen jednou za rok dárkem a kytičkou k svátku matek. Ovšem ani tu kytičku nezapomeňte a děkujte osudu, že ji můžete vložit matce do rukou a nemusíte ji klást na její hrob. Dr. M. W. HLÍDKA VZDĚLÁVACÍ CHVALME MAMINKY! Jan Fellmann Jan Fellmann Protože rodina je základem společnosti a státu a matka základem rodiny, můžeme právem říkat, že matka je základem státu. Je proto vhodné a správné doporučovat našim vzdělavatelům aby šířili a upevňovali úctu k mateřství nejen v našem sokolském bratrstvu, ale v celé naší krajanské a exilové veřejnosti vůbec. Taková soustavně vštěpovaná a šířená úcta dokáže naši skutečnou vzdělanost a ověří duchovní hodnoty na nichž nám záleží a jimiž se chceme lišit od dnešních uchvatitelů moci doma. Nedávné události v naší staré vlasti podaly důkaz pravdivosti básníkova výroku o tom, že »ruka hýbající kolébkou hýbe světem.« Jen dík našim matkám zůstalo jádro mládeže — o kterou okupantům vždy šlo — zachováno bez vážných narušení. Za to musíme těmto matkám-hrdinkám vyslovit vděčný obdiv a úctu. V naší vzdělávací činnosti musíme také ovšem zdůrazňovat, že maminek si musíme vážit nejenom o jedné květnové neděli, ale po celý rok. 53 [pageend5]SOKOL A NÁBOŽENSTVÍ Následující myšlenky byly předneseny před posledním, Vlil. valným sjezdem ČOS na mimořádné schůzi vzdělávacího sboru Československé obce sokolské. Sokolská myšlenka a náboženství se mají stát základem světového názoru členstva. Obě mají mnoho společných věcí, které nelze oddělit bez nebezpečí pro Sokolstvo, má-li být jeho práce úplná. Od posledního valného sjezdu se změnil poměr Sokola k náboženství. Kde byla dříve lhostejnost, vyvolaná nepříznivým stanoviskem představitelů náboženství k Sokolu, tam je nyní kladné hodnocení náboženství. Události poslední doby změnily po stránce národní hodnotu náboženskou. Příslušnost k církvi není nebezpečím pro národní myšlenku. Sokolstvo ani po této stránce se nemusí stavět proti náboženství. Chlad a trpné přijímání náboženských hodnot se mění v kladné hodnocení. Důvodů je mnoho. Sokol má přispívat k správnému hodnocení dějin. To může, jen když si uvědomí kořeny, z kterých vyrůstají. Sokol a náboženství mají základní ráz humanitní. Humanita, která vyrostla z náboženských pohnutek, napsala ne j slavnější kapitoly v našich dějinách, a bude-li se i příště opírat o náboženské hodnoty, bude tomu právě tak. K tomu má Sokolstvo přispět. Jeho idea bratrství je odvozena z křesťanství, které jediné je s to posunout nás kupředu. Střetnutí s náboženskými ideami se Sokol nemůže vyhnout. Vypořádá se s nimi správně. Pohled na boj demokracie v posledních válkách a na úlohu, kterou mělo křesťanství v nich, ukázal správnost křesťanských zásad, přesto, že v kritických dobách války je mnozí pokládali za odsouzené k zániku. Nepronikla a nemůže zvítězit nepravost, tyranství nad dobrem a bratrstvím. Náboženské úsilí nemůže být zavlečeno do takových oblastí, kde by je mohl zneužít nepřítel lidstva. Nepřátelé operovali také s náboženstvím, ale u nás jsme zůstali v jistotě, že bratrství, rovnost, humanita a spravedlnost se naposled uplatní. Náboženství je hlubokým zdrojem duchovních a mravních sil. Mravnost bez náboženství není možná. Náboženství ovšem neznamená příslušnost k některé církvi, nýbrž život, to jest myšlení, cítění a chtění pod zorným úhlem věčnosti. Sokol se nemůže stotožnit ani s jedinou církví, musí stát mimo ně. Clenu žádné náboženské společnosti nesmí být bráněno stát se členem Sokola a konat sokolské povinnosti. Nutno také vyjádřit jistotu, že žádná organisova- ná nebo i utajená proticírkevní činnost nenajde v Sokole podpo54 [pageend6]ru. Tím by ztratil Sokol svou náboženskou nezávislost. Máme stupnici: věda, umění, filosofie, náboženství. Náboženství se nemůže ztotožňovat s žádnou z předchozích věcí. Není vědou, ač byly činěny pokusy o vědecké náboženství. Náboženství vede dál než filosofie: co je za hranicemi rozumu, nemožno nazvat filosofií. Také vytváření mravních poučení není filosofií. Největší význam náboženství je v normování mravnosti. Poskytuje základy, aby mravnost nebyla něčím nestálým. Nemůžeme vypustit mravnost a tedy náboženství z podstatných činitelů života i společnosti. Náboženství tvoří s vědou, uměním a filosofií podstatu duchovního života jednotlivce i lidské společnosti. K správnému pochopení tohoto tvrzení nutno* mít správně definováno náboženství. Tím rozumíme s Masarykem život pod zorným úhlem věčnosti, tj. normování myšlení, cítění a chtění věčným ideálem. Z náboženství se odlišuje křesťanství. To nelze obejít. Znamená zlom a hybnou páku. Naše civili- sace, mravnost a kultura je založena na křesťanství. Antika tvoří formu, ale obsah kultuře a mravnosti dává jen křesťanství. Antiku a křesťanství nelze stavět vedle sebe, jako rovnocenné věci. Převzetí forem antiky by znamenalo převzetí jejího ducha. Obsahově jsou si antika a křesťanství v mnohém úplně cizí. Antika zná jen právní požadavky, právo odplaty a nároku. Základem křesťanství je práce pro celek. Náboženské celky, chtějíce získat co nejvíce členů, neváhaly proklínat příslušníky jiných vyznání. Z toho vznikly zápletky, které odporovaly křesťanským zásadám. Křesťanství a nesnášenlivost nepatří k sobě. Proto je správné, že Sokol vyjadřuje snášenlivost vůči všem církvím i bez- konfesním lidem. Mít v úctě náboženství jiného, je základní povinnost. Z křesťanství plyne popud pravého společenství. Sokol vidí v káždém rovnoprávného bratra, člověka, takže každý musí obdivovat, jak Sokol dovede do života uvádět křesťanský ideál bratrství. Ze sokolského bratrství prýští všechny ostatní hlavní zásady! sokolské. Nutno se vypořádat s nepravým poměrem k náboženství. Postoj Sokola k náboženství nemůžeme odbývat frázemi protože každý má svůj určitý zorný úhel věčnosti. Sokolstvo vykoná správnou práci, najde-li správný zorný úhel. Musí tu být upřímnost a důslednost, žádná podjatost. Mnozí pokládají za pokrok, stavět se proti náboženským snahám. V Sokole se vyskytnou snad někdy obtíže. Vykonávání náboženských úkonů narazí někdy na překážky, vyplývající ze sokolské činnosti. Nutno uvážit, jak by se to dalo sladit. Náboženské neupřímnosti, povrchnosti a nepoctivosti je dost. Mnohým slouží náboženství jako pláštík k získání výhod, mnohým je pouhým matrikovým označením. Sobectví vede k zneužívání náboženství. 55 [pageend7]Pojmenování klerikalismus není dnes už úplně správné, neboť zneužívati náboženství může i nečlen církve, protikřesťanský agitátor. Slovo klerikalismus mělo svůj význam v minulosti, dnes to lépe vystihuje výraz: zneužívání náboženství. Sokol musí být nezávislý na církvích, ovšem také i na proti- cíťkevních snahách. Sokolství má těžké poslání: musí se stát elitou národa, i v náboženském přesvědčení, a nesmí selhat. Musí napravovat mravní zhoubu, která nastane tam, kde se změní podklad mravnosti. Proto se v Sokole neobejdeme bez vědomého kladného postoje k náboženství. To znamená, přiznat se k vysokým hodnotám křesťanství. Správné formování osobnosti bez náboženství musí selhat, je nemyslitelné. Je to budování od střechy. Náboženství správně pochopené se stane podkladem pro Sokol, který neváhá přiznat náboženství ten důraz, který mu patří. — Wá — TYRŠ A SLOVÁCI — M.K. — — M.K. — Tyrš nemohol svojmu národu dať váčší poklad ako je sokolstvo. V slově Sokol je vyjádřené to najkrajšie, ěo myšlienka československej státnosti má. Je zaujímavé, že Tyrša pochopil nielen národ český, ale význam jeho myšlienky sokolskej porozuměli hned’ od počiatku aj Slováci. Tyrš zakladá Sokol v ťažkých prebudenských dobách a dává mu širokú náplň, ktorú pochopily úplné až ďalšie generácie. Z Čiech sokolská myšlienka preniká za hranice a šíři sa do súsedných slovenských zemí. Len karpatské vrchy bránia přeletu Sokola na Slovensku. Nepriatelia utláčeného slovenského l’udu pochopili význam Sokola, ktorý im bol vrcholné nebezpečný, lebo vzpriamoval utláčené duše, zoceťoval mozoťnaté paste a dodával oku žiarivú iskru. Maďaři vynasnažili sa všemožným spósobom zabránit’ vzniku sokolských jednot na Slovensku. Pokusy slovenských vlastencov o založenie Sokola na Slovensku v akejkoťvek formě zlyhaly. Ale duch sokolský tu bol, ten nebylo možné ničím vymazat’ zo srdca i duše poctivých a roduverných Slovákov. 56 [pageend8]Keď nebylo možné sokolsky žiť doma, Slováci vřele sa přimknuli k Tyršovej myšlienke v v slobodnej Amerike. Roku 1972 oslávené 76ročné jubileum Slovenskej Telocvičnej Jednoty Sokol v USA je krásným dokladom toho, ako slobodní Slováci pochopili nesmiemy význam Tyršovho sokolstva. Slovenské sokolstvo v Amerike hrdo zdvihlo z našich rúk vyražený prápor slobody. I dnes sokolstvo v Amerike je prodchnuté ideou sokolskou, ktorá pomohla udržať našu slovenská vetev v Amerike při slušnom národnom živote. A lenoo praskly putá otroctva, oslobodené Slovensko přihlásilo sa k Tyršovmu sokolstvu, stalo si do radov tých, ktorí zdravým telom a jarým duchem chcú slúžiť vlasti a národu. Sokolská myšlienka robila priamo zázraky na Slovensku; rozmach sokolskej práce bol načas zastavený len fašistickým terorom. Tyršov duch boja za slobodu preni- kal nielen srdcia sokolské, ale všetkých bojovníkov slávneho slovenského národného povstania. Myšlienku sokolská nepodařilo sa nikomu na Slovensku zničit’. Nepodařilo sa to fašistom, nepodaří sa to komunistom. Po každej veliké j búrke sokolská myšlienka znovu nachádza svoje uplatnenie a vy- chádza zo zápasu čistá, ošl’ahaná sice ohňom, za to tým vzácnejšia. Nie všetci myšlienku sokolská pochopili. Mnohí si ju chceli upravit’ podl’a svojich predstáv, ba aj zmocnit’ sa jej chceli. Ale Sokolstvo, slážiace svojmu národu a vlasti, nedá sa zmiatnuť dočasnými ťaž- kosťami a drží sa Tyrše, čím stává sa základným kameňom, na ktorom stojí pevná, nadstrannícka, bratská a demokratická organizácia, slá- žiaca ako pojítko medzi Čechmi a Slovákmi. Lebo Tyrš videi ďalej vtedy, keď ešte obzory boly ázke a dnešná doba plné hodnotí skvělá myšlienku Tyršovu. Teda Tyrš je stále živý. Preto ho tak milujeme a preto sa snažíme jeho ideu vštěpovat’ do srdca celého národa. Sokolská práca! Pamdtam sa, že nie raz sme o tom hovořili se Scheinerom. Hovoří takto: Veď Sokolstvom sa celý český národ premenil, duša, aj fysicky. Češi nie sú už, čo holi. Vyzerajú lepšie, krajšie, sú zdravší. Takým populárným zposobom znázornil to, čo robí Sokolstvo. Ako to, že mění Sokolstvo nielen úroveň tel’a, ale i ducha? Stálá snaha Sokolstva o krásné, zdatné tělo a o to všetko, čo Tyrš svo- jím ideálom antickým chcel. Nuž, že by takéto principy pre Slovensko nemalý byť dobré, to si nemožem představit’ ani s tým súhlasiť. Prirodzene, že pokračujete v tom, čo sa začalo v Čechách, kde bolo viacej Sokolov a kde je viac zkúseností za dVhú dobu. T. G. Masaryk — 1928 57 [pageend9]SOKOLSKÝ TĚLOCVIK SOKOLSKÝ POBYT V PŘÍRODĚ — Za — Naše sokolská tělesná výchova plným právem patří mezi nej lepší tělovýchovné metody. To především pro svoji všestrannost. V sokolské činnosti se snažíme dát jednotlivým cvičebním prostředkům místo, keré jim patří. Ty doby, kdy Sokolové cvičili jen v tělocvičně na nářadí anebo, kdy sice vycházeli na svá letní cvičiště, ale vynášeli s sebou všechna nářadí, jsou již nenávratně pryč. A je tomu tak dobře. Dnes tělesně vychováváme, hlavně mládež, docela jinak. Především využíváme přírody. A tu máme několik způsobů využívání přírody pro své tělovýchovné snahy. Buď pracujeme s mládeží v přírodě po celý rok pravidelně, nebo méně pravidelně, anebo konečně v době prázdna, za zvláštních podmínek a se zvláštní náplní. Podívejme se tedy na tyto tři možnosti! Ta pravidelná činnost je normální cvičení mládeže. To je normální cvičební hodina, kdy využíváme volných ploch v přírodě ke hrám mládeže, kdy využíváme toho, co nám skýtá terén a příroda k překonávání překážek a kdy vše ladíme lehkoatleticky. K této pravidelné činnosti patří však také pracovní schůzky, které by se měly konat dvakrát za měsíc; jsou přípravou pro vlastní pobyt v přírodě. Sem patří také pracovní vycházky (jednou měsíčně), které mají vésti výcvik a výchovu mládeže v přírodě, naučiti ji znát přírodu po všech stránkách a naučiti ji tu přírodu milovat. A konečně sem musíme zařaditi také pochodová cvičení, která konáme se žactvem, obyčejně za účelem vycvičí ti je v překonávání vzdáleností pochodem, vycvičiti je v pochodové kázni i ukázati veřejnosti výsledek naší práce. Konáme je alespoň jednou za 3 měsíce. K té méně pravidelné činnosti patří výlety a příležitostné vycházky. Vycházkou rozumíme pobyt v přírodě kratší dobu a obsahem je to buď tělocvičná činnost rekreační nebo přírodopisné či historické poznání, atd. Koná se nepravidelně, od případu k případu, jak je k tomu vhodný čas apod. Naproti tomu výletem rozumíme delší pobyt v přírodě, nejméně půl dne, buď za účelem rekreačním nebo poučným. Zde obyčejně oba cíle bývají spojeny. Poslední příležitostí, kdy využíváme s mládeží přírody, je doba školního prázdna nebo pracovní dovolené. Do této doby patří putování, osadnictví a táboření. Již názvy ukazují, o jakou činnost tu půjde. Toto je vlastně vyvrcholením celoroční činnosti v přírodě 58 [pageend10]a má být pravidelné. Jinými slovy, každý sokolský žák za svého pobytu v žactvu má alespoň jednou projiti osadou a každý sokolský dorostenec táborem. Teprve tehdy si můžeme říci, že jsme je dobře cvičili a vedli. A teď ruku na srdce, bratře a sestro vedoucí mládeže, ruku na srdce, sestro a bratře náčelníku, ruku na srdce, sokolské výbory! Jaké to bylo po této stránce loňského roku ve vaší jednotě? A hlavně jak se připravujete na tuto činnost v tomto' roce? Pobyt v přírodě je důležitou složkou celoroční a celkové naší sokolské práce. Chceme-li upřímně dokázat, že tu každodenní, černou neokázalou práci vedeme dobře pak se zde musíme zvláště vynasnažit o zlepšení. Neboť u mládeže bez pobytu v přírodě bychom to nedokázali. OHLASY A NÁZORY Co soudíš, milý čtenáři, o těchto osobních názorech? VÍCE KÁZNĚ V nedávném období konání valných hromad dostal jsem několik pozvánek k návštěvě těchto výročních sokolských schůzí, tedy k podnikům na nichž se volí vedení jednot a určuje náplň činnosti pro další období. Podnik pro jednotu a její členy z nej důležitějších vůbec. Na všech pozváních byla stejná poznámka, podle mého sokolského cítění nesokolská: »Nesejde-li se v určenou hodinu dostatečný počet členů, bude schůze zahájena o hodinu později za každého počtu přítomných.« S tím pak ovšem každý počítá a proto jsem dosud neměl ani jedenkrát potěšení být přítomen valné hromadě která by začala přesně v stanovenou hodinu. Přesnost? Dochvilnost? Ohledy k druhým? — Nejsou to také vlastnosti správného Sokola? Na jedné valné hromadě jsem byl také účasten při vykonávání slavnostního členského slibu. Měl jsem z toho radost. Radost však netrvala dlouho, byla vystřídána překvapením. Z patnácti nově přijatých členů skládalo slib pouze 7. Ostatně prostě nepřišli. Takový zájem o život sokolský jeví nově přijatí členové, že ani na prvou valnou hromadu své jednoty, na níž mají skládati »pří- sahu věmosti« nepřijdou. Ani omluviti se nepokládají za slušné — jak jsem u členů výboru zjistil, všichni dostali zvláštní pozvání. A ještě více mne ale překvapilo to, že nikdo z přítomného členstva nepodal návrh, aby výbor členství těchto sokolských »horlivců« zrušil. 59 [pageend11]A ještě jeden příklad. V jedné jednotě měli mladého sice, ale snaživého a dobrého náčelníka. Překvapil mne proto na valné hromadě návrh na změnu náčelníka. Na můj dotaz se mi dostalo vysvětlení: Náš návrh není projevem nedůvěry dosavadnímu náčelníku. Máme ho všichni rádi, víme, co vše pro nás udělal, nechceme ho v tělocvičně ztratiti, ale on je tak mlád, jako my a my ho> tak neposloucháme, jak bychom sami chtěli. Navrhovaný nový náčelník nás naučí přesné kázni. Nemohl jsem, než za tento výklad sokolské kázně bratřím poděkovat, z valné hromady jsem ale odcházel se smutkem v srdci. Nejvíce mne ovšem na celé věci rmoutí to, že uvedené příklady nejsou omezeny jen na několik mák» jednot. Z rozhovorů s činovníky mnoha jednot na loňském vídeňském sletu vím, že podobné příklady sokolské »kázně« lze uvést snad ze všech našich jednot. Nebylo by třeba zcela vážně se nad tím zamyslet? Ovšem, ne jen zamyslet, ale také z toho pak vyvodit důsledky? Sokolská dobrovolná kázeň by měla zcela samozřejmě znamenat, že všechny naše schůze a podniky jsou zahajovány přesně ve stanovenou dobu, že povinnosti vyžadované při přijímání nových členů budou plně a důsledně plněny a že při neplnění nebudou členové do našeho bratrského kruhu přijati. A také, že při cvičební činnosti budeme sami kázeň dobrovolně udržovat, že nebude nutuno volit náčelníka jen toho, kdo si kázeň od členů vynutí. Proto ještě jednou: více kázně. A začněme každý u sebe. Nespoléhejme na to, že nás někdo kázni naučí. — ]• — ADMINISTRACE PROSÍ Oznamujte nám prosím včas každou změnu odresy. Zajistíte si tak nejen pravidelné zasílání časopisu, ale ušetříte sobě i nám čas a poštovní výlohy. Nezapomeňte prosím, že předplatné se předplácí. Jestliže jste tak dosud neučinili, zašlete předplatné ještě dnes. »Kdo rychle dává, dvakrát dává!« Vynasnažte se získat další odběratele tohoto časopisu — jediného pojítka všech sokolských jednot v zahraničí. Všichni »okolo« našeho věstníku pracují sokolsky ochotně a zdarma. Platíme pouze tiskárnu a poštovné. Vaše pomoc umožní, abychom mohli lépe sloužit sokolským účelům, které vydáváním sokolského časopisu sledujeme. Dekujeme předem za spolupráci a pomoc. Administrace »Čs. Sokola v zahraničí 60 [pageend12]ZE SOKOLSKÉHO SVĚTA AUSTRÁLIE SYDNEY Jednota v Sydney uspořádala v neděli 11. března oslavu 123. výročí narozenin T. G. Masaryka v krásném sále St. James Halí. Oslava se vydařila nad všechno očekávání, byla vysoké hodnoty a řadila se k nejlepším kulturním a uměleckým podnikům kdy v Sydney pořádaným. Naše básnická a hudební tvorba byla na oslavě podána tak nádherně a dojemně, že zůstane nepochybně ještě dlouhou dobu v srdcích a paměti účastníků. Na úspěohu koncertu podílely se tři osobnosti naší krajanské obce keré jsou zárukou a příslibem, že čs, kultura a umění už nebude v Sydney spící princeznou z pohádky, ale krásnou skutečností — básnířka pí. Honsová, pan Chvojka a naše v Sydney již tolik populární sestra Miluška Šimková. Perly básnické tvorby paní Hany Honsové očarovaly pestrými náměty a mistrovskou formou. Pan Tomáš Chvojka presentoval obsáhlý program tanců Smetanových i klavírních písní Vítězslava Nováka. Od dob našeho Rudolfa Firkušného dosud nikdo nezahrál v Sydney naši klavírní hudbu tak bravůrně jako tento náš virtuos. Strhující způsob sestry Milušky Šimkové si opět, jako již tak často na předešlých krajanských vystoupeních, podmanil posluchače. Její repertoár obsáhl vše, co naše písňová tvorba skýtá — od písní Malátových, přes písně národní a písně Karla Hašlera a L. Vašaty. V závěrečné části jejího programu uplatnila svůj umělecký formát písněmi B. Smetany a A. Dvořáka. Sestru Šimkovou doprovázel na klavíru její dlouholetý, osvědčený spolupracovník bratr Leo Fedor. Pořad byl zahájen vzpomínkou na T. G. Masaryka, kterou přednesl stařešina naší krajanské obce bratr Herbert Polesý. Svým projevem opět potvrdil, že o Masarykovi může vyprávěti pouze ten, kdo si jeho slavnou dobu pamatuje a kdo Masaryka znal. Obecenstvo se rozcházelo v povznešené náladě, nadšeno tolika krásami našeho umění, které nám vrátilo — žel jen na chvíli-ztracený ráj na druhém konci světa. — Silvanus — Jednota ustavila školu mateřského jazyka, která se koná každý pátek po cvičení žactva. Školu vede sestra Sojková. Doba školení byla zpočátku stanovena na tři čtvrtě hodiny, ale později až děti si zvyknou, bude vyučovací doba delší. Děti, i když cvičením unaveni, přece jsou při vyučování velice pozorné a již po krátké době je vidět skutečný pokrok. Sestra Sojková, učitelka z domova, uplatňuje zábavnou vyučovací metodu, takže děti se na každou hodinu již těší. Náčelník bratr O. Mařík uspořádal 18. března s dorostenci, dorostenkami, několika bratry a sestrami výlet do jehličnatých lesů poblíže Jenolan Caves. Počasí bylo nádherné, lesy a krajina až neuvěřitelně připomínaly kterýkoli kout v Evropě. Cílem byl pozemek br. Ing. F. Nováčka na základě jehož pozvání se výlet konal. Bratr Nováček nechal zřídit uprostřed lesů v údolí umělé jezero, které má stále čerstvý přítok studené vody z okolních hor. Br. Nováček také účastníky výletu provezl po několika částech lesů, ukázal jim pěkná místa vhodná pro táboření a také je velmi ochotně nabídl. Půjčil dorostu rovněž dva koně na projíždky a canoe. Pěkným překvapením bylo rovněž nalezení jedlých hub (klouzků): bratři a sestry si jimi naplnili kabely a košíky. Nikomu se pochopitelně nechtělo ani pomýšlet na návrat domů — auta nastartovaná a již připravena k odjezdu našla náš dorost ještě se koupající. Největší radost z odjezdu měli jistě chudáci utahaní koně, protože asi nikdy ještě v tak krátkém čase nevystřídali tolik jezdců . . . Účastníci výletu se již nyní těší na táboření v těchto krásných lesích br. Ing. Nováčka jež se připravuje na nejbližší dobu. Vzdělávací činnost vede vzorně vzdělavatel jednoty bratr Ing. V. Němec. Připravil hudební odpoledne k oslavě 123. narozenin TGM a přípravě věnoval mnoho hodin svého času; nejlepší odměnou mu zajista byl krásný prů61 [pageend13]běh tohoto velmi zdařilého kulturního podniku. — Před nastoupeným šikem v tělocvičně měl rovněž přednášku o prvém presidentu Čs. republiky a zabýval se zejména jeho postojem k náboženství. Tato zajímavá přednáška byla velmi oceněna hlavně příslušníky mladé generace. Do kanceláře br. Ing. Broženeckého v níž se tiskne vzorně řízený věstník jednoty (•Věstník Československého Sokola Sydney«) se vloupali neznámí pachatelé; poškodili rozmnožovací stroj, přeházeli zásuvky s obsahem a ze sousední kanceláře odcizili rozhlasové zařízení a kartotéku. Australský list Independent Journal ve své zprávě na první straně listu o tom napsal, že to byla práce »Nazi«. Ve vyšetřování případu se pokračuje. Poslední číslo Věstníku jednoty (číslo 3-4 letošního, 12. již ročníku) má opět vysokou úroveň. Obsahuje kromě zpráv o činnosti jednoty řadu ideových článků a námětů pro další sokolskou i národní činnost. 22. řádná valná hromada jednoty se konala v neděli 6. května 1973 v místnostech Esto- nian Society Halí. ŽUPA ZÁPADOEVROPSKÁ Švýcarský okrsek Březnová schůze předsednictva okrsku se konala 24. března v restauraci Rombacherhof v Aarau. Předsedal starosta br. F. Kroutil, přítomni sestry a bratři: Veselý, Bidlo, Hajdekr, Macek, Hermann, Nový, Nová, Hladík, Miltner. POD ČAROU SOKOLSKÝ SVÁTEK MATEK Vždy, když se potácíme beznadějně na křižovatce života, vždy, když bloudíme nenalézajíce opory, podle které bychom vyšli správným směrem, cítíme dvojnásob slastnou minulost svého dětství, třebas chudého, ale protepleného představou své — matky. Ruka, která hýbe kolébkou, hýbe prý celým světem. Cítíce oprávněnost těchto slov, cítíme zároveň potřebu uznati oprávněnost vnější oslavy všech maminek. Matka chudá i bohatá, bědná i zdravá, dává svými dětmi národu zřetelný symbol národní trvalosti a nepo- míjejícnosti. A jsou-li to děti zdravé, dobře vychované, zmnožen je tento matčin dar národu stonásobně. Ne nadarmo, ba přímo symbolicky, bylo Svátku matek dáno heslo y>Matka — zdroj národní síly«. Z mateřských rukou přebírá národ své syny, z mateřských úst poznává dítě sladkost své mateřštiny, z matčina srdce tryská bezmezná láska a obětavost, která nezná mezí, nezná únavy v práci pro dítě a tím i pro národ. Svaté mateřství našlo své básnické opěvovatele v slovech, tónech i barvě ve všech stoletích. A největší zásluhy si získá básník, který zprovodí ze světa typ matky sedmibolestné, matky hladovějící, matky s prázdnou náručí. Potom se matka octne mezi vyvolenými, kam ji konečně křesťanská mystika zařadila jako Matku boží . . . 62 [pageend14]Župu Západoevropskou zastupovali náčelník a náčelnice br. Kolínský a sestra Komárková. Nejbližším okrskovým podnikem bude letní tábor žactva který se bude konat od 22. července do 4. srpna 1973 v Muotathal v kan- tonu Schwyz. Vedoucím tábora byl určen br. Macek. Počítá se s účastí 50-60 dětí a kromě dětí ze Švýcarska bude reservováno celkem 20 míst pro děti z Vídně a Paříže. Schůzi byla podána podrobná zpráva o I. Zimních hrách konaných 24. února 1973 v Liechtensteinu. Závod byl velmi úspěšný i když pro sněhovou kalamitu se z 200 přihlášených závodníků podařilo dostavit na start jen 90 závodníkům. II. ročník Zimních her bude uspořádán opět za vedení jednoty Winterthur jejíž činovníci připravili letošní ročník vzorně po všech stránkách. Okrsková cvičitelská škola bude zahájena v neděli 5. května a bude konána v několika nedělních terminech. Školu povede náčelník okrsku bratr Bidlo, který na příští schůzi předsednictva okrsku předloží k schválení podrobný časový rozvrh školy. Úspěch I. Zimních her konaných v Liechtensteinu tak nadchl knížete Liechtensteinu, že projevil přání, aby byl v Liechtensteinu uspořádán sokolský slet. Vzhledem k tomu, že tam není sokolská jednota, není tento návrh dobře uskutečnitelný. Bude ale uvažováno o tom, zda by se v Liechtensteinu nemohlo konat veřejné cvičení nebo tělocvičná akademie. Po rozpravě o další činnosti, m. j. přípravou tělocvičné a kulturní akademie k 28. říjnu 1973, byla schůze ukončena. — sh — Až ... až .. . Bude tedy svátek všech maminek, kytičky, blahopřání, zpěvy a trochu těch nezbytných slziček. Budou to i naše sokolské mámy, které oslaví společné jmeniny v kruhu své rodiny, v tělocvičně, kterou jim nevzala ani rodina. V tělocvičně vedou těch dětí celá početná družstva, zasvěcujíce jim a sokolské myšlence všechny své volné chvilky. To jsou ty sokolské mámy, třeba nevdané, které se starají o naši dívčí drobotinu na cvičeních, opakujíce vytrvale své příkazy mládí, které ihned zapomíná. Budou mít svátek i matky-ve- doucí dorostenek, mámy, k nimž štěbetané mládí lne často důvěrněji než k mámě vlastní. Mámy, které mají velkou a krásnou odpovědnost za jakost nastupující generace. Ty sokolské mámy! Kolik práce a námahy bez platu a uznání, kolika zásluh by se slušelo dnes vz- pomenouti! »JVač?« řekly byste. A máte pravdu. Opravdu nač? Poctivé práce je stále třeba, ať se změnilo cokoliv, či právě proto tím více. Sokolské mámy byly a zůstanou zdrojem všech národních kladných sil, v kterých musí vyrůstat zdravé a nechybující pokolení. Silný národ děkuje za svou sílu obezřetnosti svých předků, jejich síle a odvaze, odolnosti a vytrvalosti a všem dobrým vlastnostem, které pěstí a na které vykonává největší vliv žena-matka. Děkujeme sokolským matkám, maminkám nových pokolení, i těm, které svou lásku dávají sokolské drobotině nezištně v tělocvičnách. — Af. — 63 [pageend15]Baťa Shoemakers to the world We make Bata shoes Í^People make them popular •ČESKOSLOVENSKÝ SOKOL V ZAHRANIČÍ* vychází měsíčně s výjimkou července a srpna. Majitel a vydavatel: Ústředí Československého Sokolstva v zahraničí. Předplatné (ročně): Kanada a USA $ 5.00, ostatní země $ 3.00 Předplatné ze všech zemí kromě Kanady přijímá: J. Hanuš, 412 East 73d Street, New York, N.Y., 10021, USA. Změny odres a předplatné z Kanady: J. Fellmann, Suitě 11, 200 Kingsview Blvd., Weston, Ontario, Canada M9R 1V5 Redaktor: Jan Waldauf, 4 Dewitt Road, Islington Ont., Canada M9B 3EI Tiskne St. Joseph Press, Toronto, Canada. [pageend16]