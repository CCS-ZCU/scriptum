—MĚSÍČNÍK------ CZECHOSLOVAK MONTHLY— ROČ I. V LONDÝNĚ V ÚNORU 1944 ČÍS. 6.-8. Zločin a trest HOVORY S DOMOVEM : Německá zvěrstva a jejich potrestání (Z poselství presidenta republiky z 3. února 1944) Zásady československé retribuce (Projev ministra spravedlnosti profesora Dr. Jaroslava Stránského z 21. listopadu 1943) Dr. BOHUSLAV EČER : Potrestání “válečných zločinů” (I. Podstata a rozsah problému—II. Zločin útočné války—III. “Válečné zločiny” v užším slova smyslu—IV. Zločiny spáchané Němci a jejich spojenci mimo válečné operace a válečnou okupaci—V. Zločiny spáchané na Československé republice a jejím lidu a otázka našeho retribučního zákona—VI. Několik všeobecných otázek materiálně právních—VII. Charkovský proces—VIII. Závěr) SMRŠŤ : Ze vzpomínek Josefa Nováka. 2. Lurdy POZNÁMKY : Německé svědectví (Karlu Kreibichovi k šedesátce)—Vždy se stane, čeho nečekáme (Z dopisu Jana Havlasy)—Jiný svět—Historické střepy—Redakční PŘÍLOHY : IX. Pražský hrad slavnostně osvětlený—X. Karlštejn—XI. Prachovské skály—XII. Soutok Vltavy s Labem CENA 3/- KRUH [pageend1]ČESKOSLOVENSKÝ ČERVENÝ KŔÍŽ V ZAHRANIČÍ pečuje o raněné a nemocné československé vojáky a letce ve zdravotních ústavech ; přilepšuje československým pozemním jednotkám a letcům ve Velké Britanii, na Středním Východě i v Sovětském Svazu ; pečuje o rodinné příslušníky našich vojáků a letců, hlavně v SSSR ; poskytuje léčebnou péči československým příslušníkům ve Velké Britanii ve svých ambulatoriích ; pečuje prostřednictvím Mezinárodního Červeného Kříže o internované ; vybavuje nejnutnějším šatstvem a prádlem propuštěné československé vojáky i civilisty, kteří přicházejí do Velké Britanie, byvše propuštěni z internace jinde v zahraničí ; školí sestry pro ošetřovatelskou službu v osvobozené vlasti. To všechno a mnoho jiného koná ČČK. Potřebuje k tomu však pomoci a spolupráce všech Čechoslováků ve svobodném světě. Stal jste se již členem Společnosti Československého Červeného Kříže? Dosud nestal? Jak je to možné? Neodkládejte to, prosím, a pošlete přihlášku a roční příspěvek ti.-.- (je-li to příliš mnoho pro Vás, tedy aspoň sh 12/-) na adresu : Společnost Čs. Červeného Kříže 35, Porchester Terrace, London, W. 2. Informace Vám ochotně podá Sekretariát SČČK, telefon PADdington 2232 Věnovala firma K.P.S. Fabrics Ltd., London, W.i [pageend2]MĚSÍČNÍK r o č . i. čís. 6.-8. V LONDÝNĚ V ÚNORU 1944 CZECHOSLOVAK MONTHLY ZLOČIN A TREST P r o c h ÁzÍme-l i stoletími evropských dějin, marně hledáme obdoby strašného a surového krveprolití, které zavinil německý národ za Hitlerova vůdcovství. V prvních letech jeho šíleného řádění se ještě hlučně ozývaly hlasy, rozlišující mezi německým národem a mezi smečkou nacistů, a to zejména hlasy těch, kdož vůbec nepoznali německé okupace a na vlastním těle nevychutnali všechna muka “nového řádu”. Zejména americký kontinent se takto ozýval, jednak proto, že je příliš vzdálen, než aby k němu dolehl pach krve a výkřik úzkosti hekatomb surově ubíjených obětí, ale zejména proto, že dokonale organisovaná pátá kolona velmi účinně zpracovávala veřejné mínění. Také my na tomto pohostinném ostrově jsme bývali kdysi častými svědky pseudofilantropických záchvatů svých anglických přátel, kteří ze samých obav, aby se neublížilo “dobrým Němcům”, ani neviděli, v jakém rozsahu jsou páchána všechna ta ukrutenství. A vrozený nedostatek představivosti jim zabraňoval, aby si v mysli uměli vybavit neznámá jim muka německého ráje, a jejich povahová dobrota a konservativní přímočárost činila je těžko přístupnými úplnému pochopení ďábelsky promyšleného Hitlerova plánu, zmocnit se nadvlády světa. Hlasy ty však časem slábly a zanikaly, čím větších rozměrů nabývalo ukrutenství německého Herrenvolku. Nebot vzplála-li naráz krvavá záplava na širých prostorách zotročené Evropy od severu v Norsku až do předkav- kazských stepí na jihovýchodě a daleko na jih až na Balkán, zmíralo-li denně po vší Evropě na tisíce mužů, žen a dětí v německých spárech, bylo už přece jen těžké hledat vinu v několika tisících vedoucích činovníků nacistických, a pomalu, žel jen velmi pomalu se všem rozjasňovalo, že tou dravou, apokalyptickou šelmou je německý národ. Ano, německý národ! Četli jsme již lecjaká provolání a manifesty t. řeč. svobodných Němců, t.j. těch, kteří, zachránivše se ve spojeneckém zajetí, dostali se z dosahu nacistické stvůry a založili nějaký ten protinacistický výbor. Kolik ještě takových výborů budou zřizovat všichni ti “zachránění” nacisté v demokratickém prostředí, aby se pokusili o svou záchranu přep KRUH [pageend3]KRUH 122 případným trestem? Slyšeli jsme v BBC už všelijaké rozhovory se zajatými Němci, zaslechli jsme několikráte hlas generála von Seydlitze, zajatého v Stalingradě, který je, myslím, místopředsedou “svobodných Němců” v SSSR. V žádném z těchto projevů jsme však nezaslechli ani slůvka o tom, že by se odsuzoval celý nacistický násilnický systém, že by se mravně zavrhovala všechna nehumánni ideologie německého Herrenvolku. Ne, nic takového jsme dosud neslyšeli z úst těchto “osvobozených” nacistů, co by nás opravňovalo k nějakému optimistickému*- odhadování skutečného přesvědčení širokých vrstev. Což ti vojáci—nemyslím jen na ty generály— nejsou z lidu? Což ti devatenáctiletí a dvacetiletí, jejichž jména slyšíváme v seznamu zajatých, nejsou širokou vrstvou německého národa? Jediné, co zaslechnete, je snad výraz poznání, že válku už vlastně prohráli, že Hitler je hanebně zradil u Stalingradu, že se jim už nepodaří zvítězit— ale marně byste očekávali pokorného: peccavimus. Nezaslechnete zpovědi z hříchů nacismu, jen hořké sklamání z nezaslouženého nezdaru. A jako po minulé válce se proklínala vnitřní zrada a “Dolchlegende” se stala oblíbeným tématem, které mělo odvraceti pozornost sklamaného a nespokojeného lidu od vlastní, skutečné viny německého národa, tak i tentokráte nám už roste před očima nová legenda o zradě fůhrerově a vedoucích nacistů. Dokud však nezazní z německých řad upřímné doznání tragické viny, dokud se bude shledávat omyl a chyba jen ve vojenských výpočtech a disposicích, místo aby se viděla v samotném základě nacistické ideologie, dotud nebude naděje na opravdové usmíření národů v Evropě. Je to poznání tak děsivé, tak ohromující, že se přemýšlivému člověku až tají dech hrůzou, kam to dospěl jeden z předních národů evropských, a co vše mu dovolila spoluvinná Evropa a v čem ho ještě podporoval vlastně všechen svět na této zločinné dráze, než se konečně lidstvo vzpamatovalo a vzchopilo, aby se v poslední chvíli zachránilo před úplnou zkázou. Hrůznost tohoto poznání je pak i v tom, že spravedlivý trest, který musí stihnout všechny nacistické zločince, roste nám takřka před zraky a dosahuje pro početnost zločinů Němci páchaných takových rozměrů, že se stává Boží pomstou stihající všechen prohřešilý národ. Němec se dnes stal a po generace nepochybně zůstane prašivou ovcí v rodině civilisovaných národů, z níž se sám vyloučil. Trest však musí přijít, má-li v zkrvaveném lidstvu znova ožiti víra v spravedlnost, má-li se zdeptaná důstojnost člověkova zase povznésti nad zvířecí úroveň, na niž ji stlačil německý Herrenvolk. Je to mravní požadavek lidské spravedlnosti, která se má svým výkonem nejen státi nástrojem Božího trestu za provinění do nebe o pomstu volající, ale navždy má zabránit tomu, aby násilnický stát a národ beztrestně přepadal své mírumilovné sousedy, olupoval je, mučil a vraždil. Zločiny ty však jsou tak surové a nelidské a takového rozsahu, že se vymykají všem dosavadním lidským zkušenostem. Ba, jejich míra je taková, [pageend4]KRUH 123 že je ani nelze trestat úměrně jejich velikosti. A nelze je trestat v jednotlivých národech zcela neodvisle, nýbrž bude třeba stanovit určité hlavní zásady, jimiž se bude řídit retribuce po širém světě, kde řádili nacističtí a fašističtí zločinci se svými přisluhovači. Jinak bychom totiž nezabránili tomu, že by zmučené lidstvo sáhlo k strašné odvetě, že by se spravedlnost zahalila v krvavý plášt ... a nikdy by už lidstvo nevybředlo z moře slz a krve, a nikdy by už naší země nezalila hřejivá vlna prostého lidského štěstí, míru a pokoje . . . Ale ačkoliv jsem přesvědčen, že jen velká láska a nekonečné slitování s těmi, kdož klesli hluboko pod nej nižší úroveň lidské společnosti a vyřadili se z ní, mohou trvale a uspokojivě dořešit všelidské usmíření a tím otevřít nacistickými zvěrstvy zatarasenou cestu k novému, lepšímu řádu na všem světě, nejsem ani na okamžik na pochybách, že prvním předpokladem tohoto usmíření je spravedlnost. Tato spravedlnost, i když bude krutá a biblicky strašná, nevyrovná se nikdy krutosti a hrůze spáchaných zločinů. Nesmí jí však bránit v důsledném výkonu ani to, že zasloužený trest bude musit stihnout celé vrstvy provinilého národa. Nebot těžký zločin se nestává lehčím, byl-li po leta páchán tisíci jednotlivců a celými organisacemi. A propadá-li krutému trestu ojedinělý surový vrah, nesmí se společnost řemeslných vrahů, jakou jsou nacističtí Němci, státi beztrestnou jediné proto, že je příliš početná. Musí býti všechna potrestána a do kořen vymýcena ! Jen tak se může lidstvu vrátiti vědomí práva a víra v spravedlnost, jen tak se může milionům neštastných a zmučených rozjasnit obzor po dlouhá léta zkrvavovaný německým ukrutenstvím, jen tak může v jejich zkrušených srdcích zase vzklíčit nová naděje Slastného míru a pokoje. Vím, bohužel, že už to nebude mír a pokoj náš, naší generace, ale doufám a pevně věřím, že tím zajistíme mír a pokoj svým dětem a bohdá i příštím pokolením. [pageend5]124 KRUH HOVORY S DOMOVEM 8—NĚMECKÁ ZVĚRSTVA A JEJICH POTRESTÁNÍ Několik úryvků z poselství presidenta republiky Státní radě dne 3. února 1944, vysílaného částečně rozhlasem domů A t it o klidní, vesměs mladí hrdinové obrany Stalingradu mi vyprávějí neuvěřitelné podrobnosti o obraně svého města, o utrpení všech obyvatel bez rozdílu, o neslýchaných zvěrstvech, kterých se na ženách a dětech dopouštěli němečtí vojáci, dříve než bylo možno je navždy dopraviti do jejich zasloužených hrobů, o zoufalém pobíhání a volání o pomoc set a tisíců dětí a starců v hořících ulicích za pekelného bombardování německými létadly až do chvíle, kdy rudá armáda vše to zlomila, vše to zničila a právě zde u tohoto města navždy rozdrtila nacism a všecky ty bídné a šílené sny berchtes- gadenského kaprála. Dokonce nám starosta města s hrdostí ukazuje dům, z jehož sklepu vytáhli ve chvíli konečného pádu velikých, do nebes o pomstu volajících německých snů, maršála Pauluse jako krysu, odporného, zlomeného a mravně zničeného—jak bylo pak ještě na filmu vidět—majícího ještě v kapse nesplněné a událostmi tak zesměšněné rozkazy Hitlerovy o tom, kdy a jak musí stůj co stůj dobýti Stalingradu. A v Moskvě jsem viděl doklady o spoustách na Ukrajině, na Dněpru, v Charkově, v Kijevě: všude ta neuvěřitelná a neslýchaná zvěrstva, masy ubitého civilního obyvatelstva, starců, žen a dětí, skoro v každém osvobozeném městě, šíleně, zbytečně a bez vojenské potřeby rozbíjené kulturní památky a stavby, ničené kostely a kláštery, knihovny, university, nemocnice, prosté památné domy, bez ohledu, bez potřeby, bez nutnosti. A vypravované detaily ovšem tom nedají Vám skoro věřit, že německá armáda se skládá ještě z lidí. To všecko nelze zapomenouti, s tím vším se musí zúčtovat ! A sovětský lid je rozhodnut toto zúčtování provést.” “Doufám, že se brzy už dokumentárně předloží světu historické doklady německého teroru a běsnění v t. z v. totální německé válce, a to všeobecně o teroru vůbec, ale také speciálně o teroru proti civilnímu obyvatelstvu u nás na začátku v tomto údobí války. Ukáže to všemu lidstvu, čím vlastně bylo doopravdy Německo nacismu a zejména Německo totální války, nebol nelze podle pravdy a spravedlnosti zapomínat, že německou totální válku nevymyslili nacisti. Byli jsme ve své historii obsazeni, rabováni a ničeni několikrát svými německými sousedy. Avšak ani po pádu Přemysla Otakara II., ani po pádu Husitů, ani po Bílé Hoře a po třicetileté válce netrpěl náš národ tak hrůzně a nebylo s ním nakládáno s mravního hlediska tak podle a materiálně tak pustě a zvířecky, jako tomu bylo v této totální válce německé. [pageend6]K R U H 125 Co teror ten znamenal—a co tudíž znamenala naše resistence—nejlépe vysvitne z toho, řeknu-li, že od doby mého posledního projevu dne 12. listopadu 1942 do konce minulého roku Němci sami ohlásili, že provedli 533 poprav našich spoluobčanů, z nichž 429 v minulém roce. Celkem podle úředních německých výkazů Němci sprovodili se světa, postříleli, ubili nebo umučili svým zvířecím vražedným ‘úředním’ způsobem do konce minulého roku 2.638 našich vlastenců, nepočítaje v to občany nesmrtelných Lidic a Ležáků. Ale podle všech našich zpráv Němci záměrně a zásadně před naší i mezinárodní veřejností udávají jen nepatrný počet vražd, které provedli—jen tolik, kolik jim stačí právě na to, aby jejich teror byl dosti účinný. Není možno přesně se pravého počtu dovědět nám zde v zahraničí, ale nemohou jej bezpečně zjistit ani naši doma. Všechny zprávy z domova však potvrzují, že počet těchto smrtelných obětí našeho zápasu je nutno odhadovat na celé desítky tisíců a že počet našich zabitých a uvězněných v kriminálech a koncentračních táborech u nás i v Německu sahá do statisíců. Až budou vyprávět naši mučení anebo svědkové našich umučených, co zažili v pražském Petschkově domě, v gestapáckých mučírnách a ve věznicích po republice, v berlínských a drážďanských věznicích, v koncentračních táborech v Dachau, Oswieczimi, Buchenwaldu, Oranienburgu, Mathausenu a všech ostatních, i na nucených pracích německých, až bude přesně řečeno vše, co prováděly německé úřady vojenské a gestapácké u nás s politickými vězni, s jejich rodinami, s jejich dětmi a ženami, co dělaly s těmi, o nichž soudily, že jsou ve styku s námi za hranicemi, a rozhodly se mučením z nich vynutit doznání nebo zradu vlastních přátel, až naši budoucí spisovatelé vypíší to mravní utrpení milionového národa, který v každém svém jedinci slzami a krví protrpěl to ponížení, zhanobení a fysické i duševní zvířecí německé znásilňování svého češství, pak bude svět teprve vidět, co to byla kultura Německa z doby po roce 1933, co to bylo Německo totální války a Německo, které chtělo nacism nastolit podle slov Hitlerových na příštích 1.000 let. Celý náš národ musí žádat a volat ve chvíli vítězství, že to nesmí zůstat zapomenuto a nepotrestáno; a celý svět by měl přísahat, že to nezůstane ani zapomenuto, ani nepotrestáno.” * * * “Budu usilovat o to, aby se nám i u nás dostalo spravedlnosti, spravedlnosti plné a řádné, nikoli msty; budu usilovat o to, aby po válce v každé naší obci byly památníky, které nedají zapomenouti našim příštím na to, co nelidského proti nám a u nás tento zběsilý soused taková dlouhá léta páchal; a celý německý národ a zejména také ti Němci, kteří jsou slušní nebo za slušné pokládáni, by měli po celé generace všem těm národům, kteří činy dnešního Německa tolik trpěli, pokorně a trpělivě odčiňovat hrůzy německých mučíren a koncentračních táborů v zájmu uraženého lidství a zhanobené humanity. . . [pageend7]I2Ô KRUH g.—ZÁSADY ČESKOSLOVENSKÉ RETRIBUCE Promluvil rozhlasem 21. listopadu 1943 ministr spravedlnosti profesor Dr. Jaroslav Stránský N e př ic h á z ím dnes k obvyklému nedělnímu hovoru, ale abych vám ohlásil, že osnova československého zákona o potrestání nacistických vinníků a jejich spoluvinníků je už na denním pořádku naší vlády a Státní rady. Ve všech podrobnostech se ovšem stane součástí platného právního řádu teprve pak, až spojení vlády s československým lidem bude dostatečné, aby se mohlo zjistiti nepochybně, že domov s navrženým postupem souhlasí. Němci a jejich čeští a slovenští pomocníci nás pomlouvají, jakobychom tu chystali šibenice a kriminál pro všechny ty neštastné zástupy našeho lidu, které musí nevolně sloužit německému válečnému a okupačnímu stroji, aby uchovaly životy a živobytí. Proto se doporučuje, abyste se už v tomto přípravném stadiu seznámili s hlavními rysy osnovy, kterou naše zahraniční politické representace chystá. Ministerstvo spravedlnosti se v ní řídilo těmito hlavními zásadami: i / váleční vinníci a spoluvinníci budou souzeni podle mimořádného práva mimořádnými lidovými soudy, nebol naše normální trestní právo nemohlo předvídat děje, jaké se v našich zemích německou okupací a po německé okupaci rozpoutaly, takže se v něm nepřihlíželo k činům, kterým vtiskuje trestnou povahu teprve nebezpečí, v němž se ocitla vlast, a jeho trestní sazby nejsou dosti přísné; 2/ ustanovení mimořádného zákona musí proto míti zpětnou platnost; 3/ za válečné vinníky a spoluvinníky budou pokládány osoby, které se proti republice a proti ústavě, chráněným svobodám a právům jejích občanů a obyvatel provinily v době zvýšeného ohrožení a obsazení republiky; 4/ v čele mimořádných lidových soudů budou soudcové z povolání a budou v nich zasedati soudcové z lidu, kteří prokázali republice věrnost na frontě domácí nebo na poli válečném; řízení bude urychlené; 5/ tímto zákonem nebudou postiženi ti, kdo ve svém konání byli jen obětmi a ne původci nebo ochotnými pomocníky nepřátelské zločinnosti. K těmto zásadám, prostým a samozřejmým, není zatím zapotřebí žádného komentáře. Nikomu na světě se nepodaří vrazit klín zloby nebo nedůvěry mezi ujařmený národ a ty jeho syny, kteří na svobodě dočasně zastupují jeho věc. A nikdo nezabrání národu osvobozenému zúčtovat s nepřítelem i se zradou. [pageend8]Fotoarchiv IX PRAŽSKÝ HRAD SLAVNOSTNĚ OSVĚTLENÝ [pageend9]Fotoarchiv X KARLŠTEJN [pageend10]KRUH 127 POTRESTÁNÍ “VÁLEČNÝCH ZLOČINŮ” Dr. Bohuslav Ečer I PODSTATA A ROZSAH PROBLÉMU Tuž z u l ic e” je přesvědčen, že potrestání tak řečených “válečných zločinů” lVJLslíbené četnými oficiálními projevy, je tentokráte zajištěno a že se nebude opakovat skandál z první světové války. Tento skandál byl opravdu pobuřující: ze statisíců zločinců bylo vybráno státy Dohody a jejich spojenci celkem 900 osob. Z těch bylo postaveno před soud, a to v rozporu s mírovou smlouvou před německý říšský soud, celkem 12 osob, z nichž bylo odsouzeno šest osob. Čtyři dostali tresty po několika měsících, dva po 4 letech. Tito dva “nejpřísněji” odsouzení však z vězení utekli s úřední pomocí. Dnes asi řádí znova . . . Císař Vilém II. nebyl Holandskem vydán a nebyl proto ovšem ani souzen. Nebylo splněno volební heslo Lloyda Georgea: “The Kaiser must be hanged”, nýbrž prohlášení Lorda Halifaxe, otištěné v “Times” dne 9. prosince 1918: “This demand for the extradition and punishment of the Kaiser is madness”. A tak ti, kdož rozpoutali první světovou válku a kdož za ní napáchali spousty “válečných zločinů”, nebyli ani potrestáni, ani zneškodněni. Dostali se do bezpečí, získali klid a čas, aby mohli připravit druhou světovou válku. Humanita k zločincům měla velmi kruté následky. Byla to humanita na ruby. Byla to humanita k zločincům a krutá a nelidská nehumanita k jejich obětem. Bude se tento skandál opakovat? Buďme optimisty a věřme, že nikoliv! Ale ve svém optimismu buďme na stráži! Nebol nechybí ani dnes známek znepokojujících. Jsou to tendence, projevované tu otevřeně, tam zase opatrně, které se schovávají do obalu humanistických nebo i křes lanských zásad. Prameny těchto tendencí jsou různé. U některých je to upřímně míněné tolstojovské křeslanství: neodporovat zlu. Udeří-li tě nacista po jedné tváři, nastav druhou'. To jsou názory nejméně nebezpečné. Jejich škodlivost a náměsíčnost, i když pramení z motivů ethicky ušlechtilých—pokud jsou upřímné—je příliš patrna. Jiné podobné tendence se skrývají za hesla pacifistická. Nelze trestat všechny zločince, protože je jich příliš mnoho, statisíce, ba snad i více. Takové trestání by již vypadalo jako pomsta na celých národech a znemožnilo by poválečné usmíření. Těmto hlasatelům pacifismu je nutno přidržet před očima zkušenost z první světové války. Podle jejich receptu se to přece po první světové válce dělalo. Výsledek prožíváme . . . Hlásá se podivná theorie, že zločin přestává býti vlastně trestným, je-li páchán hromadně, en masse. Takovéto stanovisko pomáhá prodlužovat válku. Je nebezpečnější než stanovisko první, protože se obratněji propaguje a protože jeho pramen není již tak nevinný. Je totiž povážlivě blízké názorům těch, kdož se snaží zmařit spravedlivé potrestání všech zločinů nacistických a fašistických, válečných i nevá- lečných z té příčiny, protože jsou jejich spoluvinníky. Jsou to lidé, kteří nacismus a fašismus finančně, politicky, propagačně a morálně podporovali. Ti jsou při práci i dnes v politice, v tisku a v “důvěrné propagandě”. Vědí, že před soudy, které budou soudit nacistické zločince, patří také sami. Vědí, že jde také o jejich osud. “Et tua [pageend11]128 K R U H r es agitur" bylo by možno říci mnohému z těchto hlasatelů humanismu, pacifismu, kooperace a smíření. I mezi právníky se vloudili. Vyzbrojeni tlustými učebnicemi a spisy mezinárodního a trestního práva, dovedou znamenitě vymýšlet všechny možné právní překážky rychlému a účinnému zásahu spravedlnosti. Mohli by tak, jak to vyjádřil prof. Lelewer, konservativní a klasicky vychovaný profesor trestního práva na vídeňské universitě, “zabiti právem spravedlnost”. Proti této frontě dobrovolných i bezděčných pomocníků nacistických zločinců stojí ovšem solidní fronta lidových vrstev spojených národů. Pokud může své mínění vyslovit ve svobodných zemích, činí tak jednoznačně, i když si není vědoma jistých výrazových nepřesností, jako na př. samotného pojmu “válečný zločin”. Pokud pak nemůže vyjadřovat své mínění slovy, dělá to v obsazených územích činy bez ohledu na předpisy formálního práva, ale v souhlasu s právním přesvědčením všeho lidstva. Nalézá podporu vedoucích mužů všech spojeneckých vlád, v řadě právníků i publicistů. Tato fronta spravedlnosti je si vědoma, že problém je hlubší a tím také rozsáhlejší než za první světové války. Že jeho podstatou není přece jen potrestání “válečných zločinů” t.j. činů, jimiž byly porušeny normy upravující vedení války a válečnou okupaci. Ze jde především o základní problém zločinnosti útočné války samé, její přípravy a jejího rozpoutání neodvisle od otázky “válečných zločinů”. O tom se skoro mlčí. Právníci, odborníci práva mezinárodního nebo trestního, o tomto problému téměř nemluví ani nepíší, a když, mnozí jen krčíce rameny. A přece se právníci musí vypořádat s tímto základním problémem bez ohledu na politické překážky. Vždyí v tom je pramen zla. Pak přichází na řadu problém “válečných zločinů,” tak jak mu rozumí odborníci mezinárodního práva, nebo aspoň většina z nich. Ale přichází na řadu v docela novém osvětlení: v osvětlení totální války. Když se kdysi formulovaly normy, jimiž se měla válka zhumanisovat, byla technika válečná v poměru k dnešní v dětských plenkách. Možnosti aviatiky jako prostředku válečného se jen tušily. Ve světle totální války nutno jinak vykládat normy mezinárodního práva “válečného”. Jejich beztoho málo na ochranu humanity. Avšak jejich výklad a užití způsobem odpovídajícím situaci před 50 lety, zbavil by je jakéhokoliv praktického významu. Naopak mohly by se stát ochranou zločinů. Při tom i v těchto nedostatečných normách jsou dány jisté možnosti, aby se jich užilo i na dnešní skutečnost totální války. Tím však problém není zdaleka vyčerpán. Útočná válka nespadla s nebe. Byla připravována systematicky dlouhým řetězem zločinů páchaných po dlouhá léta. Provází ji řetěz zločinů, které s operacemi válečnými nemají nic společného než snad to. že slouží témuž cíli jako totální válka. Tyto zločiny jsou velmi často páchány formou na venek legální a za pomoci tak řečených quislingů. Nová je také skutečnost: zřízení a existence gangsterských států s gangsterskou legislativou, justicí a administrativou, zjev to v Evropě XX. století zcela nový. K těmto základním problémům se druží mnoho důležitých problémů podružných. A pak ovšem veliký problém organisace trestající spravedlnosti. Je však, myslím, již z této skicy jasno, že problém potrestání “válečných zločinů” je vlastně nesprávně pojmenován, že jde o hlubší a rozsáhlejší problém, že jde o právní likvidací nacismu a fašismu. Tato likvidace není ovšem jen úkolem právníků. Ale právníci jsou povoláni. aby k jejímu provedení dodali zbraně a prostředky své vědy. Stojí před novou národní a sociální, mezinárodní a politickou, mravní a také technickou skutečností. Před státně organisovaným gangsterismem na straně jedné a totální válkou na straně druhé. Což jsou jen dvě tváře téhož netvora. Tato nová skutečnost se vymyká v [pageend12]KRUH 129 mnohých směrech dosavadnímu rámci právní vědy a platného práva. Nemohli ji předvídat ti, kdož budovali právo, jeho pojmy, normy, zásady a doktríny pro situace úplně jiné. Zvládne právník tuto novou skutečnost svou védou? Zvládne ji právo svými normami? A soudy svými rozsudky? Ano, jestli si právo a právníci uvědomí, zeje třeba platné právní normy vykládat a aplikovat podle ducha jejich a účelu, jako normy, jejichž úkolem je především chránit lidskou společnost před rozvratem a rozpadem, že je tedy třeba tyto normy vykládat a aplikovat v duchu moderní trestněprávní koncepce sociální ochrany. To neznamená, že se vylučuje element morální retribuce. Naopak zesiluje se. Ale vedoucí myšlenkou v období likvidace nacismu a fašismu je ochrana lidské společnosti před ftiorem nacistického a fašistického rozvratu a před epidemií nové světové války. Ze je třeba právní normy doplnit nebo změnit i se zpětnou platností všude tam, kde by se mohly stát ochranou zločinu. Některé z těchto změn budou míti povahu vyslovené přechodnou a revoluční. Zajdou, jakmile bude splněn účel. Je však třeba míti odvahu provésti je pro přechodné období likvidace nacismu a fašismu. Právo i právníci si však musí uvědomit, že je třeba—a to považuji za hlavní—čerpat z důležitého a za posledních dvacet let zanedbávaného pramene práva: z právního přesvědčení lidových vrstev, zejména dnes pak z právního přesvědčení lidu národů nepřítelem zotročených. Vím, že se mnohý právnický odborník skepticky dívá na tento pramen práva. Je pohodlnější a bezpečnější hledat pramen práva jen ve sbírkách zákonů a nařízení, v tlustých komentářích, v systematických spisech a v knihách judikátů. Jsou to jistě cenné prameny. Dnes však v mnohých otázkách prameny již vyschlé. Nuže právo, které dnes stojí zase na křižovatce dějin, nemá jiné cesty, chce-li přežít přítomnou revoluci, ňež se samo rozvinout, změnit a i zrevolucionovat, aby splnilo své poslání být upravovatelem společenských vztahů. To však znamená, že musí sestoupiti na půdu nových národních a sociálních, politických a mravních, mezinárodních a také technických skutečností, že se musí sklonit jako onen antický Anteus, když mu síly slábly, k matce Zemi t. j. k lidovým vrstvám, k lidu. Není to věc snadná ani věc příjemná. Ale je nutná. Pro rozřešení pak problému, který je předmětem tohoto článku, věc naprosto nezbytná. Pokusil jsem se tak vyložit podstatu a rozsah problému, jenž je nyní akutní pod nepřesným názvem “potrestání válečných zločinů”, názvem, který vystihuje jen část jeho. Pokusím se v následujících kapitolách naznačit řešení. Nemohu slíbit než jen pokus, a to jen pokus o naznačení. Na víc článek nestačí. Ani ne síly jednoho člověka. Řešení může přinésti jedině společná práce pokrokových právníků. Je třeba ji organisovat. Omlouvám tedy nedostatky článku. Pro odborníka je to málo, pro neodborníka zase snad příliš mnoho. Odborníkovi by článek chtěl být jen orientační pomůckou, ne bibliografickou, nýbrž ideovou. Neodborníkovi by chtěl v přístupné formě podati několik hlubších vědomostí, i pro něj potřebných. A zase jen jako začátek veliké a potřebné propagace práva, zvlášt mezinárodního práva a mezinárodního práva trestního. Neboř teprve tehdy, až toto právo přestane býti výsadou několika málo odborníků, universitních profesorů a diplomatů, až přejde ve své regenerované formě opravdu do krve širokých vrstev lidových, teprve tehdy bude mír lépe zajištěn. Nebot pak teprve lidové vrstvy, jejichž zrak bude takto zbystřen, budou rychleji a účinněji včas reagovat na porušení práva mezi národy i uvnitř státu podle starého římského osvědčeného verše: principiis obsta, šero medicína paratur, si mala per longam convaluere morám". Ano, pozdě se válka proklíná, pozdě se přinášejí oběti na krvi a na životech, když se dovolí, aby z nepozorovatelných nebo a 2 [pageend13]130 KRV H maskovaných mezinárodních přestupků a přečinů vyrostl obludný zločin útočné války. Platí to mutatis mutandis o vztazích mezi občany státu stejně jako o vztazích národů mezi sebou. II ZLOČIN ÚTOČNÉ VÁLKY i. Před zřízením Společnosti Národů Není pochyby o tom, že mezinárodní právo až do doby, kdy byla zřízena Společnost Národů, dovolovalo válku jakoukoliv, tedy i válku útočnou, jako legální prostředek vyřizování mezinárodních sporů. Mezinárodní právo až do té doby se neprepracovalo k stanovisku francouzské ústavy z r. 1791, která v hlavě III. článku 2. říká: “Uzná-li zákonodárné shromáždění zahájení nepřátelství za akt útoku zaviněného ministry nebo kterýmkoliv orgánem výkonné moci, budiž podána žaloba pro trestný čin proti původci takového útoku.” 1 Tato inkriminace útočné války francouzskou ústavou se do mezinárodního práva tedy nedostala, ač právně formulovala četné morální kletby vyslovené i autory z oboru mezinárodního práva proti válce a jejím původcům. Jeden z tvůrců moderního práva mezinárodního Švýcar Vattel (XVIII. stol.) takto odsoudil suveréna, který bezdůvodně rozpoutá válku: “Zatížen vším zlem, které způsobil svým poddaným, je vinen ještě vším oním zlem, které vnesl do národa nevinného: prolitá krev, města vypleněná, kraje zničené, hle, toí jeho zločiny.” 1 2 Ale Vattel nezatěžuje odpovědností za takovou válku jen suveréna. Vidí, že jsou na světě národy, kterým je válčení jakýmsi druhem národního průmyslu, a přísně je odsuzuje: “Ale ty národy, které, jak se zdá, se živí válečnou zuřivostí, které válku zanášejí na všechny strany bez důvodu, bez záminky, ba bez jiného motivu než jakým je jejich sveřepost, jsou netvorové nehodní jména lidí. Musí býti považovány za nepřátele pokolení lidského tak, jako ve společnosti občanské vrahové a žháři z povolání nejsou odpovědni jen obětem svého lupičství a žhářství, ale i státu, za jehož nepřátele byli prohlášeni. Všichni národové mají právo se spojit, aby potrestali, ba vyhubili tyto sveřepé národy.” 3 V roce 1919 komise pro zkoumání odpovědnosti za válku, zřízená preliminámí mírovou konferencí, se zabývala otázkou, zda rozpoutání války je zločinem právně trestným. Memorandum předložené této komisi francouzskou delegací říká v úvodu, že zločin spáchaný útokem roku 1914 musí býti předmětem nejen reparací, ale i sankcí, a prohlašuje v závěru, že za rozpoutání války r. 1914 je osobně odpověden císař Vilém II., vedle něho pak korunní princ, němečtí generálové, vysocí důstojníci, členové německé vlády atd., a žádá jejich osobní potrestání za tento zločin.4 Proti tomu britské memorandum předložené téže komisi vyslovilo se proti trestní 1 Viz George Schwarzenberger, War Crimes v Czechoslovak Yearbook of International Law, 1942, str. t j . 9 La Pradelle, Mattres et Doctrines (Paris 1930), str. 129. 3 Tamže. 4 La Paix de Versailles, Responsabilités des auteurs de la guerre et sanctions. Paris, 1930, Les Editions internationales. [pageend14]KRUH 131 odpovědnosti původců války, zvláště pak císaře Viléma II., a postavilo se na stanovisko, že činy, které válku vyvolaly, a rozpoutání války samé nemohou býti předmětem žaloby proti jejich původcům, ani předmětem stihání před tribunálem, který by se měl zřídit. Americký člen komise, odborník mezinárodního práva Broum-Scott podepřel toto britské stanovisko prohlášením, že za rozpoutání útočné války mají Němci jen mravní, nikoliv právní odpovědnost. Komise přijala ve své závěrečné zprávě tento názor. Dobře ovšem cítila, že se tímto stanoviskem dostala do příkrého rozporu s právním přesvědčením spojeneckých národů a s živelným voláním po potrestání původců války, a proto doporučila mírové konferenci, aby se zřídil zvláštní orgán—komise měla na mysli, jak plyne z její tehdejší rozpravy, asi nějaký politický tribunál—který by s původci války “naložil, jak zasluhují”, a doporučila dále, aby se napříště na takové činy stanovily trestní sankce. Americká delegace se vyslovila i proti takovému zvláštnímu orgánu, protože podle jejího názoru činy, které válku vyvolaly, jsou zločiny jen ve smyslu morálním. Císař Vilém II. a jeho spoluvinníci unikli tak trestu pod ochranou zásady, kterou francouzská revoluce vyhlásila na ochranu občana proti despotickému suverénu. A tak se tato zásada stala roku 1919 záchranou despotického suveréna a válečného zločince číslo 1 před spravedlivým hněvem národů jím zkrvavených. Že se tato zásada převrátí podivným vývojem věcí a výkladem odborníků mezinárodního a trestního práva v ochranu zločinu, toho její autoři jisté netušili! 2. V době Společnosti Národů (a) Pakt Společnosti Národů Učinilo v době mezi první a druhou světovou válkou mezinárodní právo v této životní a osudové otázce lidstva nějaký pokrok? Změnila se právní situace útočné války? Není sporu o tom, že se Pakt Společnosti Národů pokusil o to, aby válce bylo zabráněno. Ale zůstal na poloviční cestě. Zmenšil sice možnosti války, ale válku samu, ani válku útočnou, nezákázal, ani ji neprohlásil za mezinárodní zločin. Uvalil jen sankce na nedbání rozhodčích výroků a pacifikačních lhůt, ale připustil jako poslední prostředek řešení mezinárodních sporů válku, a to každou válku, tedy i útočnou, pověstným ustanovením článku 15. odst. 7., který praví, že nedojde-li v případě mezinárodního konfliktu k jednomyslnému usnesení Rady Společnosti Národů (rozuměj po ztroskotání všech jiných pokusů podle různých paragrafů Paktu) “les membres se réservent alors le droit d’agir comme ils jugeront nécessaire”. To je ona pověstná trhlina—-fissure—v Paktu, jíž může proklouznout každá válka, tedy i útočná, jako legální akce. (b) Ženevský Protokol Tuto trhlinu se snažil vyplnit Ženevský Protokol (1924). Vedly se o tom diskuse, zdali se mu to podařilo. Myslím, že ano. Právě proto nebyl ratifikován a nestal se tudíž mezinárodním zákonem. Přes to nepozbyl významu. Jeho význam je v tom, že vyjádřil jasně, bez vytáček a bez klausulí zatemňujících smysl slov, právní přesvědčení celého civilisovaného lidstva, že útočná válka je mezinárodní zločin. Ženevský Protokol prohlásil takovou válku doslova za mezinárodní zločin. Je historickou zásluhou hlavních tvůrců Ženevského Protokolu, totiž obou zpravodajů Dra. Edvarda Beneše a Nicoty Politise, že postihli jasně skutečnou příčinu krise mezinárodního pokoje a řádu, že zjistili v této nejzávažnější otázce života národů právní [pageend15]132 KRUH přesvědčení lidových mas a vyjádřili je mezinárodní smlouvou, která byla přijata Shromážděním Společnosti Národů a nestala se mezinárodním zákonem jen pro odpor Velké Britanie, přesněji řečeno pro odpor její nové vlády, která pod vedením S. Baldwina přišla tehdy k moci s Austinern Chamberlainem jako sekretářem zahraničí. To, co u Vattela bylo ještě hlasem volajícího na poušti, to co bylo zamítnuto v r. 1919 mírovou konferencí, stalo se v Ženevském Protokolu právní normou, a to trestně právní normou. Řeč Protokolu je jasná a nepřipouští sofistických výkladů. V úvodu Protokolu se praví: “Recognising the solidarity of the members asserting that a war of aggression constitutes a violation of this solidarity and an international crime . . .” Je možno tvrdit zase, že slova “mezinárodní zločin” znamenají jen “zločin morální”? Na tuto otázku odpověděl Politis ve své řeči na V. Shromáždění Společnosti Národů. Prohlásil, že útočná válka “se trouve non seulement condamnée, non settlement considerée comme un crime international, mats encore entourée des sanctions, accompagnée du chátiment nécessaire pour la prévenir et au besoin pour la réprimer.” To je mluva trestního práva: zločin, trest, prevence, represse. Páté Shromáždění Společnosti Národů tento výklad schválilo. I když se Protokol formálně nestal mezinárodním zákonem, byla přece útočná válka prohlášena mezinárodní legislativou za zločin, když ji před tím při nejmenším od r. 1914 opět a opět prohlašovalo za zločin veřejné mínění a právní svědomí všeho civili- sovaného lidstva. V tom byl historický výkon tvůrců Protokolu. (c) Briand—Kellogův Pakt Brzy po té, kdy ratifikace Protokolu byla zmařena, se ukázalo, že se tím nebezpečí války zvýšilo. Proto za 4 roky podpisuje 62 států Briand-Kellogův Pakt (1928). Podpisují jej zejména Spojené Státy, které nebyly členem Společnosti Národů. Pakt se stal součásti mezinárodního positivního práva. Jaký má význam pro otázku, zda útočná válka je zločinem? V poměru k Ženevskému Protokolu má ovšem menší význam. Neprohlašuje útočnou válku za zločin, jako to učinil Ženevský Protokol, a nestanoví na rozpoutání útočné války ani sankcí proti útočnickému státu, ani osobních trestů proti jeho vládcům. Je proto Briand-Kellogův Pakt jen platonickým, prakticky bezcenným odsouzením útočné války? Je jen ranou do vody? Nikoliv! Pakt odsoudil útočnou válku a zavázal smluvní strany, že každý spor mezi sebou budou vyřizovati pokojným způsobem. O smyslu a významu Paktu Briand-Kellogova je obšírná literatura. Prvního, quasi autentického výkladu se dostalo Paktu již Briandem samým. Při podpisování Paktu prohlásil totiž za nadšeného souhlasu všech přítomných delegátů smluvních stran, jak se říká ve zprávě o podpisovací ceremonii, doslova toto: “. . . une pareille guerre (rozuměj: útočná) est enfin destituée, juridiquement, de ce qui constituait son plus grand danger: sa légitimité. Frappée désormais ddllegalité, eile est soumise au régime conventionel d^itne véritable mise hors la loi qui expose le délinquant au désaveu certain, á ľinimité probable de touš ses contractants.” 5 Druhým, jakýmsi autentickým výkladem Paktu je projev státního tajemníka pro zahraničí Spojených Států Stimsona (dnešního ministra války U.S.A.) jenž nastoupil úřad po spolutvůrci Paktu Kellogovi. Stimson prohlásil roku 1932, mluvě o válce Paktem odsouzené: “ It is an illegal thing. Hereafter when two nations engage in armed conflict, either one or both of them must be wrongdoers—violators of this general treaty law.” Na jiném místě svého projevu označuje takové Státy za law-breakers a 6 Révue gínírale de Droit International, 1929, Tome I., str. 240. [pageend16]KRUH 133 doporučuje právníkům, aby znovu přezkoumali různé zákony a smlouvy, protože Paktem se staly obsoletními různé právní precedenty.6 Pan Stimson—sám vynikající právník—nabádá tedy právníky, aby revidovali svoje interpretační metody v duchu Briand-Kollegova Paktu. Jak časovou je tato rada dnes! Z posudků odborníků mezinárodního práva o Paktu uvádím posudek Belgičana Descampse, člena právnického výboru pro vypracování statutu mezinárodního soudu a autora návrhu na mezinárodní trestní soud: “Le Pact aboutit á une condamnation radicals, intégrale et absolue de la guerre comme institution.” 7 Autor míní válku útočnou, kterou jedině Pakt zakazuje. Francouz Georges Scelle říká, že Briand-Kellogův Pakt zrušuje právo na válku (s výjimkou války obranné nebo vojenské akce usnesené Společností Národů a provádění sankcí) a že nauka se obecně shoduje v názoru, že rozpoutání útočné války je mezinárodním zločinem.8 Nejzajímavější pokus o vědeckou interpretaci Paktu podnikla International Law Association v Londýně. Ta svolala na září 1934 do Budapešti konferenci svých členů s denním pořádkem: interpretace Briand-Kellogova Paktu. Výsledkem jednání konference bylo usnesení tak zvaných “Budapeštských interpretačních článků”, v nichž se vykládá smysl, dosah, účel a účinek Briand-Kellogova Paktu. Diskuse byla velmi zajímavá. Jeden z delegátů prohlásil, že je správné stanovisko Briandovo. Americký delegát prohlásil, že Paktem byl přijat nový a revoluční princip. Jiný delegát označil útočníka ve smyslu Paktu za zločince proti lidstvu. Nejzajímavejší byl však projev československého delegáta Dra. Jar. Žourka. Z jeho projevu vyjímám: “Je tedy patrno, že první část věty článku 1. obsahuje normu mezinárodního práva trestního chránící veřejný řád a obecný zájem. Porušeni této normy musí být považováno za mezinárodni delikt.” V závěru pak prohlásil: “Ježto rozpoutáni války se stalo takto mezinárodním zločinem, stát, který vinníkovi pomáhá, se proviňuje rovněž porušením Briand-Kellogova Paktu.” Interpretační články po diskusi usnesené sice o útočné válce neužívají termínu “mezinárodní zločin” ale nenechávají žádné pochybnosti o její deliktní povaze. Konference přihlédla zejména k faktu, že Briand-Kellogův Pakt se stal součástí řady mezinárodních smluv sjednaných, aby se odvrátily války mezi různými státy (Pakt “Čtyř”, různé smlouvy o neútočení) at již tím, že se ho smluvní strany prostě dovolaly, nebo jej in extenso pojaly do své smlouvy. Lze tudíž přijmouti názor Georges Scella, že Paktem Briand-Kellogovým byla útočná válka prohlášena za mezinárodní zločin. Je to výklad odpovídající duchu Paktu, jeho účelu a smyslu. Je ovšem pravda, že Pakt nemluví jazykem trestního zákona, že je polovičatý a zejména že neustanovuje ani sankcí ani trestů. Nese všechny známky kompromisního řešení. Proto také jako instrument prevence úplně selhal. Lze ho však použít jako instrument represse? Tedy jako prostředku k potrestání původců války? Zdálo by se, že to nemá praktického významu, protože původci dnešní války stejně mají na svědomí mimo válku ještě celou sérii válečných i neválečných zločinů, které stačí, aby byli odsouzeni k smrti. To je pravda. Ale to je důvod z rozpaků. V zájmu spravedlnosti je, aby vůdcové Německa a ostatních států Osy byli odsouzeni také výslovně za tento svůj 6 Citováno z projevu Wyndhama A. Bewese na Konferenci International Law Association v Budapešti r. 1934. 7 Citováno v Devaux, Traité élémentaire de Droit de gens Public. Paris, 1935. 8 Georges Scelle, Précis de Droit des gens. Tome I., str. 65, Tome II., str. 47. Paris, <934- [pageend17]134 KRUH základní a největší zločin: přípravu a rozpoutání druhé světové války. Je to také v zájmu nového mírového řádu světového. Takový rozsudek bude konečně rozsudkem také dějinným. A na takový rozsudek Pakt Briand-Kellogův stačí. Není to ovšem podklad ideální tak, jako je na př. par. 134 tr. zákona o vraždě. Je to s hlediska trestně právní techniky jistě norma nedokonalá, spíš protéza než řádný instrument. Ale mezinárodní právo celé je již svojí povahou a způsobem svého vzniku podobno sbírce právnických protéz. Nebyl-li Pakt Briand-Kellogův způsobilým k tomu, aby zabránil válce, pak lze jeho pomocí při nejmenším bezpečně zjistit subjektivní vinu vládců Osy na zločinu útočné války. Všechny státy Osy Pakt Briand-Kellogův podepsaly. Za Itálii vláda fašistická, za Německo sice vláda ještě nenacistická, ale i nacistická vláda výslovně Pakt uznala za platný pro Německo v několika smlouvách jí podepsaných. Je tudíž po stránce subjektivní jasno: hlavy států Osy a jejich vlády byly si vědomy, když rozpoutávaly tuto válku, že se dopouštějí činu, který byl mezinárodní normou, i pro ně závaznou, prohlášen za nezákonný, za čin bezprávný. To stačí k vině. Víc se nevyžaduje ani u obyčejného zločince k naplnění subjektivní skutkové podstaty trestného činu. Podmínka “nullum crimen sine lege” je tudíž Briand-Kellogovým Paktem splněna. Není jím splněna druhá zásada trestního práva: nulla poena sine lege. Ale jen zdánlivě. Mezinárodní právo ovšem nezná osobních trestů, protože je vybudováno na společenství suverénních států. Zná jen odpovědnost států. Ale to neznamená, že pachatel zločinu mezinárodního, t. j. činu mezinárodním právem zakázaného nemůže být individuálně potrestán. Vždyř ani na t. zv. “válečné zločiny” na př. na masakry civilního obyvatelstva neustanovuje mezinárodní právo žádných trestů, ač je zakazuje. Znamená to, že jsou beztrestné? Nikoliv. Již Versailleská mírová smlouva uznala, že takové činy, mezinárodním právem zakázané, mohou být souzeny a trestány národními trestními soudy podle zákonů postiženého státu. (Mírová smlouva mluví o soudech vojenských.) Není žádné právní překážky, aby se tento princip neaplikoval, pokud jde o trest, na zločin útočné války. Ten, kdo rozpoutal válku, zakázanou právem mezinárodním, dal tím rozkaz k páchání celého řetězu nejtěžších zločinů stihaných trestními zákony všech států. Neboř co je s hlediska trestního nezákonná válka? Na tuto otázku dal výstižnou odpověď Belcourt, předseda kanadské skupiny Meziparlamentární Unie ve svém posudku knihy profesora Pelly “La criminalité collective des États et le Droit Penal de ľavenir” (Bukurešt 1926). Napsal, že taková válka je sérií vražd, žhářství, loupeží a podobných zločinů. Je to právnicky úplně správný názor. Jakmile mezinárodní právo jako právo vyššího řádu zbavilo útočnou válku její legality, nabyla své původní, pravé podoby: řetězu zločinů zakázaných a trestaných nej těžšími tresty trestními zákony postižených zemí. Podmínka, “nulla poena sine lege” je tudíž splněna. Čí právní svědomí se vzbouří, když mezinárodní soud pošle původce této války jako spoluvinníky hromadných vražd, žhářství, loupeží, atd. tam, kam národní soud posílá pachatele vraždy ojedinělé t.j. na popraviště? Ale dejme tomu, že právníci uznají, že opravdu není splněna podmínka, “nullum crimen sine lege” ani “nulla poena sine lege” pro odsouzení těch, kdož rozpoutali dnešní válku. Pak se uplatní výrok slavného německého právníka Iheringa, že pachatel ne- tvorného zločinu, nikdy před tím netušeného, musí být potrestán, i když žádný zákon jeho čin za zločin dosud neprohlásil. Lze si představiti netvornější zločin než jakým je dnešní totální válka? Tušil někdo kdy netvornost a krutost tohoto zločinu? Opakuji tedy otázku již jednou vyřčenou: čí právní svědomí se vzbouří, budou-li podle poža- [pageend18]KRUH 135 dávku tohoto německého právníka odsouzeni za netvorný zločin rozpoutáni útočné totální války Hitler a jeho gang a ostatní vládci a vůdci států Osy? Čí právní svědomí se vzbouří, budou-li takto odsouzeni vládcové státu, jehož právní “věda”, jehož “zákonodárná moc” a jehož “soudy” s cynickým posměchem několikrát odmítly zásadu francouzské revoluce, kterou by dnes rádi na jejich prospěch jchtěli zase uplatnit ejich přátelé a pomocníci? 3. Zločinnost druhé světové války V právním přesvědčení a podle právního cítění širokých vrstev lidových není tedy o ní sporu. Ve shodě s tímto právním přesvědčením lidových mas jsou tvůrci Ženevského Protokolu a ti, kdož Briand-Kellogův Pakt vyložili způsobem stejným. Dnes v r. 1943 se o tomto problému v celku mlčí, ač je to problém základní, jak jsem již několikrát zdůraznil. Mlčí se z rozpaků a i z jiných příčin. Proto tím více nutno oceniti projevy právníků, kteří uprostřed nestatečného mlčení, o jehož významu veřejné mínění ani neví, hájí stanovisko Ženevského Protokolu. Memorandum francouzských členů II. komise London International Assembly předložené na počátku r. 1942 této komisi, stojí na jasném stanovisku, že válka rozpoutaná v r. 1939 je zločinem v právním slova smyslu, a to nezávisle na porušení zákonů a zvyků válečných. Profesor Lauterpacht, pokračovatel v díle profesora Oppenheima, britského to odborníka práva mezinárodního (vydal v r. 1940 Oppenheimovo dvousvazkové dílo o mezinárodním právu v rozsahu značně rozšířeném) ve svém memorandu “o potrestání válečných zločinů” (1942) vyslovuje názor, že odpovědnost za úmyslné porušení Briand-Kellogova Paktu “je ve sféře trestního práva” a že tato odpovědnost (rozuměj: trestní) se vztahuje i na takové akty válce podobné, jaké byly spáchány přepadením a aneksí Československa v březnu 1939. Profesor trestního práva Masarykovy university a ministr spravedlnosti čs. vlády v Londýně Dr. Jaroslav Stránský prohlásil, zahajuje dne 9. ledna 1943 v čs. Institutu přednášku belgického právníka M. de Baera, předsedy belgického odvolacího vojenského soudu, že základním zločinem, z něhož všechny “válečné zločiny” se zrodily, je útočná válka rozpoutaná mocnostmi Osy, a že tato útočná válka je mezinárodním zločinem, volajícím po potrestání. Toto prohlášení odpovídá Ženevskému Protokolu a duchu Briand-Kellogova Paktu a je v souladu s míněním citovaných mnou právníků. Také Di. Bishop, tajemník London International Assembly, hájí názor, že rozpoutání války je samo o sobě zločinem. M. de Baer sám nemyslí, že útočná válka dnešní je na straně států Osy resp. státníků a vojenských vůdců Osy formálně zločinem, protože nebyla za zločin prohlášena, protože trest na ni nebyl stanoven a nebyl ani určen soud pro její souzení. To jsou ovšem opravdu jen formální nedostatky, jak patrno z toho, co bylo řečeno shora. To cítí i de Baer. Proto navrhuje tento postup ve svém exposé nazvaném: “Zí the waging of an aggressive war a crime which can be punished judicially?” (Londýn 1943): “do ujednání jakéhokoliv druhu s Německem, at se to jmenuje ujednání o bezpodmínečné kapitulaci nebo jinak, budiž pojato ustanovení, ve kterém německý stát uznává, že jeho vůdci rozpoutavše útočnou válku spáchali zločin proti lidstvu trestný smrtí, a že otázka, kdo je individuálně odpovědný za tento zločin, má být rozhodnuta zvláštním soudem.” De Baer chce tímto způsobem odstranit formální pochybnosti a námitky. At posuzujeme jeho stanovisko tak nebo onak, na konec z něho vychází totéž: že se totiž má s původci této války naložit jako se zločinci, kteří zasluhují za svůj zločin trestu smrti. [pageend19]136 KRUH Německý souhlas nebo nesouhlas je zde ovšem vedlejší věcí. Kdyby soudy soudily a odsuzovaly jen takové vrahy, kteří k tomu dají souhlas, uznajíce zločinnost svého činu, dopadlo by to s justicí špatné. Mezinárodní společenství, at v užším rozsahu Společnosti Národů nebo v širším rozsahu podpisovatelů Briand-Kellogova Paktu, prohlásilo útočnou válku v té či oné formě, jednou rozhodně a jasně, podruhé méně rozhodně a méně jasně, ale—posu- zujeme-li tyto projevy jako celek podle jejich ducha—vždy dostatečně jasně za zločin. To stačí pro odsouzení jejích původců. Můžeme tudíž v této kapitole vyvoditi tyto závěry, pokud jde o právní posouzení útočné války: a/ Útočná válka je zločinem, a to podle své povahy zločinem mezinárodním, protože namířeným proti míru, mezinárodnímu řádu a pokoji. Totální útočná válka, rozpoutaná Německem a jeho spojenci v r. 1939, je mezinárodním zločinem mimo to také svým územním rozsahem a počtem obětí útoku. b/ Nejen útočnické státy jako takové, ale i jejich vládci a vojenští vůdcové jsou osobně trestně zodpovědní za obrovský řetěz zločinů, z nichž se tato válka skládá, trestných podle trestních zákonů postižených zemí. c/ Trestem je podle všech těchto zákonů trest smrti. III “VÁLEČNÉ ZLOČINY” V UŽŠÍM SLOVA SMYSLU (Zločiny spáchané porušením “Zákonů a zvyků válečných”) i. Všeobecné poznámky V XIX. věku vítězí snahy zhumanisovat válku. Hlásá se povinnost civilisovaných států válčit v civilisovaných formách. Tak jako se na př. provozuje souboj v předepsaných rytířských formách. Byli ovšem skeptikové, kteří prohlašovali, že válku nelze zhumanisovat, že ji nutno zcela potlačit, jinak že se konec konců vždy vymkne každému pokusu o humanisaci a že se naopak vyvine k formám stále krutějším. Tušili to ostatně i organisátoři a účastníci Haagských konferencí 1899 a I9°7* Z obavy, že technika války předstihne právo, usnesly se státy zastoupené na II. Haagské konferenci (1907) o zajímavé a významné předmluvě ke IV. konvenci (Zákony a zvyky válečné). V předmluvě se totiž říká, dokud nebude vydán úplnější zákonník práva válečného, že obyvatelé a válčící strany jsou v případech konvencí neupravených “under the protection and the rule of the principles of the Law of Nations as result from the usages established among civilized peoples, from the Laws of Humanity and from the Dictates of public Conscience”. Jinými slovy: positivní právo nedostačuje v dobách války k ochraně člověka, prostě již proto, že žádný mezinárodní zákonodárce nemůže předvídat, co se stane, když se uvolní hráze a válka se jako povodeň rozleje po světě. Totální válka potvrdila tyto obavy. Vymkla se skoro úplně právu a řítí se svou cestou, nestarajíc se vůbec o “zákony a zvyky válečné”, vyjímajíc ovšem případy, kdy je státy zachovávají z obavy před represáliemi, na př. v otázce válečných zajatců. Za to tam, kde není obavy před represáliemi—a to je všude tam, kde jde o civilní obyvatelstvo—“zákony a zvyky válečné” se vůbec nezachovávají. Mnoho právníků si na této preambuli k IV. Haagské konvenci brousilo svůj vtip. Upřeli jí právní význam. Je proto tato zásada, přijatá a pojatá do mezinárodního [pageend20]KRUH 137 práva, bezcenným “monologem bezrukého vojáka”? Není. Naopak právě dnes ve světle zkušeností totální války nabývá většího významu, neboí nás odkazuje na onen nevysýchající pramen práva, na který jsem již spočátku ukázal, totiž na právní přesvědčení a právní svědomí lidových mas, dnes zejména lidových vrstev zotročených národů. Tato zásada nám může pomoci ucpat leckterou trhlinu v mezinárodním právu, kterou by váleční zločinci mohli uniknout. Především nám dává důležitý pokyn pro interpretaci norem “práva válečného” v souladu “se zákony humanity a s příkazy veřejného svědomí”. Ukládá totiž soudci, jenž bude vykládat a aplikovat “zákony a zvyky válečné”, aby tato pravidla mezinárodního práva—beztoho dost chatrná—vykládal a aplikoval ne liberálně v prospěch válečných zločinců, ale přísně k prospěchu spravedlnosti vůči jejich obětem a k dobru lidské společnosti, jejího míru, pokoje a řádu. Ukládá mu, aby jejich ospravedlňující předpisy vykládal přísně restriktivně a naopak předpisy zakazující aby vykládal velmi extensivně. Tak pomůže, ovšem jen částečné, vyplnit trhlinu mezi positivním právem mezinárodním a právním přesvědčením lidových vrstev. Preambule ta má však podle mého mínění ještě další význam: tam, kde nestačí normy positivního práva mezinárodního, a i už smluvního či zvykového, k ochraně člověka v době války, platí podle preambule normy “zákonů humanity a příkazů veřejného svědomí”, nezapsané sice, ale živé dnes ve vědomí mnoha set milionů lidí v ojedinělé síle a jasnosti. Kdo se proti těmto normám, nejvyšším to normám v životě lidí a národů, prohřeší, nemůže se vymlouvat, že nejsou v žádné sbírce zákonů a nařízení, že nejsou v žádném komentáři, ani v učeném spise právnickém. Nemůže ani namítat: “nullum crimen sine lege”, když zákonodárce mezinárodní nebo národní doplní psané právo normami čerpanými z tohoto pramene, a to i se zpětnou platností, pokud jde o zločiny, jimiž se tato válka připravila, a které tuto válku provázejí na každém kroku i mimo bitevní pole, a které právní vědomí lidstva již dávno za takové označilo. Nebot takový zákonodárce nedělá vlastně nic jiného než, že mění v psané normy ony zákony humanity, jejichž platnost byla uznána a prohlášena před 36 lety všemi státy světa, a které, třeba nenapsány, staly se aspoň v této formě součástí mezinárodního právního řádu. Právo a právníci mají v preambuli tudíž důležitou pomůcku, která může býti východiskem k rozvoji mezinárodního práva, užije-li sejí v duchu a v intencích mezinárodního zákonodárce z roku 1907, a může dnes vyvěsti mezinárodní právo ze slepé uličky, do které je zavlekly fašismus, nacismus a totální válka. Nebot je tu bohužel tato slepá ulička. “Muž z ulice” si myslí, že “válečné zločiny” jsou vrcholem mravní odpornosti, a že tudíž dostat nějaký zločin do této kategorie, je nejlepší zárukou, že bude potrestán. To je optický klam. “Válečný zločin” je pojem, který v mezinárodním právu nikde není vymezen. Haagská pravidla válečná—hlavní to zákonník práva válečného—vůbec neužívají tohoto pojmu. Zakazují prostě, jako i jiné normy práva mezinárodního, jisté válečné akty až dosud dovolené. Víc nic. Neříkají o nich, že jsou zločiny, ani na ně neuvalují tresty. Mravně pak je vůbec nekvalifikují, ba naopak zaradují mezi zakázané i činy svrchovaně mravné, jako na př. sabotážni akty vlastenců. Tyto činy však všechny bez výjimky—tedy i ty patriotické—mohou býti trestány smrtí podle zvykového práva mezinárodního, ale jen po dobu trvání války, když se pachatel dostane do rukou protivníkových. Tohoto práva užívají státy jen u vyzvé- dačů. Ale ve všech ostatních případech odkládají potrestání. Nestaví zajaté “válečné zločince” před vojenské soudy, ač je k tomu opravňuje zvykové právo mezinárodní. Výjimku učinil SSSR v charkovském procesu (Viz zde kap. VII.). a 3 [pageend21]KRUH 138 “Muž z ulice” se dále domnívá, že “válečný zločin” je kategorie, která zahrnuje všechny činy, které právní vědomí lidu odsuzuje. Zase optický klam. Tak především mezinárodní právo ve válce a za válečné okupace dovoluje celou řadu činů, které s hlediska trestního zákona postižené země jsou nespornými zločiny. Uvidíme to v dalších odstavcích této kapitoly. Po druhé mezinárodní právo i při těch činech, které zakazuje, připouští exkulpující okolnosti: vojenskou nutnost a represálie. Z toho plyne důležitý poznatek: je omylem domnívat se, zařadí-li se nějaký nacistický zločin pod pojem “zločinu válečného”, že se tím nějak přísně postupuje proti pachatelům. Naopak, jejich postavení se velmi zlepšuje, pokud jde o jejich osobní trestní odpovědnost. Mají totiž najednou k disposici řadu norem práva válečného, jimiž se jejich činy—zločiny to podle trestního práva postižené země—prostě dovolují jako legální válečné akty, na př. majetkové rekvisice, v určitých případech deportace civilního obyvatelstva, ba dokonce i jeho odsuzování k smrti. Mají však i pro ty své zločiny, které zakazuje mezinárodní právo, v četných případech exkulpující účinek uznaný mezinárodním právem, a to “vojenské nutnosti” nebo “represálie”. A konečně mají podle mnohých spisovatelů práva mezinárodního pro sebe aspoň polehčující okolnost války jako stavu, za kterého nelze přezkoumávat zločinnost či oprávněnost rozkazů nadřízeného, a za kterého je vůbec voják v takovém duševním rozpoložení, že jeho příčetnost, abych se vyjádřil v terminologii trestního práva, je zmenšena. (To platí přirozeně jen v omezené míře: pro situaci uprostřed bitevní vřavy.) Ba jsou dokonce odborníci mezinárodního práva, kteří prohlašují “válečné zločiny” za zločiny politické. Úhrnem tedy klasifikace nějakého zločinu jako zločinu “válečného” vinníkovi za dnešního stavu mezinárodního práva spíše pomáhá. Nemá proto smyslu přiznávat německým zločincům a jejich spojencům toto do jisté míry privilegované postavení tam, kde války vůbec nebylo, kde prostě ař již trikem, vydíráním nebo jinak obsadili bez války cizí zemi, kde tedy nejde o okupaci “válečnou”, nýbrž “mírovou”. Neboř “válečný stav” byl by pro ně v takových případech po stránce trestně právní odpovědnosti neodůvodněným privilegiem. Je přece něco docela jiného rozstřílet vesnici v ohni bitvy—ač i to může být zločinem, ale nemusí podle mezinárodního práva—a něco jiného je vyhladit ji s povrchu zemského v době pokoje a míru v zemi. První čin je “válečný zločin”, ale nemusí jím ani být, neboř za určitých okolností je to čin mezinárodním právem dokonce dovolený. Druhý čin je zločin sprostý, nikoli válečný, v každém případě trestný a morálně neobyčejně zvrhlý. Podrobněji se vrátím k této otázce, zejména pro nás důležité, v další kapitole. 2. Právní postavení “válečných zločinů” v roce 1919 Mezispojenecká komise z r. 1919, zřízená preliminární mírovou konferencí nevěděla si & počátku rady s tímto problémem. Měla před sebou normy mezinárodního práva zakazující určité způsoby válčení, ale bez osobních trestů pro pachatele. Bylo jí jasno, že proto mezinárodní právo na potrestání těchto “válečných zločinů” samo o sobě vůbec nestačí. Bylo jí dále jasno, že všechny činy zakázané “zákony a zvyky válečnými” nejsou zároveň zločiny podle trestních zákonů spojeneckých států. Z tohoto poznání, že mezinárodní právní řád sám o sobě nestačí na potrestání válečných zločinů, vzešla již za první světové války velmi důmyslná a právnicky přesvědčivá theorie o nutnosti spolupráce obou právních řádů, mezinárodního a národního. Vypracovali ji Francouzi, zejména profesor Renault, který byl profesorem trestního práva, než se stal profesorem práva mezinárodního, a tudíž slučoval v [pageend22]KRUH 139 sobě obě tyto právní oblasti. Francouzští odborníci mezinárodního práva se tehdy k němu, aspoň ve velké většině, přidali (Mérighnac, Larnaude, La Pradelle, André Weiss aj.) V komisi z r. 1919 byla pak tato theorie přijata všemi členy. Dá se stručně vyjádřiti takto: mezinárodní právo válečné (“zákony a zvyky válečné”) je v poměru k národnímu trestnímu právu státu, kde “válečný zločin” byl spáchán, především tak řečenou skutečností ospravedlňující—fait justificatif, říká francouzská theorie. Proto se komise z roku 1919 postavila ve své závěrečné zprávě na jednomyslné— a prakticky jedině možné—stanovisko, že “válečné zločiny”, pokud jsou zároveň trestnými činy podle trestního zákona země, na jejímž území nebo na jejímž příslušníku byly spáchány, mají býti stíhány před soudy oné země podle jejích trestních zákonů. Toto stanovisko bylo také vyjádřeno v mírové smlouvě Versailleské a ostatních smlouvách mírových na ni navazujících tak, že pachatelé měli býti postaveni před vojenské soudy země, proti jejímž příslušníkům zločin spáchali. (Článek 228. a 229. mírové smlouvy Versailleské.) Články ty však nebyly provedeny. Komise sama ve svých návrzích nepredpisovala vojenské soudy. Nechávala v tom volnou ruku zemi, o niž šlo. Jenom pro určité kategorie takových zločinů navrhla mezispojenecký soud (nikoli mezinárodní v ekumenickém slova smyslu), a to z důvodů praktických. Zahrnula však mezi zločince i panovníky ústředních mocností. Ver- sailleská smlouva tento passus vypustila. Tím si pak spojenci zavinili svou vlastní porážku v případě Viléma II. Politika tu zasáhla do práva, a to velmi neštastně. Ostatně ani ne po prvé, ani jen na poli práva mezinárodního. Všude, kde politika znásilní právo, dopadne to stejně: bankrotem spravedlnosti a novou válkou. Tak vypadal po stránce právní problém potrestání “válečných zločinů” v roce 19*9- 3. Právní postavení “válečných zločinů” nyní Máme stále na mysli jako “válečné zločiny” ony činy nepřátelských branných sil nebo okupačního aparátu a jejich příslušníků, které jsou zároveň porušením mezinárodního práva válečného a trestního zákona oné země, jíž se zločiny tak nebo onak dotýkají. Nikoli tedy činy, které s vedením války, s prováděním válečných operací ani s válečnou okupací nemají nic společného než snad jen to, že podle německé koncepce totální války slouží témuž cíli. Ale o těch mluvím v následující kapitole. Jak se vyvíjela a jaký pokrok učinila ona část mezinárodního práva, která se snažila již od poloviny XIX. věku válku zhumanisovat? V celku je pokrok nepatrný. Snad to lze částečně vysvětlit ilusí, která se po minulé světové válce rychle rozšířila a na dlouho ujala, že to byla poslední válka. Proč tedy rozvíjet “válečné právo”, když přece žádné války již nebude? Raději pěstovat právo mírové! A tak všechen pokrok “zákonů a zvyků válečných” od r. 1919 do r. 1939 je ten, že protokolem z r. 1925 byla zakázána válka chemická (plyny a bakteriemi), ale žádný trest nebyl stanoven; že dvěma ženévskými konvencemi z r. 1929 bylo zlepšeno postavení nemocných, raněných a zajatých vojáků; a konečně že londýnským protokolem z r. 1936 byla stanovena pravidla pro užívání ponorek proti obchodním lodím. To je vše! Nestalo se nic na zlepšení právní ochrany civilního obyvatelstva zejména proti leteckým útokům. Je pravda, že se staly pokusy o takovou ochranu. V roce 1923 byla usnesena tak řeč. “Haagská pravidla letecké války”, nebyla však ratifikována a nestala se tudíž součástí závazného a platného mezinárodního práva. Pokusů o vybudování leteckého práva se účastnil činně náš profesor Hobza. Ten navrhoval již v roce 1922 zřízení mezinárodního trestního soudu pro trestání zločinů pácha- [pageend23]140 KRUH ných pomocí letadel. Jeho návrh však zapadl. Stejný osud postihl ostatní pokusy: resoluci z roku 1932 generální komise odzbrojovací konference o zákazu leteckých útoků proti civilnímu obyvatelstvu, usnesení tak řeč. monacké konference právníků a lékařů z roku 1934 o zřízení “villes sanitaires” a “villes de sécurité” jako útulku před chemickými a leteckými útoky, resoluci XIX. Shromáždění Společnosti Národů ze září 1938, formulující hlavní zásady letecké války. Ale to již byla válka za dveřmi a nikdo neměl smyslu pro její humanisaci, protože věděl, že to bude tentokráte zásluhou Němců a jejich pomocníků po celém světě válka totální. Zůstaly tudíž jako ochranné normy proti leteckým útokům jen zastaralé normy IV. Haagské konvence o bombardování (čl. 25.-28.), dále norma čl. 46. téže konvence jako základní norma celého válečného práva, předpisující šetření života nekom- battantů, a konečně obdobné užití norem upravujících válku pozemní na válku leteckou, úkol to těžko řešitelný hledíc k revoluční technice letecké války. Posoudíme-li tedy válečné mezinárodní právo v jeho celku—rozsah článku nedovoluje jiti do podrobností, ač jsou velmi poučné—shledáme zhruba asi tyto jeho nedostatky: a/ jeho ochranné normy jsou nejisté a neurčité; b/ všude tam, kde se srazí ochranná norma s nejvyšším zájmem válčících stran, t.j. přemoci protivníka, což znamená v totální válce jej nadobro zničiti, vyhrává “vojenská nutnost” jako ospravedlňující nebo aspoň exkulpující okolnost. Tak na př. “vojenskou nutností” se odůvodňují různá opatření proti civilnímu obyvatelstvu, která jsou zločiny podle trestního zákona dotyčné země. “Vojenská nutnost” může podle platného mezinárodního práva odůvodnit deportaci mužů způsobilých k vojenské službě, hrozí-li povstání {Oppenheim, II., 279 a násl.). Stejně je dovoleno mezinárodním právem z důvodů “ vojenské nutnosti” uvěznění všeho obyvatelstva některého kraje nebo země, když hrozí “levée en masse”, a uvěznění obyvatelstva civilního v koncentračních táborech v případě tak řeč. generální devastace, kterou rovněž mezinárodní právo připouští jako dovolený prostředek války {Oppenheim, tamže); c/ represálie, ač o nich Haagské konvence mlčí a jen Ženévské konvence z roku 1929 je zakazují na zajatcích, mohou také sloužit k zakrytí válečných zločinů; d/ mezinárodní právo konečně připouští za války a za okupace jako normální prostředek války mnohé činy, které jsou zločiny podle trestního zákona dotyčné země; e/ a konečně normy mezinárodního práva válečného byly daleko předstiženy rozvojem válečné techniky. Mezinárodní právo neposkytuje dostatečné ochrany na př. proti leteckým útokům. Takové útoky nelze stihat jako hromadné vraždy, byly-li řízeny na vojensky důležité objekty, což je dnes prakticky každé průmyslové i jiné zařízení, protože všechna zařízení dopravní, průmyslová, technická jsou ve službách války, a tak civilní obyvatelstvo je obsluhující je v bitevní linii. Všechny tyto nedostatky plynou již z povahy “válečného práva”. Je v něm kon- tradikce podobná, jaká by asi byla v pojmu “právo vražedné”. Jsou důsledkem technického rozvoje a koncepce totální války. Ukazují, že se válka nedá humanisovat, že se musí znemožnit. Jsou konečně důsledkem opožděného vývoje mezinárodního práva v poměru k právu národnímu, vnitrostátnímu. Tyto mezery v mezinárodním právu lze vyplnit podle mého mínění takto: Zmíněné již preambule ke IV. Haagské konvenci lze užiti jako interpretačního prostředku i jako právního základu k usnesení mezinárodně právních norem trestních a k [pageend24]KRUH 141 doplnění trestních zákonů spojeneckých států normami, které by v souladu s preambulí a s právním přesvědčením lidových mas inkriminovaly a trestaly nové a dosud netušené zločiny válečné. Textu i duchu preambule odpovídá restriktivní výklad pojmu “vojenské nutnosti” všude tam, kde tento pojem je v rozporu se základní a imperativní normou ochrannou, a extensivní výklad všech norem mezinárodního práva chránících život, svobodu a majetek civilního obyvatelstva, na př. článku 46. IV. Haagské konvence o ochraně života nekombattantů. Zvláště pak při souzení leteckých zločinů bude možno opříti výklad ochranných norem o zásady Haagských pravidel letecké války z roku 1923 a o resoluci Shromáždění Společnosti Národů z roku 1938 jako pomůcky interpretační. Dále ovšem bude třeba vyloučit právo represálií, omezit a v určitých případech vyloučit obhajobu rozkazem nadřízeného a vůbec vyloučit immunitu hlav států. K tomu je ovšem třeba dodati, že je v zájmu spravedlnosti, aby se fikce “válečného stavu” dále nebudovala a nerozšiřovala. Naopak je třeba vyloučit z kategorie “válečných zločinů” ty zločiny, které s válkou technicky nemají nic společného, a zařadit je mezi zločiny sprosté či obecné, trestné jedině podle národního trestního práva bez rušivých zásahů práva mezinárodního. Válečné zločiny, jimiž byly zároveň porušeny normy práva mezinárodního (“zákonů a zvyků válečných”) a normy trestního práva státu, na jehož území nebo na jehož příslušnících byly zločiny spáchány, mohou býti stihány podle národního trestního práva dotyčné země jejími vlastními trestními soudy. Je pak věcí té země, jakých soudů k tomu použije, zda vojenských nebo civilních po př. smíšených, nebo soudů mimořádných zvláště k tomu účelu zřízených, a podle jakých zákonů se bude provádět řízení před těmito soudy. Mezinárodní součinnost bude nutná k zatčení vinníků na území států Osy, nebo v státech neutrálních a na území států spojeneckých. Je dále věcí dohody mezi Spojenci, zda a které z těchto zločinů z praktických důvodů podrobí jurisdikci mezispojeneckého soudu. IV ZLOČINY SPÁCHANÉ NÉMCI A JEJICH SPOJENCI MIMO VÁLEČNÉ OPERACE A VÁLEČNOU OKUPACI Tato kategorie zločinů spáchaných Němci, jejich spojenci a spoluvinníky je velmi pestrá a rozsáhlá. Nejsou to zločiny v úzkém smyslu “zločinů válečných”, o nichž jedná kapitola III. Jsou to zločiny spáchané prostorově nebo časově mimo válečné operace. Jsou to dále zločiny spáchané v zemích, které nebyly obsazeny v důsledku vojenské porážky ve válce, jejichž obsazení není tudíž okupací ve smyslu mezinárodního práva. Jejich vztah k dnešní válce je ten, že byly napáchány a jsou stále páchány za tímž účelem, za jakým Němci rozpoutali tuto válku: zotročením, odnárodněním a nutno-li vyhubením cizích národů a ras zřídit a udržet vládu států Osy ve světě vůbec, nacismu pak a fašismu v Evropě zvlášt. Patří sem konečně ony zločiny, ke kterým se již dnes nacisté chystají po porážce Německa a jeho spojenců a pro jejichž páchání připravují již dnes podzemní nacistické organisace. [pageend25]142 KRUH Potrestání všech těchto “neválečných” nacistických zločinů je přirozeně nutné. Nejen proto, že bylo slíbeno prohlášeními vlád a státníků Spojených Národů. Tato prohlášení vlastně neříkají nic nového. Trestní zákony přepadených zemí zaručují totiž potrestání většiny těchto zločinů a doplňky k těmto trestním zákonům zaručí úměrné tresty a potrestání onoho zbytku zločinů, které trestní zákonodárci nemohli v normálních dobách předvídat a proto jich do zákonů nedali. Zdálo by se tedy, že je potrestání těchto zločinů výhradně věcí každého spojeneckého státu. To však platí i o zločinech t. zv. válečných. Proč je tedy nutno, aby zločiny “válečné” byly odlišeny od ostatních zločinů Němců a jejich spojenců a aby obě kategorie byly pojaty do spojeneckého retribučního programu? Protože, jak jsem již dovodil v kapitole III., “válečný” zločinec má v lečcems postavení výhodnější a obranu snazší než zločinec prostý a protože není žádného, ani mravního, ani právního důvodu, aby se toto v mnohém privilegované postavení přiznávalo těm zločincům z řad Němců a jejich spojenců, kteří chladnokrevně, ne v ohni bitvy či za válečných operací odůvodněných “vojenskou nutností” páchali zločiny. Protože, kdybychom činy Němců a jejich spojenců posuzovali jen s toho hlediska, zdali jsou či ne “válečnými” zločiny, mnoho by jich uniklo vůbec potrestání, protože jsou to zločiny sice podle trestního zákona té či oné země, ale činy dovolené právem mezinárodním. Stačí si jen přečíst v kterékoliv učebnici mezinárodního práva přehled činů, které toto právo dovoluje nepříteli nebo okupantovi, abychom pochopili, jak je spravedlivé a nutné kategorii “válečných zločinů” omezit co nejvíce a jak je třeba, zařazovat co nejvíce zločinů spáchaných Němci a jejich spojenci mezi zločiny sprosté. Vybírám jen několik typických “práv” z II. dílu Oppenheimova “International Law” (str. 340 a násl., vydání 1940): nepřítel má právo zřídit vlastní administraci napadené nebo obsazené země, dosadit své vlastní vojenské či jiné soudy trestní, změnit i trestní zákony obsazené země, vyžaduje-li toho “vojenská nutnost”, konkrétně bezpečnost okupační armády, může zavést trest smrti na činy, tuto bezpečnost ohrožující, může vymáhat na obyvatelích ne sice státoobčanský slib věrnosti, ale slib poslušnosti svých nařízení a může neposlušnost trestat, přirozeně i smrtí. Může nutit civilní obyvatelstvo k pracím a službám ve svůj prospěch (s výjimkou účasti na vojenských operacích, ale bezvýjimečně k pracím a službám připravujícím válečné operace). Nepřítel může vybírat daně, ukládat kontribuce, provádět rekvi- sice, zabavovat movitý státní majetek a v určitých případech “vojenské nutnosti” i movitý majetek soukromý. Nemluvím při tom o sporném právu na používání rukojmí {Oppenheim do jisté míry je připouští) a o rovněž sporném právu na represálie, jimiž lze ospravedlnit tak mnohý sprostý zločin. Kdyby se tedy potrestání vinníků omezilo jen na pachatele “válečných zločinů” ve smyslu doktríny práva mezinárodního, spočítáme si lehce, kolik zločinců z řad Němců a jejich spojenců by tak vypadlo z tohoto mezispojeneckého zajišřovacího mechanismu. Druhý důvod je tento: potrestání i těchto zločinů si každý stát provede jistě sám, ale je třeba zařídit, aby i tyto zločiny, válečné v širším, lidovém smyslu slova, byly zařazeny do všech ujednání mezispojeneckých a do ujednání s nepřátelskými státy, aby stejně jako “váleční zločinci” byli i pachatelé těchto zločinů zatčeni a odevzdáni k potrestání soudům národním t.j. soudům onoho státu, na jehož území nebo na jehož občanech tyto zločiny byly spáchány. Aby se zabránilo případnému zmatku, který by mohl vzniknout z rozdílného pojetí “válečného zločinu” právníky na straně jedné a veřejným míněním Spojených Národů na straně druhé, rozhodla se I. komise [pageend26]KRUH 143 London International Assembly dne 27. srpna 1943 definovas tento pojem. Není totiž sporu o tom, že veřejné mínění chápe slova “válečný zločin” v mnohem širším významu. Zahrnuje sem především všechny nacistické a fašistické zločiny spáchané již v míru, protože se jimi válka připravovala, zahrnuje sem též zločin rozpoutání války samotné, dále zločiny spáchané Němci a jejich spojenci mimo válku a mimo válečnou okupaci. Je dále zřejmo z prohlášení státníků Spojených Národů, že také oni pojem “válečný zločin” chápou v širším slova smyslu a ne v úzkém smyslu doktríny práva mezinárodního. Kdyby toto nebylo vyjasněno a kdyby se jasně neřeklo, co se pod slovem “válečný zločin” vlastně myslí, a pachatelé kterých zločinů mají býti spojeneckou akcí pro soudy zajištěni, mohlo by dojiti k nepříjemným sporům a zmatkům, které by zločincům prospěly tak, jako jim po poslední válce prospělo to, že se něco jiného slíbilo a něco jiného pak na konec udělalo, a to jen proto, že se objevil rozpor mezi politickým a právním pojetím celé otázky. Udělalo se z ní politikum se známým výsledkem. Proto I. komise London International Assembly se rozhodla věnovati této otázce, která patří mezi několik základních otázek celého problému, zvláštní pozornost. Zřídila 27. srpna 1943 subkomisi pro tuto otázku, jejímiž členy jsou p. William Latey, vynikající londýnský advokát a znalec nejen trestního, ale i mezinárodního práva, Dr. Václav Beneš a autor tohoto článku. Úkolem subkomise bylo navrhnout revisi definice a listiny válečných zločinů. Učinila tak zprávou, kterou předložila komisi 25. října 1943. Ve zprávě se zjišřuje, že starý pojem “válečného zločinu” jako pouhého porušení “zákonů a zvyků válečných” neodpovídá nové, totální válkou a nacismem vytvořené situaci, dále, že by omezením spravedlnosti na “válečné zločiny” v tomto úzkém smyslu celá řada zejména německých nacistických zločinců unikla vůbec potrestání a u jiných zločinců by potrestání bylo ztíženo exkulpujícími zásahy mezinárodního práva. Zpráva konečně zjišřuje, že stará, úzká koncepce “válečných zločinů” neodpovídá ani úředním prohlášením vlád a jednotlivých státníků Spojených Národů. Subkomise proto navrhla, aby se pojem “válečný zločin” pro oblast justiční činnosti orgánů Spojených Národů vymezil takto : 0/ každý zločin spáchaný zločinci Osy v přípravě a rozpoutání druhé světové války ; b/ všechny “válečné zločiny” v tradičním smyslu mezinárodního práva t. j. pobuřující delikty proti “zákonům a zvykům válečným”; c/ všechny sprosté zločiny spáchané za druhé světové války nebo v souvislosti s ní (a také po ní), aby se provedly plány Osy na ovládnutí světa zotročením a po př. vyhubením druhých národů a ras. Toto doporučení předložené 25. října bylo nepřímo potvrzeno moskevským prohlášením z i. listopadu 1943, v němž se mluví o všech zločinech německých okupantů, vůbec se neužívá termínu “válečný zločin” a vyhlašuje se rozhodnutí potrestat všechny tyto zločiny—ač jsou či nejsou “válečnými zločiny” podle práva mezinárodního—a to potrestat na místě spáchaného činu národními trestními soudy postiženého státu podle jeho vlastních zákonů. Prohlášením moskevské konference se jen prokázalo, jak správně subkomise pochopila svůj úkol a rozřešila svůj úkol. První komise London International Assembly přijala vývody své subkomise a dne 26. listopadu vymezila všeobecně pojem “válečného zločinu” takto: válečné zločiny [pageend27]144 KRUH jsou všechna těžká provinění proti obecným zásadám trestního práva uznaným civilisovanými národy, spáchaná v době války nebo v souvislosti s přípravou, rozpoutáním a vedením války nebo s tím úmyslem, aby se zabránilo obnovení pokoje. Tímto vymezením pojmu “válečný zločin” jsou postiženy i zločiny spáchané nacisty na příslušnících německého státu na jeho území (na německých antinacistech) nebo na lidech zbavených státní příslušnosti. A postihuje se tím i zločin vyhubení židů. Jedině toto stanovisko může býti základnou pro výkon spravedlnosti Spojených Národů. Kdyby se totiž spravedlnost postavila jako kdysi roku 1919 na úzký základ jen “válečných zločinů” v starém smyslu nauky mezinárodního práva, ztroskotala by zrovna tak jako v r. 1919. Je třeba při tom zdůraznit, že toto moderní stanovisko odpovídající potřebě doby, právnímu cítění lidu a konečně i závazkům vlád, bylo prosazeno za iniciativní účasti československých právníků. V ZLOČINY SPÁCHANÉ NA ČESKOSLOVENSKÉ REPUBLICE A JEJÍM LIDU A OTÁZKA NAŠEHO RETRIBUČNÍHO ZÁKONA i. Právní charakteristika těchto zločinů Nacistické zločiny byly páchány u nás již před Mnichovem. V jisté době byly tyto zločiny státní mocí tolerovány. Vláda přestala vládnout . . . Byla to přípravná doba našeho velikého ponížení. Tyto zločiny pomáhaly připravovat jak Mnichov, tak 15. březen. Po Mnichově se v nich pokračovalo v plné míře v území obsazeném nepřítelem. Připojily se k nim zločiny maďarské. Po 15. březnu se pak začala ona nekonečná řada zločinů, která dosud není ukončena. Je smutné pomyšlení, kolik tisíc lidí ještě bude jejich obětí. Ani jeden z těchto zločinů spáchaných na území naší vlasti nepatří do skupiny “válečných zločinů” v úzkém smyslu nauky práva mezinárodního. Jsou to zločiny jednak protistátní, jednak obrovské množství sprostých zločinů nacistických a maďarských, které s válkou v technickém smyslu nemají pranic společného. V naší vlasti války ve smyslu tomto nebylo a nebylo ani a není válečné okupace. Kdyby okupace naší vlasti byla okupací válečnou, měl by okupant všelijaká oprávnění. Mohl by provádět mnohé činy, které jsou zločiny podle našeho trestního zákona, které však válečnému okupantovi právo mezinárodní, zejména IV. Haagská konvence z r. 1907, dovolují. To by mohli tvrdit odborníci mezinárodního práva. Já však mám za to, že útočná válka je mezinárodním zločinem a že proto útočník nemůže nabýti svým zločinem žádných práv, ani těch ne, které válčící straně přiznává Haagská konvence. Okupace naší vlasti je určitě takovým deliktem s hlediska práva mezinárodního a nemůže být kryta žádným “okupačním právem”. Jejím podkladem je mnichovská “smlouva”, rozhodčí výrok vídeňský a tak zv. smlouva z 15. března 1939. Je myslím zbytečno dokazovat, že tyto “smlouvy” žádnými smlouvami v právním slova smyslu nebyly, že to byly úplné padělky smluv a naprosto nicotné, zmatečné a právně nezávazné cáry papíru. Právnické důkazy ostatně byly provedeny. (Pokud jde o Mnichov a rozhodčí výrok vídeňský, viz článek Dra. E. Táborského v “Czechoslovak Yearbook of International Law”, 1942). “Smlouva” z 15. března 1939 podepsaná Hitlerem, Ribbentroppem, Háchou a Chvalkovským v Berlíně, je [pageend28]KRUH 145 zmatečná a nicotná z týchž důvodů, jako “smlouva” mnichovská a ještě z dalších důvodů. Zmatečnost a nicotnost všech těchto “smluv” a “výroků rozhodčích” má především ten důležitý mezinárodně právní důsledek, že obsazení naší vlasti, aí již to, které bylo provedeno po Mnichově, nebo to, které bylo provedeno 15. března 1939, je mezinárodně právním deliktem, že nemůže zakládat naprosto žádných práv okupantů, že všecko, co okupanti u nás dělají, je trestné podle našich trestních zákonů, a to v plném rozsahu, protože ani jeden akt okupační moci není kryt a ospravedlněn mezinárodním právem okupačním. Mezinárodní právo tudíž do potrestání zločinů spáchaných Němci a jejich spojenci na naší vlasti a jejím lidu nemůže zasahovat ani jako norma ospravedlňující (na př. právo rekvírovat, zabavovat státní movitý majetek, právo vydávat nařízení a vymáhat jejich dodržování tresty, právo zřizovat své soudy a trestat atd., vesměs práva daná válečným okupantům Haagskou IV. konvencí z r. 1907) ani jako norma exkulpující (na př. “vojenská nutnost”). Souzení těchto zločinů je výhradně věcí československého trestního práva a československé trestní justice. Věcí mezispojeneckou bude zajištění uprchlých vinníků a pak potrestání zločinců, jejichž zločiny jsou mezinárodní svým teritoriálním rozsahem (viz prohlášení moskevské konference z 1. listopadu 1943). Toto stanovisko zastáváme již od počátku. Není vyloučeno, že se Němci pokusí odůvodnit právní platnost “smlouvy” z 15. března 1939 a tudíž legalitu březnové okupace tak řeč. zmocňovacím zákonem z 15. prosince 1938, jímž většina Národního Shromáždění dala Dru. Háchovi právo měnit i ústavní předpisy, a to i pouhým dekretem, na jednomyslné usnesení vlády. Pro legalitu březnové okupace tento zmocňovací zákon nemá pražádného významu. Proč jej většina Národního Shromáždění odhlasovala v rozporu se slibem poslaneckým a senátorským a v rozporu s požadavkem politické statečnosti a rozvahy, to je otázka, na niž budou muset členové této většiny dát odpověď národu doma. Na osobní trestní odpovědnost zločinců z řad Němců a jejich spojenců tento zákon a všechny ostatní zákony po Mnichově vydané a všechny jiné normy, jimiž byl stav Mnichovem vytvořený zdánlivě Iegalisován, nemají vůbec vlivu. Jejich činy jsou a zůstanou zločiny podle našeho trestního zákona, i kdyby byly zdánlivě zmocňovacím zákonem a “smlouvou” z 15. března 1939 kryty. Všechny akty okupační moci, i když byly oděny do hávu zdánlivě legálních aktů vládních, správních či soudních, jsou zločiny a musejí a budou jako takové posuzovány. Tím více ovšem všechny ostatní jejich zločiny, které ani tohoto zdánlivě legálního hávu nemají. Všichni příslušníci okupačního aparátu vládního, správního a soudního a jejich pomocníci jsou osobně trestně odpovědni za tyto činy a jejich trestní odpovědnost nemůže ani vyloučit, ani zmenšit právně nicotná a zmatečná okupační “smlouva” a všechny normy, na základě jejím vydané, a tudíž ani okupační právo mezinárodní, obsažené v Haagské IV. konvenci. Jinak je tomu však s osobní trestní odpovědností většiny příslušníků našeho národa —s výjimkou notorických zrádců, vědomých a přesvědčených a již usvědčených— kteří těmito zdánlivé legálními akty pomnichovského Národního Shromáždění a pomnichovské vlády byli uvedeni v omyl. Nelze žádat na prostém občanu ani na každém veřejném zaměstnanci, aby byl znalcem ústavního práva a aby věděl, že to, co mu pomnichovské Národní Shromáždění odhlasovalo jako ústavní zákon a co mu pak dále odhlasovalo v provádění tohoto nehorázného zákona, je v rozporu s československou ústavou. Když političtí vůdcové národa zvolení v r. 1935 svou většinou i takový zákon odhlasovali a neměli odvahy říci, že to, co se po nich žádá, je protiústavní a nezákonné, jak lze po prostém občanovi žádat, aby to věděl? Jak A 4 [pageend29]KRUH 146 lze po něm žádat, aby si byl vědom nezákonnosti celého t. zv. právního stavu Mnichovem a po něm vytvořeného? Ale tím dostáváme se již k dalšímu problému, vnitrostátní a národní povahy; k problému československé retribuce. 2. Problém československé retribuce Myslím, že pojem “retribuce” není přesný. Nevystihuje plně toho, oč půjde. Nepůjde jen o odplatu, retribuci. Ta bude ovšem na prvém místě. Půjde však také o něco jiného a stejně důležitého: o zneškodnění zločinců tak, aby již nemohli ohrožovat klid našeho státu a našeho národa. A nejen našeho, ale ani ostatních Spojených Národů. Půjde tudíž také o zajištění sociální ochrany ve smyslu moderní koncepce trestního práva. O zajištění klidu a pokoje příštího národního i mezinárodního společenství. To je víc než pouhá retribuce. S tohoto hlediska pozorován problém našeho retribučního zákona není problém jen právnický. Nejméně pak jen otázka právní technicky a paragrafové zručnosti. Je to nejosudovější otázka naší národní existence a naší budoucnosti snad od staletí a na staletí. Zákon bude instrumentem velkého historického procesu súčtování s německým utiskovatelem a jeho spojenci. Bude instrumentem velikého politického procesu súčtování s německým nacismem a jeho maďarskou odnoží. Půjde o veliký proces mravní s národní nestatečností nebo zradou. Půjde o otázky s tak těžkými a dalekosáhlými důsledky, že se leckomu z toho může zatočit hlava, ne-li dnes, jistě po návratu domů. Právník, který se takto zamyslí nad problémem naší retribuce a zahledí se na něj s tohoto vyššího dějinného stanoviska, ten ovšem musí, chce-li přispět k spravedlivému rozřešení tohoto problému, největšího v našich dějinách, vyjít z nové skutečnosti stvořené nacismem a totální válkou. Musí si ujasnit tuto skutečnost, která se naprosto liší od té, se kterou dosud pracoval ve své vědě a ve své praxi. Musí ji učinit základem svých úvah a návrhů. Je mnohotvárná! Je to nová skutečnost národní i mezinárodní, politická i sociální, mravní a také technická a kriminalistická. Přistoupí-li k svému úkolu vyzbrojen—třeba sebe důkladněji—jen znalostí positivního práva a právně technickou zručností, zabloudí v labyrintu a nevymotá se z rozporů a z obtíží. Vždy t i ten, kdo se k problému postaví n ej e n jako právní technik, a kdo si pro jeho řešení přinese také jiná hlediska, se často dostane do slepé uličky a do rozporů i s některými základními právními doktrínami. Není to nic divného. Problém se vymyká našim šablonám, s nimiž jsme vystačili v civilisované minulosti, kdy zločin byl přece jen výjimkou. Pokouším-li se v článku uplatnit tato nová hlediska vyplývající z nové skutečnosti, jsem si vědom, že tak mohu učinit způsobem nedokonalým. Věcně i rozsahem. Je novou mravní a kriminalistickou skutečností, že pro celé veliké vrstvy Němců se zločinnost stala normálním stavem jejich mysli a normální činností jejich života. Ponechme stranou otázku, jakými prostředky bude možno tuto skutečnost změnit, zdali laskavým přemlouváním a vysvětlováním od nacisty k nacistovi, nebo tím, že tyto vrstvy budou muset projít samy oním utrpením, které naložily na jiné. Nebo konečně tím, že budou muset být prostě zneškodněny, eliminovány nebo—nebojím se toho krutého slova—i vyhubeny prostředkem trestní justice tak, aby nemohly pokračovat v tom, co dělají dnes. Zatím je to skutečnost, pro mnohé zarmucující, ale je taková. Mezinárodní skutečností je dále, že Němci a jejich spojenci, nacismem a fašismem napojení, udělali ze zločinu prostředek nejen vyrovnávání a úpravy vztahů mezi [pageend30]KRUH 147 lidmi jako jednotlivci, ale také mezi státy a národy. Je skutečností, že r. 1922 v Itálii a od r. 1933 v Německu byly zřízeny režimy s gangsterskou mezinárodní i vnitrostátní morálkou. Že tyto režimy proměnily Itálii a Německo v gangsterské státy podobné pirátským státům africkým v XVI. a XVII. věku. Že tyto státy vytvořily vědomě a záměrně gangsterskou legislativu, administrativu a justici, takže mezi nimi a státy a národy civilisovanými již není nic společného ani právně, ani mravně, že mezi nimi není ani mostu, ani společného jazyka. Politickou skutečností pak je, že velká většina Němců se dobrovolně podřizuje vedení gangsterské vedoucí vrstvy, že její nauky přijímá s obdivem a nadšením, že přijímá její rozkazy dobrovolně a že v této válce za plány této nacistické gangsterské vrstvy také dobrovolně umírá. Kdyby tomu tak nebylo, byla by se musela válka skončit v okamžiku, kdy Hitler provedl totální mobilisaci národa. Ponechme stranou otázku, jak dlouho to potrvá. Nepochybuji o tom, že přemnozí, až si uvědomí nastávající konec, budou se hlásit do antinacistického tábora, do pro- tihitlerovských organisací, budou se chtít připojit k našemu národu a budou předstírat, že také přispívají k pádu Německa. A naše stanovisko? Pokud jde o zločince z těchto vrstev, nemůžeme propadnout sentimentalitě a uznat po pěti letech jejich zločinné činnosti taková slova za účinnou lítost. Tím své zločiny neodčiní. Slovy se nesmyje krev Lidic! Pokud pak jde o ostatní, je to otázka politická. Nejvyšší stupeň nedůvěry na naší straně je příkazem nejprimitivnější opatrnosti. Je konečně národní skutečností, že náš národ se ocitl skoro celý, s výjimkou vědomých a přesvědčených zrádců, českých to i slovenských nacistů, stejně jako ostatní zotročené národy ve stavu nouze. Tento obecný stav nouze má ten trestně právní důsledek, že nelze v oblasti subjektivní viny stavět prostě vedle sebe na stejnou právní a soudní úroveň Čechy a Slováky donucené nepříteli pomáhat a Němce, kteří s výjimkou, zase celkem nepatrnou a tím ovšem podivuhodnější, Němců, kteří doma zůstali republice věrni—se nedostali vpádem německým do žádného stavu nouze. Naopak: v našem zotročení viděli svoje vlastní osvobození, souhlasili s ním, připravovali je a pomáhali mu. 3. Jaké by měly být hlavní zásady naší retribuce Vyslovuji o nich jen své soukromé a osobní mínění. Netvrdím, že je neomylné. Tvrdím jen, že se snaží vyrovnat s onou skutečností, kterou jsem naznačil v předešlém odstavci. Považuji především za historicky, mravně a politicky důležité, aby retribuční zákon převedl v právní normu prohlášení československé vlády ze dne 7. června 1942 o trestní odpovědnosti Adolfa Hitlera a jeho gangu zvaného německou vládou, pro- tektorátním německým aparátem vládním, správním, policejním, soudním a vojenským. Právně technicky takové ustanovení zákona je ovšem zbytečné. Každý, kdo spáchal trestný čin, bude potrestán. To je generální mluva trestních zákonů, které se v tomto bodě drží slavného trestního zákona Hamurabiho z doby před několika tisíci lety: “Kdo proti někomu jedná tak, že z toho vzejde jeho smrt, dopouští se vraždy a trestá se smrtí.” Tak zní v podstatě formule Hamurabiho a podle ní formule skoro všech trestních zákonů světa. Jenže v případě Adolfa Hitlera a jeho gangu nejde o obyčejného vraha, lupiče, zloděje atd. Nejde zde o tuctový trestní případ. Jde o zločiny tak netvorné a tak strašné, že přesahují svojí povahou a svým rozsahem [pageend31]148 KRUH i hranice celé veliké epochy lidských dějin i hranice každého státu. Proto je mravně, politicky a historicky odůvodněno, aby tak docela výjimečným předpisem, který ovšem není než osobní aplikací obecné zásady, bylo v zákoně samém vysloveno to, co československá vláda řekla ve svém prohlášení. Nejde tak ani o to, říci v zákoně, že Hitler a jeho gang jsou vinni. To zjistí a rozhodne soud, ač soud dějin a právní svědomí celého civilisovaného světa to již dávno rozhodly, a soud v tomto případě bude mít úlohu jen deklaratorní. Jde spíš o to, aby se výslovným předpisem zákona postavil Adolf Hitler se všemi svými pomocníky před revoluční, mimořádný soud československého lidu. Takovéto ustanovení našeho retribučního zákona by vůbec nebylo v rozporu s prohlášením moskevské konference z 1. listopadu, t.r., že určití zločinci, myslí se na arcizločince, budou potrestání společným rozhodnutím Spojených Národů. Toto společné rozhodnutí může dle mého názoru být jen takové, že se tito arcizločinci, kteří spáchali zločiny skoro na všech Spojeneckých Národech postaví z důvodů praktických před Mezispojenecký trestní soudní dvůr složený hlavně ze soudců zemí, kde zločiny byly spáchány. Na takový Mezispojenecký soudní dvůr by jednotlivé postižené státy přenesly pro tyto výjimečné, opravdu mezinárodní případy, mezinárodní jejich povahou i rozsahem, svou trestní pravomoc založenou jejich vlastními zákony. Ale nejen z důvodů praktických, také z důvodů vyšších: aby totiž rozsudek nad nimi byl vynesen jménem všech Spojených Národů, kteří v této chvíli vystupují, mluví a jednají jménem formálně dosud neustaveného Společenství všech národů mírumilovných, tedy jménem skoro celého světa, všeho lidstva. Bude to rozsudek dějinného významu. Vejde do dějin jako mravní a právní základ celé jedné epochy. Tímto ustanovením zákona my výslovně a zásadně rozřešíme otázku trestní odpovědnosti hlavy státu. Po minulé válce postavili se Američané proti souzení Viléma II. jakýmkoliv spojeneckým tribunálem pro zločiny “válečné”, protože prý hlava státu požívá mezinárodní immunity. Proto také nebyl Vilém II. obžalován Versailleskou smlouvou z trestných činů spáchaných na jeho rozkaz porušením “zákonů a zvyků válečných” t.j. za nesčíslná zvěrstva páchaná na jeho rozkaz nebo s jeho souhlasem německými vojsky, nýbrž pro porušení svatosti smluv. Důsledek byl ten, že jej Holandsko odepřelo vydat, protože byl obžalován pro politický delikt žádným trestním zákonem neinkriminovaný. Podrobněji o této otázce jednám v kapitole VI. Dalším úkolem našeho retribučního zákona bude zvýšení trestů na zločiny trestné již podle našeho platného práva a spáchané Němci, jejich spojenci a spoluvinníky na naší republice a na jejím lidu v zájmu Německa a jeho spojenců, t.j. pro zotročení našeho národa. Na tyto zločiny jsou v platných našich zákonech nepřiměřeně nízké tresty. Bude třeba je zvýšit pronikavě, většinou na trest smrti. Tady se ovšem revoluční československý zákonodárce srazí se zásadou nulla poena sine lege. Také s touto otázkou se vypořádám v kapitole VI. Dostáváme se tím k dalšímu úkolu zákona: doplnit platné trestní právo, a to doplněním nebo částečnými změnami platných skutkových podstat všude tam, kde v dnešním znění nestačí už na náš mimořádný úkol, a konečně stanovit vůbec i nové skutkové podstaty všude tam, kde byly páchány docela nové zločiny, v nových formách, zákonem vůbec nikdy nepředvídaných na př. ve formách rozsudků německých lidových či zvláštních soudů nebo hromadným vyhladovováním pomocí opatření administrativních, hromadnými deportacemi pomocí všelijakých “zákonů” nebo nařízení o nucené či povinné práci atd. Zde se zase srazíme se zásadou, že trestní zákony nemají působit nazpět t.j. se zásadou nullum crimen sine lege. Také o této otázce jednám v kapitole VI. Zde jen poznamenávám, že kdybychom tuto [pageend32]KRUH 149 zásadu vyslovenou Velkou francouzskou revolucí na obranu nevinného občana proti tyranskému monarchovi podrželi za situace, kdy by se stala nebo mohla stát ochranou tyranů nacistických či fašistických, dopustili bychom se největší právní nespravedlnosti a největší politické chyby. Retribuční zákon bude muset vyvodit trestně právní důsledky z obecně známé kriminalistické skutečnosti, že veliké vrstvy Němců a jejich spojenců (a s nimi někteří příslušníci i našeho národa) jsou dobrovolnými členy organisací S.A., SS. a Gestapa a jiných organisací, které lze právem označit za organisace vražednické, za bandy organisované za účelem páchání všech myslitelných zločinů, jež může vymyslet zvrácený mozek těchto banditů a jejich vůdců. Nový zákon musí prohlásit tudíž i pouhé členství v takových organisacích za zločin, tím spíše, že i náš zákon na ochranu republiky za jistých předpokladů trestá členství v protistátních organisacích. Retribuční zákon bude musit, aby se úspěšně vyhubil nacismus, inkriminovat členství v těchto organisacích jako zločin banditismu. Má ostatně vzor v trestním zákoně francouzském z r. 1896 (týká se organisací anarchistických) a v trestních zákonech Sovětského Svazu. Prohlásit však členství v těchto organisacích za zločin nestačí. Je právnicky pří- pustno, dobrovolným členstvím v těchto organisacích odůvodněno a kriminálně politicky nutno, aby členům těchto vražednických organisací byla zákonem odepřena obhajoba, že jednali ve stavu nouze způsobeném rozkazem nadřízeného. Otázka tato je velmi důležitá pro všechny Spojence. Proto se jí zabývaly mezinárodní právnické organisace, zejména “International Commission for Penal Reconstruction and Development” při universitě v Cambridge, která zřídila v listopadu 1941 zvláštní “Committee upon Rules and Procedure relating to Punishment of Crimes committed in the course of and incidental to the present War” (nejen tedy pro válečné zločiny) a II. komise, přeměněná v únoru 1943 na I. komisi, London International Assembly. Byl jsem zpravodajem v této komisi pro tuto otázku a pojednám o ní obšírněji v kap. VI. Inkriminace členství v zločineckých organisacích nacistických má však další důsledek trestně právní, který by zákonodárce měl vtělit v trestně právní normu: u členů takových organisací tvořených za účelem páchání zločinů—členství to je, nezapomínejme, dobrovolné—uzákonit právní domněnku, že páchajíce své zločiny, měli zločinný úmysl. Tato právní domněnka je theoreticky přípustná, ježto je výsledkem nové kriminálně sociologické skutečnosti t.j. existence davových vražedných organisací nacistických, a je prakticky odůvodněna potřebou nezatěžovat veřejného žalobce důkazem subjektivní viny (úmyslu) takového zločince, nýbrž přenésti břemeno důkazu, pokud jde o subjektivní stránku zločinu (úmysl), na zločince samého. Kdo se na př. stal členem Gestapa, nemůže si stěžovat na tento důsledek. Pro státního zástupce musí podle zákona stačit ta okolnost, že se člen Gestapa na př. v Lidicích zločinu účastnil. Toto objektivní faktum musí stačit k obžalobě a také k odsouzení nacistického zločince. Musí se dále vyvodit procesuálni důsledek z fakta davové kriminality německých násilníků a jejich spoluvinníků a postavit je před mimořádné soudy, které budou soudit podle předpisů o řízení stanném, bez formálních překážek, jimiž by v tomto případě se staly právní garancie poskytované individuálním vinníkům v dobách míru a klidu. Zejména bude třeba znemožnit zločincům sabotáž spravedlnosti odvoláním nebo zmateční stížností proti rozsudkům. Tyto opravné prostředky bude třeba odepřít nacistickým zločincům, jejich spojencům a spoluvinníkům. To je také téměř jednomyslný názor spojeneckých právníků. Jinak se však jeví problém, půjde-li o příslušníky našeho národa. Zde musí zákono[pageend33]15° KRUH dárce vycházet, nechce-li se dopustit kruté nespravedlnosti k svému národu a přidat mu k strašnému utrpení pěti let utrpení další, z těchto několika základních skutečností: že celý náš národ až na nepatrné výjimky byl hotov bojovati a umírat za svoji svobodu a že toto odhodlání projevil v květnu a v září 1938 a že je projevuje již pátý rok. Dále, že se náš národ dostal do obecného stavu nouze způsobeného násilím nepřítelovým, bez své vlastní viny a proti své vůli. Politická stránka věci je čtenáři známa. Zákonodárce nesmí zapomenout, že národ v září 1938 a v březnu 1939 byl přes noc postaven před hotovou věc, že mu političtí jeho vůdcové, někteří z donucení, jiní ze zbabělosti, někteří však dokonce v komplicitě s nepřítelem, stav jeho zotročení na venek legalisovali zákony a nařízeními, které ač v rozporu s ústavou, zdály se býti lidovým vrstvám národa platnými právními normami při nejmenším až do 15. března 1939. Je důležité si to uvědomit, zejména myslíme-li při tom na průměrné státní a veřejné zaměstnance. Z těchto skutečností a z jiných, které dnes ani ještě neznáme, vyplývá podle mého mínění, že se příslušníkům našeho národa s výjimkou nemnohých vědomých a přesvědčených zrádců, kteří patří do stejné řady s německými zločinci, musí umožnit, aby prokázali svůj omyl, pokud jde o důvěru v platnost právního stavu nastoleného po kapitulaci a okupaci. Při tom nutno obě období rozlišiti, ježto do 15. března 1939 je oprávněnost omylu daleko větší než potom, kdy i prostému člověku mohlo býti jasno, že jde o stav nezákonný. Za to však platí pro toto druhé období ve zvýšené míře exkulpační důvod neodolatelného donucení, které způsobilo, že se všechen národ prakticky ocitl ve stavu nouze. Zákon dosud nevymezuje pojmu neodolatelného donucení. Činila tak judikatura. Nový retribuční zákon bude muset podle mého mínění sám formulovat tento exkulpační důvod v hrubých rysech, ponechaje přirozeně soudu značnou volnost, ježto všechny formy neodolatelného donucení ani nejsou dosud známy. Zákonodárcovou povinností v osvobozené vlasti bude konečně, aby umožnil každému příslušníku našeho národa—zase ovšem s výjimkou notorických zrádců, které nutno postavit na roveň nacistům—aby mohl před řádným soudem vyložiti, proč ten či onen čin spáchal, protože u této kategorie vinníků bude subjektivní stránka trestného činu rozhodující tak, jako u kategorie zločinců nacistických bude rozhodovat především objektivní stránka činu. Tito vinníci nepatří proto před revoluční tribunály lidové s řízením stanným. Odchylná je situace na Slovensku. Mezinárodně právně tam není okupace a ústavně právně tam není—aspoň zdánlivě—cizí státní moci. Je to ovšem všechno jen zdánlivé, protože věcně jsou na tom Slováci stejně jako my, ba potud hůře, že musí za Němce umírat na bojištích. Bude věcí slovenských právníků, aby v této věci promluvili— sám si na to zatím netroufám, neznaje dobře domácí slovenskou situaci. Tak se mi zhruba jeví problém potrestání “válečných zločinců” v naší vlasti především v historických zemích. Jeho řešení není snadné. Jednu mez nutno při něm míti na paměti: budeme musit jiti v mnohém po stopách revoluční justice francouzské i sovětské. Blížíme se, pokud jde o nacistické zločince, již hranicím práva. Za nimi je už jen fysická likvidace. Ani ta by nebyla nespravedlností! Byl by to akt sebezáchovné sociální chirurgie. Ale to vše platí jen tam, kde jde o národního nepřítele a vraha. Všude jinde, zejména tam, kde půjde o příslušníky vlastního národa, musí zákonodárce osvobozené vlasti míti stále na paměti, že ve Francii po zákonu z 22. Prairialu přišel 9. Thermidor a pak 18. Brumaire. A to byl konec francouzské svobody. Je povinností nás všech, také tedy zákonodárců retribučního zákona zabránit v osvobozené vlasti 9. Thermidoru a zejména 18. Brumairu. [pageend34]KRUH 151 VI NĚKOLIK VŠEOBECNÝCH OTÁZEK MATERIÁLNĚ PRÁVNÍCH Válečné zločiny stejně jako fašistické a nacistické zločiny neválečné staví nás před několik dílčích problémů materiálně právních, z nichž jsem se některých letmo dotkl v předcházejících kapitolách. V této je přehledně shrnuji a probírám podrobněji. i. Zpětná působnost trestních norem Poukázal jsem na nebezpečenství, které hrozí spravedlnosti z toho, že by se zásady klasického trestního práva mohly snadno stát v období likvidace fašismu a nacismu sheltrem zločinu. Mezi tyto zásady patří zásada vyhlášená velkou francouzskou revolucí podle učení velkých filosofů práva a trestního práva : “nullum crimen sine lege”, a “nulla poena sine lege” (ČI. VII. a VIII. Prohlášení práv člověka z 26. srpna 1789). Politická, právní a mravní hodnota této zásady je nesporná. Je to jedna ze stěžejných vymožeností demokratické právní kultury. Byla vybojována v zápase s absolutismem jako ochrana občanova proti tyranii vládcově. Mohla by se však státi přepodivným zvratem v běhu dějin útočištěm právě těch, proti nimž byla kdysi vyhlášena: tyranů. V období likvidace nacismu tato zásada, potřebná pro dobu klidu a míru, mohla by se stát, všeobecně uplatněna, ochranou nacistických zločinců před trestem, kterého zasluhují podle jednomyslného právního přesvědčení svobodných národů. Neboř nacisté jednak vymysleli takové nové zločiny, které tvůrcové této zásady nemohli tehdy předvídat, jednak páchají své zločiny ve formách na venek úplně legálních. Když nacisté připraví o život celé vrstvy obyvatelstva tím, že jim zkonfiskují potraviny nebo odepřou potravinové lístky, je to podle zdravého mínění právního a podle právního citu lidových vrstev vražda. Nikoli podle litery zákona. Těžko by se dala na tento případ aplikovat norma trestního práva o vraždě. Má však proto zůstat zločin nepotrestán, poněvadž zákonodárce nemohl takovou vraždu předvídat? Když nacisté odsoudí rozsudkem svého “Volksgerichtu” nebo “Sondergerichtu” k smrti vlastence porobeného národa a dají rozsudek ten vykonati, je to podle právního přesvědčení lidu jasná vražda, nikoli však podle litery zákona, neboř zákonodárce nemohl předvídat vraždy páchané soudy, protože vůbec nepředvídal existenci státu s gangsterskou justicí. My ani neznáme všechny způsoby a formy nacistických zločinů. Možná, že budeme překvapeni jejich počtem, rozsahem a způsobem. Není pochyby: kdyby si byl zákonodárce mohl tyto skutkové děje představit, jistě by je byl prohlásil za zločiny. Tato jistota podepřená a zesílená faktem, že právní přesvědčení lidu tyto a jim podobné zločiny již dávno inkriminovalo, pak nutnost a mravní povinnost je potrestat, odůvodňují zdánlivou úchylku od striktního principu “nullum crimen sine lege, nulla poena sine lege” a ospravedlňují inkriminaci se zdánlivě zpětnou platností. Odkazuji ostatně na slavnou větu německého právníka Iheringa o právu a povinnosti potrestat netvorný zločin, i když dosud nebyl v žádném zákoně prohlášen za zločin. I zvýšení trestní sazby odpovídající tíži zločinu, která se teprve nyní dodatečně v tragických letech 1939-1943 ukázala, je proto spravedlivé a odůvodněné. Belgický právník M. de Baer upozornil r. 1942 v odpovědi na dotazník Cam- bridgské komise, že německé soudy odsuzují dodatečně Poláky za činy podle polského trestního zákona beztrestné. Odsuzují je podle německého trestního zákona, a to i za činy spáchané na př. i před 20 lety. De Baer říká: . když německý zákon a německé soudy uznávají princip retroaktivity . . ., není důvodu, aby se tohoto [pageend35]152 KRUH principu neužilo proti nim (t.j. Němcům)”. Retroaktivní potrestání nacistických zločinců uznal za právně přípustné a za shodné s požadavkem spravedlnosti profesor Lauterpacht v memorandu téže Komisi r. 1942. Je ovšem třeba opatrně zacházet s těmito odchylkami od obou zásad. Nesmí se státi pravidlem. Musí zůstat opravdu jen výjimečným opatřením pro výjimečnou dobu a pro výjimečné zločiny, o jejichž trestnosti je všechen lid jednomyslného názoru. Zjistit tento názor není již dnes nesnadné a po návratu do vlasti bude dokonce velmi snadné. Jakmile právo splní svůj úkol likvidovat nacismus a bude se moci věnovat novostavbě právního řádu, vrátí se zase v plném rozsahu k oběma zásadám a rozšíří je patrně o další, ještě důležitější pro ochranu člověka před nespravedlností. 2. Rozkaz nadřízeného jako exkulpační důvod Ve světle nové nacistické skutečnosti a totální války musí právo přezkoumat své stanovisko i v této otázce. Kdyby se uznalo, že pachatel zločinu se může ospravedlnit rozkazem, který dostal od nadřízeného, museli bychom po hierarchickém žebříku dojít až k hlavě státu, t.j. k Hitlerovi. Tím bychom se však dostali zase do slepé uličky a museli se zastavit, neboí podle jiné mírové a civilisované theorie hlava státu není trestně odpovědna před cizím soudem. A tak by z potrestání válečných zločinců zbyl jen dým, jako se stalo roku 1919. Otázkou, jaký účinek má rozkaz nadřízeného na trestní odpovědnost podřízeného, který na rozkaz vykoná zločin, zabývala se komise v r. 1919. Jednomyslně uznala, že nelze tuto obhajobu všeobecně připustit, nýbrž že soud má vždy posoudit, zdali zločinným rozkazem byl či nebyl pachatel uveden do stavu nouze. Francouzské válečné soudy tuto obranu německým válečným zločincům neuznávaly. Tentokráte se touto otázkou zabývala jak komise Cambridgská, tak komise (II. a I.) London International Assembly. Předložil jsem jako zpravodaj komise L.I.A. 29. března 1943 referát nazvaný: “U Ordre supérieur et les criminels de guerre Allemands” s těmito závěry: “Členové Nazional Sozialistische Deutsche Arbeiter-Partei (NSDAP), S.A., S.S., Waffen-S.S. a Gestapa přijali předem odpovědnost za vykonání všech rozkazů i zločinných tím, že se dobrovolně stali členy těchto zločineckých organisací. Jejich právní postavení je totéž jako těch, kdož se stanou členy zločineckého gangu. Zločiny jim nařízené a jimi pak provedené jsou jejich vlastní zločiny.” Komise tento závěr přijala a jako důsledek přijala pak 1. června 1943 resoluci navrženou všemi československými členy komise společným podáním, kterou doporučuje Spojeneckým zákonodárcům, aby otázku exkulpačního účinku rozkazu nadřízeného upravili ve svých zákonech pokud možno jednotně na této základně: “J/ An order given by a superior to an inferior to commit a crime is not in itself a defence. B/ The Court may consider in individual cases whether the accused was placed in a state of irresistible compulsion and acquit him or mitigate the punishment accordingly. C/ The defence that the accused was placed in a state of compulsion is excluded: a/ if the crime was of revolting nature, b/ if the accused was at the time when the alleged crime was committed a member of an organisation the membership of which implied the execution of criminal orders.” Toto stanovisko má ostatně oporu v judikatuře našeho Nejvyššího soudu. Kdo si sám vlastní vinou připravil stav nouze, nemůže se jím hájit. Kdo šel do vražedné [pageend36]KRUH 153 organisace dobrovolně a věda, co se bude od něho požadovat, nemůže se pak vymlouvat, že vraždil jen na rozkaz. Vraždil z vlastního předem učiněného rozhodnutí. 3. Trestní odpovědnost hlav států Osy Po minulé válce se v komisi r. 1919 postavili američtí její členové Lansing a Brown Scott se vší rozhodností proti trestní odpovědnosti Viléma II. před jakýmkoliv mezinárodním tribunálem. Své stanovisko odůvodňovali tím, že hlava státu je odpovědna jen svému lidu a nikomu jinému. Jak to již často u Američanů bývá, posuzovali evropské poměry podle svých amerických a posoudili je ovšem špatně. Domnívali se, že zásady jejich ústavy, podle které je president odpověden lidu Spojených Států, platí obdobně také v Německu. To byl kardinální omyl. Tam tehdy už Vilém II. nebyl nikomu odpověden. Suverénem nebyl lid, jak myslil Američané, nýbrž Kaiser. Posice Hitlerova je v tom ohledu ještě silnější. Vilémův říššký sněm přece měl jakási práva, aspoň kontrolní, zatím co Hitlerův říšský sněm nemá vůbec žádné jiné právo než řvaním projevit souhlas s vůlí Vůdce, který není odpověden nikomu. Zejména podle usnesení říšského sněmu německého z dubna 1942 je Hitler naprostým a absolutním pánem Německa a německého národa ve všech směrech. Jeho vůle jakkoli projevená je nejvyšším zákonem. To platí i pro justici. Proto odpadá argument z roku 1919. Ale nejde jen o případ Hitlerův. Jsou zde i hlavy ostatních států Osy. Otázkou se proto zabývala jak Cambridgská komise, tak I. komise London International Assembly. Pokud je mi známo, vyslovili se členové Cambridgské komise snad jednomyslně nebo aspoň velkou většinou proti trestní imunitě hlav států Osy. V I. komisi London International Assembly jsem byl referentem o této otázce. Dne 28. dubna 1943 jsem předložil referát “The penal responsibility of Heads of Axis States”, jehož závěry, komisí přijaté, byly tyto: 0/ Imunita hlav států z trestní jurisdikce cizích států se zakládá na vzájemném respektování suverenity státy, které jsou členy mezinárodního společenství. b/ Porušuje-li hlava státu nebo její stát soustavně tuto vzájemnou povinnost a zvláště přepadne-li nebo obsadí-li cizí stát nebo jeho část proti jeho vůli, nebo když se v důsledku takového přepadu dostane do války s nějakým státem, ztrácí hlava útočnického státu právo své osobní imunity vůči svému odpůrci. c/ V těchto případech je tudíž hlava útočnického státu trestně odpovědna za válečné zločiny i za zločiny obecné, které trpěla nebo dokonce nařídila na území svého odpůrce nebo proti jeho občanům. d/ Tato trestní odpovědnost má svůj základ, podmínky a hranice v trestním zákonu napadeného nebo obsazeného státu, a to jak materiálně tak i proccsuálně, tak že trestní soudy tohoto státu mají právo soudit a potrestat hlavu státu útočnického. Na základě těchto závěrů komisí schválených byla pak 1. června 1943 odhlasována I. komisí a 21. června plénem London International Assembly resoluce, která navrhuje zřízení mezinárodně trestního soudu (míní se mezispojenecký soud), který by měl mimo jiné pravomoc nad zločiny spáchanými hlavami států, nebot hlavy států Osy, které tolerovaly válečné zločiny nebo se jich účastnily, měly by býti souzeny mezinárodním trestním soudem a nikoliv sborem politickým. Tímto usnesením se odmítl názor, jenž se uplatnil ve Versailleské smlouvě mírové, že se totiž hlava státu nemá soudit za válečné či jiné zločiny, nýbrž za jakési zločiny jen politické (na př. “porušení svatosti smluv”), a tudíž nikoliv soudem, nýbrž [pageend37]154 KRUH jakýmsi politickým tribunálem. Tento názor hájí i dnes někteří politikové, pokud jde o vedoucí zločince Osy. Je svrchovaně nebezpečný. A především je nespravedlivý. Kdyby měl nejvyšší zločinec uniknout soudu, zatím co obyčejní pachatelé zločinů mají přijít před soud, utrpěla by tím těžce myšlenka spravedlnosti. Lid by taková privilegia nejvyšších zločinců nepochopil a přirozeně ani neuznal a snažil by se provedení tak nespravedlivého záměru všemožně zabránit, a to plným právem. Zločiny hlav států patří již z důvodů praktických před mezinárodní (mezispojenecký) soud, nebot by šlo vždy o příslušnost trestních soudů několika států. Ale patří tam i svou povahou zločinu proti celému lidstvu, zvláště ve spojení s obžalobou pro zločin útočné války. 4. Vztah mezinárodního práva a trestního práva národního Z toho, co bylo řečeno, je patrno, jak důležité je si ujasnit vzájemný vztah práva mezinárodního a trestního práva národního a jejich spolupráci. Trestní právo mezinárodní ve smyslu souboru norem inkriminujících určité činy a stanovících na ně tresty, vlastně neexistuje. Jsou jen jakési zárodky jeho. Pokusy o jeho vybudování jak v oblasti vědy, tak v oblasti práva positivního jsou četné, ale neměly dosud úspěchu. Je to ostatně přirozené ve společnosti založené na smlouvách suveréních států. Je to však přirozené i hledíc ke způsobu, jakým se mezinárodní právo tvoří na rozdíl od práva národního. Vývojový stupeň obou právních řádů je rozdílný, právo národní je dokonalejší a přesnější. Za tohoto stavu věcí, kdy není mezinárodního trestního práva vybaveného osobními trestními sankcemi, je jasné, že by mezinárodní právo samo o sobě nestačilo na úkol potrestání původců této války a pachatelů zločinů, jimiž byla připravena a které ji provázejí. Jak jsem již vyložil v předchozích kapitolách, mezinárodní právo zasahuje někdy tak, že podporuje právo národní tím, že i samo zakazuje činy zakázané trestním právem národním, jindy však naopak tak, že akci národního práva trestního brzdí nebo vůbec vylučuje, dovolujíc některé činy, národním právem trestním stihané jako zločiny. Samo o sobě však, jsouc právem bez osobních trestů, na potrestání válečných vinníků vůbec nestačí. Je proto zřejmé, že hlavní úloha připadne právu národnímu a národní justici, jak již stanovila Versailleská smlouva mírová. Pokud jde o vnitrostátní zločiny s hlediska jednotlivých států, je věc jasná. Pokud jde však o zločiny povahy mezinárodní—a sem patří zločin útočné války a všechny zločiny válečné a konečně i zločiny, které tuto válku připravily—je to řešení z nouze, zaviněné nedostatečnou výzbrojí a zaostalostí práva mezinárodního v oblasti trestní. Potřeba mezinárodního trestního práva stane se po této válce naléhavou. Bude nutno je budovat a navázat na jeho zárodky v platném právu mezinárodním a na pokusy v oblasti práva positivního (na př. konvence proti terorismu z roku 1938) a v oblasti vědeckých prací (viz na př. znamenitou knihu prof. Vespasiana Pelly, citovanou v kap. II.). Zatím pro naléhavý úkol, jenž je předmětem tohoto článku, bude třeba, aby Spojenci upravili mezispojeneckou konvencí vztah obou právních řádů pro oblast, v níž mohou sami vydávat zákony a kde mohou své normy vnutit státům Osy tak, aby se zajistila spolupráce obou právních řádů. Pokud jde o materiálně právní část této mezispojenecké konvence, domnívám se, že by se její úprava měla pohybovat asi na této linii: Především by měla vymezit kategorie nacistických a fašistických zločinů, jejichž potrestání bude úkolem spojenecké justice, a to jednak národní, jednak mezispojenecké. Konvence by měla obsahovat definice oněch zločineckých kategorií a při[pageend38]KRUH »55 pojit k tomu demonštratívni listinu těchto zločinů, aby tak soudům usnadnila práci. Je zřejmo, že na první místo patří zločin útočné války samé, pak zločiny, jimiž válka byla připravena, dále zločiny “válečné” a ostatní neválečné zločiny fašistické a nacistické spáchané v době války, trestné podle již platných zákonů nebo podle nových zákonů retribučních, a konečně zločiny i po válce spáchané. Konvence by měla též stanovit některé materiálně právní zásady a normy, které by Spojenecké státy v duchu své spolupráce vtělily do svých vlastních trestních či retribučních zákonů. Šlo by o společnou úpravu hlavně těchto otázek: a/ exkulpační účinek rozkazu nadřízeného, b/ presumpce subjektivní viny—zločinného úmyslu—u členů vražedných a zločineckých organisací fašistických a nacistických a jejích organisací pomahačských, c/ trestní odpovědnost hlav států Osy, d/ rozšíření trestní pravomoci na zločiny spáchané na státu nebo na jeho občanech mimo jeho území, e/ trestnost a způsob souzení zločinů spáchaných na osobách bez státní příslušnosti a na příslušnících států Osy, např německých antinacistech, židech a pod. V konvenci by se státy zavázaly poskytnout si všechnu vžájemnou pomoc právní, politickou a diplomatickou, pokud půjde o tyto zločiny. To je však ustanovení, které patří do procesní po př. policejní části konvence, k níž se vrátím v příští kapitole. Všechny ostatní otázky si státy upraví samy podle svých zájmů a potřeb. V procesní části konvence by se pak přesně vymezila kompetence národní i mezi- spojenecké justice a jejich spolupráce. VII CHARKOVSKÝ PROCES Několik měsíců poté, kdy byl napsán tento článek,1 byl zahájen v Charkově první proces s německými válečnými zločinci. Proces byl zahájen 15. prosince a skončil se 18. prosince 1943. Toho dne byl vykonán rozsudek smrti nad odsouzenými. Byli veřejně pověšeni na místě svých zločinů. Dne 1. listopadu 1943 vyhlásily tři velmoci v Moskvě, že váleční zločinci budou souzeni soudy zemí, v nichž spáchali své zločiny, a to podle zákonů těchto zemí. Šest týdnů poté byla Moskevská deklarace uskutečněna v prvém procesu s německými zločinci na půdě Sovětského Svazu, v procesu, který je začátkem dalších. Po první světové válce, teprve druhý rok po příměří bylo před německým Nejvyšším soudem v Lipsku obžalováno 900 německých válečných zločinců. Jen 6 jich bylo odsouzeno k směšně malým trestům. Spravedlnost se shroutila. Spojenci dali tehdy k tomu souhlas v rozporu s mírovou smlouvou versailleskou. Před ukončením druhé světové války místo Lipska přišel Charkov. A zločinci trestu neušli. Proto právem napsal Ilja Ehrenburg 18. prosince 1943 v “Rudé Hvězdě”: “Zapamatujeme si 15. prosince: onoho dne jsme přestali mluvit o potrestání válečných zločinců a začali jsme je trestat.” V tom je historický význam 1 Článek byl redakci dodán v polovici října 1943 a vysázen v polovici listopadu. Kapitola o charkovském procesu dodána 3. ledna 1944. Srov. The Lessons of the Kharkov Trial by Dr. B. Etcher. Foreword by D. N. Pritt, K.C., M.P. A Russia Today Pamphlet, 2d. {Red.) [pageend39]156 K R U H charkovského procesu, že uskutečňuje závazky a prohlášení Spojenců. V Charkově spravedlnost začala jednat. Zotročené národy budou posíleny ve svém boji. Charkovský proces je však nejen zdrojem naděje a posily, je také velikým zdrojem poučení. Potvrdil totiž některé hlavní zásady, které byly vyloženy v předchozích kapitolách. Shrnuji-li na několika stránkách poučení z charkovského procesu, předpokládám, že hlavní skutečnosti, které byly podkladem žaloby, jakož i skutečnosti, které během procesu vyšly na jevo, jsou čtenáři známy z denního tisku. V této kapitole je jen zhodnocuji. i. Zločinci a jejich zločiny. Vedle jednoho zrádce, Michala Bulanova, seděli v Charkově na lavici obžalovaných tři Němci, Wilhelm Langheld, Hans Ritz a Reinhard Retzlaw, všichni tři zástupci “vyšší rasy,” jak se v procesu několikrát ozvalo, tři mučitelé a vrahové nevinných a bezbranných lidí, zajatých sovětských vojáků, civilních občanů, mužů i starců, žen i dětí, zdravých i nemocných. Vraždili všemi způsoby, které si mohl vymyslit zločinný mozek jejich vládců a jejich učitelů a jich samých: věšením, střílením, vyhladověním a na konec jako zvláštním způsobem vynalezeným Hitlerem, Himmlerem a Kaltenbrunnerem také otravnými plyny v tak zvaných “plynových vozech.” To byl jeden svět v Charkově. Proti němu na křeslech soudců seděli sovětští vojenští soudcové a sovětský vojenský prokurátor, představitelé to sovětského zákona, v lavicích posluchačů pak příbuzní a přátelé 30.000 v Charkově a v charkovském okrese umučených a povražděných sovětských občanů. To byl druhý svět. Po prvé v historii této války se tyto dva světy střetly v takovém vzájemném postavení. Langheld, 52 letý důstojník německé tajné služby, nacista od roku 1933, prokazoval soudu a posluchačům svoje vzdělání tím, že citoval ve své obhajovací řeči německého básníka. Ale ne básníka nacistického, na př. Johsta, nýbrž básníka klasického, Schillera. Citoval z něho větu o proklatém zlu, které plodí zase zlo. Proč citoval Schillera a ne Johsta? Protože věděl, že Johst je “básník” dobrý na mučení a vraždění a že Schiller by se mohl hodit pro obhajobu. Tento vrah, který doznal, že vlastnoručně povraždil na 100 nevinných a bezbranných lidí a že dal rozkaz k povraždění tisíců dalších, utekl se do klasické německé literatury. Pozor na ně, nacistické mučitele a vrahy! Budou v budoucnu častěji hledat ochrany u německých klasiků! A budou tím i získávat citlivé duše na západě, citlivé k vrahům a necitelné k jejich obětem. Druhý obžalovaný Retzlaw, člen německé tajné polní policie, který rovněž vlastnoručně vraždil a nařizoval vraždit, uvedl s jakousi pýchou, že má středoškolské vzdělání a dokonce maturitu. Vysvědčení dospělosti! K čemu? K tomu, aby se stal v Charkově vrahem. Tam vedly mládež maturity v nacistickém Německu! A konečně třetí zločinec Ritz, S.S. Untersturmbannführer, se pochlubil dokonce svým původem a vysokou školou. Vykládal, že jeho otec byl profesorem a on sám že na střední škole studoval humanistické předměty a na universitě v Královci—tam, kde kdysi učil Kant—pak práva a . . . hudbu! A působil pak nějaký čas jako právník v Poznani. Student humanistických předmětů, práva a hudby v Královci končí svou kariéru jako mučitel a vrah v Taganrogu a v Podvorkách u Charkova a pak ovšem na šibenici v Charkově. Jaké se to učí humanitě, jakému právu a jaké hudbě v nacistickém Německu? [pageend40]KRUH 157 A ovšem také citoval, protože vzdělaní lidé rádi citují. Protože byl právník, citoval nikoliv básníka, nýbrž právo. Jaké? Nacistické? Ne, před kulturním soudem se takové právo citovat nedá, to Ritz cítil, a proto se dovolával na svou obhajobu práva— římského. Ze stejných důvodů jako se dovolával Langheld Schillera. Neboř tito mučitelé a vrazi mají dvojí tvář: když vraždí a mučí, ukazují svou pravou tvář nelidských bestií, když pak jsou za své zločiny souzeni a bojují o svůj vlastní mizerný život, ukazují tvář kulturní. Oklamali tak Spojence v r. 1918. Sovětských soudců v r. 1943 neoklamali. Citáty jim nepomohly. Byli odsouzeni a pověšeni. Proces s nimi, dosud jediný to proces a jen s pouhými třemi německými zločinci, však ukázal, že jde o něco daleko horšího, než o válečné zločiny. Vždyř v tomto jediném procesu bylo zjištěno doznáním obžalovaných a výpovědmi svědků, mezi nimiž byli tři Němci, Heinisch, Kosh a Jantschi, že v Charkově a okolí bylo umučeno 30.000 lidí, že v Taganrogu, Žitomíru, Lubnech, Vjazmě, Voroněži a Melitopolu bylo celkem povražděno dalších asi 35.000 lidí všemi způsoby, jež jsem shora uvedl. Ti tři Němci nebyli sami. Na lavici obžalovaných seděli, i když zatím nebyli formálně obžalováni a před soud postaveni, Hitler a jeho gang, zvaný německá vláda, a německé vrchní velení, před soudem a posluchačstvem byla čtena dlouhá listina německých generálů, S.S. důstojníků a mužů, Gcstapáků a jiných německých zločinců. Ale ani tato listina nebyla vlastně ničím jiným než symptomem hluboké duchovní a mravní epidemie a strašné kulturní degenerace německého národa. Výslechy vinníků tuto kriminální mentalitu Němců potvrdily, vojenský prokurátor ji zdůraznil a aby prokázal, že nezačala teprve Hitlerem, citoval také, a to Lva Tolstého. Naznačil tím, že tato zločinecká mentalita má historicky hlubší a starší kořeny, než je dekáda vlády Hitlerismu. A tak první poučka z Charkova zní takto: německé zločiny v Sovětském Svazu a v jiných zemích nejsou isolované činy jednotlivců, mravně a duchovně válkou vykořeněných. Jsou to činy národa, který byl zachvácen mravní a duchovní epidemií, hromadnou zločinností, zvanou nacismus či Hitlerismus. Tyto činy nejsou “válečnými zločiny” ve smyslu nauky práva mezinárodního, tedy zločiny, které se objevují s válkou a s válkou zase mizí. Byly páchány dlouho před válkou a byly by páchány zase po válce, kdyby nositelé a šiřitelé epidemie nebyli vyhubeni. Neboř tato epidemie nezmizí přes noc po skončení bojů. Charkov potvrdil tudíž davovou německou kriminalitu, která je jedním ze základů našich závěrů. 2. Právo národní a právo mezinárodní Obžalovaní byli odsouzeni sovětským vojenským soudem v Charkově podle sovětského trestního zákona, tedy podle zákona země, kde spáchali své zločiny. Po poslední válce němečtí váleční zločinci byli se souhlasem Spojenců souzeni německým soudem v Německu a podle německého práva. Proto ten skandální výsledek! Charkov je důkazem, že dnešní Spojenci nebudou opakovat chybu z roku 1919. Bylo by však omylem se domnívat, že se mezinárodní právo nedostalo v Charkově k slovu. Je pravda, že se neuplatnilo jako právní základ trestů. Vyložil jsem na jiném místě, že mezinárodní právo nestanoví trestů na “válečné zločiny” a že je proto pro potrestání takových zločinů nástrojem, který sám o sobě nestačí. Mezinárodní právo však přišlo k slovu v žalobě i v rozsudku jako právo pomocné, které v jistých případech—ne ve všech, jak jsme viděli v předešlých kapitolách— národní právo posiluje a v jeho zásazích podporuje. Proto vojenský prokurátor v [pageend41]»58 KRUH charkovském procesu se dovolal také práva mezinárodního, IV. Haagské konvence z r. 1907 a obou ženevských konvencí z r. 1929, na ochranu nemocných, raněných a zajatých vojáků. Proto výslovně ve svém plaidoyeru zdůraznil, že Německo cynicky porušilo i tyto konvence jím podepsané, stejně jako porušilo hanebně všechny svoje jiné smlouvy směřující k zajištění míru. Proto také sovětský vojenský soud v rozsudku výslovně podtrhl tuto okolnost, aby zdůraznil, že Němci svými zločiny páchanými organisovaně na rozkaz Hitlera, německé vlády a německého vrchího velení i sami ze své vlastní zločinné vůle porušili nejen sovětské trestní právo, ale i právo mezinárodní. Vyplývá tudiž z charkovského procesu druhá poučka, že národní trestní právo je spolehlivou právní základnou pro potrestání největšího počtu válečných zločinů a že v mnohých směrech je v této své funkci podporováno právem mezinárodním, samým o sobě nedokonalým a nepostačujícím, že tudíž spolupráce obou těchto právních řádů v těchto případech je žádoucí, jak jsem vyložil již výše. 3. Rozkaz nadřízeného neomlouvá pachatele zločinů Všichni obžalovaní Němci se hájili rozkazy nadřízených počínajíc rozkazy samého Hitlera, vrchního velení až po rozkazy bezprostředních nadřízených. A všichni tvrdili, že by byli bývali sami postaveni před válečný soud a odsouzeni k smrti, kdyby nebyli poslechli. Nebyla to docela pravda. Vojenský prokurátor zjistil křížovým výslechem obžalovaného Ritze, že z vlastní vůle, ba dokonce aby dokázal, že je opravdu dobrým nacistou, páchal svoje zvěrstva. Vojenský prokurátor velmi správně ocenil členství v organisacích S.S. a podobných organisacích. Jak bylo vyloženo v předešlých kapitolách, je toto členství dobrovolné. Kdo vstoupí do takových vražedných organisací, zavazuje se předem ze své vlastní vůle páchat zločiny, nemůže se proto hájit tím, že páchání zločinů bylo pak na něm rozkazy vynuceno. Vojenský prokurátor zjištoval otázkami zločinecký charakter organisací S.S. a německé tajné policie. Obžalovaný Ritz tento zločinecký charakter také přiznal, vylíčiv na otázku prokurátorovu, v čem vlastně spočívá činnost S.S. Vojenský prokurátor konečně správně ve své závěrečné řeči poukázal na to, že jde o činy ohavné, jejichž zločinná povaha je každému tak zřejmá, že rozkaz nadřízeného nemůže být připuštěn jako okolnost trestnost vylučující. Vojenský prokurátor v charkovském procesu zaujal v podstatě totéž stanovisko, jaké zaujala London International Assembly přijavši resoluci navrženou československými členy a otištěnou na str. 152 tohoto článku. Jako třetí poučka vyplývá tudíž z charkovského procesu zásada, že rozkaz nadřízeného neomlouvá pachatele zločinu za předpokladů, jak jsem je výše vyložil. Vojenský soud také tuto obhajobu neuznal. Profesor Trainin v článku otištěném dne 2. ledna 1944 v časopise “Dělnická třída a válka” podrobněji právnicky tuto zásadu odůvodňuje, zase celkem shodně se stanoviskem vyloženým v tomto článku. Je to ostatně stanovisko právní vědy všech kulturních států. 4. Trestní odpovědnost Hitlera jako hlavy státu a jeho vlády Tato otázka nebyla sice přímo řešena, protože Hitler a jeho gang zvaný “deutsche Reichsregierung” na lavici obžalovaných fysicky neseděli. Průběh procesu, otázky vojenského prokurátora a jeho závěrečná řeč, otázky předsedy soudu a rozsudek soudu však nenechávají pochybností o stanovisku sovětských právníků k této otázce. [pageend42]KRUH 159 K výkladu na str. 153 tohoto článku jen dodávám, že se zase objevily pochybnosti —stejně jako v r. 1918—zdali prý lze arcizločince trestat soudním rozsudkem. V “Sunday Times’ ’ byl dne 21. listopadu 1943 otištěn dopis anglického právníka, v němž se vyslovuje mínění, že proces s válečnými arci zločinci by byla pouhá farce a že by měli být i případně popraveni, když by se uznalo, že nemohou být posláni na Sv. Helenu nebo že jim nemůže být dovoleno “decay in obscurity” nikoliv však na základě soudního řízení a soudního rozsudku, nýbrž aktem “military or political expediency.” Tedy vojenským nebo politickým rozhodnutím. To je táž nebezpečná hra, která způsobila úplný bankrot justice po první světové válce. Je to přirozené. Když hlavní zločinci mají být vyřizováni “politicky,” jak lze ty ostatní pak soudit? Proč toto privilegium? “Protože prý,” praví autor dopisu doslova, “si musíme uvědomit, že hlavní váleční zločinci se nedopustili žádného porušení britského práva. Porušili jen právo, které je stále ještě “abstrakcí” práva, právo mezinárodní.” Autor, ač právník, nepomyslil, že na světě existuje také jiné právo, že hlavní váleční zločinci porušili trestní zákony Československa, Belgie, Francie, Holandska, Jugoslávie, Polska, Sovětského Svazu atd. a že tyto zákony nejsou žádnou “abstrakcí práva,” nýbrž velmi konkrétní právní předpisy s velmi konkrétními i když dnes v některých směrech nedostatečnými tresty. Podle těchto zákonů tito hlavní váleční zločinci mohou a budou souzeni, odsouzeni a pověšeni, a to podle charkovského příkladu nikoliv “zn obscurity” nýbrž tak, aby se všude a veřejně vidělo, že je konec jejich hrůzovládě. V Charkově mučené a zotročené národy daly odpověď na otázku trestní odpovědnosti hlav gangsterských států. V procese byla výslechem obžalovaných a svědků zjištěna osobní a trestní, nejenom politická a mravní odpovědnost Hitlera a ostatních arcizločinců německých. Svědek Heinisch, sám vysoký důstojník S.S., potvrdil, že na podzim 1942 rozhodli Hitler, Himmler a Kaltenbrunner na zvláštní konferenci, že sovětští váleční zajatci a sovětské civilní osoby, pokud jich nelze použít na práce v Německu, mají být exterminovány otravným plynem. Svědek Jantschi potvrdil, že německé vrchní velení organisovalo zajatecké tábory tak, že se staly ve skutečnosti tábory na exterminaci zajatců. Obžalovaný Langheld potvrdil, že užívání “plynových vozů” bylo nařízeno německou vládou. Obžalovaný Ritz potvrdil, že Hitler, Himmler a Rosenberg jsou hlavními osobami odpovědnými za zločiny německé armády v Sovětském Svazu. Obžalovaný Retzlaw konečně potvrdil, že politika vyhubení sovětského obyvatelstva byla nařízena německou vládou. Tyto zločiny ovsěm nejsou porušením britského práva. V tom má pisatel dopisu v “Sunday Times” pravdu. Ale to neznamená, že bylo jimi porušeno jakési “abstraktní” nebo stínové právo. Kdyby Němci byli vpadli do Velké Britanie a řádili zde tak, jako řádili a řádí na evropském kontinentu, nebyl by jistě onen právník svůj dopis napsal nebo by jej byl napsal jinak, kdyby ovšem sám byl vyvázl životem. K těmto skutečnostem, které vyšly najevo v Charkově a které vlastně jen potvrzují to, co je všeobecně známo, připojuji dodatkem k výkladu podanému již výše ještě tato fakta, nečetná z velmi mnohých: “Nejstrašnější válka je nejlepši. Rozšířím hrůzu překvapujícím užitím všech svých prostředků.” Tak mluvil v r.J939 Hitler k Rauschningovi. “Nezaleknu se ničeho, ^adné tak zvané mezinárodní právo, žádná smlouva mne nezadrží od toho, abych užil všech daných výhod,” řekl Hitler témuž svědkovi při jiné příležitosti. Jaké výhody? I o tom se Hitler vyjádřil jasně. “Naše výhoda je rychlost a krutost.” A podle toho jednal. Nestačí to k založení trestní a osobní odpovědnosti, když bylo prokázáno, že vydal v tomto smyslu konkrétní vyvražďovací rozkazy Kdyby to [pageend43]KRUH 160 nemělo právníkůjn stačit, stali by se právníci sami pomocníky zločinu a ne spravedlnosti. Vojenský prokurátor v Charkově zdůraznil osobní a testní odpovědnost Hitlera a ostatních arcizločinců. Prohlásil v závěrečné řeči: “Hitler, Göring, Göbbels, Himmler a jejich společníci jsou hlavními inspiratory a organisátory masakrů a zločinů spáchaných Němci na Sovětské půdě v Charkově, Krasnodaru a v jiných městech.” Žádal pak přísné tresty pro obžalované a prohlásil: “Zítra budou odpovídat jejich nadřízení, hlavní vůdci těchto banditů, kteří přepadli naši pokojnou a slastnou zemi. . . .” Rozsudek pak výslovně zjištuje, že zločiny na sovětském lidu byly spáchány na přímý rozkaz Hitlerovy vlády. Právem proto napsal Leonid Leonov v “Izvěstijích” 17. prosince 1943: “Ale přijde den, kdy gangsteři velikéjo kalibru budou sedět na téze lavici obžalovaných. Hitler sám neunikne svému osudu.” Taková je odpověď daná v Charkově. Národy obsazených zemí s ní jistě souhlasí. Byla dána také jejich jménem. Charkov ukázal, že Hitler a jeho gang neunikne trestu. Nezachrání je před soudem a rozsudkem žádná právní “theorie,” ani žádný politický manévr. Charkovský proces potvrdil správnost stanoviska vyloženého v tomto článku. To je jeho čtvrtá, důležitá poučka. Zločiny těchto arcizločinců patří do oné skupiny zločinů, které podle posledního odstavce moskevské deklarace mají být potrestány “společným rozhodnutím Spojeneckých vlád.” (Srovn. výše str. 148.) VIII ZÁVÉR i. Jsou Spojené Národy připraveny? Tato otázka se ovšem netýká jen příprav pro rozřešení úkolu zvaného nesprávně “potrestání válečných zločinců”. Je mnohem a mnohem širší. Zní ve zkratce: jsou Spojené Národy připraveny na mír? V r. 1918 na něj připraveny nebyly. Proto byl tak špatně udělán. Dnes se snaží zabránit tomu, aby se opakovala jejich chyba z r. 1918. Pro řešení problému, který je předmětem tohoto článku, byla vykonána obsáhlá přípravná práce především neoficiální. Od podzimu 1941 pracují v Anglii dvě komise odborníků práva mezinárodního a trestního na řešení tohoto úkolu, který daleko přesahuje rámec svého názvu a který se proto vymyká v mnohém směru starým právnickým šablonám. První z těchto komisí je “Committee upon Rules and Procedure relating to Punishment of Crimes committed in the course of and incidental to the present War” zřízená v listopadu 1941 za předsedmictví prof. Mac Naira při cam- bridgské “International Commission for penal Reconstruction and Development”. Dílo teto komise je již skončeno. Je to dílo rázu informativního, sbírka dobrozdání a názorů právníků jednotlivých spojeneckých států o dílčích otázkách celého problému. I v těchto dobrozdáních je vidět, jak problém daleko vyrostl za hranice pouhého “potrestání válečných zločinů”. Komise sama však k těmto otázkám stanoviska nezaujala. Za to druhá podobná neoficilení komise zřízená při London International Assembly přibližně v stejné době a zvaná původně “Commission II on the trials of War Criminals”, od 9. února 1943 pak “Commission I for questions concerned with the liquidation of War” za předsednictví neúnavného presidenta belgického vojenského soudu Marcela de Baera vykonala pozoruhodné dílo konstruktivní, a to jak theoretické tak praktické. [pageend44]KRUH i6i Vymezení pojmu “válečný zločin” v souhlase s veřejným míněním Spojených Národů a s prohlášeními jejich politických vůdců, zejména pak otázka “zločinu útočné války” t.j. zločinnosti jejího rozpoutání, dále otázka trestní odpovědnosti hlav států Osy, rozkazu nadřízeného a jeho významu pro trestní odpovědnost pachatele, úloha národních trestních soudů a úloha mezispojeneckého trestního soudu, jeho příslušnosti, organisace a řízení před ním, způsob mezispojenecké spolupráce při zatýkání a vydávání vinníků, to jsou tak zhruba themata prací této komise. Dokončuje nyní své dílo, které bude brzy ,vydáno ve formě litografované knihy a mimo to o ve formě populární brožury. Účast československých právníků v obou kom- misích byla, možno říci bez nadsázky, velmi významná,z ejména v otázkách základních a zásadních. Výsledky práce obou komisí budou velmi cennou pomůckou oficiální “United Nations' Commission for Investigation of War Crimes”, ohlášené dne 7. října 1942 a ustavené dne 20. října 1943, tedy se zpožděním jednoho roku. Tato komise zahájila, zatím neoficiálně, svoje práce 26. října 1943. O průběhu jejích prací bude veřejnost pravidelně informována. Usnesení moskevské konference z.l. listopadu 1943 je pro její práci velikou vzpruhou. K těmto přípravným pracím v oblasti mezispojenecké spolupráce druží se přípravné práce jednotlivých spojeneckých států v oblasti jejich vlastního zákonodárství. Protože hlavní úloha připadne národním trestním soudům, závisí na výsledku těchto prací do veliké, ba největší míry úspěch úsilí o vyhubení nacismu a fašismu prostředky trestního práva a trestní justice. Nejsou to přirozeně jediné prostředky. Přesné vymezení spolupráce národní justice a justice mezispojenecké bude však potřebné, aby se zabránilo sporům a zmatkům, z nichž by těžili vinníci. Národním soudům podle mého mínění připadne hlavní úloha při trestání vinníků, mezispojenecké organisaci pak hlavně zatčení a vydání vinníků, kteří se dostanou mimo dosah justice národní na př. do Německa nebo do neutrální ciziny nebo i na území jiného spojeneckého státu. Mezispojenecké pak justici (mezispojeneckému trestnímu soudu) připadne úkol potrestat ve smyslu usnesení moskevské konference z 1. listopadu 1943 ony vinníky, jejichž zločiny jsou svou povahou nebo územním rozsahem zločiny mezinárodními, nebo jejichž zločiny byly spáchány na území států Osy proti lidem bez státní příslušnosti nebo proti vlastním občanům (na př. exterminace německých Židů, zločiny na německých anti-nacistech atd.). V tom směru bude nutno přípravy dokončit a realisovat ve formě mezispojeneckých dohod požadavek Spojených Národů a sliby jejich vůdců a zejména pak usnesení moskevské konference. 2. Právo a spravedlnost ve světě zítřka Potrestání těch, kdo svými zločiny druhou světovou válku připravili, kdo ji rozpoutali a její hrůzy dalšími zločiny zvýšili, není a nebude jen činem právní a mravní odplaty. Bude také činem sociální ochrany, činem, jímž příští společnost svobodných lidí a svobodných národů bude zbavena nositelů a šiřitelů nejstrašnějšího společenského moru v dějinách. Ale tím význam výkonu spravedlnosti nad původci války a zločinů s válkou spojených není vyčerpán. Netvrdím, že tato válka byla zaviněna jen tím, že právo a spravedlnost byly soustavně poráženy v době, která válce předcházela. Příčiny války jsou jistě četnější a také hlubší. Ale tvrdím, že ti, kdož odstraňovali ze vztahů mezi národy morálku, právu a spravedlnost, urovnávali cestu “válečným zločincům” v nejširším slova smyslu. Právo a spravedlnost byly několikrát donuceny vyklidit pole diplomacii a politice a ustoupit z oblasti sobě vlastní. [pageend45]IÔ2 KRUH Následek toho zlého činu byl ten, že politika a diplomacie pak musely vyklidit pole armádám. Soudce musel ustoupit politikovi. Politik pak musel ustoupit válečníkovi. Nikdo nepopsal jasněji tuto křížovou cestu práva a spravedlnosti než Cassius ve své knížce “ Trial of Mussolini” (1943). Do samých základů společenství lidí a národů byl tak soustavně vkládán po léta a léta dynamit. Když budova vyletěla do vzduchu, ti, kteří ji podminovali, se přihlásili nikoliv k své vině, ale k právu ji znovu postavit! Caveant consules! Národy nesmí připustit, aby do základů jejich národního i mezinárodního společenství byl znova naložen dynamit bezpráví a nespravedlnosti. Do těchto základů patří právo a spravedlnost. Do novostavby pak patří právo a spravedlnost do všech pater. To není utopistická sentimentalita v protivě k tak zvanému politickému realismu. To je příkaz biologické sebezáchovy společnosti lidské. To je sociální profylaktické opatření proti epidemii násilí. Netvrdím, že je třeba zřídit vládu soudců. Byla by to stejná utopie jako vláda kněží nebo inženýrů. Život lidí a národů se neskládá jen ze vztahů právních stejně jako se neskládá jen ze vztahů náboženských či z činnosti technické. Tvrdím jen, že v té oblasti, kde právo a spravedlnost mají vládnout právě proto, poněvadž je to oblast právní (její hranice, pravda, nejsou přesné a budou muset být nejen jasněji vymezeny, ale i rozšířeny) nesmí býti místa pro zásahy moci, leč ve službách práva a spravedlnosti. Velikým problémem poválečné rekonstrukce nebude jen znovuvybudování hmotné organisace lidské společnosti, nýbrž také její organisace mravní a právní. Vybudujme rozbité mosty a silnice, zpustošená města a zničené továrny, postavme tisíce a statisíce dopravních letounů; nepostaráme-li se však o to, aby zároveň byl vybudován nový řád mravní a právní, aby byly rekonstruovány také rozbitá mezinárodní morálka a zpustošené mezinárodní právo, pak se připravme na to, že se jednoho dne všechny výrobky naší techniky opět postaví do služeb zla a zkázy. Jaká bude role práva a spravedlnosti při této mravní a právní rekonstrukci? Odpovídám na to jen zkratkami a tudíž neúplně a nedokonale. Bude podle mého mínění taková: válka vyvolala dvě živelné síly, jednu živelnou touhu a jednu živelnou potřebu. Živelnou touhu po osobní svobodě a stejně živelnou potřebu sociální kázně a solidarity. Je věcí ústavy, národní i mezinárodní, určit míru této svobody tak, aby se nezvrhla v anarchii a míru sociálmí kázně tak, aby se nezvrhla v tyranii. Ale ústava státu a ústava příštího mezinárodního společenství tak mohou učinit jen obecně, abstraktně na celou epochu. Právu a spravedlnosti, národní a mezinárodní justici připadne denní úkol střežit svobodu lidskou a svobodu národů, ale nepřipustit, aby se zvrhla v anarchii a válku, a ukládat solidaritu lidem i národům, nepřipustit však, aby se zvrhla v tyranii. Aby pak spravedlnost mohla tento úkol plnit, musí být v oblasti mezinárodní vybavena všemi atributy řádné justice. Musí být výkonná a rychlá. Musí být podepřena mocí. Moc ve službách práva a spravedlnosti, toř nejbližší etapa vývoje společnosti lidské. Dosud tomu bylo naopak! Od prvního okamžiku, kdy se státy počaly radit o organisování mezinárodní spravedlnosti, setkávaly se nejprve s otázkou její závaznosti a později s otázkou její trestní pravomoci. Závaznost rozsudků nebo nálezů mezinárodních tribunálů, at rozhodčích nebo soudních byla navržena ruskou delegací na první Haagské konferenci roku 1899. Nebyla to závaznost všeobecná, měla býti omezena na určité kategorie mezinárodních sporů. Ale ani v tomto omezeném rozsahu nebyla myšlenka tehda přijata. Znova s ní přišli Američané na druhé Haagské konferenci roku 1907. Tehdy byla pohřbena zásluhou německé [pageend46]KRUH 163 delegace, nebol Němci se již v tom čase rozhodovali pro metody násilí v mezinárodních vztazích a odmítli metody právní sofistickými, zdánlivě právními argumenty. Myšlenka však nemohla býti zabita, protože byla příliš oprávněná. Objevuje se opět na denním pořádku komise pro statut stálého soudního dvoru mezinárodní spravedlnosti roku 1920. Ačkoliv komise jednomyslně navrhla, aby závaznost rozsudků tohoto soudu byla pro právní spory výslovně stanovena ve statutu soudu, Rada Společnosti Národů z politických důvodů zamítla toto ustanovení. Našla se pak náhražka ve známé tak řečené opční klausuli, náhražka to nedostatečná. Zároveň se roku 1920 diskutuje otázka trestní pravomoci mezinárodní justice. Také tato pravomoc byla zamítnuta. Bylo to prý předčasné. A konečně v roce 1938 byl zmařen pokus o zřízení mezinárodního trestního soudu proti terorismu. Tak vidíme, jak obě myšlenky, t.j. závaznosti a trestní pravomoci mezinárodní justice podléhají v boji, jenž je v podstatě bojem daleko významnějším: zápasem o vnitřní soudržnost Společnosti Národů. V tomto boji vyhrává myšlenka státní suverenity ve svém zkresleném pojetí, totiž že každý stát si může dělat, co mu libo, nad myšlenkou mezinárodní solidarity. Důsledek byl neodvratný: druhá světová válka. Nová mezinárodní organisace se musí budovat na zásadách Ženevského Protokolu z roku 1924: závazné pokojné urovnávání mezinárodních sporů a trestání každého útoku a jakékoliv přípravy k útoku na mír a mezinárodní řád silnou a výkonnou mezinárodní justicí. Pascal skoro před třemi sty lety vyjádřil potřebu takové organisace společnosti lidské těmito prorockými slovy: Il faut que le juste soit fort et que le fort soit juste. Základ bude položen, splníme-li úkol, jenž je thematem tohoto článku. [pageend47]164 KRUH SMRST ZE VZPOMÍNEK JOSEFA NOVÁKA 2.-LURDY i. MOŘE SE ZAVŘELO—NADĚJE ZHASLA . . . P ř e s k a k u ji zatím čtrnáct dní vysilujícího útěku. Vyjeli jsme z Paříže časně ráno, vlastně ještě v noci v úterý dne 11. června. Za čtrnáct dní, v úterý 25. června ráno jsme stáli na molu v St. Jean de Luz, několik kilometrů za Bayonne a kousek od Biaritz. Pěkné baskické městečko s lidmi mluvícími starobylou řečí, jíž jsme ani slovo nerozuměli. Na molu tohoto městečka, posledním to francouzském molu na jižním atlantickém pobřeží, sešla se onoho rána podivná společnost národů. Na tomto pobřeží Francie se sice odjakživa scházela—ne snad zrovna a ani hlavně v St. Jean de Luz, ale kousek dále v Biaritz—mezinárodní společnost. Ale taková, jaká stála na molu onoho rána 25. června 1940, tam asi nikdy před tím ještě nebyla. Aspoň ne v takovém stavu. Převládali Poláci, bylo tam hodně Belgičanů, byla tam také skupina Angličanů a skupinka nás československých trosečníků. A ovšem veliká skupina židů všech národností. Muži, ženy, děti a hromady kufrů, uzlů, balíků. Každý vezl s sebou svůj celý majetek, pokud mu ho Němci neukradli nebo pokud ho za útěku neztratil. Ti lidé zde nehledali u moře letní byt. Hledali loď. Ale žádné lodi již nebylo. Prý kdesi dál na moři stojí loď—běžela důvěrná zpráva zástupem trosečníků. “Podívejte se, tady právě odráží bárka, ta k ní jede!” Opravdu od mola odrazila bárka plná štastných lidí s kufry, balíky a uzly. Ta bárka, to byla poslední mezera v síti, která se okolo uprchlíků stahovala. Bárka odejela sledována závistivými pohledy zástupu. Ale nebyla to ani tak závist, jako spíše lítost, která z těchto pohledů mluvila. Uprchlíci se odnaučili mezi sebou závisti. Byli na tom všichni celkem stejně. Stalo se ovšem někdy, že ten, který urval v poslední chvíli nějaké visum, se rozchechtal vítězoslavně do očí tomu, kdo ho ještě neměl, jako se nám stalo v Bordeaux, ale to byly jen ošklivé výjimky. Spíš tedy lítost než závist. Ale i ta byla bez důvodu. Nebot asi za hodinu se bárka vrátila a celý svůj náklad lidí a věcí zase vylodila na blátivé molo. Buď je loď nepřijala nebo odjela dříve, než bárka přijela. Zástupu se zmocňovalo zoufalství. Ptáme se francouzského přístavního důstojníka: pojede ještě vůbec nějaká loď? Pokrčil rameny. Bloudíme po molu se tří stran oblévaném mořem, které se zástupu jevilo jako poslední spásná cesta ven z pekla. Zastavujeme se u jednotlivých skupin, napínáme uši, abychom zachytili nějakou informaci o nějaké lodi. Jaká to bude loď, [pageend48]K R U H 165 bylo všem tehdy lhostejno. Po její národnosti se nikdo neptal, jen kdyby byla. Evropským trosečníkům prokazovaly tehdy spásné služby lodi různých národů a různých typů. Lodi řecké, švédské, norské a kdo ví jaké ještě. Parníky i kocábky, na které bys v míru za žádnou cenu nesedl. Všechny vozily tehdy z Bayonne a ze St. Jean de Luz pětkrát nebo snad i víckrát tolik pasažérů, než byla jejich normální nosnost. A to nejen tamhle za humna, do Španělska. Tam vůbec ne, ale daleko do Afriky, do Casablanky, do Dakaru, a do Anglie. Musely často zajíždět hluboko do oceánu pro nebezpečí leteckých útoků německých. Ale nebylo lodi. Marně se poptáváme, zbytečně se potulujeme po molu. Nic, nic, nic. Jen bezradnost, zmatek a zoufalství v zástupu lidí, které Hitler vyhnal z jejich domovů v Polsku, v Belgii, v Československu a jinde na blátivou plochu přístavního mola v St. Jean de Luz v nejjižnějším koutě atlantického pobřeží francouzského. Naše rodiny zatím čekaly o kousek dále na lavičce na náměstíčku městečka. Vraceli jsme se k nim, podali smutnou zprávu, že lodi není, aspoň zatím, dodali jsme pro útěchu, že snad nějaká přijede, a zase šli na molo. Bylo to marné a zbytečné. Bylo třeba se rozhodnout. Hodiny utíkaly. Němci zde mohou být každou chvíli. Hnali se podél pobřeží jako bouře ve svých tancích a panzerech. Vedl je přece Rommel. A ten se dovedl hnát dopředu, když před sebou neměl překážek, jen bezbranné lidi. Jaká by to byla příležitost pro Rommela svést tady na molu bitvu, moci postřílet z tanků tu hromadu nešťastných lidí, aby Oberkommando der Wehrmacht mohlo oznámit vítězný postup německých soldátů, a aby Hitler mohl Rommelovi udělit dubové listí nebo dubové větve či cosi takového k železnému kříži, který si tito hromadní vrahové rouhavě přisvojili jako vyznamenání za svou řezničinu. Tak nelze tupě vysedávat na lavičce nebo vystávat na molu a vyhlížet lodi. Bylo třeba jednat. Rozhodli jsme se tedy, že se vzdáme pokusu o odjezd lodí a že se pustíme do vnitrozemí. Věděli jsme již z radia, že jednou z podmínek příměří je, že Němci obsadí pás 50 km od moře do vnitrozemí. Tak tedy z toho pásu ven! Po moři to zřejmě je vyloučeno, řekli jsme si, ač šeptaná propaganda na molu počala náhle rozšiřovat zprávu, že nějaká lod* opravdu přijede. Nedbali jsme této pověsti. Šel jsem pro naše zavazadla. Byla o několik ulic dále. Než jsem se vrátil—trvalo to jen asi půl hodiny— měl Osud dost času zasadit nám poslední ránu. Opravdu se objevila ještě loď. Vlastně již tam někde na moři stála. Naloďovala Poláky. Polský důstojník, který řídil naloďování, chtěl nás prý vzít, vyčítal mi trpce krajan V., který zůstal na molu. Poslali pro mne nahoru, ale než jsem přišel s věcmi, bylo již pozdě. Byla to opravdu rána Osudu. Zdálo se mi, že nás chytil za límec a stáhl zpět. Proč? Marno spekulovat. To se tak v životě někdy stává, že tě někdo neviditelný chytí za límec a stáhne zpět. Někdy od propasti, někdy od ráje. To se hned nepozná, obyčejně až na konci příběhu, často až na konci života. Tak nám byla zavřena doslova před nosem cesta po moři. Moře se pro nás [pageend49]166 KRUH zavřelo. Naděje zhasla. Zkouška nervů, říkají váleční psychologové nebo fysiologové. Zkouška srdce, řekl by náboženský filosof nebo moralista. Možná, že oba mají pravdu, ten druhý však patrně má víc pravdy. Ano, teď musí vydržet tvoje srdce, musí být silné. Kdo je posílí, unavený poutnice? Rozum to není, protože ten docela logicky a správně ti ukazuje, že situace se zhoršila. Tak tedy něco jiného. Je to podivná věc, že v takových chvílích přiskakuje na pomoc i u lidí rozumových a nevěřících víra. Nemusí to být víra v náboženském smyslu. Ale o tom až za chvíli. Nezbylo než nakreslit si plán cesty do vnitrozemí. Měli jsme s sebou dopis od přítele z pobřežního města pro jeho příbuzného v Pyrenejích blízko španělských hranic. Nakreslili jsme si na mapě směr cesty. Vyšlo nám to takto: St. Jean—Pied de Port—St. Palais—Pau—Lurdy—Argěles—Luz—St. Sauveur. Na jednom řádku dvě jména symbolisující naději a víru. Byly to opravdu jen symboly? 2. ÚTÉK OD MOŘE Ta dvě jména: Lurdy a St. Sauveur (Svatý Spasitel) nebyla jen symboly naděje. Jakmile radio oznámilo, že Němci podle podmínek příměří obsadí jen 50 km pobřežního pásu na jižním francouzském Atlantiku, byl nejbližší náš cíl po ztroskotání pokusu o odjezd lodí jasně dán touto armističní podmínkou a dopisem našeho přítele pro jeho příbuzného kdesi na španělských hranicích. Na linii této cesty, takto vlastně bez našeho přičinění určené, ležely Lurdy a St. Sauveur. Byla to cesta záchrany z pásu nebezpečí a smrti. Obě jména nebyla tudíž pouhými symboly. Zjistili jsme si na mapě, že okupační pás sahá asi až k Mauléonu, takže již Oloron, ležící na naší trati, je mimo bezprotřední nebezpečí okupace. Tak co nejrychleji do Oloronu. Rozhodnuto, cesta do mapy zakreslena, balit nebylo třeba, protože toho nebylo mnoho, stačí nastoupit, natočit motor a odstartovat. Naše původní skupinka se zvětšila od Bayonne. Přidal se k nám pan legační rada se svou rodinou a dlouholetá dopisovatelka velkého pražského denníku. “Taková pomoc diplomacie a žurnalistiky může být dobrá,” povídá Franta, který jinak ani diplomacii ani žurnalistiku rád neměl. Obviňoval je, že mají dnešní válku na svědomí. Zřejmě přeháněl a generalisoval, jak často činí lidé méně informovaní nebo méně školsky vzdělaní. Ale tentokrát svou antipatii překonal. Jednak vědomím solidarity bez ohledu na hodnosti a povolání, jednak myšlenkou, docela rozumnou a bystrou, že by nám mohly diplomatické papíry pana rady a jeho CD na autu být užitečný. “V Paříži by nám to CD moc nepomohlo,” povídá s šoférskou jistotou. “Tam to CD měl na voze pomalu kde kdo. Agenti deuxieme bureau stejně jako velvyslanci. Tak tam ta značka ztratila na ceně. Ale tady to může být ještě dobrý!” A nebylo jen CD, byla také stužka čestné legie v knoflíkové dírce kabátu paní redaktorky! O významu této dekorace měl Franta poněkud zmatené ponětí, ale zase správně usoudil, že v zemi [pageend50]KRUH 167 dekorací, jakou byla Francie po sta let, každá dekorace jakousi setrvačností přečká dlouho i politické převraty. “Tak připravit odjezd!” zněl povel. Mapa se ještě jednou studuje, jako před bitvou, každý řidič vozu si souhlasně s druhým zapisuje jména měst a i vesnic, počet kilometrů, místa, kde jeden na druhého počkáme, kdybychom se z dohledu navzájem ztratili, místa přenocování atd. A před startem několik chvilek odpočinku. Říká se, že ve chvíli smrti člověku v několika vteřinách prolétne před duševním zrakem celý film jeho života. My jsme sice v takové situaci nebyli, naopak. A přece na této křižovatce cest i osudů jsme se neubránili malé přehlídce událostí posledních čtrnácti dní. Každý z nás si udělal malou bilanci. Jako když se uzavírá jedno období činnosti a začíná se nové. Bilance byla zajímavá. Není možno ji zde podrobněji vypsat z mnoha důvodů. Jednak je mnoho věcí tak říkajíc horkých. Pálí ještě dnes a budou vyžadovat chladného posudku a úsudku. Ten není jinde možný než doma a teprve, až se zjistí řada dosud neznámých událostí a skutečností. Jednak by dnes leccos mohlo ohrozit naše přátele ve Francii, zvlášt na pobřeží Atlantiku. Tak tedy jen zhruba, neúplně a s nepravými jmény. 3. ZÁVOD O SVOBODU A O ŽIVOT (PŘEHLÍDKA PRVNÍCH ČTRNÁCTI DNÜ) Těch čtrnáct dní, to nebyla okružní cesta Francií. Byly to někdy těžké dni a noci. Z Paříže jsme unikli tak skoro jen o vlas. Po cestě jsme byli zdržováni povinností. Bylo třeba pomáhat tam a onde. Ztratili jsme tím čtyři drahocenné dni. Ale splnili jsme povinnost. Po evakuaci jedné naší skupiny na pobřeží Atlantiku jsme odejeli poslední. S vědomím, že jsme se sice zpozdili, ale že jsme udělali vše, co jsme mohli. Snad toho nebylo dost. Ale tehdy měla cenu každá sebe menší pomoc. A pak zase nastal závod o svobodu a snad i o život. Němci se hnali jako bouře. Po silnicích co chvíli letěly poplašné zprávy. Jednou, když nám bylo nejhůře a když jsme stáli na silnici bez pomoci u vozu, který vypověděl službu, prolétla proudem uprchlíků zpráva, že jsou za námi jen 8 km. Nebyla pravdivá, ale kdo pak tehdy mohl vědět, co je a co není pravda. Bylo třeba počítat se vším a připravit se na vše v těch čtrnácti dnech, kdy se valila německá povodeň Francií a vše se řítilo do zkázy. Bylo nám úzko, nezapíráme, když jsme kdesi na pobřeží viděli útok německých letounů na anglické evakuační lodi, několik desítek metrů od nás. Když jsme viděli, jak britští vojáci hynuli bombami německých letců. A když jsme viděli, jak hořel na vodě rozlitý olej. Možná, že v něm uhořeli také britští vojáci. Ujížděli jsme od této strašné podívané plni hrůzy. Viděli jsme, jak se hroutí Francie. Ale to je jen akademická fráze. Skutečnost byla jiná. Ta se politickými formulkami nedá vystihnout. Bylo to [pageend51]i68 KRUH něco horšího, než hroucení se velikého státu. Francouzský kapitán, který nám pomohl spravit píchnutou pneumatiku, nám povídal trpce a smutně: “Máme, čeho jsme si zasloužili.” Ale zasloužil si toho opravdu francouzský národ? Na tuto otázku odpovídat nebylo tehdy času. Kde pak asi je ten přívětivý francouzský kapitán, který nám pomáhal na silnici? Možná, že jej Němci zastřelili jako rukojmí, možná že jej zajali a odvlekli, snad se dostal ven a vypořádal se s Rommlem a jeho hordami v Africe, když tak nemohl učiniti na pobřeží Atlantiku. “Máme, čeho jsme si zasloužili,” povídá a dodává, “ale vaši vojáci, ti ještě bojují. Drží se dobře někde u Mansu.” Potěšila nás tato slova francouzského kapitána, ponižující pro jeho vlast a potěšující pro vlast naši. Vždyt jsme museli v cizině tolikrát vyslechnout výčitku: “A proč pak jste nebojovali, proč pak jste se jen tak beze všeho vzdali, a kde byl a co dělal váš Syrový?” Tak doslova nám to vyčítali několikrát v Jugoslávii. Měli jsme vysvětlovat? Nu, vysvětlovali jsme jednou, dvakrát, třikrát, desetkrát, ale pak jsme toho nechali. A co bychom vysvětlovali, co dělal pan Syrový? “Proč prý, když tedy nebylo možno bojovat, ten váš jednooký Žižka neudělal aspoň nějaké gesto spásné pro čest, když pro nic jiného, proč šel vítat vetřelce a dal se s nimi ukazovat na obrázcích a ve filmových žurnálech, proč se raději nezastrelil, ano, proč se raději nezastřelil?” tázal se nás důrazně jugoslávský důstojník. Ano, proč? Ale co pak my, obyčejní lidé, bez hrdinské minulosti můžeme vědět, proč v jistých chvílích selže muž, o němž si národ říkal, že je hrdina? Víme my, proč dal přednost životu v hanbě před smrtí ve cti? To nám připomněl rozhovor s francouzským kapitánem a jeho poznámka, že se naši vojáci drží někde u Mans. Tak přece se někdo z nás někde drží. Francouz nám tím řekl: vidíte, ti vaši jsou lepší než ti naši. Trochu přeháněl ve své bolesti. Vždyt i ti jejich se na mnoha místech dobře, ba někde i znamenitě drželi. Ale co bylo plátno hrdinství jedinců nebo i celých jednotek, když národ jako celek prostě válčit nechtěl, protože nevěděl, proč má válčit, a nebyl na tuto válku připraven svými vůdci ani mravně ani výzbrojí. Ale to soudit, nebylo naší věcí na silnici několik kilometrů před Loirou. Historie prý to posoudí a rozhodne. Nevím, ale mnohé věci staré 2.000 let nerozhodla do dneška. Tak tedy nechrne přemýšlení a jednejme. Nebot laskavý pan kapitán nám povídá, když nám pomohl, “Dépéchez-vous, pospěště si, mosty přes Loiru budou za chvíli vyhozeny do vzduchu”. Byla v tom výstraha a také naděje. Že by se přece aspoň na Loiře úprk zastavil? Tak jsme spěchali. Když jsme vjeli na most v Nantes, kladli pod něj zákopníci dynamit a natahovali podél zábradlí zápalné šňůry. Příjemný pohled to pro tu chvíli nebyl, ale přejeli jsme štastně. Most ovšem do vzduchu pak vůbec nebyl vyhozen, protože Francie kapitulovala a nový režim začal vyhazovat do vzduchu mosty docela jiného druhu. Pak nám hlavou prolétly vzpomínky na úprk z Nantes. Na malér, který nás zdržel 48 hodin v malém městečku. Na podivnou a pitvornou příhodu, [pageend52]KRUH 169 které se dnes ve vzpomínkách smějeme, která však byla tehdy pro nás hotovým neštěstím. Vzpomněli jsme si, jak nám v tom městečku patriotický holič poskytl pohostinství, jak nás spolu se svou paní přívětivě ubytovali a zachránili před nocováním v městském parku, kde jsme si již vyhlédli “nocleh”. Jak ve své oficině těšil své klienty. Holil mne a při tom, oháněje se břitvou, pořád vykřikoval: “on les aura, les boches. Však myje ty Němčoury dostaneme!” Namlouval nám, že pohyby vojska, které se valilo na jih, jsou vlastně maskovanými pohyby směrem na sever k frontě. Upřímně tomu věřil. A dokládal nám tuto svoji teorii svou zkušeností. “Je to veliký ob- chvatný manévr, který provádí Weygand” povídá, když brousil břitvu. “Uvidíte, já to znám, já jsme ancien combattant od Verdunu. Já tomu také trochu rozumím. On les aura!” Tak nás těšil. Neměli jsme jeho víry. Ale působila dobře na nervy utrmácené a na duši úzkostmi trápenou. Ach, kde pak asi je ten dobrý Monsieur Prévereau, ancien combattant a holič v městečku na silnici Nantes- Bordeaux, se svojí vírou ve France étemelle? Němci městečko obsadili. Možná, že Monsieur Prévereau ještě holí a možná, že i dále říká, snad ne tak již nahlas a ne všem klientům, “on les aura, les boches”. Možná, že to jen šeptá sobě a své ženě a svému synovi, který byl tehdy v armádě, má-li ho doma. Možná také, že již neholí, že i jej Němci zastřelili ve jménu francouzsko- německé kollaborace jako rukojmí, možná však, že vede podzemní hnutí. Kdož to všechno ví, a kdo se toho doví? V takových chvílích si národ nevybírá své vůdce z lidí veliké huby, ale z lidí silných srdcí. Totiž národ si je ani nevybírá nějakými volbami, vždyí na to místo v podzemním boji nikde nekandidují. Nastupují prostě podle nějaké věčné, nepsané ústavy všech národů, že ve chvíli smrtelné krise odstupují z vedoucích míst řečníci, politikové, advokáti, poslanci, diplomati, ministři a ostatní, kteří jej vedou v době klidu, že odstupují až na řídké výjimky a místo nich nastupují lidé, o nichž byste se v novinách nikdy ničeho nebyli dočetli. Kolik set, ba tisíc takových neznámých drobných lidí nastoupilo u nás po 15. březnu? Převážná většina jmen popravených ti neřekne nic nebo málo. Byla, pravda, i jména známá, ba velmi známá. Ale většinu nikdo neznal. Snad by se ani, kdyby je byla dříve veřejnost znala, pro tuto funkci, se kterou nebyly spojeny ani diety ani re- presentační přídavky, nebyli hodili. Nikam nekandidovali, nikde neřečňo- vali, dělali obyčejné věci, které nestojí za to, aby se o nich psalo v novinách a aby se zapisovaly na zvukové pásy. Ale když přišla jejich chvíle, osudná chvíle, nej těžší v jejich životě, nastoupili bez řeči a bez fanfár a šli na smrt, zase bez řeči a bez fanfár. Kterýsi francouzský básník prý napsal, že je třeba umět mlčky trpět a umírat. Tak to již leta dělají v Evropě statisíce a miliony lidí. A zase nikdo nebude o nich mluvit. Jejich smrt se snad, to je již veliké privilegium, vyřídí jednou řádkou v novinách, nejčastěji úhrnným vzdáním pocty, zatím co o tom, co kde v bezpečí někde nějaký politik promluvil, se popíší celé stránky novin. Ale svět je již tak převrácený [pageend53]170 KRUH a plný podivných rozporů v oceňování hodnot. Zaměňuje často ve své historii papír s ocelí. A ocelová srdce s plechovými hubami. Takových francouzských patriotů bylo po zemi rozseto statisíce a miliony tak jako u nás a jako všude jinde. Jsem jist, že holič pan Prévereau, žije-li ještě, je mezi nimi. A v těch lidech je zaklad víry, že Francie zase bude žít. Takových lidí jsme pak bohudík poznali ještě mnoho. Oni nám byli živou zárukou, že Francie se vzpamatuje a vzkřísí. Však k nim ještě často přijdeme na své pouti. A ovšem, že i k těm druhým. Posilněni slovy a pohostinstvím Monsieura Prévereau, pádili jsme k Bordeaux. Benzinu nám dali, co jsme mohli vzít, francouzští letci, kteří likvidovali letiště a odlétávali do Afriky. Proč právě do Bordeaux? V městečku jsme dostali telefonické spojení s městským úřadem v Angouléme. Tam byla nějaká naše skupina a tam jsme původně směřovali, než se stalo jasným, že Francie končí pro sebe válku. Řekli nám, že Čechoslováci odjeli z Angouléme do Bordeaux. Kdo to byl, jsme se nedověděli. Byla to jediná po cestě získaná zpráva, z níž jsme mohli usoudit na směr československé evakuace. Vzpomínáme na sedláka—vinaře, který nás ubytoval na cestě do Bordeaux. Ubytoval a pohostil, aniž od nás vzal za to jediného centimu. Mnoho toho nenamluvil Monsieur Grainier. Místo řeči nabídl bayonnské šunky a výtečného vína Bordeaux vlastní sklizně. Luxus, hotový luxus, když nám k tomu přidal svoji nejlepší světnici, ba dvě světnice, a sám se s rodinou odstěhoval na noc kamsi na seník. Nebyl tak živý jako holič pan Préverau. Napsal nám těžkou rukou do notesu na památku svoje jméno. Abychom mu, až se dostaneme domů, z té Tchécoslovaquie napsali. Byl politicky i zeměpisně, ku podivu, dobře orientován. Ale takový luxus noclehu ve světnici a v posteli se vlastně na útěku před Němci ani nevyplácí. Protože je ti zase smutno, když příští noc musíš ztrávit na silnici nebo v dešti v jakémsi zbytku opuštěné hospody, z níž zbyly jen čtyři stěny, na slámě na zemi. Jsi v nebezpečí, že začneš nadávat na zlý osud. Ale takové pokušení trvá jen minutu. Cím více venku lije, tím rychleji mizí. Za chvilčičku jsi zase v rovnováze. Budiž vzdán dík Prozřetelnosti i za ty čtyři stěny a za tu střechu nad hlavou. Kolik milionů lidí jí dnes na francouzských silnicích nemá! Buď tedy spokojen a blahořeč svému štěstí. V Bordeaux kdysi starostoval Montaigne a jindy úřadoval jako člen soudu Montesquieu, jenž inspiroval francouzskou revoluci svou naukou o rozdělení státní moci a tím dal základ k francouzské revoluční ústavě a k ústavám mladých demokracií, které přišly na svět pomocí francouzské revoluce. Nyní tam místo Montaigna, prvního hlasatele snášenlivosti a umírněnosti po hrůzách náboženských válek, úřadoval na radnici p. Adrien Marquet. Pokusili jsme se k němu dostat. Bylo to marné. Za několik dní jsme se dověděli, proč. Byl tehda již na cestě k vysoké hodnosti: ministra vnitra nového État Fraiyais. Bývalý sociální demokrat francouzský, který kdysi s Renaudelem a Marcelem Déatem opustil francouzskou socialistickou stranu, protože prý byla příliš doktrinářská, nemýlí-li nás politická pamět. Bylo [pageend54]KRUH 171 tehdy napsáno u nás doma, možná že v Právu Lidu, cosi o tom, jaké cenné síly ztratilo tím francouzské socialistické hnutí. Ztratilo je, aby je získalo jiné hnutí. Renaudel zemřel, ale jeho společníci přežili katastrofu Francie fysicky i politicky. Adrien Marquet se stal ministrem vnitra, třeba jen na čas, vlády ve Vichy, a Marcel Déat vůdcem francouzských fašistů. Nebyli sami. Uznali jsme tedy dodatečně, že nebylo možno žádat na nastávajícím ministru vnitra, aby nás přijal v audienci na staroslavné radnici v Bordeaux. Zvlášt v záležitosti tak malicherné, jakou je poukázka na nocleh československým uprchlíkům. Bylo to tehdy totiž v Bordeaux s noclehem a se vším zlé. Byla tam vláda, diplomatický sbor, spousty uprchlíků francouzských i cizích. Z našeho pařížského státního a vojenského zřízení jsme tam našli jen trosky v osobě jednoho legačního rady a dvou plukovníků. Pan legační rada úřadoval na lavici v parku blízko budovy, kde se ubytovalo francouzské ministerstvo zahraničí a kde šéf protokolu tohoto ministerstva nebo nějaký hodnostář jiného titulu, ale vysokého postavení, úřadoval v místnosti domovníkově. Měl tam na stolku razítko a dával visa de sortie, to je výstupní visum z vězení, ve které se Francie proměnila. Byl proto se svým razítkem ve stavu obležení. Ostatně ne jen tak docela obrazně. Pár kroků od budovy hodili Němci bombu. Sebrala celý jeden obytný dům. Pochybuji, že by byli mířili na francouzské zahraniční ministerstvo, ač všechna všech států na světě jsou, přesně vzato, vojenské objekty prvého řádu. Jak by vypadalo vedení války bez těchto Zamini! Vysoký hodnostář nás přijal laskavě a dal do pasů razítka bez formální žádosti aniž pořídil dossier. Němci se již hnali k Bordeaux, tak jaké pak formality, jaké dossier a jaké žádosti na papier timbré. Zbytek našeho Zam^ zakročil neformálně u trosky francouzského Zamini v portýrské lóži jakéhosi domu na náměstí nebo na ulici Long Champs v Bordeaux a visa byla udělena dokonce s šibeničně humornou poznámkou. Řekli jsme si: “Hle, jaké Němci způsobili změny v pravidlech diplomatického styku v Bordeaux a jak je zjednodušili.” Ale ovšem visa de sortie nebyla nic platná bez vstupního visa. Ano, vstupní visum, ale kam, do které země? Byla jen přirozenou myšlenka jiti pro ně na velvyslanectví spojenecké Velké Britanie. Byly tam potíže. Velvyslanec tam již nebyl, úřad byl ubytován v hotelu, sekretář byl asi již utrápen a utrmácen, protože tam jistě byl v posledních dnech blázinec. Tak nás přijal, nepříliš laskavě, v halle hotelu. To ještě dost dlouho po kapitulaci Francie se diplomatický život ve Francii rozvíjel po hotelových hallách. Po jakýchsi námitkách přece jen dal visa. Máme je dodneška v pasech jako museální kousek. Sekretář pana nastávajícího ministra nám dal visitku na jakýsi hotel, nocleh nám tím sice neopatřil, ale zase jakési doporučení na nějakou bábu, která— věc podivná—v městě novo-socialismu směru pana Adriena Marqueta si vymínila za mizerný pokojík s mizernou postelí 100 franků. Ale chvála [pageend55]172 KRUH Bohu i za to. Tak nej horší prozatím bylo s krku. Teď jen zjistit, co dál a kam dál. I tady nám Osud prokázal milost. Na křižovatce před kavárnou, nevím jakého jména, ejhle, dvě československé plukovnické uniformy. Tedy přece jen všichni vysocí důstojníci ještě neodjeli! A jako kdysi—ach tak dávno tomu bylo, víc než 14 dní—v Paříži “u Španělky” styk s těmito vojenskými hodnostáři byl pramenem potěšení, úlevy a povzbuzení, tak tady na křižovatce v Bordeaux pohled na dvě plukovnické uniformy československé nás naplnil nejen úlevou, ale nadšením. Oba plukovníci měli úkolem dirigovat naše vojenské jednotky přicházející s fronty směrem na Béziers k nalodění. Dělali svoji práci dobře, klidně, bez nervosity, nepobíhali kolem svého stanoviště—bylo to jejich auto—neges- tikulovali divoce a nepokřikovali na nás, civilisty. Kolik té práce měli, nevím. Zatím co jsme s nimi jednali a co nám vystavovali papír potřebný pro četníky na silnicích, přijela jedna taková “jednotka z fronty”. Vzpomněli jsme si na ni, když jsme pak slyšeli v radiu výklad o naší francouzské anabasi. Přijeli na kamioně. Objevili jsme mezi nimi známého, hocha z Hradce Králové. Byl u nás v Paříži, když přijel do armády. Jeden těch prostých českých hochů, kteří doma opustili vše, aby šli bojovat. Dostávali 50 cen- timů denně. Nebyli s tím spokojeni, protože to bylo málo na nejnutnější potřeby, které si z toho museli kupovat. Ale domáhali-li se zvýšení, tedy bez poukazu na to, co měli doma a co by měli doma. Neuplatňovali ani žádná nabytá práva. V tom ohledu měli na právní kontinuitu názor poněkud odchylný od názoru úředního. Byl vyhladovělý ten hoch z Hradce Králové, který se s námi zase setkal tak podivnou hrou osudu na křižovatce silnic v Bordeaux. Vyprávěl nám, jak naši, českoslovenští vojáci, bojovali sami, když je Francouzi byli na obou křídlech prostě opustili a nechali je tak na holičkách, aniž by jim vůbec byli co řekli. Vyprávěl, jak je opustili i jiní, ne-Francouzi. Ale to snad bude jednou opakovat doma při výslechu vojenským nebo revolučním prokurátorem. Vojenské prokurátory za hranicemi to zatím nemůže zajímat. Mají asi hodně jiné práce . . . Ale ty domácí prokurátory to zajímat jistě bude. A hoch z Hradce Králové nebude se svou výpovědí sám. Zatím nám páni plukovníci dali vyhotovit papíry. Pěkná razítka s titulem “Comité national tchécoslovaque, departement (či nějak podobně) militaire”. A datováno v Bordeaux. Což byla fikce. Protože ten organismus byl již daleko na moři nebo za mořem v Africe nebo kdesi jinde. Jen ten papír nám z něho zbyl, vydaný v Bordeaux dne 22. června 1940. Poděkovali jsme uctivě i za ten papír vydaný jménem někoho, kdo již byl na moři či za mořem, ale v dobrém úmyslu a za dobrým účelem. Když nic jiného, tak aspoň papír dali, takovou btimágu, jak se dočítáme v legionářských povídkách. Ale ovšem, abych nezapomněl: k bumáze radu a pokyn laskavě přidali. “Jeďte do Bayonne” pravili “tam jistě nějaké lodi budou a tam se nalodíte.” A podepřeli svoji radu dodatkem, že i rozkazy odkudsi a od kohosi přišly. [pageend56]KRUH 173 Vyrazili jsme tedy k Bayonne, rozloučivše se s hochem z Hradce Králové. Ten nasedl zase do kamionu k Béziers. Československá anabase z r. 1940—ten výraz jsme zaslechli později v radiu—měla několik komunikačních linek. Některé vedly bohužel přímo do francouzských koncentračních táborů a odtamtud i do továren pracujících pro Němce nebo přímo do Německa . . . V Bayonne, kde se za první světové války formovala první československá jednotka ve francouzské armádě, bylo koncem června 1940 boží dopuštění. V Café du Théatre vysedávaly skupiny trosečníků a po náměstí před Café du Théatre pobíhaly skupiny zoufalců. K nim se připletla také nějaká vojenská jednotka československá, která přijela za vedení poručíka z fronty. Bylo jich snad 30. Hledaly se lodi a obléhaly se konsuláty španělský a portugalský. Nějaká švédská kocábka se chystala do Casablanky. Vzala skupinu asi sedmi našich uprchlíků. A to byla již pořádně přetížena. O místa byl zuřivý boj. Pak najednou na náměstí se vyhlásilo, že prý se bude sepisovat nějaká listina pasažérů pro jinou loď. To sepsání nařídil buď pan legační rada nebo jeden z pánů plukovníků. Když se tehdy a také později mezi uprchlíky sepisovaly listiny, tak to byly vždycky návaly a scény. Ale loď nepřijela a listina, jestli se vůbec sepsala, hodila se do kanálu. Sepisování listin však na okamžik působí u těch, kteří se na listinu dostanou, tak, že uklidňuje, ba rozradostní a u některých vyvolá i pocit povýšenosti a pýchy, který dávají na jevo těm, kdo se na listinu nedostali. Pak se ovšem scény opakují v ostřejší formě. Na jednu z nich nezapomenu. K smrti unaveni bezvýsledným hledáním noclehu, skleslí a snad poprvé za celou tu dobu doopravdy nešlastní—proč to zapírat a proč to dekorovat anabasními kulisami—čekali jsme v parku za Café du Théatre v dešti, který tehdy vytrvale lil, na nějaký zázrak. Ne veliký a ne světaborný, jen na zázrak, který nám dopřeje se vyspat. Větší touhy jsme neměli. Nebyli jsme ani všichni pohromadě. Děti kamsi odešly s paní našeho společníka shánět, tuším, benzin. Nu a v té chvíli skleslosti a bezradnosti slyšíme pokřik: “Němci jdou od mostu!” Co se na tento pokřik dělo v parku za Café du Théatre, se dá těžko popsat. Nevím, zdali útěk před Huny či Avary byl paničtější. Ale byl to tehdy planý poplach. Přišli až za několik dní. Místo Němců přišel tehdy přítel. Nemožno jej dnes jmenovat. Je tam dosud. Tolik jen může být bez nebezpečí řečeno, že sta krajanů na něho budou vzpomínat. Klidný a rozvážný v době, kdy bayonnský zmatek nabýval forem hysterických, neúnavný utěšitel a pomocník. Takový dobrovolný konsul československý, jakých naše zahraniční služba mnoho neměla. Ubytoval, pohostil, peníze poskytl, poradil, intervenci provedl na policii, na španělském či jiném konsulátě, visa vymohl. Bez úřední tváře, bez byrokratické důležitosti, bez povýšeného pokrčení ramen. A nikdy neřekl brutálně, jak nám to jeden z těch byrokratů řekl dříve, než jsme ústa otevřeli: “Pánové, chcete-li peníze, nic vám nemohu dát.” Ale my jsme po něm peníze vůbec nechtěli, jen radu. Předem se bránil proti něčemu, co po něm [pageend57]174 KRUH nikdo nechtěl, snad proto, že měl s sebou několik set tisíc franků. Nikdo z nás to tehda nevěděl. Ale i kdybychom to byli věděli, nebyli bychom pana byrokrata obtěžovali prosbou o pomoc. Tak tedy bez takových poznámek ponižujících a nelidských úřadoval náš přítel. Pomáhal lidsky, jako krajan krajanu, jako člověk člověku, nemysle při tom na uznání ani na odměnu. Není možno jej dnes jmenovat, ani napsat ulici a číslo domu. Není ani možno říci více o jeho práci. Zůstal tam a pomáhá dál. Ba jeho práce se rozšířila na vyhnance docela překvapující kategorie. Ale to je již kapitola podobná té naší domácí kapitole: kapitola práce a boje ve stínu smrti, v denním i nočním stínu smrti. Mnozí lidé nemají pro tuto situaci dost porozumění. Tváří se sice, jako by jí rozuměli, ale mluví o ní do rozhlasu tak, že se sami dostávají do trapné situace, považujíce ji za situaci slavnou. Tak tedy tato kapitola o našem krajanovi v Bayonne bude dopsána až doma. Pak oznámím jeho jméno, ulici a číslo domu. A přihlásí se ihned stovky svědků. To vše ne proto, aby se mu udělila medajle nebo aby se zasadila na domě, kde bydlí a pro nás pracuje, pamětní deska—ani by si toho nepřál—nýbrž proto, aby bylo nalezeno měřítko jak pro ty medajle, tak pro ty pamětní desky. Měřítko, které by odpovídalo skutečnosti a ne legendě. Ujal se nás tento dobrý krajan tak, jak se ujal sta lidí před námi a jistě zase po nás. Se svou milou ženou, prostou a při tom vzdělanou, večeři připravil, nocleh nám poskytl, celý příští den se o nás staral, pokud mu to čas dovoloval, protože jsme nebyli jen my, kterým věnoval svůj čas. Jen svému povolání jej tehdy odpíral. Ještě dlouho po okupaci Bayonne Němci jsme dostávali od něho zprávy. Působily silněji než projevy v radiu nebo články. Nebot z těchto zpráv, z každého jejich řádku, ba z každého slova a písmene zářila síla našeho národa. Fysikové mluví o emanaci. Takovou vlastnost emanační nemají ovšem fráze, jen skutky ji mají. To bude tedy napsáno až v rozšířené kapitole bayonnské, která může být napsána jen doma po válce. Zde zatím, v těchto vzpomínkách, se tato kapitola končí. V Bayonne lodi nebylo. Jeden z plukovníků odejel proto do St. Jean de Luz hledat loď. Nevím, zdali nějakou našel. Vím jen a vzpomínám si, že nám poslal do Bayonne lístek: “Nalodění nemožné, jedte do Béziers. Tam to bude asi možno.” Rada sice vzácná, ale bezcenná. Do Béziers bylo jistě přes 600 km. Benzinu jsme měli tak asi 10 litrů. Mimo to nám tehdy řekli, že bychom museli být v Béziers ještě věcer téhož dne. To bylo nemožno, i kdybychom měli Packarda, natož starého Peugeota. Vzali jsme na vědomí, poděkovali za zprávu i za radu a vydali se do St. Jean de Luz. A tak jsme se tedy ocitli na molu posledního přístavu přístupného uprchlíkům na atlantickém pobřeží jižní Francie. (Pokračováni) [pageend58]KRUH 175 POZNÁMKY NĚMECKÉ SVĚDECTVÍ Karlu Kreibichovi k šedesátce • V z po mín á m si, jak jsem koncem minulé světové války chodíval v Praze do universitní knihovny a účast- níval se tam někdy úvah a debat před mapami bojišř. Tehdy byla knihovna utrakvistická, česká i německá, vlastně německá a česká, a také úřednictvo bylo německé a české. Ředitelem byl Němec Richard Kukula. Ale přes národnostní i politické spory vyvinul se mezi úřednictvem knihovny jakýsi společný duch— esprit de corps—a nepamatuji se, že by byl tehdy některý z německých úředníků udal svého českého kolegu pro neloyální řeči. A jak se u těch map často mluvilo! Leckdy se hlouček debatérů rozprchl s nevolí, aby se nazítří zase sešel a přepi- choval praporečky na zakreslené frontě. Vzpomínám si, jak jednomu z českých knihovníků náhle došla trpělivost, když německý kolega nemohl pochopit spravedlivé argumenty slovanské a zatvrzele je odmítal s poněkud povýšeným tónem, a náhle vyhrkl: “Tak s nim mluvte, když je Nemec.1” Nic se nestalo, a za několik dní jsme zase stáli u mapy flanderského bojiště, počítajíce společně, kde už budou Spojenci zítra a kde by mohli býti pozítří.—“Tak s nim mluvte, když je Němec,” zní mi v uších. A přece s nemnohými lidmi se mi tak dobře mluví, s takovou jasnou věcností a s ryzí poctivostí o nejchoulostivějších problémech česko-německých, jako se senátorem Karlem Kreibichem. Tento mladistvý šedesátník je krásný, mužný typ demokratického Němce z Čech, typ československého vlastence, jehož upřímné vlastenectví může zahanbit přemnohé Čechy. Myslím, že bych to neřekl lépe a pravdivěji a že bych nevydal o Kreibichovi výmluvnějšího svědectví, než o něm promluví několik citátů z jeho vlastních projevů. A jsou to zároveň německá svědectví o nás, o Československu, svědectví o naší pravdě, o našem právu. “My, Němci v Čechách, jsme nikdy nebyli příslušníky německého národa ve smyslu státně politickém, byli jsme vždy občany českého státu po celé tisíciletí jeho trvání. Po celou dobu těchto tisíci let jsme sdíleli osud českého národa a máme v boji za neodvislost a celistvost tohoto státu také svou tradici. Tak bojovali v XV. století v řadách husitů též němečtí sedláci a malý německý lid, tak dali svůj život v XVII. století v boji proti útlaku po prohrané bitvě na Bílé Hoře také němečtí páni na Staroměstském náměstí a v této tradici bojovali jsme i my v roce 1938 proti nacistickému Německu a německému imperialismu . . . Jsme rádi a šřastni a každý německý krajan z republiky může býti hrdý, že naše příslušnost k československému státnímu zřízení nám dává takovou nádhernou příležitost, abychom se zúčastnili boje proti hitlerovskému Německu, a každý z nás to musí považovat za čest, za velikou čest, že může býti účastníkem tohoto boje v rámci československém, v rámci československé armády. Musíme býti pamětlivi toho, že na všech zločinech, kterých se dopouštějí Gestapo, SA, SS a německé vojsko na českém obyvatelstvu a vůči občanům židovského původu v republice, mají účast také Němci naší republiky, přívrženci Henleinovi, a proto jsme přesvědčeni, že i na ně přijde za tyto zločiny msta a spravedlivý trest. I my máme, zač se mstíti, i my jsme ztratili lidské životy, i mezi námi byly zničeny existence mno[pageend59]Iý6 KRUH hých německých občanů republiky, kteří byli proti Henleinovi. A za to za vše se chceme mstíti! A máme dobrý důvod, abychom se mstili za hanbu, kterou nacisté a henleinovci uvalili na německý lid tím, že jej tak ponížili a svým řáděním tak potupili, že každý slušný Němec dnes jen těžko může pohleděti v oči svému českému a židovskému spoluobčanovi. Proto chceme býti nejen v řadách bojovníků za Československou republiku, ale také v řadách mstitelů a soudců . . . Při této příležitosti chtěl bych ještě říci toto: Po dobu tisíciletého soužití Čechů a Němců na úžení našeho společného státu měli jsme my Němci někdy různé osudy, ale nikdy jsme neměli politické nebo administrativní hranice mezi územím obývaným Němci a Čechy. Vyřešíme si otázku dalšího svého soužití doma a při tom bude spolurozhodující také chování Němců doma, jaký měli podíl na boji a co vykonali, jak splnili své povinnosti k republice a čím přispěli v boji proti okupantům a pro jejich vyhnání z republiky. Lid doma bude dobře věděti, kdo bojoval proti okupantům a jak se kdo choval. Mám plnou důvěru k smyslu československého lidu pro spravedlnost, a věřím, že najde spravedlivé řešení.” {Senátor Karel Kreibich v XXI. plenární schůzi Státní rady dne 31. srpna 1942) “. . . Naše německá spolupráce a účast v tomto boji musí býti bezpodmínečná a bez jakýchkoliv výhrad. Ani nestačí vystupovati jen jako nepřítel hitlerovského režimu a nacismu. Jde o německý imperialismus a o jeho předvoj, pangermanismus, jejichž nejrozhodnějším představitelem a nejdůslednějším vykonavatelem je hitlerovský nacismus. Je samozřejmé, že se naše spolupráce a účast v boji za nové Československo musí projevovat také skutky. Musí býti u- přímná a bez spekulací na možnost, že by to všechno mohlo dopadnout snad jinak, KAREL KREIBICH (14. xii. 1883) snad podle plánů, které jsou v rozporu s tím, zač český a slovenský národ a my s ním bojujeme. Jest nám rozhodně od- suzovati jakékoliv dobrodružné, pseudo- diplomatické soukromé rejdy, jakékoliv zákulisní pletichy s velkoněmeckými skupinami a agenty, jakož i s reakčními kruhy v této zemi. Taková podlá hra, jakož i hra na “fúhrerovství” a representaci nějakého autonomního “Sudeten- landu” je právě pro náš německý lid doma nebezpečná a může pro něj dopadnout velmi zle. Že svou spolupráci musíme projevovat také skutky, platí ovšem též pro naše německé spoluobčany doma. A to tím více, že Mnichovem odtržené území republiky je dnes společně s hitlerovským Německem ve válce [pageend60]1 KRUH proti republice a jejím spojencům. Statisíce tak zv. sudetských Němců bojují na všech frontách za německý imperialismus a fašismus, zúčastňují se okupace cizích zemí. Hlavně v českých zemích a na Slovensku jsou sudetští a karpatští Němci mezi nejpodlejšími a nejbrutálnějšími utiskovateli a katany. O nich platí totéž, co si rudá armáda vzala za úkol v boji proti vetřelcům: musí býti zničeni, vyhubeni, vyhlazeni.” {Senátor Karel Kreibich v VII. plenární schůzi Státní rady dne 22. prosince 1942) “. . . Každý pracující český člověk si vzpomene na ony doby, kdy větší část českých dělníků v prvních desítiletích průmyslového vývoje v českých zemích musela pracovati pro německý kapitál. Z potu a mozolů vašich předků zbohatli němečtí fabrikanti, stavěli si paláce v Praze, v Brně a v německých městech, rozmnožili své kapitály a budovali tu ohromnou moc německého kapitálu, který ovládal celý hospodářský život staré monarchie a byl základnou německé politické nadvlády. Tato nadvláda dosažená z velké části pomocí české práce hnala starou monarchii do náručí německého imperialismu a s ní také český národ do první světové války za zisk a slávu německých imperialistů. A českému dělnému lidu to odpláceli národnostním útlakem a poněmčo- váním. Vzpomeňte na ten těžký boj, který vaši předkové museli po desítiletí vésti, aby si uhájili svou národnost, za každou školu pro své děti, za každý kousek jazykového práva a konec konců za své národní osvobození. Německý kapitál, byl prvním sociálním a národním nepřítelem českého pracujícího lidu a je jím zase, a to daleko horším a zlovolnějším. Tentokráte tomu hroznému nepříteli jde o zotročení a vyhubení celého národa . . .” {Senátor Karel Kreibich k českému dělnictvu v B.B.C. dne 15.června 1943) 177 “ . . . Konference našich německých protifašistických spoluobčanů v emigraci se hlásila k republice a k boji za její osvobození bezvýhradně a bezpodmínečně. Nekladla žádné podmínky anebo požadavky, nežádala žádných slibů anebo ujištění naší vlády o řešení otázky národnostních menšin v republice po válce. Prohlásila, že příští postavení Němců v republice závisí úplně výlučně na tom, jak se ještě budou chovati a do jaké míry budou sami bojovati proti německé okupaci. Naší republice věrní němečtí emigranti jsou si toho vědomi, že o tom rozhodne český a slovenský lid doma, a že to je vnitřní otázka naší republiky, ve které nemá býti žádného zásahu zvenčí. Tak jako se Německo musí zříci jakéhokoliv nároku na území Československa a na německou menšinu republiky, tak i němečtí občané republiky musí jednou pro vždy přestat se cítit jako přední stráž anebo zástanci Německa a ieho rozpínavosti. To jest podmínka obnovení slušného postavení Němců v republice a jejich mírného soužití s Čechy a Slováky. Takové jest stanovisko věrných německých anti- fašistů z naší republiky zde v emigraci, jak je vyiádřila jejich konference.” {Senátor Karel Kreibich o konferenci německých antifašisti! z Československa v B.B.C. dne 19. října 1943) Tak mluví Kreibich domů. Je to hlas československého vlastence, který nám dává trochu zapomenouti na všechno to nacistické zlo a oživuje v nás naději, že v novém Československu dojde k šťastnějšímu spolužití všech jeho občanů. Bude však třeba k tomu poctivé vůle, nebojácnosti a důslednosti, bude třeba Kreibichů mezi našimi Němci—ale i mezi námi! Buďte zdráv, příteli, a pomozte nám vybudovat znova společnou naši vlast, ne na slovech a heslech, ale na skutcích . . . [pageend61]178 KRUH VŽDY SE STANE, ČEHO NEČEKÁME . . . {Z dopisu Jana Havlasy) V po s l e d n íc h dnech jsem měl několikráte příjemnou možnost, abych seznal, že zdejší novináři a publicisté —tedy Čiléni—jsou velmi dobře informováni o československých věcech, ale také o českých dějinách. Jak řekl Shakespeare, always the unexpected happens. Když se však tento citát přeloží do francouzštiny, dopadne to dosti smutně. Toujours ľinattendu arrive, tak bychom to přeložili a tak to přeložil André Maurois pro titul nedávno v New Yorku vydané knihy svých povídek, vesměs napsaných a většinou po prvé uveřejněných už před Mnichovem a před vypuknutím této druhé světové války. Je to také titul jedné z povídek v knize obsažených. Vždy se stane, čeho nečekáme . . . Dobrá, tak jsem tedy tu povídku přečetl první ze všech, třeba je skoro až na konci knihy. A hle, opravdu se mi přihodilo cosi nečekaného, nejen těm rekům té milé povídánky vyznamenávající se vším, co kdysi činilo příjemným na příklad českým čtenářům románové a povídkové umění, řekněme, kdysi Matěje Anastáze Simáčka. Dodávám, že jiné povídky v tomto svazku jsou zase jiného rázu, ale všechny jsou psány svižné a nejedna se vyznamenává nečekanou a pádnou pointou, obsaženou někdy téměř a jindy doslova až v poslední řádce. Není to ovšem ani zdaleka onen André Maurois, který v prvních dvou svých knihách, po první světové válce vydaných, nás okouzlil vtipným ohlasem literární techniky a slohu zřejmě připomínajícím Anatola France. Ale je to pořád André Maurois, vždy někoho připomínající a nejméně působivý, když připomíná chvalně známého André Maurois. Ale je na čase, abych vpadl in medias res. Nelze to učinit lépe, než citátem. V Santiagu de Chile 6. října 1943 11 Jan Hus,” povídá při procházce Prahou rek povídky, pařížský profesor, “byl kazatel, žák anglického Wy cliff a. Jeho hnutí bylo zároveň náboženské a národní. Byl upálen za živa na palouku, který nemohl býti daleko odtud.” Tak tedy nebylo od Prahy vzdáleno podle dějepisných vědomostí pana Emila Herzoga neboli André Maurois, člena Francouzské Akademie, ono historické místo, kde byl upálen Mistr Jan Hus. A tento vynikající francouzský spisovatel jest, jak známo, také autorem obsáhlé a po světě hojně kupované i čtené knihy anglických dějin. Teď vyšly jeho dějiny Spojených Států Amerických, ale věru se rozpakuji investovat do té knížky částku, kterou bych snad mohl vydat jinak a lépe, nemaje peněz na rozhazování. Ah, ovšem, nečekané se nám vždy stává, ale konec konců, je tohle pozná- níčko tak docela nečekané? Neměl přece jen trochu pravdy Chamberlain, teď už na pravdě boží, ač krajně nespolehlivý, když po Mnichově v roce 1939 mluvil o nás jako o vzdáleném národě, o kterém není nic známo? A přes to bych se vsadil, že mezi průměrnými intelektuály anglickými, ba britskými vůbec nalezlo by se poměrně málo těch, kteří by mysleli, že Hus byl upálen u Prahy. Zde, v Chile, není mezi novináři v Santiagu pravděpodobně ani jediného, který by nebyl o Mistru Janu Husovi lépe poučen, než tento člen Francouzské Akademie, který se ostatně až dosud velmi opatrně vyhnul i nejmenší zmínce o mnichovském skandálu, kdykoli psal o věcech vedoucích k této válce a k strašné katastrofě francouzského národa. Byla pro něho nečekaná. Ale je to vždy nečekané, co se stává na tomto světě, jak napsal už Shakespeare. [pageend62]Fotoarchiv M£V XI PRACHOVSKÉ SKALY [pageend63]Fotoarchiv M£V XII SOUTOK VLTAVY S LABEM [pageend64]KRUH 179 VYDĚŠENÁ SPRAVEDLNOST Kreslil Emil Weiss JINÝ s v ě t Spojenecký tisk nevěnoval dostatečnou pozornost projevu gen. por. Dittmara v říšském rozhlase z 16. listopadu 1943, ačkoliv to, co řekl pod názvem “Untermauertes Vertrauen,” má dokumentární cenu pro pochopení německého zločinného běsnění a maniakální zatvrzelosti, s jakou široké vrstvy německého národa setrvávají ve svém bludu. Z obšírného Dittmarova výkladu, jak byl v Londýně zachycen, cituji úvodní odstavce, neboř mám za to, že vrhají světlo na neznámý svět a odhalují myšlení, které je našemu naprosto cizí. Ukazují nám také, jak nesnadné bude mravní, citové i rozumové usmíření našeho demokratického světa s neskutečným, satanským světem nacistickým. Vybaví-li si čtenář rozličné ty chvás- tavé projevy Hitlerovy z bojů o Severní Afriku nebo o Stalingrad a srovná-li s tím skutečný průběh války, zůstane dokonale zmaten tónem i obsahem řeči Dittmarovy. Je těžko Evropanu—a Němce nemůžeme dnes mezi Evropany počítat—pochopit tu bezmeznou důvěru ve Vůdce, který tolikráte zklamal. Není to jen rozmáchlé gesto nacistické propagandy, je to bohužel hromadný projev německé scestné mentality, která nám stěžuje vyrovnání těchto dvou tak protichůdných světů. V demokratickém státu bylo by vyloučeno, aby vedoucí státník zůstal neotřesen ve své posici po tolika zklamáních a selháních. . . . Hitler však zůstává přes všechny nezdary uznávaným Vůdcem německého národa. Je to záhada, k jejímuž pochopení může nám býti jakýmsi klíčem Dittmarova skálopevná důvěra v irracionální zdroje Vůdcových myšlének. Je třeba čisti tu řeč, abychom si uvědomili propast, která se rozevřela mezi Němci a ostatním světem. “ Nemůže tomu ani jinak býti, než Že svět a v první řadě německý lid ještě dnes je a i nadále po dlouhou dobu bude pod dojmem mohutné Vůdcovy řeči z 8. listopadu. Ale teprve tehdy budeme moci oceniti jistotu, [pageend65]KRUH 180 kterou nelze zmásti, a bezpodmínečnou vůli zvitěziti, vyzařující z každého Vůdcova slova, uvážíme-li, že zde předstoupila před svůj národ a před svoje vojsko nejen autorita nejvyššiho politického vůdce, ale stejnou měrou, ne-li ježte více představitel nejvyšsiho vojenského vedeni. Veškerá pevnost nezlomné povahy tkví v tom, že se zde staví proti neobyčejně obtížné, ba nebezpečné situaci Vůdcovo “a přece” z něhož mluví vůle v žádném případě neuznati dnešní stav věci ani za počátek rozhodnuti, ale neméně bezpečné přesvědčení, že dříve či později, ale rozhodně povede cesta našeho národa zase vzhůru, to jest k vítězství. Byla by to troufalost, kdybychom se pokusili sledovat ve všech podrobnostech pochod myšlenek jedinečné vůdcovšké osobnosti, myšlenek napájených z irracionálních zdrojů nepřípustných počítajícímu rozumu. Takové počínáni by již proto nemohlo vésti k žádnému výsledku, protože to, co je podstatnou části každé převyšující velikosti, nikdy se nemůže zahmouti v dosah výpočtu. V tom práve tkvi nejhlubši kořeny viry a důvěry. Na druhé straně se však nesmi přehližeti, že spolehnutí, které k nám a ke světu mluvilo ze slov Vůdcových, představuje jednoznačné [poslech rušen]. Důvěra však předpokládá vždy jasné zřeni, a tu má odhad minulého, přítomnosti i toho, co přijde nebo může přijití, odhad vlastních sil v duševní i ve věcné sféře, posouzeni protivníka podle toho, co chce a co může a v neposlední řadě zážitky a zkušenost stejně své místo jako pevná vůle utvářeti a řiditi budoucnost přes všechen odpor ve smyslu poznaných nutnosti, ona vůle, která je přes všechny proměny vždy rozhodným znakem skutečné velikosti. V tom smyslu získává onen náznak z úst Vůdcových k situaci na frontách svou bezprostřední závažnost, protože tu promluvil stejně tak první voják jako rozhodující politik. Jestliže tedy Vůdce právě s ohledem na těžce zápasící východní frontu vyjádřil svou neotřesitelnou jistotu, že poslední bitva přes všechno bude patřit nám a nikoli našemu protivníku, jsou zajisté vážné důvody pro to, Že přes všechno bolestné napětí okamžiku, přes všechny potíže, krise a pochybnosti zcela určité vyhlídky a možnosti mluví pro nás.” HISTORICKÉ STŘEPY 4.—Rodová jména a nesnáze moderní genealogie. G e n e a l o g ie je pomocná veda historická. Pomáhá historikovi při jeho práci ukazujíc mu rodové souvislosti a otvírajíc mu tím nové pohledy do historického dění, které by jinak zůstaly často zakryty neprůhlednou clonou. Její úkoly jsou ovšem mnohem širší, ale mne dnes zajímá jen tento výsek jejího poslání. Neznajíce na př. české genealogie XVI. stol., nepochopíme leccos z tragického předvečera Bílé Hory. Mnohé zjevy a osobnosti katolického i protestantského světa doby Rudolfovy a Matyášovy nám zůstanou hádankou, dokud nám genealogie neodkryje příbuzenské vztahy katolických a protestantských rodin, dokud nám neoživí rodové souvislosti naší předbělohorské šlechty s katolickými rody španělskými a s protestantskými rodinami německými. Teprve pak se nám stane jasnou shovívavost některého českého utrakvisty k věcem katolickým a naopak podivuhodná vlažnost některého člena katolického rodu v konfliktu s českými protestanty. Ostatně je tomu tak i dnes. Knížka Lady Listowel “Things I have seen” stane se nám pochopitelnější se svými nezakrytými sympatiemi pro Maďarsko a s vyslovenou antipatií k Československu, víme-li, že autorka je rodem Maďarka, [pageend66]KRUH Judita Márffy-Mantuano. Teprve její otec, myslím, přijal maďarské jméno Márffy k rodovému Mantuano. Pocházel ze staré, kdysi kominické rodiny Mantuano, která přišla do Uher spolu s vlašskými staviteli pozdně renesančních krbů a vysokých komínů na panských sídlech a zámcích. Podobně dnešní Maďar Bunyódy je někdejší člen vlašské kominické rodiny Bunotti. I my máme ještě dnes v Praze českou rodinu vlašského původu, jejíž předek přišel koncem XVI. stol, do Prahy jako kominík a získal privilegium vymetat všechny krby a komíny na hradě Pražském. Rodového jména si však nezměnila. Tím se dostávám k vlastnímu thematu této poznámky. Pro genealogii jsou rodová jména důležitým vodítkem, ale jeho spolehlivost se mění časem, zemí i společenskou vrstvou. Rodová jména prostého lidu, a to je v našem případě téměř všechen národ, jsou novověká. Starší středověk znal jen jména křestní a k nim připojoval rozlišovací označení podle zlidovělé formy křestního jména otcova nebo některého význačného předka. Tak vznikly z potomků Matějových rodiny Machů, Machků, Mášů, Mašků, Matějíčků, Matějků a pod., z potomků Benediktových jsou Benedové, Bendové, Benešové, Beníškové a pod., z dětí Václavových se časem rozlišily četné rodiny jako Vácové, Vacatové, Vacát- kové, Vaculové, Váchové, Vachkové, Vachulkové, Váňové, Vaňatové, Vančurové, Vaňkové, Vaněčkové i Vaničkové, Vaňousové, Vaňurové, Vanýskové, Vášové, Vašákové, Vašatové, Vašátkové a pod. Jindy se tvořila příjmení podle řemesla a jiného zaměstnání. Tak vznikly rodiny Kovářů a Kovaříků, Tesařů a Tesaříků, Mlynářů, Sedláků, Měštáků, Nováků a pod. Také podle sídel se rozlišovaly rodiny Hájků, Hájíčků, Kopečků, Horů, Horáků a Horníčků a pod. Jindy se příjmení i8x odvodila od tělesných vlastností, jako Široký, Tlustý, Slabý, Šilhavý, Kulhánek a pod. Křestní jména byla původně hlavní jména a to, čemu říkáme jména rodná, rodinná, rodová, bylo něco vedlejšího, rozlišovacího, čemuž ostatně nasvědčuje dnes vžitá, stará terminologie : jméno a příjmení. Je jasno, že to, co je při jméně, tedy příjmení, je původně druhořadé. Nebylo to vlastně jméno rodové, spíše přivlastňovací, Jan Kovářů, jeho syn Jiří Kovářů. Ten měl tři syny, Jana, Jiřího a Pavla Kovářů. Z nich Pavel šel s povolením vrchnosti na studia, a čteme ho pak na universitě jako Pavla Kovářů, i když se stane bakalářem. Protože však se tehdy jméno Kovářů necítilo ještě jako jméno rodové, měnilo se všelijak a třebas i častěji. Tak ten Pavel Kovářů se časem začal jmenovat Pavel Bakalář a jeho syn třeba Jiří Bakalářův nebo i Jiří Bakalář, ale časem mění jméno podle svého zaměstnání třeba i na Jiří Zlatník. Teprve později se toto přij- mění cítí jako trvalé rodové, rozeznávací jméno a Pavel Kovářů nebo Pavel Kovář zůstává Pavlem Kovářem i když je kožišníkem. Tato proměna se stala během XVI. věku a teprve na samém konci jeho a definitivně pak počátkem stol. XVII. ustrnou tato jména v skutečná jména rodová. Proto se také všechny starodávné jmenné rejstříky městských knih a rozličných středověkých register pořizovaly podle jmen křestních. Ještě první tištěné katalogy české šlechty, tak řečené tituláře z polovice XVI. stol., řadí k sobě všechny Adamy, Jany, Jiříky, Pavly, Petry a Václavy, a teprve z druhé poloviny XVI. stol, máme tituláře seřazující českou šlechtu již podle jmen rodových, tedy příjmení. Také první rejstříky k zemským deskám jsou podle jmen křestních, právě tak jako abecední rejstříky k městským knihám pražským z první poloviny XVI. věku. [pageend67]IÔ2 KRUH Takto ustrnulá jména rodová stala se spolehlivým vodítkem genealogovým. Těžko překonatelnou překážkou jeho prací byly však velké živelní pohromy, které zničily města, zámky a panská sídla, fary a kostely, právě tak jako války se vší zkázou je provázející. Roku 1541 zničil ohromný požár Pražský Hrad a s ním starodávné zemské desky. A ani ne sto let poté nesčetné farní matriky, panská registra a jiné knihy vedené na velkostatcích padly za oběí hrůzám třicetileté války. To jsou spolu s válkami husitskými tři velké překážky, přes které se vědecký genealog těžko a jen všelijakými oklikami dostává kupředu, vlastně správně řečeno zpět do starších století. Naše století však přineslo novou překážku vědecké genealogii. Totiž snahu některých národů zvětšovat počet svých starobylých národních soukmenovců přeměnou jmen, zastíráním stop jino- národního původu svých občanů. Lze pochopiti, že to byla zejména tendence malých národů, pokud se nechtěly spokojit s úlohou přiměřenou svému malému počtu a dodávaly si umělým rozmnožováním počtu svým příslušníků změnou rodných jmen zdání velkého národa. Tak na př. v Maďarsku vznikla v tomto století zvláštní, vládou všemožně podporovaná společnost, jejímž úkolem bylo pomaďarštovat nemaďarská jména obyvatel Maďarska. V době mezi oběma světovými válkami pomaďarštily se tak desetitisíce slovanských, německých a rumunských jmen. Není pochyby, že se tím stěžuje práce genealogova. Ale zastírá se tím pro každého, kdo není zasvěcen do tajů této maďarisu- jící politiky, všelicos z politického života, co by se jinak snadno dalo vysvětlit. Ukáži to na několika vybraných příkladech ze soudobé maďarské, s nacistickým Německem sympatisující společnosti. Pozornému čtenáři to vysvětlí všelicos z dnešní politické orientace vedoucí vrstvy maďarské společnosti. Tak na př. velitel sboru, generál Vitéz Ruszkay se jmenoval nepříliš dávno Ranzenberger, generál kavalerie Vitéz Béldy je syn restauratéra na východní dráze v Budapešti a ještě nedávno mu říkali Bruckner Loisl. Náčelník maďarského gen. štábu generál Vitéz Szom- bathelyi se původně jmenoval Knaus, a velitel 2. armády generál artilerie Vitéz • Jáhny je vlastně Hautzinger Gustl. Plukovník Vitéz Gesztödy v presidiálním oddělení ministerstva války je znám ještě jako Gruber, plukovník Vitéz Csányi se jmenoval ještě v době nepříliš vzdálené Wohlen- hoffer, husarský plukovník Vitéz Pókay byl pan Prali a pod. Také maďarští vyslanci se rekrutují z této “pramaďarské” společnosti. Kdysi berlínský vyslanec Vitéz Sztójay se jmenoval Stojakovic, býv. vyslanec v Kahýře Vitéz Marossy je původem Sasík Mengele, a dobře známý býv. vyslanec pařížský Hevessy není nikdo jiný než pan Bischitz. Podobně vysoký úředník kteréhosi maďarského ministerstva Tamássy Szent Tamás je vlastně pan Taubenrauch. Horthyův ministr Teleszky je pan Taiteles, pan je pan Veöress, pan Weiss je dnes Vesselényi a ze Spitzera se dnes stal generál Vitéz Szepessy, z Marmorsteina se stal Mátray, z Finkelsteina maďarský Fráknoy, z Zuckerberga je dnes vysoký min. úředník ,£urdnyz. Ale také dosti českých a slovenských rodin bylo pohlceno maďarskou vládnoucí společností. Některé z nich zapadly, jiné se uplatnily a časem, zejména po první světové válce, zmaďari- sovaly svá slovanská jména. Už kdysi v první polovici minulého století český inžinýr Klapka se usadil v Uhrách, kde se časem stal purkmistrem v Temešváru. Jeho syn byl známý revoluční maďarský generál Klapka. Později byli v maďarské armádě tři čeští štábní profousové, Bylinek, Králiček a Mečiř. Syn tohoto se stal dokonce poslancem za velkostatek a nyní jako Mecsér Ondrás se stal maďarským důvěrní- [pageend68]KRUH kem Hitlerovým. Mezi vysokými úředníky dnešního režimu v Maďarsku máme na př. Kolosváryho, nepříliš dávno ještě pana Kratochvíla, pana Kvassaye, dříve Quappla čili Kvapila. Také dnešní šéf vojenských drah, generál Vitéz Nagyszombathy je syn pana Zdražílka, kdysi českého kuchaře v 2. dragounském pluku, který se ovšem již dávno vyšinul v Uhrách na důstojníka. Ostatně máme podobný případ i doma na Slovensku : universitní profesor, guvernér slovenské Národní banky a vyživovací diktátor tukovského Slovenska Dr. Imrich Karvaš který o svých předcích Karvaších říká, že přišli do Uher s Arpádem, je syn Slováka Kabiny, který si své slovenské jméno pomaďarštil. Pozorný pohled na maďarskou společnost, která ochotně spolupracuje s Hitlerovým Německem, nás poučí o tom, že dosti početná vrstva maďarské generality a vysokých důstojníků, ale i jiných rozhodujících činitelů veřejného života dnešního Horthyova Maďarska je německého původu, který se teprve v posledních dobách snažila zastřít pomaďarštěním svých jmen. Ale přes tuto maďarisaci probudily se v nich sympatie k znacisovanému německému národu, z něhož sami kdysi vyšli. Proč ? Protože magnetem, který je přitáhl k maďarské národní pospolitosti, byla nadvláda maďarského živlu nad ostatními národy býv. Uher, vědomí, že 183 jen jako Maďaři se budou moci plně uplatnit ve feudální společnosti maďarské, že vědomí jejich nemaďarského původu lpělo na nich jako nesmazatelný znak rasové méněcennosti. Nebyly to duchovní ideály, které by byli viděli v maďarské národní pospolitosti, nýbrž vědomí moci, čistě mocenské prvky. Proto, když se karta obrátila a němectví nacismem se zmocnilo všeho maďarského života, obrátili své zraky zpět k Německu Hitlerovu. Kdyby to dopadlo podle jejich představ, přijímali by asi znova svá stará německé jména. Hromadné pomaďaršíování rodných jmen je povrchovou známkou maďarského šovinismu, velikášství a nedemo- kratičnosti. Pochybuji, že by nám někdy přišlo na mysl, abychom přejmenovávali německá jména svých českých lidí, my jsme zůstali spokojeni svými ýungmanny a Gebauery. Nebyla to moc, která kdysi jejich německé předky přilákala do českého tábora, nýbrž opravdu živelná síla našeho národního ducha, která přivedla tyto Němce, tedy příslušníky tehdy vládnoucího národa do lůna lidu tehdy poddaného. Je chloubou našeho lidu, že nikoli mocenským svým vlivem, ale vnitřní hodnotou svého kolektivu asimiloval jinonárodní příslušníky tak, že se stali vynikajícími členy naší národní obce. REDAKČNÍ.—Vydání tohoto trojčísla se zdrželo jednak mým ochuravenim na podzim, jednak vyjednáváním s úřady o povolení papíru. Prosím čtenáře za laskavé prominuti. (Kl.) [pageend69]Předplatné na rok {12 čísel) 12 J-, na půl roku (6 Čísel) je 6/- Vydává vlastním nákladem Pr o f e s o r Vl a d imír Kl e c a n d a 8 Dorchester Court, Sloane Street, London, SWI Printed in England at Th e Ba l l a n t y n e Pr e s s Spo t t is w o o d e , Ba l l a n t y n e & Co. Lt d . Colchester, London & Eton [pageend70]Nezapomínejte na ČESKOSLOVENSKÝ VOJENSKÝ DOMOV 72 PORCHESTER TERRACE, LONDON, W. 2. Za posledních deset měsíců přijal celkem 2.130 návštěv našich vojáků a poskytl jim 8.500 noclehů za jejich dovolené. Měsíčně poskytuje nyní 1200-1300 noclehů, též snídaně a večeře. Domov potřebuje doplniti své zařízení židlemi a stoly, ložním prádlem a pokrývkami. Též české knihy jsou vítány. Věnovala firma Frenchway Fabrics Ltd., Bradford [pageend71]PŘISPÍVEJTE pr a v id e l n ě n a FOND ČESKOSLOVENSKÝCH OBĚTÍ GESTAPA $ Stav k 29. únoru 1944 : í 14,514. 19. 11 $ PŘÍSPĚVKY POSÍLEJTE na adresu FOND OBĚTÍ GESTAPA c/o Československý Červený Křiž 35 Porchester Terrace LONDON, W.2 Věnovala Firma Winivick Street Tannery Ltd., Warrington [pageend72]