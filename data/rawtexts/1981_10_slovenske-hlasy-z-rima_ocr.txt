časopis slovenských katolíkov Ročník XXX 10 október 1981 Anton Hlinka: Záchranný pás pre topiace sa ľudstvo, 2 — Mons. Dominik Hrušovský: Takou smrťou by som aj ja rád zomrel, 4 — Naša misionárska povinnosť, 6 — Mons. Jozef Tomko: Európa národov a kultúr, 7 — Daniel P. Skala: V znamení kríža, 8 — HeVa: Poslovia a strážcovia, 9 — Klement Poláček: Obidvaja musia viesť dieťa za ruku, 11 — Slovenská rodina v šírom svete, 13 — Vydarené kolónie slovenských detí, 15 — Štefan Vragaš: Prvý vytušil silu piesne svojho ľudu, 17 — Cirkev vo svete, 18 — Zo života SÚSCM v Ríme, 19 — Páter Peter: Reakcia na bratislavské udalosti 1981/82, 20 — Z listov zo Slovenska, 22 — Na kultúrnom poli, 23 — Gorazd Zvonický: Mimochodom o starobe — chorobe, 24. SLOVENSKÉ HLASY Z RÍMA [pageend1]OKTÓBER JE MESIACOM SVÄTÉHO RUŽENCA, MODLIME SA HO, LEBO ON JE Záchranný pás pre topiace sa ľudstvo Profesor Jakub Egger, všeobecne známy odborník orientalistiky na münsterskej univerzite, napísal: « Poznám modlitebnú knižku, ktorá je veľmi pohodlná, lebo nie je ani veľká ani ťažká. Každý si ju môže vložiť do vrecka, kúpiť za lacný peniaz. Vydrží dlho, lebo jej listy sa tak ľahko nezničia. Môžu si ňou pohodlne poslúžiť aj starí ľudia, ba aj bez okuliarov, dokonca i za tmavej noci. Kto číta túto knihu, nájde úľavu v každom nešťastí. Nijaká modlitebná knižka nehovorí tak často o smrti ako táto, a nijaká modlitba nebude človeku taká blízka v poslednej hodine, keď mu ruka zmeravie. Ba dokonca nevypadne mu z ruky ani vtedy, keď bude v truhle pod zemou. Blažený človek, ktorý predstúpi pred svojho Sudcu, držiac ju v rukách. Táto kniha sa volá ruženec. » Tvár zomierajúceho sa vyjasnila Na potvrdenie tohto výroku môžem spomenúť osobný zážitok asi spred pätnástich rokov. Kráčal som po ulici, keď tesne vedľa mňa zastalo červené športové auto. Vyskočil z neho mladý muž, môj priateľ, a veliteľský na mňa zavolal: — Otče, nasadnite hneď do auta! Cestou vám všetko vysvetlím! Nasadol som a o niekoľko minút som stál nad posteľou umierajúceho starca. Vedľa mňa stáli dve bezradné ženy okolo štyridsiatky. Voskovožltá tvár umierajúceho prezrádzala buď veľký vnútorný nepokoj alebo neznesiteľné bolesti — alebo oboje. Vychudnuté prsty starca sa kŕčovite zabárali do periny. Zmocnila sa ma hrôza. Pristúpil som k chorému, nahol som sa mu nad ucho a povedal som: — Som katolícky kňaz. Prišiel som vám na pomoc. Oľutujte pred Pánom Bohom všetky hriechy celého vášho života. Opakujte v mysli so mnou: Ó, Bože, buď milostivý mne hriešnemu! Potom som mu dal rozhrešenie. Úzkosť však nezmizla z tváre chorého a jeho prsty sa naďalej zabárali do periny. Čo tu robiť? — pýtal som sa sám seba. Tú istú otázku som vyčítal z očú prestrašených žien a priateľa, ktorý ma priviezol. Mimovoľne som vložil ruku do vrecka a nevdojak som nahmatal ruženec. Vtedy mi preblesklo hlavou: Tu je pomoc! Vytiahol som ho, pozrel na ženy, pokľakol som si a začal som sa nahlas modliť: Otče náš, Zdrávas, Zdravas, Zdravas... Z času na čas som uprel oči na bolestne stiahnutú tvár. Na svoje veľké prekvapenie som spozoroval, že čím dlhšie sme sa modlili, tým väčšmi povoľovalo napätie v tvári umierajúceho. Keď sme prišli na koniec prvého desiatku a odriekali sme Sláva, videl som na tvári chorého pokoj a ruky uvoľnene spočívali na perine. Prešli sme na druhý desiatok. Tvár umierajúceho bola stále pokojnejšia a pery sa mu začali pohybovať. Najprv som myslel, že chce niečo povedať. Potom mi však napadlo, že sa chce zapojiť do modlitby. Pri druhom Sláva urobil pokus podniesť ruku k hlave a prežehnať sa, ako je zvykom v Porýnsku. Pomodlili sme sa tretí, štvrtý a piaty desiatok. Chorý pokojne ležal. Dal som mu požehnanie, odporúčal som ženám, aby sa pri ňom ďalej nahlas modlili a odišiel som. Neskôr som sa dozvedel, že o pár minút po mojom odchode zomrel. Pokojne a ticho. Potrebujeme veci jednoduché Častejšie som uvažoval nad týmto prípadom a porovnával som ho s inými životnými skúsenosťami. Opätovne som prichádzal k uzáveru, že Romano Guardini mal pravdu, keď vo svojej knižke o ruženci napísal: « Čím dlhšie človek žije, tým zreteľnejšie vidí, že 2 [pageend2]najdôležitejšími vecami sú veci jednoduché. » Javí sa to najmä v dobe chorôb, nepokoja, starostí, bezsenných nocí, duchovnej suchoty a beznádejnosti. Vtedy človek potrebuje predovšetkým uvoľnenie a pokoj. Psychoterapeuti odporúčajú uvoľnenie, autogenný tréning, iní zasa meditáciu, jogu a podobne. Ale jednoduchý kresťan, ktorý už predtým bol voľakedy objavil tajomstvo modlitby ruženca, začne s odriekaním Zdravasov. A ihneď pocíti, ako mu modlitba ruženca začne odnášť kus po kuse starosti, úzkosti, nepokoj a strach z duše. Človek nie je schopný v stave nepokoja a stiesnenosti odriekať komplikované modlitby, ktoré svojím priťažkým obsahom zaťažujú jeho ducha. Vtedy mu najlepšie vyhovuje jednoduchá modlitba, pri ktorej síce opakuje jednoduché slová, ktoré ho však priamo zapájajú na Boha. Vo svetle skúsenosti padá námietka, že ruženec je stále opakovanie tých istých formúl. Nielen kresťania, ale aj vyznavači iných náboženstiev, ktorí tiež pestujú modlitby podobné ružencu, hovoria, že opakovanie tých istých slov, sprevádzaných zavše aj pohybmi tela, majú povahu akéjsi duchovnej gymnastiky. Modlitba ruženca je chudobná na slová — opakujú sa stále tie isté —, no tým hlbší je ich účinok. Kto sa opravdivo modlí ruženec, neodrieka iba slovné formuly, ale medituje o tajomstvách spásy a aplikuje ich na svoj každodenný život a to je vysoká forma modlitby. Iná častá námietka proti ružencu tvrdí: Kto je schopný odriekať päťdesiat Zdravasov bez predstáv, čo nepatria k modlitbe? Aj táto námietka je neodôvodnená. Nesmieme sa vari s Bohom rozprávať o všetkom? Jestvujú azda v našom živote veci, ktoré ho nezaujímajú? Či vari nie je správne dať našim myšlienkam pred Bohom voľný spád? Ale, prízvukujem, pred Bohom! V povedomí, že sme dvaja, ktorí pozerajú na film osobných zážitkov — Boh a ja — obráťme z času na čas duševný zrak na tvár Božiu, aby sme z nej vyčítali jeho postoj, radu, úsmev, potechu, uistenie o pomoci. Práve v tomto premietaní našich predstáv pred Bohom je to duchovné uvoľnenie a tak často kritizované « roztržité » odriekanie tej istej modlitby. Ani si neuvedomujeme, že toto vytvára ovzdušie Božej prítomnosti. Zdravasy sú ako vlny, ktoré nás znovu a znovu privádzajú k pobrežiu Božstva a pôsobia upokojujúco. Tak sa vytvára v nás vhodný stav pre opravdivú meditáciu Božieho plánu spásy skrze vtelenie, utrpenie a oslávenie Ježiša Krista Vykupiteľa. Hodnota modlitby ruženca je neoceniteľná, je to modlitba ústna i kontemplatívna, mariánska a zároveň kristocentrická. Naša tajná vysielačka Zakončime spomienkou istého misionára, ktorého vyhnali z Číny. Po svojom zatknutí sedel na zemi v improvizovanej masovej väznici a modlil sa ruženec. Naraz priskočil k nemu vojak, surovo ho schytil, dovliekol pred veliteľa a obžaloval, že má tajnú vysielačku, vytrhnúc mu z ruky ruženec... Ruženec je skutočne vysielačkou. Žiaľ, pre väčšinu kresťanov tajnou, nepoznanou. Kým neobjavia dĺžku vlny, na ktorej sa tu vysiela. Keď ju objavia, potom sa presvedčia, že ruženec je skutočným prostriedkom na spojenie človeka s duchovným svetom, so všetkými jeho blahodarnými účinkami. Anton Hlinka « Ruženec je pre Cirkev ako Dávidov prak. Ním bude vedieť čeliť všetkým pekelným nepriateľom» (Pius XII.). 3 [pageend3]DOMINIKÁNSKY KŇAZ OTEC JÁN PIUS KRIVÝ VO VEČNOSTI Takou smrťou by som aj ja rád zomrel Keď sme vychádzali z izby, v ktorej pred niekoľkými minútami naposledy vydýchol Otec Pius — krstným menom Ján — Krivý, dominikán, slovenský misionár v Bazileji, súdili sme jednohlasne: « Takou smrťou by som aj ja rád zomrel.» Bol dobre pripravený, vyrovnaný, usmievavý, až do poslednej chvíľky pri dobrom vedomí. Slovenskí veriaci zo Švajčiarska, ktorí ho prišli odprevadiť na poslednej ceste, spomínali jednotlivé udalosti zo života zosnulého, v ktorých sa javila otvorenosť ducha a dobrota srdca: to boli vari najcharakteristickejšie vlastnosti nebohého. Otec biskup Hänggi zo So- lothurnu v liste, ktorým vyjadruje sústrasť nad smrťou Otca Krivého, píše doslovne: « Otec Krivý má veľké zásluhy pre svoju kňazskú a misionársku činnosť na Slovenskej misii v Bazileji. Budeme spomínať vždy s hlbokou úctou na tohto ctihodného kňaza a prosíme Pána Boha, aby odmenil večnou radosťou jeho vernosť a oddanosť.» Čo pridať k týmto prejavom a postojom? Každý, kto osobne stretol a poznal Otca Krivého, pridá iste svoje vlastné spomienky, no všetky sa budú určite niesť týmto smerom. Preto azda lepšie nemnožiť slová, ale skloniť sa pred vôľou nebeského Otca, ktorý všetko najlepšie riadi s láskou a múdrosťou. Kladie sa však otázka: « Kto prevezme prácu po nebohom? » Kladú ju veriaci z Bazileja, kladieme si ju všetci, najmä slovenskí kňazi v zahraničí, ktorým roky pribúdajú a ktorých rady sa pomaly umenšujú. Prosme Pána žatvy o nových robotníkov: slovenská pospolitosť ich potrebuje. A tu sa určite naše modlitby stretajú s modlitbou Otca Krivého pred Božím trónom. Lebo aj o ňom sme presvedčení, že Pán Boh ho láskavo prijme ako verného služobníka a odmení ho večným životom. V tomto presvedčení pozdravujeme Otca Krivého kresťanským « Do videnia v nebi! » POSLEDNÉ TÝŽDNE OTCA JÁNA PIA KRIVÉHO Už začiatkom roka 1981 priatelia badali, že Otec Ján Pius Krivý akosi chradne. V polovici marca prišla presná diagnóza: zhubný nádor na žalúdku. Na sviatok sv. Jozefa Otec Pius šiel do nemocnice sv. Kláry v Bazileji, kde ho 23. marca chirurg dr. P. Gallacchi operoval. Nádor vybrať nemohol, iba upravil vnútornosti tak, aby chorý mohol ešte prijať a udržať jedlo. V dňoch 2.-6. apríla som navštívil Otca Pia v nemocnici. Bol som svedkom prejavov starostlivosti o chorého zo strany veriacich a zo strany všetkých, ktorí sa v nemocnici dostali s ním do styku. Dr. Gallacchi mi povedal: « Otec Krivý je vážne chorý, ľudsky hovoriac niet nádeje na jeho uzdravenie. On sám vie o svojom stave a znáša to s takou vierou, ako sa patrí 4 [pageend4]na kňaza. » — Otec Pius sa po chirurgickom zákroku dosť dobre zotavil. Nádor mu nespôsoboval bolesti. Nemocnicu opustil v utorok 14. apríla a o deň nato priletel do Ríma. Pozvali sme ho do Slovenského ústavu sv. Cyrila a Metoda, lebo tu mal okolo seba spolubratov kňazov a prípadne i potrebnú opateru. V prvé týždne po príchode chodieval do jedálne, každý deň slúžil sv. omšu a trochu sa prechádzal po záhrade. — Začiatkom mája mu začala zapuchať ľavá noha. Tunajší lekár s odborníkom-onkoló- gom ho prezrel, predpísal sériu injekcií, no aj on poukazoval na vážnosť celkového stavu. — Asi od polovice mája Otec Pius už málo vstával a vychádzal z izby: každý deň ešte koncelebroval a trochu si posedel v záhrade. Bolesti necítil žiadne, len nesmel veľa chodiť, aby mu noha ne- puchla. Bolo vidno, ako postupne slabol. Jedol málo a pokrm sa v ňom vždy neudržal. Nebol však celkom přikutý na lôžko: pomaly mohol vstať, prejsť sa po izbe, zísť do kaplnky slúžiť sv. omšu. — Naposledy slúžil sv. omšu na sviatok sv. Petra a Pavla 29. júna, na štyridsiate výročie primícií. Potom ešte po tri dni dostal sv. prijímanie, ale ani to nešlo, lebo bolo nebezpečenstvo vracania. — Sviatosť pomazania chorých prijal ešte pred operáciou. Stravovanie bolo čím ďalej tým ťažšie a preto aj sily chorého ubúdali. Za posledné dva-tri týždne už skoro nič nejedol, iba pil vodu. Myseľ však bola dosť bystrá. Povedomie si zachoval až do posledných minút. V sobotu 4. júla už od rána bolo vidno, že prichádzajú posledné hodiny. Noc bola ťažšia než predtým, dych pomalší, oči zahmlené. — Okolo štvrtej popoludní prišiel navštíviť chorého generálny predstavený Rádu sv. Dominika O. Vincent de Coues- nongle. Keď vstúpil do izby Otca Pia, tento už bol v agónii, no ešte Záber zo zádušnej svätej omše. Otec arcibiskup Tomko sa modlí posledné modlitby nad rakvou s mŕtvym telom Otca Krivého. spoznal svojho predstaveného. Otec generál sa predmodlieval po francúzsky vhodné modlitby. Medzitým sa v izbe zhromaždili kňazi, bratia a sestričky z Ústavu. Za chvíľu sme sa modlili po slovensky. Zomierajúci ešte na to reagoval. — Keďže dych sa stával čím ďalej tým ťažším, Otec generál zaintovoval — podľa rádového zvyku — pieseň Salve Regina, ktorú dominikáni spievajú pri smrti svojich spolubratov. Približne pri slovách «et Jesum, benedictum fructum... — ukáž nám Ježiša...» Otec Pius tíško naposledy vydýchol. Bolo asi pol piatej popoludní. Podľa želania vysloveného v testamente Otec Krivý bol oblečený do dominikánskeho rúcha a vystavený vo veľkom salóne Slovenského ústavu sv. Cyrila a Metoda. V pondelok 6. júla ráno rakvu zatvorili. V utorok ráno sme ju preniesli do kaplnky Ústavu, kde bola o 10. hodine zádušná sv. omša, ktorú koncelebrovalo tridsať kňazov na čele s O. arcibiskupom Tomkom. On vykonal aj výkrop rakvy po sv. omši. Medzi koncelebrantmi bol i O. biskup Hnilica a generálny predstavený dominikánov. Ho- míliu mal mons. Hrušovský. So zomrelým sa v mene Slovákov vo Švajčiarsku rozlúčil Dr. Krkoška. Poďakoval sa mu za prácu a vydvihol jeho odovzdanosť do Božej vôle, jeho úctu k Panne Márii a jeho optimizmus. Inžinier Zelenay sa zasa poďakoval Otcovi Krivému za všetko, čo podnikol pre utvorenie slovenskej misie v Ziirichu a poďakoval sa tiež Ústavu, že pritúlil Otca Krivého v posledných týždňoch jeho života. Hneď po sv. omši sme telesné pozostatky Otca Krivého odviezli na rímsky cintorín Cimitero Flaminio a uložili do hrobky Slovenského ústavu sv. Cyrila a Metoda. Pred uložením do hrobky rozlúčil sa naposledy s Otcom Krivým pán Cibuľka precítenými slovami. Otec Krivý je už šiesty kňaz, čo je uložený v hrobke ústavu a spolu s ostatnými očakáva slávny deň vzkriesenia. Mons. Dominik Hrušovský 5 [pageend5]Dňa 12. augusta vatikánsky denník «L’Osservatore Romano » uverejnil posolstvo Svätého Otca Jána Pavla II. pre svetový deň misií, ktorý tohto roku pripadá na nedeľu 18. októbra. Z posolstva uvereňujeme niektoré podstatné state: « Svetový deň misií je výbornou príležitosťou uvedomiť si vo svedomí našu misionársku povinnosť. Chce pripomenúť všetkým členom Cirkvi, nech už zastávajú hocijakú funkciu alebo miesto, že táto povinnosť sa vzťahuje na všetkých kresťanov. Svetový deň misií je pre každého príležitosťou, aby si v tomto ohľade spytoval svedomie, pretože ide o budúcnosť rozširovania Kristovej blahozvesti vo svete. Keby si všetci kresťania plnšie uvedomili svoje misionárske povinnosti, mnohé ťažkosti by sa umenšili. V tomto zmysle je dôvodom veľkej nádeje utváranie sa malých a dynamických kresťanských spoločenstiev, ktoré pochopili vlastnú zodpovednosť pri ohlasovaní evanjelia ako jedinej záruky pre vytvorenie lepšieho sveta. Ďalšia vec, ktorá nás veľmi teší a za ktorú musíme ďakovať Pánovi je zrodenie sa misijného hnutia v mladých miestnych Cir- kvách. Tieto ešte len pred nedávnom prijali evanjelium a teraz sú už jeho ohlasovateľmi. Takto dokazujú vyspelosť svojej viery. Tieto cirkevné spoločenstvá pochopili, že miestna Cirkev ak nie je misionárska, nie je naplno katolícka. Cirkev uzatvorená sama v sebe bez misionárskeho nadšenia, alebo je Cirkev neúplná, alebo je Cirkev chorá. » V ďalšej časti Svätý Otec pripomenul, že on sám chce byť prvým misionárom a v tomto svetle načim vidieť aj jeho a- poštolské cesty po svete. «Je úlohou pápeža pripomenúť všetkým bratom v Kristu túto misionársku povinnosť. Od začiatku môjho pontifikátu som Naša misionárska povinnosť uvažoval o slovách Druhého vatikánskeho koncilu, ktoré zdôrazňujú, že Petrovmu nástupcovi bola osobitným spôsobom zverená úloha rozširovať Kristovo meno. Podľa príkladu môjho predchodcu Pavla VI. som navštívil početné krajiny, medzi nimi aj také, kde Kristovo meno sotva poznajú a kde ohlasovanie evanjelia je ešte nedostatočné. Takto som sám chcel ohlasovať Kristovu blahozvesť a v určitom zmysle som sa stal cestujúcim katechétom, aby som povzbudil všetkých, čo pracujú na rozširovaní evanjelia. » Svätý Otec potom prešiel na tému o evanjelizačných úlohách kresťanskej rodiny. Zdôraznil, že ohlasovanie evanjelia rodinám predstavuje hlavný cieľ pastoračnej práce, ktorá môže byť úspešná iba vtedy, keď sa kresťanské rodiny stanú rodinami misionárskymi, teda rodinami, čo ohlasujú Kristovu blahozvesť. « Od rodičov závisí život rodiny na rovine náboženskej a na rovine ľudskej. Na nich sa chcem preto zvlášť obrátiť. Rodičia sú prvými katechétmi svojich detí a túto úlohu vykonávajú slovom a najmä svojím príkladom. V tejto práci prvé miesto musí zaujať modlitba. Modlitba, napriek tomu, že tu i tam pozorujeme určité zlepšenie, ostáva naďalej ťažkou pre mnohých kresťanov, a preto sa málo modlia. Mnohí sa pýtajú, načo slúži modlitba? Má ona zmysel v dnešom svete, ktorý je ovládaný výkonnosťou, účinnosťou? Napriek rôznym ťažkostiam treba vždy veriť, že modlitba je neodlučiteľná od našej viery v Boha, Otca, Syna a Ducha Svätého, od našej viery v Božiu lásku a v jeho vykupiteľskú moc. » Ján Pavol II. v ďalšej stati posolstva podčiarkol, že finančné potreby miestnych Cirkví, ktoré takmer všetky patria ku krajinám Tretieho sveta, sú stále obrovské, a dodal: «To je dôvod, pre ktorý sa obraciam na všetkých s výzvou, aby prispievali do ústredného fondu Pápežských misijných diel. Kresťania v rozvojových krajinách, ktorí napriek svojej chudobe odovzdávajú svoj podiel na tieto ciele, sú v tomto smere príkladom pre bohaté krajiny sveta, ktoré často odovzdávajú iba malú časť zo svojho nadbytku. Spolupráca na misijnom diele nesmie byť narušená súčasnou ekonomickou krízou vo svete. Táto kríza sa nesmie stať pre kresťanov v bohatých krajinách výhovorkou pre obmedzenie vlastnej štedrosti. Nech nezabúdajú, že ekonomickou krízou sú ešte viac postihnuté krajiny a Cirkvi v Treťom svete. » V závere svojho posolstva Ján Pavol II. ešte raz pripomenul kresťanom, že všetci sú pozvaní k účasti na Kristovom poslaní a majú ohlasovať evanjelium. 6 [pageend6]EUROPA národov a kultúr Od 22. do 29. augusta t.r. konal sa v Rimini « Míting za priateľstvo medzi národmi ». Témou tohoročného stretnutia bolo: « Európa národov a kultúr ». Na manifestácii sa zúčastnili popredné osobnosti politického, kultúrneho a náboženského života nášho kontinentu. Míting bol usporiadaný predovšetkým pre mladých ľudí, ktorí prišli na tisíce a oduševnene debatovali o problémoch Európy. V nedeľu 23. augusta bola v slávnom chráme Malatesta v Rimini bohoslužba v byzantskom obrade. Homíliu povedal náš Otec arcibiskup Mons. Jozef Tomko. Mladým účastníkom, ktorých počet sa odhadol na 7 tisíc, Otec arcibiskup medziiným povedal: «Téma vášho mítingu — Európa národov a kultúr — padá do toho istého roku, v ktorom boli svätí Cyril a Metod vyhlásení za spolupatró- nov Európy, spolu so svätým Beňadikom, ktorého tisícpäťstoročný jubilejný rok sa práve ukončil. Nejde tu o nijaké náhodné stretnutie sa udalostí bez vnútorného vzťahu. Reč o troch svätých a o ich diele, o náplniach a hodnotách, ktoré zanechali, o ich koreňoch sa spája v širokej miere s témou Európa národov a kultúr. V dejinách týchto troch pienierov Európy, v dejinách chápaných v ich plnom význame a v ich plnom dedičstve, možno nájsť odpovede a predpoklady nielen na plné pochopenie Európy národov v jej historických začiatkoch a v jej zjednocujúcej kultúre, ale možno odhaliť, oživiť a posilniť pramene tohto nášho starého kontinentu. Vo svetle skutočnosti, ktorá sa vytvorila pod vplyvom týchto svätcov, zažiari aj tá akoby podzemná jednota ducha, ktorá je oveľa hlbšia ako dnešné umelé a neprirodzené rozdelenia. A čo sa týka perspektív do budúcnosti, dnešná vynárajúca sa kultúra bude sa môcť inšpirovať, formovať a živiť, vstrebávajúc do seba životnú miazgu zo starých koreňov, ktoré zachovávajú svoju životnosť napriek búrkam minulosti a prítomnosti. Ide tu o čosi nepomerne vyššie, ako môže byť kultúrna archeológia! Nie, nie je to čosi náhodné hovoriť o dedičstve týchto troch apoštolov vo vzťahu k Európe národov a kultúr. Rytina od talianskeho umelca Mikuláša Sebatiana, venovaná Mítingu v Rimini. Nechceme tu robiť nijakú profánnu alebo politickú reč. Kristovo evanjelium odhaľuje, povyšuje, prináša, tvorí hodnoty. A čím viac sú hodnoty ľudí a národov kresťanskejšie, tým viac sa stávajú hodnotami autenticky ľudskými. A tak spoločná kresťanská viera, ktorú v Západnej Európe rozširovali svätý Beňadik a jeho duchovní synovia a na Východe svätí Cyril a Metod a ich žiaci, táto viera vedela vytvoriť hlboké väzivo jednoty a solidárnosti medzi národmi. Ukázala sa tvorčou silou nielen v spoločenskom nažívaní, ale aj v kultúre, v umení a vo všetkých prejavoch ducha. Lebo evanjelium, keď sa vtelí, stane sa dušou, ktorá prekvasí celý život. Európa, tento náš starý kontinent, je ako stáročný peň olivového stromu. Keď sa tento očistí od divokých výhonkov a od hniloby, ktoré prekážajú a sťažujú kolovaniu životnej miazgy od koreňov ku konárom, tento peň znova vyženie nové a zdravé výhonky a prinesie bohaté ovocie, lebo korene má zdravé. Tieto korene sú dve tradície, ktoré udržujú a živia jedný peň. Jeden prúd naväzuje na svätého Beňadika, kým druhý prúd naväzuje na svätého Cyrila a Metoda. Životnou miazgou je kresťanský 7 [pageend7]duch, vliaty našimi troma apoštolmi do žíl starej Európy. Bez toho, že by sme chceli padnúť do ľahkého mesianizmu, biblický obraz olivového stromu, do ktorého sa môžu naštepiť nové výhonky, možno realisticky a s nádejou aplikovať na našu Európu.» Otec arcibiskup potom naširoko rozviedol v čom spočíval prínos, ktorý pre Európu znamenal svätý Beňadik a svätí vierozvestovia Cyril a Metod. Svoju homíliu zakončil slovami: « Bude sa vedieť európsky človek stať « človekom novým » v zmysle apoštola Pavla, alebo bude upadať, ťahaný svojimi reťazami, do otroctva moderných idolov, akými sú moc, bohatstvo a pôžitok? My sme dnes ten « európsky človek ». Preto o- tázka je položená nám a posolstvo Beňadika, Cyrila a Metoda sa stáva pre nás štafetou, ktorú treba niesť ďalej. Budeme vedieť aj my veriť a pracovať ako oni? Veriť predovšetkým v Ježiša Krista, Boho- človeka, a v človeka, ako ho vidí Kristus? Budeme veriť v evanjelium Ježiša Krista a v jeho obnovujúcu a poľudšťujúcu silu? Budeme žiť svoju vieru ako ju žili Beňadik, Cyril a Metod, spôsobom činným a vynaliezavým? Budeme pracovať za jednotu síl, ktoré prijímajú inšpiráciu z tých istých koreňov, na všetkých poliach ľudského ducha? Budeme sa snažiť vyvinúť živú solidárnosť so všetkými národmi európskeho Východu: s Cirkvou, ktorá je vo viacerých kraji- ných prenasledovaná; s mladými ľuďmi, so spisovateľmi, básnikmi, umelcami; s jednoduchým človekom, so všetkými jeho túžbami a ľudskými právami; rozvijeme záujem o ich spôsob života, o ich folklór, spev, hudbu, divadlo? Budeme sa snažiť dať Európe dušu, jej pravú, autentickú dušu? A to v duchu Beňadika, Cyrila a Metoda? » Posol pokoja po prvé padá pod ťarchou kríža z ohňa a olova ... V modlitbe šepce pokornej « Bože, prijmi i túto obetu, odpusť im, lebo nevedia... » V ZNAMENÍ KRÍŽA Kristov námestník pokojne nesie symbol utrpenia, na Golgotu dnešných dní. Pre tajomstvo lásky večnej, čo obeťou Syna svätí drevo kríža. Apoštol mieru rímsku dlažbu krvou kropí. Výkrik žasu derie sa z hrdla, pretína arénu tmy a prázdna, nad ktorou visí otáznik našich čias. Svedomie sveta bije sa v prsia: Mea culpa! Zranený pastier pohľadom pohladí ovečky, čo plnia Peterské námestie. V mene Otca i Syna... Okom znaveným žehná, keď ruka nevládze. Bolesť je odetá v bielom, smútok slzou oči plní. Cyrenejského obliekajú do chirurgovho plášťa. Modlitby z celého sveta ticho ako prúd rieky do Ríma plujú. Kristus je láska, bôľ i utrpenie... Hosana i rúcho šarlátovo. Kristus je obeta — kríž, sila i odpustenie. Svätý Otec sa modlí: Buď vôľa Tvoja — a odpúšťa — V znamení kríža — pre Krista — utrpenie. Máj 1981 Daniel P. Skala 8 [pageend8]Po mnohých rokoch putovania mladý muž sa vracia do svojho rodiska a smutne konštatuje: «To nie sú ulice môjho detstva... » Akýsi francúzsky šansoniér urobil z toho šláger, ktorý som počula nedávno v rozhlase. Zamyslela som sa nad jeho slovami a konštatovala som, že aj ulice nášho detstva sa zmenili, ale ešte viac sme sa zmenili my sami. S pribúdajúcimi rokmi mnoho vybledlo z toho, čo krášlilo naše detstvo. S odletom detských rôčkov odleteli aj naši strážni anjeličkovia, ku ktorým sme sa modlievali so sopätými ručičkami: « An- jeličku, môj strážničku... » Odleteli naozaj? Kto sú vlastne anjeli? Jestvujú vôbec? Zabudnime na bucľaté hlavičky barokových oltárov! Tie nemajú nič spoločného s anjelmi, ktorých stvoril Boh a ktorí sprevádzajú ľudstvo počas celých dejín spásy. To, čo o nich vieme z Písma, je niečo celkom iné! Anjeli sú čistí duchovia, ktorí sú neustále pred tvárou Boha, klaňajú sa mu v neustálej Bohoslužbe, oslavujú ho a na zemi ochraňujú ľudí a zápasia o konečné víťazstvo Dobra nad Zlom. Boh ich obdaril vysokým stupňom poznania, sily a svätosti, preto keď sa zjavu- iú ľuďom, budia skôr hrôzu. Ich prvé slová sú vždy: « Nebol sa...! » Vieme, že boli anjeli, čo sa vzbúrili proti Bohu a boli zvrhnutí do pekla. Ich nenávisť plodí hriech, zlo, smrť a zaplavujú tým našu zem dodnes. Anjeli, čo zostali verní Bohu. zvvšuiú lesk neba a pomá- hajú ai nám. aby sme sa raz stali účastnými večnej radosti. S anjelom sa stretáme u rajskej brány, kde s ohnivým mečom vyháňa Adama a Evu po prvom hriechu. Jakub ich videl vo sne celé zástupy, ako sa prechádzajú po r e br i- POSLOVIA A STRÁŽCOVIA ku medzi nebom a zemou a s jedným z nich zápasil do úsvitu (Gen 28,12). O anjeloch sa zmieňuje Tobiáš (12), Daniel (7) a Izaiáš (6). V knihe Exodus čítame: « Hľa, posielam ti anjela, aby kráčal pred tebou a ochraňoval ťa od všetkého zlého a priviedol ťa na miesto, ktoré som ti určil... » (23,20). Dávid v 91. (90) žalme spieva: « Boh prikázal anjelom, aby nás ochraňovali, aby sme si neudreli nohu o kameň. » Anjeli sprevádzajú celý Ježišov pozemský život. Gabriel oznámil Zachariášovi, že sa mu narodí syn Ján, ktorý pripraví cestu Pánovi. Ten istý anjel zvestuje čistej Panne v Nazarete narodenie Mesiáša. (Lk 1,11 nn). Nad betlehemskou jaskyňou spievali celé zástupy anjelov GLORIA. Jozef dostal pokyny od Boha skrze anjelia. Po pokušení Ježiša na púšti pristúpili k nemu anjeli a posluhovali mu. 1/ Getsemani, keď sa Ježiš potil krvou v smrteľnej úzkosti, posilňoval ho anjel. Anjel odvalil kameň od hrobu a anjeli sa pýtali apoštolov po nanebovstúpení: «Mužovia galilejskí, čo hľadíte do neba?» (Sk 1,11). Ježiš viackrát spomína anjelov. Pri povolaní apoštola Natanaela povedal: « Budete vidieť nebesá otvorené a anjelov Božích stúpať hore-do- lu » (Jn 1,51). Keď sa ho apoštoli pýtali, kto je najväčší v kráľovstve nebeskom, postavil medzi nich chlapca a zakončil slovami o anjeloch, «ktorí ustavične vidia tvár Boha » (Mt 18,2 a 10). A inde: «Ktokoľvek ma vyzná pred ľuďmi, toho aj ja vyznám pred anjelmi Božími » (Lk 12, 8). O konci sveta čítame u Matúša (25,31 nn), že anjeli oddelia plevy od zrna. Aj po Ježišovom nanebovstúpení anjeli zasahujú do života Cirkvi. Anjel vyslobodil svätého Petra z väzenia, (Sk 12,8), ochránil svätého Pavla pri ceste do Ríma (Sk 27,23), poslal Filipa za etiópskym ministrom (Sk 8,29), zjavil sa Kornéliovi a prikázal mu, aby poslal pre Petra (Sk 10,5). Zjavenie apoštola Jána píše o anjeloch azda najviac. Vidí ich okolo trónu Božieho (7,11) oslavujúc Baránka. Oni obetujú Bohu naše modlitby (8,3-4), anjel zostupuje z neba s knihou (10,1-4) a nako9 [pageend9]niec volá anjela za svedka pravdivosti všetkého, čo napísal (22,6). Vo Fatime sa zjavil anjel niekoľkokrát deťom, aby ich pripravil na zjavenie Panny Márie a predstavil sa ako «anjel Portugalska ». Takto sme sa dozvedeli, že nielen jednotlivci, ale aj celé národy majú svojho anjela. Páter P. Lippert hovorí, že Boh preto posiela anjelov medzi ľudí, aby pozbierali každý ich dobrý čin, ba i každé utrpenie, aby sa z toho nestratila ani kvapôčka. A Klemens Brentano pred smrťou vyznal, že zo všetkých druhov, ktorí ho po celý život sprevádzali, najvernejší bol jeho anjel strážny! Veľkí svätci boli horlivými ctiteľmi svojich strážnych anjelov a ráno ich prosili o pomoc a ochranu a večer im ďakovali za sprostredkované milosti a Božie dary. Tak robil napr. svätý Augustín a svätá Terezka Ježiškova. Zmieňme sa ešte o rôznych skupinách anjelov, ktoré naplňujú nebo. Poznáme cherubínov, serafínov a nebeské mocnosti, ktorí stoja okolo Božieho trónu ako horiace fakle. Oslavujú Boha svojimi chválospevmi. V prefácii sa s nami modlia celé pluky an- jelov-bojovníkov, ktorých spomína Ježiš. Pre nás sú najdôležitejší anjeli, ktorí sú poslovia Boží, prostredníci medzi nami a Bohom. To sú archanjeli, anieli a naši osobni anjeli strážcovia. Hoci v knihe Tobiáš sa dozvedáme, že archanjel Rafael bol jedným zo siedmich anjelov, Písmo nám zachovalo len tri mená: Gabriel, Rafael a Michal. Gabriel — dôverník Boží má sviatok 24. marca. Rafael je patrónom cestujúcich a chorých, lebo on sprevádzal Tobiáša na cestách a dal mu a i liek, ktorým vyliečil slepého otca. Je vlastne praobrazom anjela strážneho! Svätíme ho spolu s Michalom 29. septembra. Michal je bojovník, ochranca Božieho ľudu a patrón umierajúcich. Strážni anjeli sú svedkami každého nášho dobrého skutku, ba celého nášho života. Tešia sa s nami pri úspechoch, trpia s našimi bolesťami a sú svedkami našich omylov, pádov a hriechov. Tiché nutkanie k dobrému a k odmietaniu zla je dielom našich anjelov v našom svedomí. Boh nepôsobí v nás vždy priamo, vo väčšine prípadov skrze druhých. Cirkev MODLITBA K ANJELOVI STRÁŽCOVI Svätá Tereza z Lisieux Vznešený ochranca mojej duše! Ty žiariš v nebeskej nádhere ako čistý plameň blízko trónu Najvyššieho. Prichádzaš k vôli mne na zem a osvecuješ ma svojím leskom. Ty si môj brat, môj priateľ, môj tešiteľ, môj krásavec! Poznáš dobre moju slabosť a preto ma vedieš za ruku. Vidím ako pozorne odstraňuješ kamene z mojej cesty. Tvoj milý hlas ma pobáda hľadieť na nebo a keď ma vidíš poníženého a skromného, tvoja tvár zažiari zvláštnym leskom. Anjel strážca, ty letíš priestorom rýchlejšie ako blesk. Zaleť teda miesto mňa k mojim milým a vysuš závanom krídiel ich slzy. Vyspievaj im Ježišovu dobrotu, ospevuj utrpenie, v ktorom VEČNÁ LÁSKA ukryla aj radosť. V tomto krátkom živote chcem zachrániť toľkých mojich bratov hriešnikov. Nemám však nič okrem svojej chudoby bez okrasy, preto ťa prosím, posol krásnej vlasti, daruj mi tvoju svätožiaru a prines ju ako dar Trojjedinému. Tebe sláva a bohatstvo Kráľa kráľov, mne Pánov chlieb a poklad svätého kríža. S krížom, s hostiou a s tvojou pomocou pokojne očakávam večné šťastie druhého sveta. Amen. Mladosť nie je obdobie života, ale duševný stav. Zostarnúť nie je umenie — umenie je so starobou sa vyrovnať. M. de Cervantes Predstavte si to ticho, ktoré by nastalo vtedy, keď by ľudia hovorili len to, čo je pravda. K. Čapek Zaradiť jeden dobrý skutok k druhému tak, aby medzi nimi nebolo medzery, to možno nazvať šťastným životom. Marcus Aurelius slávi sviatok anjelov strážcov 2. októbra. Keď počujeme zvony na Anjel Pána, pomodlime sa túto krásnu modlitbu! Pokloníme sa tým nášmu anjelovi, vzdáme vďaku Bohu za jeho veľké milosrdenstvo a vyznáme svoju lásku našej nebeskej Matke. « Tu sa zjavil anjel z neba a posilňoval ho » (Lk 22,43) neplatilo len pre Ježiša v Getsemani, platí pre všetkých, ktorí ho nasledujú! HeVa 10 [pageend10]DÔLEŽITOSŤ RODINNEJ VÝCHOVY Obidvaja musia viesť dieťa za ruku V predošlom článku (SHzR, číslo 8/9, 1981) som hovoril o zástoji otca vo výchove dieťaťa. Zakončil som pripomienkou, že otcov prínos vo stvárňovaní osobnosti mladých je nenahraditeľný. Prítomnosť otca vo výchove je dôležitá najmä pre formuláciu pojmu zákona a spoločenských noriem v živote detí. Otcov prínos je zvlášť dôležitý vo výchove syna, pretože v procese stotožňovania sa syna s otcom, syn postupne stvárňuje v sebe úlohu budúceho muža. Dcéra sa zasa v styku s otcom učí ako zaobchádzať s mladými mužmi, aby nadobudla istotu vo vzťahoch s nimi. V prípade, že otec sa nezúčastňuje na výchove svojich detí, tieto trpia a neraz sa dostanú do psychického napätia. Zdôraznil som tiež, že v našej západnej spoločnosti sa výchovná povinnosť otca veľmi často zanedbáva. Ba čo viac, pre nával práce alebo pre iné príčiny, otec sa necíti vinný, keď zanedbáva svoje výchovné povinnosti. K takejto nevšímavosti otec príde postupne, lebo pri narodení dieťaťa nebolo tomu tak. Narodenie syna alebo dcéry je veľkou udalosťou pre otca. Dieťa sa stane stredobodom jeho pozornosti a takmer vždy sa naň otec naviaže. Pomaly však táto veľká rodinná udalosť zovšednie a práca sa stane pre otca dôležitejšou, než starosť o dieťa. Výchova dieťaťa pripadne potom skoro výlučne matke. Aj keď sa po rokoch styky otca s dieťaťom stanú intenzívnejšie, predsa však sa premeškalo veľa výhodných príležitostí pre výchovu dieťaťa. Preto sa netreba diviť, keď dnešná mládež tvrdí, že vzťahy synov a dcér k otcovi sú v kríze. Svätý Otec polarizuje mládež Pred nedávnom istý taliansky novinár inter- viewoval s mnohými mladými, chlapcami a dievčatami, o tomto probléme. Nadovšetko z odpovedí dievčat vysvitlo, že terajší pápež Ján Pavol II. veľmi polarizuje city mladých. Mladí bez okolkov tvrdia, že v osobe Svätého Otca nachádzajú to, čoho sa im nedostáva od ich vlastného otca. Chlapci a dievčatá nachádzajú v pápežovi priamosť, úprimnosť, nekompromisnosť, mimoriadny pracovný výkon a jasné, mužské správanie sa. Preto je Svätý Otec taký obľúbený u mladých. Treba však pripomenúť, že nestačí, aby sa otec zapojil do výchovy dieťaťa hocijakým spôsobom. Je potrebné, aby bol prítomný vedľa svojich detí vo svojej mužskej úlohe. Dôležitosť celej rodiny vo výchove Ďalej treba zdôrazniť dôležitosť celej rodiny vo výchove, aby sa dieťa mohlo včleniť do spoločnosti ako jej činný člen. Je pozoruhodné, ako teraz veda dáva za pravdu tisícročnej skúsenosti Cirkvi, ktorá vždy bránila rodinu ako základnú výchovnú spoločnosť pred všetkými nástrahami a nebezpečenstvami. Rozdielne úlohy rodičov Otec a matka majú v rodine rozdielne výchovné úlohy. Otcovou úlohou je vyžadovať plnenie povinností zo strany detí. Matka má toto otcovo poslanie usmerňovať a uľahčovať. Otec vyžaduje určité správanie sa detí a matka ho v tom podporuje, aj keď dakedy musí mierniť otcove požiadavky. Ked' rodičia « hrajú » tieto dve odlišne úlohy v ovzduší vzájomného porozumenia, dieťa má dobré predpoklady pre zdravý a normálny vývoj. V rodinách, kde sa tieto úlohy zamieňajú, kde totiž matka vyžaduje od dieťaťa poriadok a plnenie povinností a otec je k nemu zhovievavý, tam dieťa nachádza ťažkosti v spoločenskom správaní sa. Z viacerých 11 [pageend11]výskumov vysvitá, že týmto zamenením úloh dieťa je dezorientované a nevie si vytvoriť jednoznačný postoj k iným. Dvaja psychológovia v Izraeli preskúmali chovanie sa určitého počtu detí medzi siedmym a dvanástym rokom, aby videli ich problémy v chovaní sa a ich ťažkosti vo vzťahoch k spoločníkom. Dotazníkom analyzovali výchovný štýl rodičov týchto detí. Tento štýl pozostával hlavne v postoji rodičov k dieťaťu, ako som vyššie naznačil. Z výskumu vysvitlo, že deti, u ktorých otec vyžadoval poriadok a matka uľahčovala plnenie povinností, mali menej ťažkostí a problémov v správaní sa. V rodinách však, kde tieto úlohy boli zamenené, kde totiž matka vyžadovala od detí plnenie povinností a otec ich zľahčoval alebo miernil, tam mali deti ťažkosti v správaní sa. Z toho vidieť, aké dôležité je plnenie odlišných úloh otca a matky v rodinnej výchove. Rodina pomáha začleniť dieťa do spoločnosti Teraz vid’me, aká je dôležitá rodina pre normálny vývoj dieťaťa a jeho začlenenie sa do občianskeho života. Na tomto poli bolo prevedených viacero výskumov. Skúmatelia porovnávali správanie sa detí, čo v útlom veku ostali sirotami s deťmi, ktoré nestratili svojich rodičov. V niektorých výskumoch deti boli sledované až kým sa nevčlenili do občianskeho života. Najznámejší skúmateľ v tomto odbore je Skeels. Tento autor pred niekoľkými desaťročiami skúmal život jedenástich detí, ktoré hneď po narodení boli dané do sirotinca. Všetky tieto deti, ako vysvitlo po krátkom čase, mali spomalený rozumový vývin. Deti boli potom porovnané s inými dvanástimi deťmi, tiež sirotami, ktoré však mali normálne intelektuálne schopnosti. Prvú skupinu detí po dajakom čase adoptovali dobré rodiny, kým druhá skupina zostala naďalej v sirotinci. Po dvoch rokoch Skeels preskúmal obe skupiny detí a porovnal ich rozumový vývin. Zistil, že prvá skupina detí, ktorá prv vykazovala spomalenie vývoja, hodne pokročila, kým druhá, čo zostala v sirotinci, upadla. Rozdiel vo vývoji medzi dvoma skupinami bol veľmi citeľný. Pre prvú skupinu detí dva roky strávené v normálnej rodine boli rozhodné pre ich rozumový vývin, kým pre druhú skupinu detí dva roky strávené v sitotinci boli osudné. Skeels vyhľadal po dvadsiatich rokoch subjekty svojich výskumov už ako dospelé osoby. Nebola to ľahká úloha, ale sa mu to podarilo. Chcel vedieť, aký bol osud týchto ľudí po takom dlhom časovom odstupe. Porovnával ich podľa viacerých faktorov. Zistil, že tie rozdiely, ktoré sa prejavili medzi dvoma skupinami po adoptovaní, boli zjavné aj v ich dospelom veku. Tí, čo tvorili prvú skupinu sa veľmi dobre začlenili do občianskeho života a nikto z nich nebol internovaný v dajakom ústave. Z druhej skupiny jeden zomrel v mladom veku a strávil niekoľko rokov v ústave pre osoby so spomaleným vývojom. Ostatní tiež strávili určitý čas v podobných ústavoch. Jeden muž bol aj v ústave pre psychicky chorých. Veľký rozdiel bol medzi dvoma skupinami vo vzdelaní. Z prvej skupiny všetci zakončili zákadnú školu, kým z druhej skupiny takmer nikto neprekročil tretiu triedu základnej školy. Z prvej skupiny štyria sa dostali na univerzitu a jeden skončil štúdiá s doktorátom. Jasné boli rozdiely aj ohľadom zamestnania. Kým z prvej skupiny všetci boli zamestnaní, z druhej skupiny len dve tretiny mali dajaké zamestnanie. Z prvej skupiny všetci boli ženatí alebo vydaté. Ich deti, spolu okolo tridsať, mali celkom normálne nadanie. V druhej skupine iba dvaja boli ženatí. Jeden z nich mal jedno dieťa a bol rozvedený. Na základe skúšky vysvitlo, že toto dieťa malo spomalený vývin. Druhý mal štyri deti a všetky boli normálne. Toto je jeden z dramatických príkladov, z ktorého vysvitá, aké ťažké následky nesú deti po celý život, keď im chýba rodina. Na šťastie nie všetky deti, ktoré boli vychované v ústavoch a sirotincoch nesú na sebe také zjavné následky. Najmä v katolíckych ústavoch rehoľné sestry a vychovávatelia sa snažia svojou láskou nahradiť lásku otca a matky, a tak zmierňujú škodlivé následky mimorodinnej výchovy. Predsa však je jasné, že rodina a rodinná výchova má pre deti a pre ich budúcnosť základnú a nenahraditeľnú dôležitosť. Počas stáročí rozličné štáty vytvárali ustanovizne, ktorými sa usilovali vytrhnúť deti rodičom. To je krivda a zločin. Cirkev vždy hájila a vždy bude hájiť prirodzené právo rodičov na výchovu, a ako vidno, odôvodnene. Klement Poláček 12 [pageend12]Slovenská rodina v šírom svete JUBILEJNÁ PÚŤ A PRIMÍCIE V KEVEĽAERE Po prvý raz putovali Slováci zo severného Nemecka a najmä z Porúria k Panne Márii Potešenie zarmútených 30. mája 1971. Po desiatich rokoch prichodí nám urobiť súvahu doterajších pútí. Tendencia bola stúpajúca. Počet pútnikov rástol, organizácia sa zdokonaľovala, pobožnosť sa prehlbovala. Účastníci chodili nie na výlet, ale na pravú púť. Ke- velaere mal nám nahradiť náš šaštín, Mariánku, Staré Hory, Levoču. Postupne sa pridávali pútnici nielen z odľahlých kútov Nemecka, ale aj zo susedného Belgicka, Holandska, ba aj z Francúzska a zo Švédska. Z príležitosti púte bola viac ráz birmovka. Udelil ju Otec biskup Mons. D. Kaľata a Mons. D. Hrušovský. Ako slávnostní kazatelia sa vystriedali: Otec arcibiskup Mons. J. Tomko, Otec biskup D. Kaľata, Mons. D. Hrušovský, Otec A. Baník, A. Hlinka, J. Strečanský a básnik Gorazd Zvonický. Kevelaer sa stal obľúbeným miestom stretnutia našich profesionálnych hudobníkov, ktorí svojím umením pozdvihli bohoslužby a spestrili naše programy. Hodnotná klasická hudba priťahovala veriacich a povznášala k pobožnosti. Na púti účinkovali: Dr. A. Poloczek, prof, A. Bura- novský, prof. P. Strečanský (organ), M. Jelínek, J. Illéš, T. Més- zaros, J. Fronk, W. Karl, K. Sedlák, J. Šebík, E. Illéšová, J. Hranica (sláčikové nástroje), Ondrej a Janko Babinec (lesný roh), L. Valuchová, V. Jelínková, Dr. J. Šrámek (spev). Okrem Duisburgu majú Slováci v severnom Nemecku dva duchovné orientačné body: Vallendar a Kevelaer. Vo Vallenda- ri sa konajú každoročne duchovné cvičenia. Tu je určitý výber a aj počet je obmedzený. Toho roku nás bolo 78. Kevelaer sa deje na širšej rovine. Popri náboženskej náplne je to aj národné a společensko kultúrne stretnutie Slovače. Vallendar a Kevelaer to sú pojmy pre našich krajanov. Ondrejkovie deti si to zjednodušili a dali Vallendaru a a Kevelaeru spoločné meno Kalendár. Tohoročnú jubilejnú púť mimoriadne povznieli primície nášho slovenského novokňaza Otca Stanka Hrušovského. Náš misionár nás pozýval pôsobivým obežníkom, kde poukázal na duchovné bohatstvo púte a na primície novokňaza. Uviedol príslovie, že stojí to za to zodrať podošvy, Aj teraz spestrili púť naši odborní muzikanti keď si ideme pre novokňazské požehnanie. My sme síce podošvy nezodrali, ale sme spálili hodne drahocenného benzínu. Napriek nepriaznivému počasiu bolo nás vyše dvesto. Jedna pútnička od holandského mora povedala celá natešená: « Pán Boh ma vyslyšal! Prší a to poriadne. Celý týždeň som sa modlila za dážď. Keby bolo pekne, môj muž by nás bol vzal na čln k moru. Prší a tak sme tu celá rodina. » V Kerzenkapelle koncelebrovali s novokňazom Mons. D. Hrušovský a Otec Strečanský, ktorý povedal zanietenú kázeň na tému Boh i človek potrebujú kňaza. Veta Nebojte sa, ktorá sa tak často opakuje v Blahozvesti, dostala mimoriadnu časovosť a náplň, keď ju vyriekol pápež Ján Pavol H. pri svojej intronizácii. Nebojte sa! Boh vie zasiahnuť aj do súčasných dejín. Menovec nášho novokňaza Mons. D. Hrušovský tiež nemal na svojej vysviacke a primíciách ani mamičku ani iných príbuzných. A keď Pán Boh v roku 1968 doprial trocha dočasnej slobody a mohol ísť po rokoch sláviť primície v rodnej 13 [pageend13]obci; prišlo na ne 25 tisíc veriacich. V letnej horúčave ani voda v studniach nestačila. Také niečo sa môže udiať aj na primíciách nášho novokňaza v rodných Brestovanoch! Modlitby veriacich boli najmä za kňazské povolania. Pani Valu- chová majstersky zaspievala koncertné Alleluja od W. A. Mozarta. Hudobníci predniesli duchovné skladby od J. S. Bacha a Handla. Veľa veriacich pristúpilo k stolu Pána. Na konci udelil náš primiciant novokňazské požehnania. Po bohoslužbách sme sa stretli v priestrannej dvorane k spoločnému obedu. Po spoločnom speve pred jedlom naši hudobníci zahrali niekoľko skladied od W. A. Mozarta a A. Dvořaka. Prvoprijímajúce deti predniesli básničky a odovzdali nášmu pri- miciantovi rozličné dary. Mons. D. Hrušovský v presvedčivej reči poukázal na nedostatok a potrebu kňazov doma na Slovensku a tu v zahraničí. Chutný obed pripravili naše slovenské kuchárky z Belgicka a Nemecka. Spomeniem iba výbornú makovú štrúdľu. Sestrička Pavla z Waterloo jej napiekla 25 kusov a každý bol dlhý 75 cm. Všetkého bolo do sýtosti, ba podľa slovenskej obyčaje aj výslužku si niesli domov, aby aj svokra bola účastná na našej hostine. Nálada bola výborná. Hodne sa spievalo. Naši profesionáli odložili noty a zmenili sa na ľudových hudobníkov. Ani v Brestovanoch na hodoch. Nálada vyvrcholila, keď sa chytil gitary náš primiciant Stanko a zahral nám niekoľko zo svojich skladieb. Vďaka obetavosti niekoľkých všetko prebiehalo hladko a aj obsluha bola prvotriedna. Vďaka, uznanie a obdiv tým, čo sa obetovali za spoločnú vec. Ktosi poznamenal, že náš misionár vie organizovať nielen bohoslužby a hudobné programy, ale aj prvotriedne hostiny a radostné stretnutia. Na zakončenie našej púte pobrali sme sa do baziliky, kde sme zaspievali obľúbené Loretánské litánie. Bola to pútnická rozlúčka s Pannou Máriou. No súčasne sme jej povedali: do videnia na budúci rok. Rozchádzali sme sa neskoro večer pookriatí na duchu s radostným pocitom našej slovenskej spolupatričnosti a z prítomnosti Pána Boha medzi nami. Pútnik. AJ TAKTO SA DAJÚ USPORIADAŤ DUCHOVNÉ CVIČENIA Veľký duchovný zážitok si odniesla skupina Slovákov z duchovných cvičení, ktoré sa odbavovali 27. a 28. júna t.r. v Melbourne v Austrálii. Na výzvu Otca misionára saleziána Tibora Strnisku pozitívne odpovedalo 37 účastníkov. Rodičia, ktorí majú deti, sa striedali, lebo dozor nad malými bol tiež potrebný. Duchovné cvičenia boli výlučne pre dospelých. Miesto duchovných cvičení v kláštore sestričiek Najsv. Eucharistie v Armadale bolo dobre volené. Účastníci mali k dispozícii veľkú vykúrenú miestnosť, kaplnku, pekný park a malý bar na kávu a čaj. Prostredie ozaj veľmi pekné. Obed si každý priniesol so Účastníci vydarených duchovných cvičení spolu s Otcami saleziánmi Tiborom Strniskom a Štefanom Dubovským. sebou. Večer všetci odchádzali domov vyspať sa. Samozrejme, týmto spsobom sa výdavky veľmi znížili. Začínali sme ráno o 9. hodine a končili o 17. hodine. Ľudia dochádzali aj z tridsať kilometrovej diaľky. Kazateľom bol Otec Anton Hlinka. Neprišiel osobne, ale prihováral sa nám z natočených kaziet. Hoci bol ďaleko, zdalo sa nám, akoby bol medzi nami. Jeho hlboké myšlienky padali do sŕdc poslucháčov ako dážď do preo- ranej pôdy a zaiste prinesú bohatú úrodu. Príjemne sa počúvali aj zvučné hlasy jeho pomocníkov či už pri čítaní vybraných statí Evanjelia a či v povzbudeniach k premýšľaniu. Krásna bola vždy aj znelka Ó, Mária, Prí- mluvnica naša...! Toto všetko, plus naše modlitby, čítanie žalmov, sväté omše unášali ustavične naše mysle k Bohu. Niet sa potom čomu diviť, že po vážnom premýšľaní takmer všetci účastníci pristúpili k sviatosti pokánia a k svätému prijímaniu. Pomocným spovedníkom Otca Tibora bol Otec Štefan Dubovský, salezián. Duchovné cvičenia mali žiadaný úspech. Dosvedčuje to aj skutočnosť, že 16 účastníkov si zakúpilo celú sériu kazetiek. Budú im slúžiť nielen v domácnosti, ale aj u príbuzných a priateľov. 14 [pageend14]V Melbourne nik nepochybuje, že pri budúcom podobnom organizovaní duchovných cvičení ú- časť bude ešte hojnejšia. U nás sa tento spôsob veľmi osvedčil a dovoľujeme si ho odporúčať aj druhým. Podrobnejšie informácie veľmi rád poskytne Otec Tibor Strnisko. Po tomto vydarenom duchovnom zážitku prosíme Boha, aby sa Božie kráľovstvo vždy viac zakorenilo v ľudských dušiach. Účastník My mladí Vydarené kolónie slovenských detí LETNÁ KOLÓNIA SVÄTÉHO CYRILA A METODA V CALAMBRONE Tohoročná kolónia detí od 26. júla do 9. augusta mala viacero novôt. Ponajprv bola na novom mieste, v Calambrone pri Livor- ne, v ústave sestričiek kongregácie Patrocinio San Giuseppe. Ďalej mala nové vedenie, lebo dlhoročný vedúci Otec Anton Baník bol «povýšený » za vedúceho strednej vekovej skupiny a po tretie, mohli sa na kolónii zúčastniť aj rodičia spolu s deťmi pod šesť rokov. Na kolóniu prišlo 22 detí a takmer toľko dospelých. Spolu s hosťami raz nás bolo pri obede 57 osôb. Teda pekné číslo. Kolónia sa niesla v hesle: « Z vďačnosti Svätému Otcovi Jánovi Pavlovi II. za to, že vyhlásil koncom minulého roku svätých Cyrila a Metoda za patrónov Európy, prehĺbme ich život a poslanie medzi našimi predkami. » Preto sme nazvali kolóniu SLOVENSKÁ KOLÓNIA SVÄTÉHO CYRILA A METODA. Hneď po raňajkách Otec Andrej hovoril deťom o našich apoštoloch. Záujem bol veľký a deti sa aj za pomoci vkusného pracovného zošita dosť naučili o našich vierozvestoch a o Slovensku. Bola to radosť ich počúvať, keď zborové odpovedali na konci polhodinky na otázky prednášateľa. Po kultúrnej polhodinke sa odchádzalo na pláž. Tu sa deti a dospelí slnili, plávali v mori, zbierali mušle (najkrajšiu zbierku mal malý Maťko) a zabávali na jemnučkom piesku. O jednej bol obed. Deti (a nielen deti) rýchlo si obľúbili dobrú « pastašuttu », « insalatu », « patate », no ale najviac sa tešili na dobrú zmrzlinu. Strava bola chutná a obsluha pri stole rodinná. O tretej hodine popoludní sa znova išlo na pláž. Pod láskavým dozorom Štefka, Michaelky, Evičky a Moniky deti sa mohli do sýtosti vyskákať, poihrať sa na pláži, kúpať sa v mori, slniť sa, stavať hrady a zámky. Podvečer po príchode do ústavu a po malej prestávke bola svätá omša. Deti a dospelí sa jej zúčastňovali s radosťou a s presvedčením. Cez omšu bola vždy priliehavá homí- lia. Deti s veľkým nadšením spievali rytmické i tradičné nábožné piesne a priam sa pretekali, kto bude miništrovať a kto bude prednášať úmysly na spoločných modlitbách veriacich. Veru mamičke Marte poskočilo srdce, keď počula v deň svojich menín takto sa modliť synka Petra: « Modlime sa za moju mamičku, aby jej na príhovor patrónky svätej Marty nebeský Otec dal dobré zdravie a veľa Božích milostí pre jej prácu. » Malý Tónko si zasa tak obľúbil rytmické piesne, že ešte aj cez večeru si pospevoval: «Boh je záštita moja, Bob je záštita moja... » Po večeri býval každý deň zá- bavno-kultúrny program. Najprv dajaký poučný filmík, potom spoločné spevy, hádanky, veselé výstupy a časť filmu. Po jednom týždni pobytu sme mohli usporiadať recitačné preteky s pekným výsledkom. Aj tie deti, ktoré spočiatku iba « lámali » slovenčinu, na pretekoch s istotou a s pekným prízvukom recitovali naučené básničky. A nechýbali ani výkony, ktoré vzbudili nadšené potlesky, ako dlhá báseň recitovaná Tónkom a klavírne vložky, ktoré predviedli Danka, Miriam a Nikolka. Na rozlúčkovej estráde, ktorú usporiadali vedúci, všetci sa predstavili dajakým výstupom. Pozvané talianske sestričky nevychádzali z údivu, čo všetko dokážu naši chlapci a dievčatá. 15 [pageend15]Usporiadali sme aj dva výlety. Prvý do slávneho mesta Pisy, ktoré sme mali na dosah ruky. Prezreli sme si s veľkým umeleckým úžitkom baptistérium, katedrálu a naklonenú vežu, lebo ako poznamenala Evička « s výkladom Otca Andreja hneď je všetko krajšie, lebo to lepšie chápeme. » Druhý výlet sme podnikli na pútnické miesto k Panne Márii Cernohorskej na Montenegro, vzdialené na pár kilometrov od Livorna, odkiaľ mali deti príležitosť vidieť more aj « zhora ». Svätá omša, svätá spoveď, možnosť pokojne si pozrieť nádherný chrám a votívne dary a najmä ten spontánny spev slovenských mariánskych piesní pred milostivým obrazom vylúdili najmä dospelým dojem « byť ako na púti na Slovensku », ako sa vyjadrili dojaté Mária a Irenka. Zvláštnym spôsobom sme oslávili 1. augusta štátny švajčiarsky sviatok. Večer bolo pri vatre pečenie rýb a klobások a potom nasledovalo očakávané vystreľovanie farebných rakiet pod réžiou Petrovho otecka a iných ockov. Radosť detí pri vystreľovaní, hvízdaní, syčaní a rozprskávaní rakiet bola priam živelná. Malý Šimonko sa priam triasol od radosti spolu aj s bratom Martin- kom. Pekne sme oslávili aj meniny a narodeniny niektorých účastníkov. V kostole vrúcnou modlitbou a v jedálni dajakou tou « od- mienkou », predjedlom, zmrzlinou a pre starších trojhviezdičkovým koňakom. Deti sa každé ráno zvedavo pýtali: « Má dnes niekto narodeniny alebo meniny? » — a takmer každý deň bola príležitosť niekoho osláviť. Súhrnne povediac, kolónia splnila svoju úlohu, ako to vyzdvihol aj Mons. Hrušovský, ktorý nás prišiel dva razy navštíviť. Veď kolónia bola organizovaná pod záštitou Slovenského ústavu svätého Cyrila a Metoda. Deti mali možnosť po dlhom školskom roku osviežiť sa nielen na tele, ale aj na duchu. A v prvom rade na « slovenskom duchu », ktorý sa podľa priznania Márie a Kamila, «prebudil, posilnil, zveľadil ». Aj prítomnosť rodičov bola pozitívnym prínosom do celej kolónie. Za vydarené podujatie patrí vďaka v prvom rade Pánu Bohu a potom všetkým, čo sa činne zúčastnili na jeho realizovaní. Ďakujeme Otcovi Alojzovi za hlavné technické vedenie, Otcovi Andrejovi za náboženské a kultúrne podujatia, pani Dr. Jan- LETNÝ TÁBOR SLOVENSKEJ MLÁDEŽE SKUPINA «TATRY» V TORVAIANICA Letný tábor mládeže (od 12. do 18. rokov) zoskupil v dňoch od 26. júla do 9. augusta tohto roku v Torvaianica pri Ríme celkove 22 účastníkov, z ktorých dvaja prišli až zo zámoria (New York, USA). Napriek peknej vekovej stupnici vytvoril sa v skupine veľmi priateľský rodinný duch. Najmä účastníci z amerického kontinentu boli nadšení podujatím, ktoré im odokrylo akoby nový svet s doteraz nepoznanými horizontami. Počasie bolo mimoriadne priaznivé, more pokojné, slnko naplno žiariace, pláž veľmi dobrá. Mládež okrem kúpania a slnenia zorganizovala dva razy veselé hry s pretekami, na troch výletoch mala možnosť poznať historické pamiatky Ríma a jeho okolia. Zvláštnu návštevu venovala Slovenskému ústavu svätého Cyrila a Metoda na via Cassia, kde sa všetkým dostalo výborného pohostenia. Veľmi úspešné boli aj dve večerné diskotéky, kde pri tanci moderných hitov mali všetci neprekonateľnú výdrž. Veľká väčšina účastníkov sa denne zúčastňovala aj na svätej omši a mnohí pristupovali k prijatiu Eucharistie, čo potom obohacovalo ich osobné vzťahy vo všetkých oblastiach a podnecovalo svedectvo ich kresťanského životného postoja. Je len samočuškovej za zdravotnú službu, klerikovi Štefanovi a slečnám Mi- chaelke, Evičke a Monike za asistovanie detí pri mori, pri hrách, v jedálni a na dvore a tiež za vytrvalé bodovanie rozličných podujatí. Úprimná vďaka aj pohostinným sestričkám, ktoré nám dali k dispozícii také pekné miesto pre našu kolóniu. Všetci, dospelí a deti, odchádzali s presvedčením, že na budúci rok sa oplatí znovu sa stretnúť. —ajpy— zrejmé, že sa sem-tam sympatie niektorých mladých menili i na vzplanutia prvých lások, v tom najlepšom zmysle, čo tiež patrí k harmonickému vývoju mladého človeka v tomto vekovom období. Hlavné zodpovedné vedenie mal salezián Otec Anton Baník zo Slovenskej katolíckej misie v Zürichu. Pomáhali mu ako spo- luvedúci Otec Stanislav Hrušovský, Alenka Morárová a Gabriel Arnold. Všetkým patrí srdečná vďaka za obetavú a nezištnú prácu. —ton— 16 [pageend16]Na tento rok pripadá sté výročie narodenia slovenského hudobného skladateľa a národného umelca Mikuláša Schneidera-Trnav- ského. Sté nedožité narodeniny veľkého majstra slovenskej hudby dali podnet k oslavám tak vo vlasti, ako aj v zahraničí a tiež k uverejneniu príležitostných oslavných článkov. Chceme preto aj v našom časopise aspoň v krátkosti poukázať na dielo a význam tohto význačného syna slovenského národa a Cirkvi. Prvý vytušil silu piesne svojho ludu Mikuláš Schneider-Trnavský, ako to už samo meno prezrádza, narodil sa v Trnave 24. mája 1881 a prežil takmer celý život v tomto staroslávnom meste. S menom mesta Trnavy sa preto spája nielen predstava o slávnej jezuitskej univerzite, o prvom osnovateľovi spisovného jazyka, Antonovi Bernolákovi, o záslužnej náboženskej inštitúcii Spolku svätého Vojtecha, o meste ako « slovenskom Ríme » a najnovšie ako arcibiskupskom metropolitnom sídle slovenskej cirkevnej provincie, ale aj meno Mikuláša Schneidera-Trnavského, regens- choriho dómu svätého Mikuláša a veľkého hudobného skladateľa. Hudobné dielo Schneidera-Trnavského je veľmi rozsiahle a je preniknuté náboženským a národným cítením. Stal sa priekopníkom slovenskej umelej piesne, pričom ho mocne inšpirovala ľudová pieseň a národná poézia. Jeho piesňová tvorba vyšla vo viacerých zväzkoch a zbierkach. Súhrnný zoznam jednotlivých skladieb a žánrov nájdeme v knihe Jozefa Samku: Mikuláš Schneider- Trnavský, z r. 1965. Nehynúce dielo tohto veľkého majstra a umelca ocenili tiež príležitostnými článkami a štúdiami slovenskí muzikológovia, ako Burlas, Klinda, Hrušovský, Kardoš, Suchoň a ďalší. Jeho pamiatke je venovaný aj zborník Západné Slovensko z r. 1980. Hudobný odborník Karol Plicka napísal o Trnavskom tieto oceňujúce slová: «... priateľ M. Schneider-Trnavský ... ako prvý vytušil veľkosť a silu piesne svojho ľudu, s umeleckým majstrovstvom ju spracoval a stal sa skutočným umelcom svojho národa. » M. Schneider-Trnavský bol naozaj plodný a geniálny skladateľ. Nejedna jeho skladba prešla už úplne do duchovného majetku slovenského národa. Skláňajúc sa v úcte pred celým umeleckým dielom majstra Trnavského, ktoré oceňujú nielen domáci hudobníci, ale aj svet hudobníkov za hranicami, radi si teraz povšimneme tú časť jeho hudobného diela, ktorá má náboženskú náplň. Mikuláš Schneider-Trnavský je cirkevný skladateľ takého formátu, akého slovenskí katolíci ešte doposiaľ nemali a sotva tak ľahko budú mať. Svojimi cirkevnými skladbami sa navždy zapísal do dejín slovenského náboženského života. Zanechal po sebe významné skladby na tomto poli. Jeho vzťah k cirkevnej hudbe vyplýval z jeho náboženského presvedčenia. Bol človekom živej viery, svetlým príkladom pre svojich trnavských spolurodákov. No jeho náboženské cítenie sa už vtedy vyznačovalo duchom náboženskej znášanlivosti a porozumenia voči iným konfesiám. Tak napríklad ochotne vypomohol pri harmonizácii evanjelického kancionála, o čo ho požiadali sami slovenskí evanjelici. Pre cirkevnú slávnosť v evanjelickom kostole v Trnave skomponoval príležitostnú skladbu na text piesne Nezoufej, stádečko malé. Pokiaľ ide o katolícku chrámovú hudbu, dielo majstra Trnavského je veľmi obsažné. Spomenutá kniha Jozefa Samku podáva presný zoznam duchovných piesní a cirkevnej hudby. Chrámové kompozície sú zložené na latinské a slovenské texty. Hľa, niektoré názvy z jeho početných duchovných skladieb: — Ave Maria, Lurdská bojovná pieseň, Matka naša premilá, Otče náš!, Ó, najsvätejší náš Pane!, Ó, môj Bože láskavý, Slovenská omša, Missa « Rosa mystica », Missa ad coenam Domini, Missa ad honorem Ssmi Cordis Jesu, a mnohé ďalšie. No z jeho rozsiahlej duchovnej tvorby našu pozornosť zaujíma zvlášť jedno dielo, ktoré má priekopnícky význam, a tým je Jednotný katolícky spevník. Vskutku, o tomto diele môžeme uvažovať na širšom pozadí liturgickej konštitúcie Druhého vatikánskeho koncilu, aj keď spevník vyšiel dávno pred koncilom. Vieme, ako sa koncil veľmi zasadil o obrodu celej liturgie v konštitúcii o posvätnej liturgii Sa- 17 [pageend17]crosanctum concilium. Chcel tak dosiahnuť uvedomelú a činnú účasť všetkých veriacich na liturgických úkonoch. Koncil si prial, aby túto plnú a činnú účasť všetkého ľudu napomáhala aj cirkevná hudba. Liturgická konštitúcia vyzýva « s tou najväčšou starostlivosťou ochraňovať a zveľaďovať poklad cirkevnej hudby ». Koncil ďalej zdôrazňuje: « Posvätný spev, ktorý sa viaže na slová, je potrebnou, neodlučiteľnou časťou slávnostnej liturgie, robí modlitbu lahodnejšou, napomáha jednomyseľnosť a dodáva posvätným obradom slávnostnejší ráz. » Konštitúcia o posvätnej liturgii popri iných formách chrámového spevu má tiež na zreteli aj ľudový náboženský spev, ktorý treba rozumne podporovať, «aby mohli zaznievať hlasy veriacich pri pobožnostiach, náboženských cvičeniach, ba i pri samých liturgických úkonoch. » O hudobných skladateľoch sa koncil takto vyslovuje: « Hudobní skladatelia, preniknutí kresťanským duchom, nech sa pokladajú za povolaných pestovať cirkevnú hudbu a zveľaďovať jej dedičstvo. Nech sa ich skladby vyznačujú vlastnosťami pravej cirkevnej hudby a nech sa dajú spievať nielen väčšími zbormi, ale nech napomáhajú činnú účasť celého zhromaždenia veriacich. » Ducha koncilovej liturgie a slová koncilu o cirkevnej hudbe môžeme právom vzťahovať na nášho veľkého majstra cirkevnej hudby, M. Schneidera-Trnavské- ho, hoci jeho činnosť a dielo patria do predkonci- lového obdobia. Svojou cirkevnou hudbou, ale najmä Jednotným katolíckym spevníkom M. Schnei- der-Trnavský vytvoril dielo, ktorého platnosť potvrdzujú uvedené myšlienky Druhého vatikánskeho koncilu a ktorého ovocie v plnej miere môže užívať slovenská chrámová hudba aj v súčasnom pokon- cilovom období. V tomto tkvie priekopnícky význam cirkvevno-hudobnej tvorby Schneidera- -Trnavského. Jednotným katolíckym spevníkom slovenský veriaci ľud predstihol aj iné národy, pretože nemusel nastupovať s prázdnymi rukami cestu liturgickej obnovy, lež s kvalitnou zbierkou náboženských piesní, vyhovujúcou požiadavkám liturgickej konštitúcie. Jednotný katolícky spevník vyšiel po prvý raz v r. 1937 v Spolku svätého Vojtecha a odvtedy už v 50-tich ďalších vydaniach. Ide popri Svätom písme o najrozšírenejšiu náboženskú knižku na Slovensku, na ktorej vykonal hlavnú prácu práve majster Trnavský. Svojou harmonizáciou dal dielu jednotný umelecký charakter. Zjednocovacie úsilie a celkovú propagáciu spevníka podporili tiež Spolok svätého Vojtecha ako slovenská katolícka inštitúcia a jej zaslúžilý správca Mons. Pôstényi. Jednotný katolický spevník predstavuje vzácne dielo, a to nielen z náboženského, ale aj z hudobného a literárneho hľadiska; je dokumentom bohatstva slovenského duchovného spevu. Ide skutočne o monumentálne dielo slovenskej hudobnej histórie. Slúži na veľkú česť a nesmrteľnú pamiatku národného umelca M. Schneidera-Trnav- ského — nazývaného slovenským Schubertom — ale aj na hudobnú výchovu veriaceho ľudu a povznesenie náboženského spevu v duchu liturgickej konštitúcie Druhého vatikánskeho koncilu. Slovenský veriaci ľud navždy zostane zaviazaný vďakou za toto prevzácne dielo, aké má máloktorý národ. Toto všetko si živšie uvedomujeme práve pri príležitosti storočnice narodenia nášho hudobného u- melca M. Schneidera-Trnavského. Štefan Vragaš Cirkev vo svete • 18. júna oslávil svoju šesťdesiatku katolícky kňaz a plodný spisovateľ Michel Quoist. Tento duchovný správca dôležitého farského strediska v Le Havre napísal viacero kníh, ktorými sa snaží priblížiť modernému človekovi Ježiša Krista a evanjeliové hodnoty. Takmer všetky jeho knihy sú preložené do svetových rečí. Vydavateľstvo svätého Cyrila a Metoda v Ríme vydalo v slovenčine zbierku jeho básní TVOJIMI OČAMI a knihy KRISTUS VEČNE ŽIVÝ, ÚSPEŠNÝ ŽIVOT, LÁSKA PÄTNÁSŤROČNÝCH, LÁSKA — ALE AKÁ? • Celé Sväté písmo si pre svoju vlastnú záľubu prebásnil 70-ročný španielsky profesor Carlos Herrero. Práca mu trvala desať rokov. Životné osudy tohto básnika sú zaujímavé. Začal ako pastier oviec, potom pracoval ako roľník, ďalej ako kuchár v kňazskom seminári, neskoršie sa dal na štúdiá, zmaturoval a absolvoval filozofickú fakultu. Do penzie odišiel ako profesor a hneď sa dal do pretlmočenia Svätého písma z prózy do veršov. • Pri príležitosti 60. výročia svojho založenia udelila milánska katolícka univerzita Sacro Cuore čestný doktorát ôsmim význačným osobnostiam, medzi ktorými sú aj dvaja nositelia Nobelovej ceny. Čestný doktorát lekárstva a chirurgie bol udelený Matke Tereze z Kalkuty. Slávnostne jej bude udelený v novembri v Ríme pri oslavách 20. výročia vzniku lekárskej fakulty. e Na tento rok pripadá 25. výročie encykliky pápeža Pia XII. o úcte k Božskému Srdcu «Haurietis aquas in gaudio» — Budete čerpať vodu s radosťou. Encyklika obsahuje teologické odôvodnenie úcty k Božskému Srdcu. Pius XII. odpovedá v nej aj na námietku, akoby táto úcta bola príliš citová. Pápež poukazuje na moderný svet, v ktorom prevláda ľudská zloba, utrpenie a kríž, a podčiarkuje, že toto všetko by nás mohlo naplniť priam zúfalstvom, keby nám nešlo v ústrety milostiplné Božské Srdce. 18 [pageend18]• Nemeckí biskupi vydali spoločný pastiersky list, v ktorom vyhlasujú vo svojich diecézach rok 1981 za ROK SVÄTEJ ALŽBETY. Toho roku totiž uplynie 750 rokov od smrti tejto populárnej svätice, ktorá je patrónkou kresťanskej charity. Slávnosti sa ponesú pod heslom « Hľadať blížneho » a ich súčasťou bude aj veľká púť do Erfurtu, ktorá sa bude konať 20. novembra. • Podľa poslednej diecéznej ročenky mesta Ríma je vo Večnom meste 914 kostolov, z čoho 289 farských. V Ríme žije celkove 2.300 kňazov, z ktorých 1.128 pracuje priamo v duchovnej farskej správe. Rehoľných sestier je v Ríme takmer 13.000. • Po prvý raz vydalo nekatolícke vydavateľstvo v Japonsku úplný preklad Svätého písma v japončine. Preklad, ktorý sa pripravoval veľa rokov, zredigoval saleziánsky misionár Otec Federico Barbero, pôvodom Talian, ktorý výborne ovláda japonskú reč. • Sobotu 29. augusta popoludní v pápežskej vile v Castelgandolfo premietli Svätému Otcovi a niektorým pozvaným osobám film Krzyzs- tofa Zanussiho «Z ďalekej krajiny: Ján Pavol II.» O tomto filme sa už veľa popísalo. Sám režisér pripomenul, že film netreba pokladať za «životopis » pápeža Jána Pavla II., ale ide skôr o predstavenie dejín Poľska, do ktorých je včlenená aj osobnosť najslávnejšieho Poliaka, Svätého Otca Jána Pavla II. Na premietaní bol prítomný aj režisér. Svätý Otec sledoval film s veľkým záujmom, ba s pohnutím, a na konci predstavenia viac ráz objal režiséra. Pri rozlúčke ho znova objal a povedal mu: «Som istý, že Boh vám odplatí vašu prácu.» Kardinál Casaroli, ktorý bol tiež prítomný na premietaní filmu a sedel po pravici Svätého Otca, povedal: «Svätý Otec bol veľmi dojatý tiež aj preto, lebo vo filme videl mnohých svojich priateľov z detstva a z mladosti » (ktorí ochotne prijali úlohu komparzistov, len aby mohli byť prítomní v tomto veľkolepom historickom filme). Film sa oficiálne po prvýkrát premietal na Filmovom festivale v Benátkach 11. septembra t.r. • Lech Walesa mal možnosť 1. septembra po prvý raz prehovoriť v poľskej televízii. Vo svojom polhodinovom prejave zdôraznil, že je veľkou vecou, keď « Solidarnosc » prežila prvý rok od svojho založenia. Vyzdvihol tiež úlohu, ktorú v tomto slobodnom robotníckom hnutí mali katolíci. Povedal doslovne: « Keby sa malo opakovať všetko to, čo sa stalo minulého roku, ani chvíľu by som neváhal založiť kresťanskú « Solidarnosc ». Keby ľudia dôkladnejšie zachovávali desať Božích príkazov, všetko by sa dalo dosiahnuť v našom živote. » ® V posledných troch rokoch počet katolíkov v Indii vzrástol z 9 miliónov na 11 miliónov. Cirkev v Indii má 130 biskupov, z ktorých veľká časť sú domorodí. V krajine pracuje iba 800 misionárov a vláda robí neprekonateľné ťažkosti kňazom, ktorí chcú ísť pracovať do Indie. Na šťastie počet domorodých kňazov je dosť vysoký. V Indii pracuje vyše 1.500 domorodých kňazov. Zo života SÚSCM v Ríme • Príroda odpočíva v zime a náš Ústav v Ríme odpočíva v lete, keď sa mládež porozchádza k svojim. No hovoria nám, že tu nebolo mŕtvo ani v lete, lebo náš domov bol cieľom mnohých návštev. ® Keď sa vrátia sťahovaví vtáci, musia si upravovať hniezda. My však sme pri návrate našli všetko pekne upravené, takže sa stačilo uložil, povybaľovať si veci a pustiť sa do študentskej práce. • Doma sme sa lúčili v utorok 2. septembra a v stredu sme boli pod strechou nášho druhého domova. Po dlhej ceste sme potrebovali trochu oddychu a v piatok (prvý v mesiaci) sme sa • Holandskí biskupi sa obrátili s výzvou na svojich veriacich, aby pomohli finančne chudobným osobám v Poľsku. Ide najmä o chorých, starých, telesne a duševne postihnutých a o všetkých, ktorí nemôžu stáť dlhé hodiny v radoch pred obchodmi. ® V talianskom meste Faenza sa konal od 7. do 11. septembra XX. Národný mariánsky týždeň, ktorého témou bola Mária a dnešná rodina. Otváraciu prednášku mal generálny tajomník celocirkevnej biskupskej synody Otec arcibiskup Jozef Tomko. Zdôraznil, že rodine treba venovať prvoradú pozornosť, a to nielen preto, že je ohrozená protikřesťanskými ideológiami, ale aj preto, že rodina je «domácou cirkvou», prostredím viery, v ktorom dozrieva sviatostná milosť kresťanského manželstva. Mariánsky týždeň poukázal na Máriino poslanie v živote rodiny. Evanjelium nám predstavuje Máriu v rodinnom živote, ktorý je vzorom kresťanským rodinám všetkých čias. zvítali s knihami a lavicami. Pravda, nechýbalo ani Veni, Sancte... ® Obnovení na duchu stretli sme sa v aule na zoznamovacom večierku. Prvým bodom bolo pásmo diapozitívov z predošlého školského roku, ktoré zostavil Otec Andrej Pauliny. Nasledovalo predstavovanie a zoznamovanie starých i nových obyvateľov Ústavu. ® Okolie domu si vyžadovalo zásah dobročinnej ruky, preto sme sa vykásali a začali čistiť, strihať, zametať, ako si to predstavoval náš krasocit, náš vkus. Susedia sa pýtali, či bude nejaká slávnosť. • Je pekným kresťanským zvykom pomodliť sa pred robotou. My sme sa pomodlili, ale prosíme o modlitby aj svojich ctených čitateľov, lebo modlitba viacerých je priebojnejšia, účinnejšia. Naša bude odpoveďou na vašu. 19 [pageend19]Zo Slovenska REAKCIA NA BRATISLAVSKÉ UDALOSTI 1981/82 V posledných mesiacoch vzbudila veľký ohlas doma i v zahraničí hladovka študentov bratislavskej teologickej fakulty. V predošlých číslach ShzR boli uverejnené listy, ktoré si vymenili rozhorčení študenti a ich biskupi. Pre lepšie pochopenie celkovej situácie treba vedieť, že zvyčajne všetky dôležitejšie záležitosti a problémy vnútrocir- kevného rázu ako aj bežné organizačné a pracovné otázky kňazov, pôsobiacich v pastorácii, riešia rôzne ministerstvá Slovenskej socialistickej republiky a ich výkonné orgány, krajské, okresné a obvodné národné výbory. Tieto potom už len oznámia jednotlivým biskupským úradom alebo farám výsledky a rozhodnutia svojich pracovných zasadaní prostredníctvom organizácie Pacem in terris. Ba veľa ráz priamo uskutočňujú uzávery svojich porád bez vedomia biskupov, napr.: kto a kde bude preložený ako farár alebo kaplán; koľko kňazov ročne musí opustiť svoje farnosti a kostoly a prejsť na civilné zamestnanie; či na území Slovenska môže byť postavený nejaký nový kostol raz za 15 rokov alebo raz za 30 rokov; či kňazovi počas omše smú miništrovať chlapci do 12 rokov alebo do 14 rokov; či sa môže zúčastňovať na vyučovaní náboženstva v školách mládež do 13 alebo 14 rokov. Ďalej v ktorých mestách Slovenska sa smie vyučovať na školách náboženstvo a v ktorých nie; koľko promile nových záujemcov o štúdium teológie môže každoročne na jeseň začať študovať na teologickej fakulte; koľko promile maturantov, o ktorých sa vie, že budú chcieť študovať na teologickej fakulte, bude pripustených k maturitnej skúške; či stačí knižne vydať Sväté písmo s obmedzeným počtom výtlačkov raz za 30 rokov, alebo raz za 40 rokov; či sa začne s vysielaním určitých náboženských programov alebo bohoslužieb v rozhlase a v televízii od roku 2000 alebo až od roku 2050; či istí kňazi a veriaci intelektuáli sa budú pravidelne dostavovať na policajné výsluchy raz mesačne alebo len štyri razy do roka. Ďalej ktorým z nich, na ako dlho a v ktorej triede «Nápravných zariadení» bude láskavo poskytnutý kurz socialistickej prevýchovy; ktorý kňaz alebo intelektuál a kedy má náhodou zahynúť pri dopravnej alebo inej nehode atď. To všetko sú veci, ktoré sa riešia na istých ministerstvách v Bratislave a Zbor ordinárov Slo- venscka si môže pokladať za česť, ak si ho súdruhovia niekedy pozvú a predložia mu niektoré zo svojich rozhodnutí na schválenie. Za takýchto okolností sa pýtajú bratislavskí bohoslovci: zkade pochádza oprávnenie pre existenciu vládou podporovanej organizácie katolíckeho duchovenstva Pacem in terris, ktorej pracovnou náplňou je robiť vláde odborných poradcov pri prenasledovaní Cirkvi na Slovensku? Ako sa môže organizácia Pacem in terris predstavovať verejnosti ako Cirkvou schválený zastupitel’ pre rokovania s vládou, ako právoplatný predstaviteľ Cirkvi na Slovensku? Študenti teologickej fakulty pozdvihli svoj hlas proti tejto organizácii, ktorej rôzne podujatia sú nútení navštevovať nielen oni, ale drzé pozvánky na akcie Pacem in terris musia prijímať aj kňazi, ktorí pre dobro veriacich chcú aj naďalej ostať vo verejnej pastoračnej činnosti. Nedeje sa to pod tlakom fyzického násilia, v tom majú biskupi Slovenska pravdu, ale čo povedať o trestoch odňatia tzv. «štátneho súhlasu» na výstrahu ostatným kňazom, o neustálych hrozbách bohoslovcom, že budú zo seminára vylúčení atď.? Kňazi a bohoslovci, ktorí si dovolia čokoľvek otvorene povedať alebo verejne podniknúť proti neoprávneným zásahom štátnych úradov do života Cirkvi alebo proti organizácii Pacem in terris, sú často zbavovaní tzv. « štátnych súhlasov » k vykonávaniu verejnej kňazskej činnosti, musia si nájsť iné zamestnanie. O- krem toho polícia ich určitý čas sleduje, prípadne pár krát pozve na výsluch, urobí domovú prehliadku a zhabe náboženskú literatúru a postihnutí môžu byť radi, ak záhadne neprídu o život pri nejakej nešťastnej nehode ako farár z Ilavy Dr. Ján Čierny, P. Přemysl Coufal z Bratislavy a ďalší. Ako je to vlastne s organizáciou katolíckeho 20 [pageend20]duchovenstva Pacem in terris hovorí aj list kardinála Františka Tomáška, ktorý poslal redakcii pražských Katolíckych novín. List bol uverejnený v mníchovských novinách « Národní politika » 1981, č. 7. (Z českého originálu prepísal P. Peter). Dr. Františkovi Hochmanovi hlavnému redaktorovi KN V Prahe, 16. februára 1981 Pán hlavný redaktor! Píšem Vám ohľadom niekoľkých závažných záležitostí: 1. V mene ordinárov Českej socialiskej republiky poslal som Vám do redakcie KN list s veľmi vážnymi upozorneniami. List bol odoslaný 20. septembra 1980 a dodnes neprišla žiadna odpoveď. Retrospektívny pohľad na KN v r. 1980: Obsah KN v r. 1980 je opäť dôkazom toho, že KN, ktoré sú určené pre veľmi široký počet našich veriacich, stali sa vyhradeným orgánom PiT (organizácie Pacem in terris, pozn. red.) ktorej členovia v porovnaní s masou veriacich tvoria len nepatrnú záujmovú skupinu. Áno, v KN môžu byť správy o význačnějších udalostiach v hnutí PiT, ale len celkom nakrátko, pretože pre podrobné správy má PiT k dispozícii svoj zvláštny časopis « Duchovní pastýř » a okrem toho vydáva sa v každom kraji ešte naviac dosť obsiahly zvláštny buletín. Ako sa to zhoduje s kňazským svedomím, obmedzovať našich veriacich len na šiestich stranách «Katolíckych novín »? Ešte jedna otázka v tejto veci: Ako je možné, že v KN, v týždenníku pre náš veriaci ľud, prinášate správy o udalostiach PiT ako o najdôležitejšej cirkevnej udalosti, a preto obyčajne na prvej strane a často dokonca v mimoriadne výraznej úprave? 2. Ďalšia poznámka: KN majú nesmierne množstvo článkov proti zbrojeniu a zvyšovaniu medzinárodného napätia. Pomýlili ste si adresu. Píšte to nie na adresu veriacich, pretože všetci naši veriaci v našej vlasti sú proti zbrojeniu, proti zvyšovaniu napätia a proti vojne. Píšte to na adresu tých veľmocí, ktoré to majú vo svojom pláne. Ak uverejňujete z prejavov Svätého Otca a z cirkevného života zásadne len to, čo sa týka odzbrojenia a mieru, tak zamlčujete skutočnosť, pretože to vzbudzuje mienku, akoby temer vôbec neexistovali žiadné špecificky náboženské a cirkevné záujmy. Bez uverejňovania výslovne náboženskej podstaty pápežových prejavov a výslovne náboženských správ z katolíckeho sveta strácajú KN svoju vieryhodnosť, svoju všeobecnosť, svoju katolicitu. To sú len niektoré upozornenia. Bohužiaľ, ostatné sú stále tie isté, ako som Vám ich oznámil už 29. apríla 1977 a 20. septembra 1980. Nerealizovali ste z nich prakticky nič, ani to minimum, ku ktorému ste sa písomne zaviazali v liste zo dňa 21. novembra 1977. 3. Pokiaľ ide o moje príspevky do KN, podľa kópií Vám poslaných listov, nakoľko ich tu mám po ruke, dovoľujem si Vám pripomenúť: Dňa 18. októbra 1980 poslal som 5 príspevkov a neuverejnili ste ani jeden. Dňa 12. januára 1981 poslal som 2 príspevky, neuverejnili ste ani jeden. Dňa 17. januára 1981 som poslal 6 príspevkov, uverejnili ste len 2. Dňa 3. februára 1981 som poslal 5 príspevkov, neuverejnili ste ani jeden. Podľa mojich kópií príspevkov, poslal som Vám teda v poslednom čase spolu 18 príspevkov a len 2 z nich ste uverejnili. Ak by to malo takto pokračovať aj naďalej, museli by sme uvažovať o tom, či majú tieto noviny právo niesť titul « katolícke ». V kresťanskom spoločenstve František kardinál Tomášek My, veriaci kresťania, snažíme sa mať k vláde postoj, ktorý nás učí Sväté písmo: «Majú byť podriadení právoplatným vrchnostiam, poslúchať ich, byť hotoví na každý dobrý skutok! Nech nikomu nenadávajú a nevadia sa, ale nech sú zmierliví a vo všetkom nech sa ukážu miernymi voči všetkým ľuďom! » (Tit 3,1-2). «Predovšetkým vás vyzývam, aby sa konali prosby, modlitby, orodovania a vďaky za všetkých ľudí, za kráľov a za všetkých vysoko postavených, aby sme trávili tichý a pokojný život vo všetkej zbožnosti a počestnosti. » (1 Tim 2,1-2). « Blažení pokojamilovní, lebo ich budú volať synmi Božími! Blažení, ktorých prenasledujú pre spravodlivosť, lebo ich je Kráľovstvo nebeské! Blažení, keď vás budú pre mňa potupovat’ a prenasledovať a všetko zlé na vás nepravdivo hovoriť — radujte a veseľte sa, lebo vaša odplata je hojná na nebesiach; tak totiž prenasledovali prorokov dávno pred vami. » (Mt 5,9-12). « Odovzdajte cisárovi, čo je cisárovo, a Bohu, čo je Božie! » (Mk 12,17). «Poprední mužovia a starší z ľudu, zákonníci, veľkňazi Annáš a Kaj- fáš, Ján a Alexander a všetci, čo boli z veľkňaz- ského rodu zhromaždili sa v Jeruzaleme a predvolali si apoštolov Petra a Jána a zakázali im, aby vôbec nehovorili ani nevyučovali v mene Ježišovom. Ale Peter a Ján im riekli: Posúďte, či je pred Bohom spravodlivé viac poslúchať vás ako Boha; lebo nemôžeme nehovoriť o tom, čo sme videli a počuli. Ale oni im to prísne zakázali. Apoštolovia však otvorene hlásali slovo Božie. Tu povstal veľkňaz a všetci, čo boli s ním — bola to strana saducejov — a zmocnili sa apoštolov a 21 [pageend21]postavili ich pred veľradu. Veľkňaz ich vyšetroval a vravel im: Či sme vám prísne nezakázali vyučovať v tomto mene, a hľa, celý Jeruzalem ste naplnili svojím učením! Peter a apoštoli však odpovedali: Viac treba poslúchať Boha ako ľudí! Keď to tí počuli, pukali hnevom a zamýšľali ich usmrtiť. Dali ich zbičovať a zakázali im hovoriť v mene Ježišovom. Potom ich prepustili. Tí odchádzali natešení, že boli uznaní za hodných trpieť potupenie pre to meno. A neprestávali každodenne vyučovať v chráme i po domoch a hlásať Ježiša Krista. » (Sk 4 a 5 hl.) Toto tvorí podstatu nášho kresťanského postoja k vrchnosti, a teda reakciu protestujúcich študentov na nekňazské a nekresťanské postupovanie organizácie Pace m in t er r is nemožno jednoznačne odsudzovať ako neodôvodnenú. Treba však dodať, že členom Biskupskej konferencie Slovenska nie je umožnený prístup k informačným prameňom a o slobode pohybu tiež nemôže byť ani reči, takže sa nemožno diviť ich tvrdému postupu voči bohoslovcom. P. Peter, Rakúsko porov a snažíme sa urobiť s nimi jedno, len aby nás nedráždili až po hranicu hriechu. Zaiste je to veľmi ťažké a hlavne pre naše kresťanské rodiny s deťmi, aby dokázali v tomto silnom tlaku zla, lži a krivdy obstáť s pevnou chrbtovou kosťou. Za seba, pretože som slobodná a veriaca, môžem povedať, že to ťažké a tvrdé prináša svoje bohaté ovocie. Tlak a prenasledovanie očisťujú Cirkev svätú a pomáhajú nám vrátiť sa k spôsobu Života prvých kresťanov, k životu jednoduchému, bez kompromisov. To, čo sa deje v Cirkvi u nás, je čisté, jednoduché a pravé. Myslím, že by sme mali vydávať lepšie svedectvo a jasnejšie svietiť, keď vyžadujú od nás také tvrdé preverovačky. Veľkú nespravodlivosť voči kresťanom cítia niekedy aj naši spolužijúci ateisti. A tak majú 'možnosť trochu rozmýšľať. Vďaka Pánu Bohu zatiaľ ešte stále menej trpíme, ako trpeli prví kresťania. U nás sa viacej útočí na psýché ako na telo. Diabol má veľkého spojenca v našom neustálom strachu. Náš strach to je jeho jediná a silná zbraň. Pre nás zostáva len táto jediná cesta: úprimný a dôverný vzťah k Bohu a rozhodnutie povedať svoje áno vždy, hneď a s radosťou. Treba každý deň objať svoj konkrétny prisúdený kríž a myslím, že tak spokojne dôjdeme tam, kde nás chce zaviesť On. Spomínajte si na nás v modlitbách, aby sme vytrvali vo viere a raz sa 'mohli spoločne tešiť u nášho Otca, či z východu, či zo západu, kde už viac nebudú naše nešváry. Slovenka Z LISTOV ZO SLOVENSKA Pokúsim sa Vám podať aspoň pár správ. Veľkým problémom je vycestovať. Verte mi, že k vôli samej, teda pre vlastnú vôľu a chuť by som teda nezopakovala žiadosť o vycestovanie a všetky trampoty s tým spojené. Neviem, ako to bude na colnici pri návrate. Keď sme išli sem, boli sme šiesti v autobuse Bratislava — Viedeň a trištvrte hodiny nás prehliadali a traja colníci kontrolovali naše batožiny. Ja by som si rada niečo priniesla domov a tak budem prosiť, aby Pán zatiahol im trochu oči, žeby nerobili s nami cirkus. Doma, na pracoviskách a všade je poriadny tlak. Ak človek neprikyvuje na jedinú červenú alebo ateistickú strunu, hneď je z neho nepriateľ socializmu. Dá sa to zvládnuť ozaj len s hlbokou vierou a s ochotou prijať všetko ako Božiu vôľu, nech sa už deje, čo chce. Hľadáme čím menej rozLIST Z KOŠÍC Neviete si predstaviť, akú máme radosť, keď sa nám dostanú do rúk Hlasy z Ríma. Neprekáža nám, že sú celé dochytané — vidno, že prešli mnohými rukami, preto sú v takom — študentský povediac —• « šalátovom vydaní ». Naposledy nás veľmi zaujal článok Gorazda Zvonického (poznáme toto básnické meno, nemajte obavy!) v ktorom polemizuje s oficiálnou tlačou Slovenska, vychvaľujúcou ateistické tradície. Nedá nám, aby sme jeho bystroduché argumentácie, ktorými vlastne už dokázal, že hovoriť na Slovensku o ateistických tradíciách je holý nezmysel, nepodopreli aj obrázkovými dokladmi. Ako je vo všeobecnosti známe, ešte aj krátke texty (napr. na zápalkové krabičky, kinolístky ap) podliehajú cenzúre. Tým viac teda texty, ktoré sa vytláčajú na pohľadnice. Zasielame Vám 3 kusy, uverejnite prosím, čo myslíte a porazíme ateistov ich vlastnou zbraňou. (Pre nedostatok miesta uverejňujeme len jednu pohľadnicu, pozn. red.). 22 [pageend22]KOŠICE — Súsošie Immaculaty — Leninova ulica. Postavené v r. 1720-23 na pamäť ničivého moru. Stojí na mieste stredovekého popraviska. Vážení súdruhovia! Vaše ateistické tradície, podmurované sovietskymi názvami, sú tak ako prach na mramore. Stačí zotrieť tenučkú vrstvu a zaleskne sa masívna krása nikdy napomínajúcej nádhery. Tak je to aj s naším náboženstvom. Na kultúrnom poli Slováci v zahraničí, zv. 6. Zostavili František Bielik a Claude Baláž. Vydala Matica slovenská, Martin 1980, str. 229 + 14 strán ilustr. Po krátkom časovom odstupe vyšiel tento šiesty zväzok Oddelenia pre zahraničných Slovákov Matice slovenskej. Je to zväzok mnoho-tematický a možno s istotou povedať, že rozmanitosťou príspevkov je najbohatší zo všetkých, čo doteraz vyšli. Delí sa na odseky: Štúdie, Materiály a Správy. Zaoberá sa osudmi Slovákov v rôznych zemiach: Ma- darsko, Juhoslávia, Rumunsko, Spojené štáty americké, Kanada, Argentína. Ako sme konštatovali už v recenziách predošlých zväzkov, príspevky týkajúce sa krajanských hnutí, tlače, podnikania pojednávajú skoro výlučne iba o «pokrokových» (rozumej komunistických) Slovákoch. Tak napr. príspevok Ivana Po- Ijaka o « pokrokovej slovenskej tlači v Kanade » hovorí skoro výlučne iba o Hlase ľudu a jeho predchodcoch. V odseku Správy Anna Ištvančinová podáva informácie o činnosti Oddelenia pre zahraničných Slovákov MS. Svoj príspevok začína takto: « Rastúci význam ideologického boja medzi dvoma spo- ločensko-ekonomickými sústavami vyžaduje, aby socialistické krajiny pre svoju ideologickú ofenzívu plne využívali všetky možnosti a nástroje pôsobenia na najširšie vrstvy obyvateľstva v západných kapitalistických krajinách» (s. 207). Podľa nej žije dnes v zahraničí asi 1,5 milióna Slovákov, z ktorých 75 % v kapitalistických krajinách a 25 % v socialistických. Doteraz sme najčastejšie iba zaobalene čítali, že Oddelenie MS pomáha krajanom na kultúrnom poli, a tu máme jasne povedané, aký je cieľ tej činnosti hlavne voči tým 75 % zahraničných Slovákov. Ba ďalej je to povedané ešte jasnejšie: « Činnosť Oddelenia sa riadi zámermi jednotnej zahraničnej politiky ČSSR a kultúrno-politickými cieľmi KSČ » (s. 208). Medzi ciele činnosti zaraďuje aj usporadovanie výstav ... « na propagáciu našej súčasnosti ». V odseku Materiály je príspevok Ondreja Kar- kuša z tohože Oddelenia MS s titulom « Naše kultúrne styky s krajanmi ». V ňom medziiným čítame: « V kapitalistických krajinách je potrebné všestranne využívať prácu s krajanmi na propagáciu našej socialistickej republiky, kultúry a úspechov i medzi ostatným obyvateľstvom tamojších krajín. Usilovať sa udržiavať záujem krajanov o živote v ČSSR, oživiť pocity hrdosti na starú vlasť, na jej úspechy, hospodársky a kultúrny rozkvet, na jej dejiny, na pokrokové národné tradície, propagovať prednosti socialistického zriadenia a šíriť o ňom pravdivé informácie. » Z príspevku jasne vysvitá, že sa to má konať aj pri návštevách tanečných súborov, výstav atď. My zahraniční Slováci sme si toho vedomí? M. Lacko Douglas Darby, Slovakia' s quest for freedom (Slovensko hľadá slobodu). Vydalo Združenie austálskych Slovákov, Sydney, 1978, str. 144. Autor je Austrálčan, ktorý sa sem prisťahoval z Anglicka r. 1928. Na univerzite v Sydny skončil ekonómiu. Už viacero rokov je činný v politike ako člen parlamentu federálneho štátu New South Wales. No najviac je známy ako bojovník za slobodu ujarmených národov. Knižka má tri časti: V prvej podáva pohľad na dnešný svet, vyzdvihujúc hlavne tie krajiny, kde vládne nesloboda. V druhej načrtáva dejiny a dnešný stav Slovenska. V tretej uvažuje o tom ako oslobodiť Slovensko a svoju predstavu o tom, ako bude vyzerať slobodné Slovensko. Kým prvú a tretiu časť napísal na základe svojich doterajších poznatkov, druhú časť spracoval na základe anglickej literatúry o Slovensku, ktorú mu poskytli niektorí austrálski Slováci. Je obdivuhodné, že človek, ktorý žije tak ďaleko od Slovenska, má také obšírne a presné poznatky o Slovensku. Vydaním knižky Združenie austrálskych Slovákov vykonalo veľkú službu slovenskej veci. 23 [pageend23]Mimochodom o starobe - chorobe Zo študentských čias utkvel mi' v pamäti obraz, ktorého autorom bol nemecký maliar: Z rozbúreného mora vyčnieva skala. Stojí na nej mládenec v pápežskom rúchu. Ľavú ruku má na srdci a v pravej drží kríž proti vlnám, ktoré sa rozbíjajú o skalu a špliechajú aj ponad tiaru mládenca. Pod obrazom nápis: Das Papstum — pápežstvo. — Čitateľ ľahko uhádne myšlienku, ktorá inšpirovala autora. No nielen pápežstvo je mladé a mladistvé. Je večne mladou aj Cirkev, ktorú si Kristus « pripravil slávnu, bez škvrny, bez vrásky a bez akejkoľvek inej chyby» (Ef 5,27). — Preto hovoriť o Cirkvi, že je stará, zastaralá, prežitá, spiatočnícka a neživotná, je vymyšleninou, akú možno očakávať iba z hláv nedou- kov a zadubencov. Staroba, čiže pokročilý vek, skrýva v sebe veľa vysokých hodnôt, osožných, ba potrebných dobru spoločnosti. Zaoberá sa nimi gerontológia, veda o vlastnostiach poslednej fázy ľudského života. Pravda, staroba má aj svoje nedostatky, ktoré vari prevažujú jej prednosti. Ak niektoré z nich spomenieme, čitateľ nech ich pripíše osočovateľom Cirkvi. — Ale prv jednu drobničku. Katolícky sokol z 25. februára 1981 píše, že priemerný vek členov sovietskeho politbyra je šesťdesiatdeväť rokov, kým vekový priemer členov amerického kabinetu je päťdesiatšesť rokov, teda o trinásť rokov menej. A keby sme mali po ruke matriky katolíckych biskupov, našli by sme medzi nimi veľa štyridsiatnikov a takých, čo ešte neprekročili päťdesiatku. Určite, sú v Cirkvi aj biskupi vysokého veku, ktorí by zvýšili vekový priemer celku, ale nezabúdajme, že biskup je biskupom naveky, kým členovia kabinetu a politbyra nedostávajú nezmazateľný sviatostný charakter a ich hodnosti sú iba dočasu. Samozrejme, jestvuje zdravá staroba, ktorú môžeme nazvať osobnou zrelosťou. Ale popri nej sa stretávame so starobou chorobnou podľa porekadla: staroba — choroba. — Nuž pohovorme si trochu o nej! Chorobná staroba je žiarlivá. Na všetko, aj na vlastné neduhy. Všade vidí ohrozenie, konkurenciu a nebezpečenstvo, ktoré si iba vymýšľa, lebo je aj podozrievavá. Chorobná staroba je sebecká, hrabivá, lakomá, najmä ak v mladom veku vládla zmyselnosť a v strednom veku — pýcha. Krv schladia, sila schradla, niet sa čím pýšiť, preto človek hľadá pôžitok v hmote a v moci. No vari najzaťažujúcejším neduhom chorobnej staroby je jej neučenlivosť. Nedá si radiť od nikoho, nechce sa poučiť na ničom. Je uveličená nad vlastnými skúsenosťami a odmieta ďalšie príspevky. Neučí sa z vlastných omylov a neúspechov, neučí sa z udalostí, ktoré sa odohrávajú proti jej srsti, neučí sa z prínosu dorastajúcej generácie, ktorej príslušníkov odbaví lacnou frázou, že nikde neboli a nič nevedia, pričom používa aj silnejšie zápory. Za celý svet by si neosvojila výrok mysliteľa, ktorý o sebe napísal: Veľa som sa naučil od svojich učiteľov, ešte viac z kníh, ale najviac som sa naučil od svojich žiakov. Kto nepredpojate číta dejiny Cirkvi a sa zamyslí nad prejavmi jej života, uzná, že v nej omladné obdobia na seba nadväzujú ako ohnivá v reťazi, lebo — dvetisícročné kresťanstvo je oveľa mladšie ako šesťdesiatročný komunizmus. Gorazd Zvonický SLOVENSKÉ HLASY Z RÍMA ROČNÍK XXX - 1981 SLOVENSKÉ HLASY Z RÍMA — VOČI SLOVACCHE Dl ROMA — periodico menšile. Autorizzazione del Tribunale di Roma n. 17122 del 3/2/1978. Direttore responsabile: Domenico Hrušovský. Vydáva Slovenský ústav sv. Cyrila a Metoda v Ríme. Rediguje redakčný kruh. Výkonný redaktor Andrej Pauliny. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, vo Švajčiarsku a vo švédsku na adresy tamojších slovenských katolíckych misií. V Argentíne poslať na adresu pani Agnešky Borisovej, Calle Corrientes 5943, 1414 Buenos Aires. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V Rakúsku na adresu: Slowakenseelsorge, Graben 13-1-49, 1010 Wien. Naša adresa: Istituto Slovacco dei Santi Cirillo e Metodio, Casella postale 6175, 00100 Roma, Italia. Poštové konto: 43859008 — Istituto Slovacco dei Santi Cirillo e Metodio — Roma. Tlačí Typografia Dario e Ugo Detti, via Girolamo Savonarola 1, - 00195 Roma. [pageend24]