VĚSTNÍK ČESKOSLOVENSKÉ NÁRODNÍ RADY AMERICKÉ. Číslo 128 Prosinec 1964 FRANTIŠEK SCHWARZENBERG: KU KONCI Dobro vítězi. Ne vždy, ne všude. To víme až bolestně dobře. Nemusíme se ve vzpomínkách vracet až do let 1938 či 1948. Vidíme to stále — stačí pohled na zcela nedávné události. Ve značné části světa, a hlavně u nás doma jsou lidem upírána základní práva. Na mnoha místech se bojuje. Nevinní lidé jsou vězněni. V Africe dochází k vražednému běsněni, schvalovanému a podporovanému celou řadou vlád. Ani zde, ve Spojených státech, nejsme bez viny. I zde se lidská srdce uzavírají utrpení druhých. Málokdo pomůže na ulici napadenému spoluobčanovi a skoro nikdo nechce přinést oběť, aby pomohl utlačovanému bratru za mořem. Jak tedy možno tvrdit, že vítězí dobro? Jasným pohledem a srdcem otevřeným přec snadno poznáme, že je to pravda. Zde ve Spojených státech byl v uplynulém roce odčiněn nejošklivější kaz na tváři Ameriky: vykročili jsme směrem k ukončení rasové diskriminace mezi rovnými spoluobčany. Současně jsme podnikli prvý or- ganisovaný útok proti chudobě, která je v době tak nesmírného hospodářského rozkvětu naprosto neomluvitelnou. Obojí není pouze výsledkem rozumové úvahy. Obojí je plodem humanismu a lásky. Obojí je vítězstvím dobra. Nejinak to vypadá i jinde ve světě. Dobrá vůle vítězí. Uvažte jen jako příkladem, kolik bylo v minulosti válek, sporů a nelásky pro rozdílnost náboženského přesvědčení, též u nás doma, též mezi námi. A dnes ? Pravoslavný patriarcha cařihradský se schází s římským papežem, jehož poselství radosti, míru a lásky je v Indii vděčně přijímáno miliony — doslova miliony nekřesťanů. Církev slavně odsuzuje předsudky proti židům a turecká letadla, označená mohamedánským půlměsícem doprovází papežovo letadlo s takovou horlivostí, že bezmála ohrožují jeho bezpečnost. Podstatné rozdíly názorů mezi svobodnými národy jsou překonávány v duchu přátelství a vzájemné úcty. Vědci celého světa se sdružují ve snaze stále zlepšovat osud lidstva a umělci všech národů mluví jazykem nám všem srozumitelným. Nejen lidé rozděleného Berlína, ale též lidé rozdvojené Evropy se mohou po letech sejit a vzájemně potěšit. Mnohá křivda je napravována a mnohá rána obvázána. Především v taju soukromí, kam nedohlédne reportérova kamera, bez vědomí všetečné veřejnosti vykvétá bratrství násilně rozdělených lidí a uzrává v plod vzájemné lásky a soucitu. Pravda, vzbouřenci v Kongu vraždí misionáře. Ale stále více je těch, kteří jsou ochotni i za cenu vlastního života zanechat všeho a odejit tam, kde je zapotřebí jejich lásky a jejich pomoci. Převeliká je obětavost převelikého počtu lidí. Víme, že nakonec nezvítězí otrávený šíp, ale dělná láska k trpícímu bratru. ROKU 1964. A jak to vypadá tam, kde vlády popírají samu existenci a význam duchovních hodnot? Vlády šíří materialismus, berou lidem co jim patří a hlásají třídní boj. Ale lidé se nezměnili. Jsou dobří, i když žijí ve strachu a zdají se přechodně lhostejnými. Chtějí žít v řádu, míru a pokoji. Chtějí hledat a nalézat pravdu. A v srdcích mají dobrou vůli. Vždyť právě nedávno se daleko za Železnou oponou musili zabývat případem mladých lidí, kteří prohlásili, že nebudou považovat za nepřátele či bojovat s Američany, kteří jim nic zlého neučinili. A tak ty vlády jsou ve své zlobě osamoceny, opuštěny lidem a mohou spoléhat jen na své násilí a na svou hmotnou moc, nikoli na souhlas lidu či na váhu mravního řádu. Tak jako nevitězí otrávený šíp nad láskou, tak i hrubé násilí a hmota nakonec vždy podlehne síle mravní, která dnes všude naplňuje lidská srdce dobrou vůlí. Ano, dobro vítězí. Nemůže však zvítězit samo, bez naší pomoci. Je povinností každého z nás pomoci dobru k vítězství se stejnou obětavostí, jakou vidíme u misionářů, ubitých v Kongu či u chlapců a děvčat před Máchovým pomníkem na Petřině. Každý z nás musí přinést svoji hřivnu tam, kde mu svědomí napovídá, že jeho povinnost je nejpřednější. Pro nás je to nejen stálé zlepšování poměrů ve Spojených státech, ale především je to obnovení úplné svobody v Československu. V Literárních novinách jsme nedávno četli tuto stať: “Nechť byla předmnichovská republika stokrát republikou buržoázni, byla republikou československou, byla republikánským a demokratickým výdobytkem. A president republiky na hradě českých králů pod standartou s heslem Pravda vítězí se stal symbolem této československé, parlamentně demokratické a republikánské státnosti.” Maji-li doma odvahu toto napsat, nenecháme se jistě zahanbit ani my, kterým zde nehrozí žádné nebezpečí. Jedině nepohodlí. Tož přiložíme ruku k dílu, aby Československo bylo opět státem “parlamentně demokratickým”, opravdu svobodným a samostatným, jen ještě lepším a sociálně spravedlivějším, než bylo kdy dříve. Pomůžeme-li všichni dle své povinnosti, naplní se čas a zvítězí dobro, pravda, spravedlnost a láska v řádu svobody a míru všude, na celém světě, a především u nás doma v Československu. Nechť příští rok nás k tomuto cíli opět přiblíží. Čekali jsme již dost dlouho, nyní se chceme dočkat. Záleží na každém z nás. SLIBUJEME, ŽE VYTRVÁME! [pageend1]VESTNÍK DECEMBER 1964 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois NAŠE VEDOMÍ A SVEDOMÍ. Před ukončením roku jako každý dobrý hospodář chceme skládat účty s pohledem do budoucna. Co jsme dali, co máme dát! Jsou to předevšim statky duchovní, s kterými hospodaříme. V uplynulém roce jsme získali uznání krajanské veřejnosti. Přistoupila k nám silná starokrajanská organisace Slovanská podporující jednota státu Texas, aby svou váhou podpořila morálně činnost ČSNRA. Sblížili jsme se s mnohými spoluobčany, kteři dlouho stáli stranou. Dnes je jim Rada mnohem bližší, poněvadž se přesvědčili sami, že ČSNRA zůstala věrným obhájcem krajanské tradice a československé svobody, což je pro nás nerozlučně spjato. Přímým stykem s návštěvníky z Československa jsme oživili pouta pretrhaná po šestnáct let a co je pro nás a naši práci nejdůležitějši, doložili jsme si četnými osobními doklady správnost svého postupu od roku 1948. Žel, v ničem jsme se nemýlili — pravíme, žel! Jak rádi bychom slyšeli, že jsme se mýlili ve své černé předpovědi o poměrech v Československu za komunismu. Skutečnost neklamně dokazuje, že komunismus způsobil nenahraditelné ztráty československému národu, že pronásledoval nevinné, často své nejlepší syny a dcery, že nadále vládne způsobem, který přinese československému lidu jen nová příkoři a utrpení. Poznali jsme z těchto osobních styků v Československu ve Spojených státech, že dlouhé násilné odloučení neutlu- milo naše vztahy k čs. lidu. Vzájemná láska přežila všechny úskoky a nenávistné útoky proti Americe. Snažíme se pochopit jakou těžkou morální zkouškou prochází člověk v Československu pod neúprosným náporem vlády, takže často mu budoucnost musí připadat beznadějnou. Víme však, že při nejlepší vůli nemůžeme se vžit do smutného života československého občana, tak jako nasycený neví co je to hlad a svobodný co je žalář. Právě že jsme si vědomi únavy československého lidu, uložili jsme si v Československé národní radě americké za svou první povinnost: Naše svědomí nesmí umdlévat ani zde, ani v Československu ! Komunistická lež nesmi zastínit pravdu. V nastávajícím roce sesiluji komunisté svůj útok na naši důvěřivost, jak v mezinárodní politice tak u krajanů. Povolují na př. návštěvy starých rodičů do Spojených států, posílají k nám taneční družiny, sportovní kluby, divadelní společnosti, zvou nás a připravují se okázale na Spartakiádu, aby okázalými přípravami zamaskovali zničení svobodného Sokola a zkázu, kterou komunismus natropil. Sdružujme se, sbližujme se! Ve Spojených státech máme již jednu radost zajištěnou na rok 1965: vydání sokolské známky k oslavě stoletého výročí založeni Sokola v Americe. Je to oslava nás všech. ČSNRA od počátku se zajímala a jeji členové v odbočkách Rady pracovali k uskutečněni tohoto cíle. Dnes žádáme členstvo Rady, aby v akci pokračovalo, aby přijímalo v odbočkách objednávky na známky a pamětní obálky s poštovním razítkem v den vydání, t. j. 15. února, abychom docílili téhož skvělého výsledku jako při Masarykově známce. Tentokráte se zdá, že sokolská známka VĚSTNÍK PROSINEC 1964 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 bude snad povolena do Československa. Proč tak soudíme? Inu, režim chce dokázat světu, že Spartakiáda je pokračováním Sokola (i když víme, že komunismus zničil krásný sokolský ideál a udělal z české národní myšlenky sovětskou prázdnou, byť okázalou parádu). Vítáme každé sblížení s krajany a s organisacemi k zachování krásných krajanských tradic v Americe, k oživení a prohloubení našeho kulturního života zde, k obohaceni a zabezpečení demokratického vývinu ve Spojených státech amerických. Ve svých srdcich nosíme — po celou dobu svého žiti - soucit a lásku k čs. lidu, k národu tak těžce zkoušenému. Tento národ odkázal nám mnoho z bohatství svých dějin. My vděčně přijímáme jeho odkaz, z kterého čerpáme smysl pro povinnost a sílu, s kterou chceme hájit jeho dědictví. Komunismus zneuctil krásný odkaz československých dějin, zpronevěřil dobré československé jméno ve světě. Kde byla úcta, často i obdiv, k Československu, je dnes neúcta a podezření. Hlásejme proto do světa, jakého bezpráví se komunismus dopouští na čs. lidu! Odhalujme přetvářky komunismu a nedejme nikomu zapomenout na příkoři a zkázu, do které Československo uvalil. Vytrváme až do dne, kdy sejpegkoslovensku dostane toho uznání, jakého si československý lid zaslouží, kdy se mu dostane opět místa mezi svobodnými národy světa. To je program Československé národní rady americké v ■novém roce, cíl, od kterého jsme nikdy neustoupili a který s vaší pomocí musíme dodržet. CO MAJÍ VEDET V ČESKOSLOVENSKU. Po patnáct let obklopovala Československo neprodyšná Železná opona. Styk mezi námi a československým lidem byl přerušen. Napsat dopis příbuzným znamenalo vystavit je vážnému nebezpečí. Zprávy o situaci v Československu se dostávaly do zahraničí jen tajně, s nebezpečím pro ty, kdo je podávali. To bylo patnáct let, během kterých Komunistická strana Československa soustředěným použitim násilí a propagandy zničila demokratickou společnost, nad kterou se zmocnila vlády únorovým převratem: odstranila nebo znetvořila jeji instituce; pozavírala, vyhubila, rozehnala a potlačila jeji představitele a mluvčí; zesměšnila a rozložila jeji morálku; umlčela tisíci lety vytvořený národní etos. Tak vytvořila nový typ společnosti, který nazvala společností socialistickou. Do dvou let nato musela přiznat hospodářský, mravní i politický bankrot; ale to jí nebrání v tom, aby si nadále osobovala výhradní právo vládnout nejen státem, ale i všemi hospodářskými prostředky národa. Během těchto dvou let se také nejdříve pomalu, pak rychleji a rychleji ztrácí neprodyšnost Železné opony. Důvodů je celá řada, ale hlavní jsou dva: hospodářská nutnost — nejen dolary, které se tak získají, a pense. které se tak ušetří, i skutečnost, že demokratické státy by zcela nelidskému režimu neposkytly tu pomoc, kterou komunismus tak zoufale potřebuje — ale i přesvědčení, že národ doma i my ve světě jsme už tak zdemoralisovaní, že 2 • VĚSTNÍK [pageend2]volnější styk a jeho důsledky komunistický režim jen upevni, nikoliv poškodí. Po sto let jsme na půdě Ameriky, v této svobodné zemi, věrně uchovávali své národní dědictví; svůj jazyk a vědomí svého národního poslání. Dnes náš jazyk v Československu není ohrožen; ale naše národní poslání, které právě u nás je neméně důležitou součástí naši národní osobitosti, tam je vymazáváno. Tady je náš úkol vůči zemi, ze které jsme přišli: pomocí desíti tisíců styků, které dnes máme napřič Železnou oponou, jiskřičky národního poslání, které se udržely, ze svého odkazu živit a posilovat, a nové zasévat. Dějiny donutily náš národ, aby byl politicky mimořádně nadaný. I bez organisovaného vedení si dovede na základě daných informaci utvořit úsudek, který je ve všem lidu podivuhodně stejný a podivuhodně správný. Ale je-li odříznut od nutných informaci, jak má dojít k závěru ? Naše tisíceré styky s československým lidem — zejména tisíceré rozmluvy, které máme a můžeme mít s lidmi, kteři mohou jezdit napřič Železnou oponou — mají být tisícerými pramínky, kterými tyto informace mají pronikat do národního těla, dávat mu život, sebevědomi, pomáhat mu obrodit svou národní identitu. Dnes, po zkušenostech a znalostech, které jsme nastřádali od doby, kdy se uvolnily styky mezi námi a československými lidmi, můžeme určit, které věci jsou nejnaléhavějši a které je možno říkat bez přílišného nebezpečí pro ty, kdo je říkají, i ty, kdo je slyší. Nejdůležitější ze všech je obnovit v myslích našeho národa vědomí jeho mravního posláni, vědomí smyslu jeho existence, vědomí závaznosti odkazu jeho dějin. Neboť náš život, osobní i národní, není nesmyslným shlukem náhod, ale součástí inteligentního činu, který řídí vesmír a jehož základy jsou pravda, láska a spravedlnost. Lež, nenávist a křivda toto kosmické dílo boří, umenšuji, ničí. Všichni naši národní vůdcové si v tomto jsou zajedno, a jsou si zajedno i v tom, že se náš národní i osobní život stává umíráním, nepoužíváme-li ho jako příležitosti k rozmnožováni pravdy, lásky a spravedlnosti a umenšování lži, nenávisti a křivdy. Toto vědomí dalo maličkému Československu odvahu odmítnout kompromis s nacismem v době, kdy se s ním smlouvaly demokratické velmoci; toto vědomí dalo vysílenému národu po válce odvahu pokusit se jít vlastni cestou k lepší společnosti uprostřed srážky bezohledných velmocí, z nichž jedna byla odhodlána náš pokus zničit — a druhá nás nechat na holičkách. Dnes se v Československu ozývají hlasy, které ojediněle brání utlačené proti násilí, pravdu proti lži, dovolávají se více lásky než nenávisti. Tyto hlasy, pokud nejde o projevy Komunistickou stranou předem povolené, jsou hlasy statečnými; ale jak jsou plytké, nezakotvené a náhodné ve srovnání s tím. k čemu naše národní kultura došla už před sta lety! Poslední údobí, ve kterém náš národ byl odloučen od boje za pravdu, spravedlnost a lásku, jsme nazvali údobím temna. Dnešek je novým takovým údobím temna, a jako to první, i toto musí být překonáno vědomým navázáním na výsledky národní kultury. její spiritualistický charakter, je ji zakotvení ve věčnosti a jejích hodnotách. To je první poselství, kterým můžeme přispět k novému národnímu obrození. Je jasné, že skoro všechny složky československého lidu komunismus odmítají. Komunismus jim však zabránil utvořit si jasnou a ucelenou představu o tom, jaké jsou základy společnosti, ve které musí žít. Podstatou nového hospodářského řádu, který ustavil, je vytvoření nového typu kolektivního vlastnictví veškerých národních výrobních prostředků (včetně t. zv. výrobních sil, t. j. celého československého lidu) v rukou skupiny, ovládající komunistickou stranu. Toto kolektivní vlastnictví bylo vytvořeno monopolním soustředěním moci v rukou komunistického vedeni, a je tímto mocenským monopolem chráněno. Obojího pak, to jest monopolu hospodářského i mocenského, je používáno k dalšímu rozšiřování moci a výrobních prostředků vládnoucí skupiny. V zájmu sebezáchovy tato skupina zneškodňuje každého, kdo ji dosahuje nebo přesahuje myšlenkové nebo mravně, a proto lidé, kterými se doplňuje, jsou mravně i myšlenkově vždy méně hodnotní než jejich předchůdci. Tato degenerace vedení je možná jen proto, že vedeni není podrobeno žádné kontrole zdola, a nebude napravena, dokud nebude zavedena takováto kontrola zdola, možná jen svobodnými a tajnými volbami. To ale by byl konec těch, kdo drží ve svých rukou moc a národní jmění, a proto se tomu budou bránit všemi prostředky. Veškeré reformy, re- organisace atd., které provádějí, provádějí jen k udrženi a posílení této chybné struktury společnosti, kterou vytvořili, a proto jsou jenom záplatami, které snad mohou přinést dočasné zlepšení situace, ale na trvalo jsou odsouzeny k nezdaru, dokud nebude celá struktura společnosti změněna. Dokud podstatou komunistické společnosti zůstane nekontrolované soustředěni moci a vlastnictví v rukou úzkého kolektiva vedení KSČ, zůstane v Československu upadání společnosti do mravního rozkladu, politické bezmocnosti a hospodářského nedostatku trvalou tendencí, přerušovanou jenom dočasně používáním krisových opatření. Toto je druhá věc, která musí proniknout do československého národního vědomí jako předpoklad tvorby kladného národního programu. Za třetí musí být československému lidu objasněno, že není tak bezmocný, jak se cítí a jak jej komunisté ujišťují. Svým odmítnutím komunismu, odmítnutím pro něj žit a pracovat, vyvolal hospodářskou a politickou křísí, která donutila KSČ k velkému ústupu, jehož důsledkem je dnešní uvolnění. Tím se otevřely nové možnosti dalšího tlaku — větší beztrestností při diskusích, připuštěním na důležitější místa lidí s větším rozhledem a citlivějšim svědomím, zejména mezi spisovateli, redaktory a rozhlasovými hlasateli, jimž je možno psát otevřené nebo anonymně, stěžovat si a hledat — a někdy nacházet i když ne pomoc, tak aspoň publikování kritického hlasu. Pod německou okupací nebyli všichni hrdiny — velká většina národa musela pracovat a žít za cenu kompromisů. Ale při tom každý, i ten nejopatrnější — vykonával na okupanty nějaký tlak, a tento tlak směřoval vždy stejným směrem. Ústup, ke kterému byl komunismus donucen v Československu, vytváří předpoklady k tomu, aby se podobný tlak začal tvořit i proti němu. Za čtvrté musí mít československý člověk jasnou představu o tom. co může čekat od demokratického světa, a tato představa nesmí být zkreslena ani idealisováním ani odsuzováním. Prostá skutečnost je, že demokratické státy a země mají sympatie k úsilí komunisty porobených národů o svobodu a že by raději viděli ve střední a východní Evropě státy demokratické než státy komunistické. Tyto sympatie však nejdou tak daleko, aby jen k vůli nim šly demokratické země do velké války. Kdyby však byly přímo ohroženy, pak by tyto sympatie mohly mít vliv na jejich konečné rozhodování. Na druhé straně nebudou demokratické státy rozvíjet hospodářské styky se zeměmi, v nichž by komunistická vláda byla příliš nelidská a surová, a nadto si jsou západní velmoci vědomy toho, že porobené národy jsou nejslabším bodem komunistické mocenské soustavy, a proto pro Západ velmi užitečné v případě, že by se Sovětský svaz zase dal na cestu otevřené agrese a expanse. Z toho důvodu budou demokratické mocnosti vždycky hledět, aby si udržely sympatie porobených národů a překazily Sovětskému svazu, aby svou vládu nad nimi zcela zkonsolidoval. Toto jsou čtyři myšlenky, které by si měl odnášet domů každý návštěvník z Československa a které by měl nést s sebou každý, kdo jede na návštěvu do Československa. Pro některé lidi jsou vyjádřeny příliš složitě; pro jiné příliš prosté; ale snaží se vystihnout základy naší národní situace a obrysy jejího národního řešení; a podle nich, nikoliv podle počtu banánů a pomerančů na československém vánočním trhu, musíme hodnotit změny nebo nedostatek změn v Československu. VĚSTNÍK • 3 [pageend3]ČESKOSLOVENSKO V PROSINCI. SURPRISE — PRESIDENTEM ZA 17 MINUT. Přesně v 10 hodin dopoledne 12. listopadu 1964 vešli do Vladislavského sálu členové předsednictva ÚV KSČ, předsedové stran Národní fronty a poslanci Národního shromáždění. Schůzi zahájil předseda Bohuslav Laštovička schválením dvou bodů programu: 1. volba presidenta republiky, 2. slib nově zvoleného presidenta. Paže všech poslanců se zvedly. . . . Ústřední výbor KSČ, ústřední výbor Národní fronty a skupiny poslanců Národního shromáždění navrhují, aby byl opět zvolen presidentem Antonín Novotný - - který prý má trvalou zásluhu a rozhodný a houževnatý podíl na rozbití kultu osobnosti (?). Je 10:17 hodin. Na budově Vladislavského sálu zvolna stoupá státní vlajka oznamující zvolení nového presidenta. Soudruzi Laštovička a Lenárt se odebírají, aby přivedli soudruha Novotného přes třetí nádvoří do Vladislavského sálu. V 10:17 za fanfár ze Smetanovy Libuše vchází president A. Novotný do sálu a pohnutým hlasem skládá a podepisuje slib. Je 10:33 hodin. Předseda Národního shromáždění zakončuje schůzi. (Rudé Právo z 13. listopadu 1964.) Všechno je hotovo za pouhých třiatřicet minut. PROJEV PRESIDENTŮV. “Dostávám, soudruzi a soudružky, řadu dopisů, slyšel jsem mnoho diskusí. Chtěl bych varovat, že nová organisace i nové formy řízení nemohou být všelékem různých neduhů. Nebude to lehké, raději dvakrát třikrát věc zkoumejme, než uděláme krok, který by nás mohl mrzet. Jsou nadále ještě vážné nedostatky ve výrobě, s kterými se buď pomalu nebo ještě vůbec nevypořádáváme. Bohužel, letošního roku nedocílíme všechno to, s čím jsme v hospodářství počítali, protože máme značné výpadky v zemědělské výrobě. Abychom mohli zabezpečit zásobování pracujících, musíme nakoupit 2,200,000 tun zrnin. Takové množství jsme nikdy nenakupovali. Máme, soudruzi, již 12. listopad a je třeba otevřeně říci, že nemůžeme být spokojeni se zprávami a vedením zemědělských družstev, protože ještě do těchto dnů. i když z menši části, byly na poli brambory. Jsou dokonce případy, že vyorané brambory zmrzly. Je na polích ještě mnoho řepy, která již měla být v cukrovarech. Také ještě není plně zabezpečeno setí pšenice a příprava půdy na příští rok. Nedošli bychom daleko, kdybychom v zemědělství takhle dále hospodařili.” Je známo, že v nekomunistickém Československu bylo tolik obilí a brambor, že se vyváželo, a že žádný z nekomunistických presidentů se nemusel starat, zda jsou sklizenv brambory. Tak jak se hospodaří dnes, není vinou lidu, nýbrž systému, jak to říká ekonom Selucký. DŮSTOJNOST PREŠI DENTSKÉHO ÚŘADU. Dle nového "kolektivního” vedeni v Moskvě, funkce prvního tajemníka strany a funkce presidentská jsou neslučitelné. V případě, že by byly od sebe odloučeny, byl by president v ČSR pouhou figurkou, kdežto ve funkci sloučené dá se předstírat, že rozhodnutí prvního tajemníka strany jsou rozhodnutí presidenta republiky. Lidu obecnému to zaslepuje oči, a presidentské funkci to dodává na důležitosti a užitečnosti. Přesto však čs. občan dnes už funkci president- skou nebere vážně. Proto se Jan Grónský pokouší v Literárních novinách č. 46 zdůraznit důstojnost presidentského úřadu: “. . . .máme presidentskou tradici. Nechť už byla předmnichovská republika stokrát republikou buržoasní, byla republikou československou, byla demokratickým a republikánským výdobytkem. A president republiky na hradě českých králů pod standartou s heslem “PRAVDA VÍTĚZÍ” se stal symbolem této československé, parlamentně demokratické a republikánské státnosti. Především proto vynikla presidentská tradice, která hluboko pronikla do vědomi národa. A osvobození země z područí nacizmu bylo spojeno s prohloubením autority a vážnosti této funkce.” Na otázku, zda funkce individuálního presidenta není v rozporu se zásadou kolektivního vedení Grónský odpovídá: "Základní otázkou demokracie není zdaleka, zda v ni mají mít vedoucí funkce a pravomoci vybraní představitelé lidu, ale jak zaručit, aby vliv lidu na principiální rozhodnutí představitelů byl skutečný a účinný.” Dovolíme si dodat, že žádný z komunistických vůdců nemohl a nemůže být presidentem Československé republiky v duchu tradic jak o nich píše Grónský, neboť právo zastávat presidentský úřad jim nebylo dáno z vůle lidu, nýbrž bylo uzmuto proti vůli lidu mocí policejního státu, který komunistická strana ovládá, a který nedovolí nekomunistické většině národa projeviti svoji vůli svobodnou volbou. Žádná sebevíc respektovaná oposice uvnitř komunistické strany nemůže zaručit skutečný a účinný vliv lidu na rozhodování představitelů vlády, neboť cíl komunistů je jednotný — to je udržet se u moci. Pouze různící se názory, jakých cest a prostředků používat k udržení této moci, může vytvářet oposici uvnitř strany. To však v žádném případě nemůže přinést užitku většině národa, která je nekomunistická. A proto máme obavy, že deformace podobné stalinskému období se budou opakovat. Černý obchod s Tuzexem. Černý obchod je trestný, ale obchodováni s tuzexovými bony a s dolarem je trpěno. Teoreticky smí nakupovat jen ten, kdo má příbuzné nebo známé v cizině a může se prokázat bankovním potvrzením, jak nabyl tuzexových bonů. Ve skutečnosti se žádá bankovní potvrzení jenom při nákupu velkých věci, jinak policie zavírá oči a dělá, že nevidí překupníky na ulici a v hotelu pro cizince, kde se snaží navázat styky s návštěvníky a koupit bony na černo. Prý je v Praze veřejným tajemstvím, že obchod se soustřeďuje kolem hotelu Ambassador, kde překupníci spolupracují s tajnou policií. Kurs koruny a tuzexových bonů je pro každého jiný. Za dolar poslaný z USA dostane obdarovaný v čs. bance — kam musí hned dolar odvést — jenom 7 kčs. Cizinec však dostane 14 kčs. za dolar a dle nového řízení, utratí-li přes 240 dolarů v Československu, do čehož však není započítán nákup v Tuzexu, dostane cizinec 28 kčs. za dolar. Chápejte, že vždy je na tom nejhůř československý občánek, ten dostane jenom polovinu, nebo také čtvrtinu a je-li to dědictví z Ameriky, tedy ani ne tolik. Při oficiálním kursu pro cizince 14 kčs. za dolar, dostane se za to 7 bonů. Je však taková poptávka po bonech, že se prodávají jeden za 5 kčs., což se rovná černému kursu 35 kčs. za dolar. Před vánočními svátky vylezl tajný kurs až 8 kčs. za bon, neboli 56 kčs. za dolar. Kdo nemá bony, se nedostane ani dovnitř do obchodu, aby neviděl zboží a nedělal si laskominy. Každý obdarovaný spěchá hned do obchodu, dokud zásoby stačí, poněvadž se ví ze zkušenosti, že jakostních věcí je tak málo, že jsou brzy vyprodány. Ptáme se, jak to, že poptávka po zboží hodně převyšuje zásoby — když — jak se nám stále vysvětluje, v Československu je všeho dostatek? IN MEMORIAM K uctěni památky redaktora manžela R. J. Pšenky věnuje Mrs. Augusta Pšenková, Berwyn, Ill.......... $25.00 K uctění památky zemřelého manžela Artura Spencera věnuje Mrs. B. Spencer, Ilion, N. Y......................... 14.00 K uctění památky zemřelého Franka Zahrobky věnují Mr. & Mrs. John Kriza, Berwyn, Ill........................... 5.00 4 • VĚSTNÍK [pageend4]Z PRAŽSKÝCH NOVIN. Večerní Praha: “Spartakiádní spokojenost i chmury’’, zpráva z Praha 3 hlásá: Tady je ještě hodně potíži hlavně s dospělými. Na celém obvodě zatím cvičí jenom 10 mužů a má jich být 192! U žen chybí ještě 280 cvičenek. Škoda, že se zatím nepodařilo rozběhnout nácvik v budově URO, kde se mezi ženami našly jen tři zájemkyně a u mužů ani jeden. A právě zde bývala dobrá tradice i zájem. Z Brna: Spartakiáda volá další zájemce! Československý sport si stěžuje, že chodi do cvičení jen polovina co před čtyřmi roky. Docházka je velice nepravidelná, jak u mužů tak u žen. JAK SE V PRAZE STAVÍ. Američtí turisté, po návštěvě Ruska si pochvalují, že na rozdíl od Moskvy, Praha má vzhled města západní Evropy. Za americké dolary se jim dobře žije. Nás nezajímá, co si může dovolit Američan, jehož si režim všemožně předchází, ale jak si žije československý občan. Zde několik ukázek: Večerní Praha ze dne 21. října uvádí, že od zahájení topné sezóny se hromadí dopisy na redakčním stole a den co den zvoní telefon, že na sídlištích (předměstí) Jarov, Chmelnice, Zahradní město se v nových domech netopí. Cituje proto alespoň “jeden dopis za všechny”: "Bydlím v Zahradním městě. Podle příkazu jsme se museli nastěhovat nejpozději do 15. října, pod pohrůžkou, že jinak se byt přidělí jinému žadateli. Dům byl předán k obývání od letošního srpna, ačkoliv tam tenkrát ještě netekla ani voda, ani nebyl zapojen elektrický proud. Teď už funguje, ale přes zákonné směrnice tam máme dosud zimu. Ačkoliv disciplinovaně platím nájem, kde je na příklad i položka za teplou vodu, jsme bez teplé vody i bez tepla. Domnívám se, že nikdo z nás nechce něco, co je v současných podmínkách neuskutečnitelné, ale požadujeme, aby také příslušné organisace vůči nám plnily své povinnosti, jako my jsme je museli splnit, když jsme zaplatili za družstevní byt poplatek 26,000 tisíc korun a věnovali výstavbě brigádnické hodiny ze své dovolené.” Šetřením bylo zjištěno, že Pražské teplárny se teprve tvoři a “půjde-li vše dobře, začne naplno fungovat až v příštím roce.” Byla zahájena proto v novinách diskuse. Diskusi řídil předseda komise NVP pro stavebnictví Josef Novák, přítomní byli ředitel Středočeských rozvodných závodů, náměstek ředitele technických služeb, ředitelé OPBH 3 a OPBH 10 a předsedové komisí výstavby obou pražských obvodů. Tedy sešlo se mnoho moudrých mužů. A co vymoudřeli tyto moudré hlavy? “Co z diskuse závěrem vyplývá?” táže se Večerní Praha a odpovídá: “Potíže na sídlišti Jarov- Chmelnice začaly v létě zjištěním, že teplovod z malešické teplárny je vinou neodborné obsluhy prorezavělý, muselo se vyměnit 850 metrů potrubí.” (Jak to, vždyť to bylo sotva dostavěno ?) Dále se zjistilo, že “projektanti počítali, že bude rozdělovat 200 tisíc kilokalorií a při dokončení výstavby se ukázalo, že těch kilokalorií je zapotřebí 650 tisíc! . . . Starost s výměníky však nekončí, u družstevních domů není zajištěno jejich odborná obsluha, od stavařů nejsou ještě definitivně převzaty a tudíž není ve stanicích ani postaráno o dokonalou bezpečnost zaměstnanců.” V duchu se tážeme, kde vlastně jsou ti odbornici, kteří bv dovedli propočítat kilokalorie? Asi po odsloužení si trestu v pracovních táborech za nespáchané zločiny, jsou teď někde na brigádách a kopají řepu a řepaři jsou na stavbách. Redakční šetření pak pokračuje: “Situace v Zahradním městě je neuspokojivá i nadále. Dovídáme se, že výměníkové stanice zatím prošly jen prozatímním kolaudačním řízením. teplo dodává do bytů jediný kotel, jehož kapacita pro obyvatelstvo 1,800 bytů nestačí. Montéři ČKD Dukla zápoli v mimořádných směnách s časem, aby se mohl dát do provozu další kotel ... To málo tepla z jediného kotle ještě uniká ze značné části do vzduchu, protože teplovody nejsou dosud pořádně zaizolované, do otevřených výkopů na ně prší a ovívá je chladný podzimní vítr.” Závěrem soudruzi uznávají, že když nájemník dostane klič k novému bytu neznamená to, že všechno bezvadně funguje. “Znamená to, že různé ty správky a předělávky v nové bytové výstavbě nám komplikuji celou situaci, že stav- bářské čety, které se máji věnovat další výstavbě, mají plné ruce práce v domech, které jsou již dostavěné. A to není nejzdravějši úkaz!” Řekli bychom, že je to jasný důkaz, jak komunismus zničil pořádnou práci, odpovědnost povolaných odborníků, jak vystavěl si nemožný aparát, ale nedovede postavit ani obyčejné domy pro své občany. NÁŠ ZÁKAZNÍK — NÁŠ PÁN. Bývávalo v kapitalistickém světě, že zákazník měl svoje požadavky a že nákup byl záležitosti kupce a dodavatele. Komunisté zavedli nový systém, který je názorně popsán v článku “Nevite o gauči” ve Večerní Praze. Novomanželé se zařizovali a aby si shánění zjednodušili, šli do výstavy nábytku v Labuti (tak se dnes jmenuje) a tam si v říjnu r. 1963 objednali gauč (to jest couch). Vybrali si jeden, složili záruku 500 kčs., a odcházeli se slibem, že "dodací lhůta bude v lednu či únoru 1964.” Ponechali si kopii objednávky a originál putoval k výrobci, k Družstvu Dřevotvar, Hradec Králové. "Zima přešla, i matějská pouť skončila, a novomanželé čekali. Gauč doma ještě nebyl. A tak novomanžel napsal urgenci. Na jeho dotaz přišla odpověď: Gauč vám dodáme až v dubnu. Nemůžeme ho ale přivézt vozidly ČSAD, proto vás žádáme, abyste si obstarali vlastní vozidlo.” “Tonik strnul. Až z Hradce Králové mám vozit gauč? I rozhodl, že si do Hradce zajede vlakem a věc vyřídí přímo na místě. A tak jel.” “Víte ta soudružka, co přijímala v Praze objednávku, je už v důchodu, a my teď zrovna prováděli rekonstrukci našich výrobků, takže i váš gauč bude vypadat jinak. Počátkem října vám gauč dodáme. Vlastním vozidlem, ano našim vozidlem.” “Toník si trochu oddychl, ale dny ubíhají. Ačkoliv dali novomanželé zálohu, nemají ani gauč, ani peníze. Rok uplynul a v Bílé labuti připravuje se zase výstava. Že by si objednali gauč?” SHÁNÍM, SHÁNÍŠ, STÁLE JENOM SHÁNÍME. Maminka si stěžuje za ostatní maminky v Tribuně čtenářů ve Večerní Praze dne 19. října: Nadpis zni: “Kdo zapomněl na kojence?” — “Mám dvouměsíční děcko, pro které jsem nedávno koupila kojeneckou láhev. Koupila jsem pouze jednu, protože jsem netušila, že tyto láhve nejsou k dostání a že jsem na tu “svou” přišla jen náhodou a s velkým štěstím. Jaké bylo moje překvapení, když jsem šla koupit další a bylo mi řečeno, že nejsou. Nechtěla jsem tomu věřit a obešla jsem mnoho obchodů, ale marně. Ptám se za všechny maminky malých dětí: proč není k dostáni tak důležitá a samozřejmá věc, jako jsou kojenecké láhve? Nebo je snad hygienické a správné dávat kojencům stravu v lahvích od sodovky nebo porna ?” creative tyt >1*^4 P*£ÍJ VĚSTNÍK • 5 [pageend5]PETR DEN: SVĚTÉLKO JEN MALE. (Stránky prázdninového sešitu, vydala Křesťanská akademie v Římě) Dnes prší jen se leje, a je dobře v teple u krbu, v němž žhnou svítící polena, s knihou v ruce. Venku je pošmourno, doporučuje se číst něco optimistického. Pošta mi sem přinesla Reportage aus dem 21. Jahrhundert, knížku o tom, jak si sovětští vědci představují rok 2007 v jeho pokroku a blahobytu. V tomto roce budeme žít v Sovětském svazu — celý svět bude samozřejmě částí SSSR — ve světě úžasných vymožeností: mrkve budou metr dlouhé, třešně bez pecek, zlato se bude dolovat z mořské vody, podmořská agronomie dodávat výživu miliardám lidí, sopky budou vytápět komunistická města, automobily běhat na magnetických dálnicích bez řidičů, umělá slunce osvětlovat zalidněné krajiny, nemocni se budou operovat bez nože jen zvláštními paprsky atd., atd. To všecko a mnohé jiné nám slibuji nikoliv nějací fanfaróni, nýbrž známí sovětští učenci, podepisující se na stránkách této reportáže z 21. století plnými jmény. Již dlouho jsem se tak srdečně nezasmál — jako při četbě této knihy v tomto pochmurném dni. Kam se hrabou americké “comics" proti této humoristické četbě! Rozumějte mi dobře: nemyslím si, že ti vědci lžou, ba dokonce si nemyslím, že přehánějí. Nesmírně je však komické, čtu-li, že si svět v roce 2007 představují jako ráj na zemi, že si jej představují jako nejlepší ze všech možných světů. O sancta simplicitas! Nejkomičtější je, že učení sovětští vědátoři při svém vědecky založeném prorokováni budoucnosti zapomněli, že i v onom báječném dvacátém prvním století se zase zrodí Voltaire, a že zas napíše — bude-li smět ještě vůbec něco psát — nového Candida. Nebude to ovšem racionalisticky-prag- matický Voltaire osmnáctého století, vystřelující si z Leibni- zovy idealistické filosofie, nýbrž to bude Voltaire moderního raženi, dělající si legraci ze sovětské marxistické filosofie devatenáctého století, která z našeho světa chtěla udělat nejlepší ze všech možných světů nikoliv pomocí člověka, nýbrž prostřednictvím techniky. A Candide nového Voltaira bude v utěšeném světě dvacátého prvního století zase prožívat spousty nejrůznějších dobrodružství, z nichž zde uvádím namátkou jen několik: když si z nejmodernějšich “supermárketů” přinese domů ty nejvýživnější, málokalorické a vitaminy přecpané potraviny, vyrobené uměle z nafty, obráti se mu při pohledu na ně žaludek a z hladu se mu v noci bude zdát neslušný sen o reakčnich buřtech s křenem a sklenici plzeňského; když ve světě umělých hmot bude obklopen židlemi, vidličkami, koberci, šaty, obrazy a knihami z hygienického a lehounkého celofánu, bude perverzně vzpomínat na krásu předmětů vyrobených ze dřeva, stříbra a hlíny; když z jízdního řádu se s potěšením doví, že stratosférickým letadlem cesta z Prahy do Vidně k návštěvě jeho nemocné tety trvá jen tři minuty, bude zle láteřit na svého desitkáře, který mu po celoročním úspěšném putování po úřadech zamítne vydání posledního šestatřicátého dokumentu, nutného ke vstupu do zázračného letadla; když pomocí zvláštních paprsků mu z mozku odstraní toxíny vzniklé z únavy, takže už nikdy nemusí spát, bude nemile dotčen, že získaných třicet let života musí užít učením nazpaměť sebraných spisů Vladimíra Iljiče Lenina, nebo konečně když mu po automobilovém neštěstí přenesli jeho hlavu na jiné zdravé tělo — transplantační problémy jsou v roce 2007 podle citované knihy již beze zbytku vyřešeny — bude do konce svého života v zajeti dvou kádrových posudků, sečítajících smrtelné hříchy proti komunismu dvou nedokonalých lidí . . . Všecka tato dobrodružství náš nový Candide v nejlepším ze všech možných světů tak či onak přežije, dokud nepřijde v Leninových spisech k onomu důležitému místu, kde tento veleduch a dobrodinec lidstva definuje komunistický ráj na zemi jako diktaturu proletariátu plus elektrizaci celé země. Tu se náš Candide začne smát a smát a tak příšerně smát, že ze samého smíchu zešílí. Což v nejlepším ze všech dobrých světů se přijme s vědeckou samozřejmostí, protože podle lékařských statistik dvacátého prvního stoleti na každého člověka, skvěle vyléčeného z tuberkulózy a rakoviny, připadne 75 bláznů. Abych ušel osudu Candida dvacátého prvního století a neusmál se k šílenství, zavřel jsem učenou knihu a vyšel z optimistického světa do přírody, zatažené těžkými mraky, aby mne vichr a déšť přivedly k sobě. DEN ZNÁRODNĚNÍ (BÝV. 28. ŘÍJEN). Tak zvané znárodněni je přeneseni vlastnictví z rukou kapitalistů do vlastnictví státu. I nekomunističtí národní hospodáři je takto a nejinak definují. I mně znárodnili můj rodný dům s krásnou zahradou. Přenesli naše vlastnictvi na stát. Patrně dům i zahrada byly výrobními prostředky a, co měl jeden, má teď jiný. Tečka! Podle slavných národohospodářů! Tečka ? Já a mí milí jsme ztratili ložnici, v níž jsme se všichni narodili, a nejen my, nýbrž i můj otec, dědeček a pradědeček. Ztratili jsme jinou ložnici, s malou postýlkou, na niž v mé přítomnosti naposledy vydechla, držíc kytičku fialek v rukou, má drahá babička. Přišli jsme o starý krb, v němž po celá desetiletí hořící polena osvětlovala na Štědrý den vánoční stromek. V zahradě je prý už skácen strom, na němž byly vyryty iniciálky čtyř generací majetníků-novo- manželů, iniciálky neuměle nožíky vyryté do tvrdé kůry při prvním uvedení vyvolené do parku, v němž nastupovala svou vládu. Nemám už starou třešni, na které mne jako osmiletého učil tatínek očkovat a na jejíž plody jsem byl hrd po celý svůj život. Je pryč mariánský obrázek na staré borovici v rezavém plechovém rámu, s velikou žlutou skvrnou od zatékajícího deště, ke kterému maminka nosila v máji věnečky sedmikrásek a u kterého se modlila v dobách zlých, jichž ani před znárodněním nebylo málo. Přišli jsme o mnoho jiného, neboť každý strůmek byl někým drahým zasazen nebo zalíván a maminčin záhonek voniček voněl vůněmi snesenými z cest z půle světa. A v domě každá židle měla svou historii a své vydržené místo. A dovedla mluvit řečí jen nám srozumitelnou. Neboť předměty také žijí, žiji-li s nimi dlouho lidé, kteří jsou víc než jen národohospodáři. Znárodnění je prý přenesení vlastnictví. Co z toho, o čem jsem mluvil, bylo přeneseno a na koho? I kapitalista přece má právo takto se ptát! Nebyli jsme sami. Bylo nás na stotisíce. Náš majetek, takový, o němž jsem právě mluvil, byl obrovský. Byli jsme opravdu milionáři, milionáři tradice a uměni života. Co z toho převzal po znárodnění — národ ? Zbohatl jím opravdu? Nedostal spíše do vínku nového života jen tragickou prázdnotu vzpomínek a nuzotu citů ? Máme slavně slavit slávu Dne znárodněni ? Prosíme, oznamte nám včas změnu adresy. 6 • VĚSTNÍK [pageend6]Americký návštěvník vězněn v CSR. Do Cicera se vrátil v těchto dnech Alois Veselý, který po šestnácti letech navštívil svou rodnou vlast. Když se vracel z Třebíče do Prahy v najatém autu, jel za ním automobil s policisty, kteři prý sledovali amerického návštěvníka po dobu jeho pobytu v Československu. U Jihlavy ho zastavili, zatkli a odvezli do Brna, kde mu byly jeho šaty odebrány a dán mu vězeňský oblek. Vše toto se stalo dne 11. listopadu. Byl podroben dlouhým výslechům a byl mu stále vytýkán jeho nezákonný útěk z Československa. Vyšetřující úředníci ho stále upozorňovali, že čs. vláda neuznává jeho americkou státní příslušnost. Jeho zatčení, uvězněni, výslechy se týkaly hlavně všeho, co se stalo před šestnácti lety. Zprvu měl samovazbu, později byl dán do cely s jedním vězněm. Během nekonečných výslechů p. Veselý marně žádal, aby byl uvědoměn americký konsul v Praze (na což měl právo). Posléze byl převezen do Prahy, kde mu bylo oznámeno, že je zbaven čs. občanství (p. Veselý je totiž americkým občanem, ale čs. režim to neuznává). Konečně po třech týdnech byl p. Veselý okamžitě vypovězen a dopraven na hranice dne 11. prosince. Komunisté tímto dokazují, že amnestie vyhlášena presidentem Novotným se nezakládá na pravdě. Dále to dokazuje, že americká vláda má pravdu, když při vydávání pasu upozorňuje americké občany, že americký zastupitelský úřad nemůže ručit za jejich bezpečí a že nemůže prakticky nic pro ně učinit v zemích za železnou oponou. Český a slovenský tisk v zahraničí. Na druhém vědeckém sjezdu SVU v New Yorku v zá,ří t. r. četl redaktor Vojtěch N. Duben studii na námět “Český a slovenský tisk v exilu 1946-1964”. Je to historický přehled vydavatelské činnosti čs. protikomunistického exilu a hodnocení žurnalistické kapitoly historie čs. zahraničí v tomto období. Přednášející uvedl, že exil vydával až dosud na 260 titulů nejrůznějších časopisů, z toho asi pětinu čistě slovenských. Red. V. N. Duben předložil sjezdu také seznam a popis všech českých a slovenských časopisů, které nyní vycházejí v zahraničí. V seznamu je 168 krajanských i exulantských časopisů v češtině a slovenčině, 30 v němčině, angličtině a francouzštině. Čistě exulantských vychází stále ještě něco přes 60. Ve Spojených státech vychází nyní 50 českých a 37 slovenských časopisů. Výprava na Floridu. Výprava odjíždí busem z Chicaga dne 24. února a vrací se dne 17. března. Jede se jen ve dne, přenocuje se vždy v moderním motelu. Bus zůstane po celou dobu s cestujícími, takže i na místě, na př. v Miami se koná řada výletů. Někteři účastníci se přihlásili na třídenní výlet lodí Bahama Star do Nassau a třetí skupina na týdenní zájezd lodí Princess Viking, se zastávkami v San Juan na Puerto Rico a na Sv. Tomáši na Virginských ostrovech. Ostatní zůstanou v Miami, ubytováni v Hotel Patricia a vyčkají zde návratu cestujících. V Miami je postaráno o každodenní program. Dne 13. března celá výprava nastoupí zpáteční cestu s dvoudenní zastávkou v Tampě, v Slovenském sokolském domově, odkud se pořádají výlety a návštěva St. Petersburgu na večírek naši odbočky “James Hovorka”. Výpravu z Chicaga povede pi. Božena Janoušová, v Miami ses. Emilie Welclová-Růžičková, která žije v zimních měsících na Floridě. Až na několik míst, výprava je vyprodána. Kdo má zájem se zúčastnit této populární výpravy, nechť se přihlásí co nejdříve. Dopíšte si o podrobnosti do úřadovny ČSNRA, 4125 West 26th St., Chicago, Ill. 60623, co nejdříve, nebo zatelefonujte LAwndale 1-7953. V NOVÝ ŽIVOT Slováci z Chicaga za Československá národnú radu americkú. Přípravna schôdza na založenie odbočky Československej Národnej Rady Americkej na severnej strane Chicaga bola usporiadaná minulý piatok večer v novej sokolskej budove známej ako “Sokol Community Center” pod číslom 4855 Severná Elston Avenue. Trebárs počasie bolo šeredné, účastnilo sa jej dosť pekný počet bodrých národovcov — národovkyň. Z tohoto možno předpokládat’, že budúca schôdza bude navštívená ešte väčším počtom. Prípravný výbor pozostávajúci z bratov Jána Janáča, Juraja Červeňa a dr. Vlastislava Chalupy svolal na tútu začiatočnú schôdzku ľudí, ktorí sú na čele našských slovenských spolkov a podpůrných organizácií. Krásný priebeh síce krátkej, ale účelnej debaty nasvedčuje tomu, že boli požiadaní aby na schôdzu prišli ti ľudia, ktorým na tom záleží, aby Slováci na severnej strane Chicaga vytvorili silnú odbočku tejto jedinej Československej národnej organizácie. Najpočetnejšiu účasť tvorili sestry a bratia zo Spojenej Luteránskej Jednoty, ďalej sestry a bratia zo Slovenskej Telocvičnej Jednoty Sokol, Slovenskej Církve Svätej Trojice a Klubu “Dobrá Vola” a “Priadky”. Reprezentanti Slovenského Národného Spolku, Živeny ako aj z ostatných slovenských cirkví a osád prislúbili tiež svoju účasť, budeme preto s nimi počítať na budúcej schôdzi. Po srdečnom přivítáni prítomných a stručnom vysvetlení programu a poslania Československej národnej rady bratmi Janáčom a Chalupou, rozprúdil sa živý rozhovor o mene nádejnej odbočky. Boli spomenuté dve historické mená, a síce “Ján Kollár” a “Bradlo”. Tieto dve mená budú odporúčané aby boly prijaté na budúcej schôdzi. Bol tiež vymenovaný troj-členný nominačný výbor, ktorý ma navrhnúť budúcich funkcionárov. Bude sa voliť päť činovníkov. Bolo rokované povolať na mesiac február, na první verejnú schôdzu odbočky, jednoho význačného rečníka. K živému rozhovoru došlo po návrhu jednoho brata, aby bolo venované všetko úsilie na získanie našej tu rodenej mládeže. Veď je to naša jediná záchrana pred krátkym zahynutím. Asi dvadsať percentov prítomných na schôdzi boli narodení už v tento našej novej vlasti a dúfame, že tento pomer sa bude čím ďalej zväčšovať. Ako by to bolo krásne, keby sa tento novej odbočke podarilo spojiť celý náš československý živel národný na severnej strane a tým pomôcť celej dobrého mena sa tešiacej organizácii Československej Národnej Rady Americkej, ktorá by mohla tak ešte vo väčšej miere uvádzať do života všetky tie krásne ideály demokracie a kresťanského spolunažívania. Na budúcu schôdzu budú pozvaní ďalší činovníci nášho spolkového národného života, ako aj profesionáli a obchodníci, aby sme si ich získali do našich radov, kam všetci patria. Táto schôdza bude v tej istej miestnosti, totiž v Sokol Community Center, 4855 North Elston Avenue, v tretí piatok mesiaca, 15. januára, začiatok o ôsmej hodine večer. Nepatrný poplatok za členstvo Rady v obnose troch dolárov nech nikoho neodláka od tejto Bohu-milej nežistnej práci na roli národa dedičnej! Do videnia na januárovej schôdzi. Ján Janáč. VĚSTNÍK • 7 [pageend7]Československá národní rada americká má odbočku v St. Paul. Zakládající schůze odbočky Československé národní rady americké “Vojta Beneš“ v St. Paul, Minnesota, se konala v úterý, dne 24. listopadu 1964, v síni Č.A.P.S. v St. Paul, Minn. Odbočka ve svých začátcích čitá 21 členů, z nichž 9 je ze St. Paul, 6 z Hopkins, a po 2 z North St. Paul, White Bear Lake a Meadowlands. Po přečtení zdravice z ústředí v Chicagu jakož i o Účelech nové odbočky a po přijetí úředního potvrzení byly provedeny volby činovníků. Byli zvoleni br. Frank Gajdošik, předseda, br. James Miller, místopředseda, a br. Joseph Pavliček, tajemník a pokladník. Byla vyslovena naděje, že se do naší odbočky zápoji krajané bez rozdílu politického smýšlení obou hlavních amerických politických stran jakož i náboženské příslušnosti, avšak spojeni ve snaze bojovat proti komunismu jak v zemi našich otců tak i zde v našich Spojených státech amerických. V této práci se budeme říditi návody Československé národní rady americké. Žádáme všechny příznivce Československé národní rady americké, všechny uvědomělé krajany v našem okolí, aby vstupem do této nejnovější odbočky Rady ukázali svůj zájem o naši národní věc a pokračovali v čestné tradici naši minulé práce v duchu velkého vlastence Vojty Beneše, jehož jméno jsme si zvolili jako vzor. Sokolská známka dne 15. února. Ve Washingtonu, dne 15. února, vydá poštovní úřad Spojených států sokolskou známku tělesné zdatnosti k oslavě stoletého trváni Sokola v Americe. Vydání známky je spojeno s oficiální oslavou, pořádanou gen. poštmistrem. Průběh slavnosti je podobný jako byl při vydání známky na počest presidenta Masaryka. Krajanské veřejnosti záleží na tom, abychom znovu potvrdili svou zdatnost jako národnostní složka a dokázali, že si vážíme této pocty nákupem sokolské známky ve velkém. ČSNRA žádá odbočky a oblasti Rady, aby již dnes zahájily známkovou akci. Vyzýváme spolky a přičleněné organisace, aby odkoupily známky, jichž možno používat léta, dokud zásoba stačí. Do odboček bude poslán objednací list. Na prodej jsou též first day covers, pamětní obálky se známkou a poštovním razítkem dne vydání pro filatelisty, i pro nefilatelisty na památku. Americká obec sokolská, 5611 W. Cermák Road, Cicero, Illinois 60650, uspořádá třídenní výpravu vlakem do Washingtonu za $95.00, což zahrnuje pobyt v Statler-Hilton hotelu, vstupné na akademii v sobotu večer a na banket v hotelu Statler v neděli večer. V pondělí dopoledne, dne 15. února, bude slavnostní obřad odevzdání známky americké veřejnosti gen. poštmistrem John Gronouskim. Odjezd z Chicaga v pátek odpoledne dráhou Baltimore and Ohio; odjezd z Washingtonu do Chicaga v pondělí odpoledne. Za spací vůz slumber coach je příplatek, celková cena $117.00. Přihlášky přijímá AOS. Přihlaste se brzy, zvláště chcete-li spací vůz, a zašlete zálohu $25.00. Vtipy z Československa. Johnson, Chruščev a Novotný hovoří o životni úrovni. President Johnson praví: “U nás průměrná mzda je $350 měsíčně a z toho lidé utratí $250." Chruščev se táže: “A co dělají s tou stovkou?” “To nás nezajímá," odpovídá mu Johnson. Praví Chruščev: “V Sovětském svazu si dělník vydělá průměrně 1,000 rublů měsíčně a všechno to utratí.” Johnson se táže: “Jak si mohou ušetřit na letní prázdniny, cestováni, automobil atd.?” Chruščev odsekne: “To nás nezajímá.” Promluví Novotný: “U nás si vydělá občan průměrně 1,200 kčs. měsíčně a utratí 2,000 kčs.” Johnson udiveně nato: “Kde na to sebere těch 800 kčs.?” Novotný: “To nás nezajímá.” Jaký je názor marxistických filosofů o dnešní době? Je-li to vůbec život před smrtí. O čem bude jednat příští sjezd komunistické strany? Kde kupovat obilí až už nebude kapitalistických zemi. DARY NA ČINNOST. Krajanský výbor, Cleveland, Ohio ...................................$300.00 Mr. Frank Kouřim, Oak Park, Ill.................................... 105.00 Odbočka Los Angeles, Los Angeles, Calif....................... 100 00 Odbočka Long Island, Long Island, N. Y....................... 50.00 The Clarendon Hills Lions Foundation, Clarendon Hills, Ill................................................................................... 50.00 Mr. & Mrs. Frank Simon, New York, N. Y................... 25.00 Frank Absalon, Everson, Pennsylvania ........................ 20.00 Mr. Joseph Petr, White River, S. D................................ 20.00 Mr. Cyril Skala, Larkspur, Calif........................................ 10.00 Mr. Ernest Prokupek, Poughkeepsie, N. Y..................... 8.50 Mr. & Mrs. J. Kobylak, Maple Heights, Ohio ........... 5.00 Jaroslav Palanka, Cleveland, Ohio ................................ 5.00 Odb. Slovenské národní povstání, Portland, Ore.......... 2.00 Mrs. J. Cermák, Forest Park, Ill........................................ 5.00 Zuzanna Sulovsky, Chicago, Ill.......................................... 2 00 Příspěvek na uprchlíky; Anonymous, Fresno, Calif.. . 90.00 VYSTŘIHNĚTE! - OBJEDNEJTE! Czechoslovak National Council of America 4125 West 26th Street, Chicao, III. 60623 OBJEDNÁVÁM SI: __ Archů, 50 známek v archu, po $2.50 ................................................ $ _ ___ obálek prvního dne vydáni (first day covers) s 5c známkou po 25 centech ..................................... $ _ obálek s 2 známkami po 5c, po 30 centech ........................................... $ Tři pamětní obálky bez známek í35c za tři) ...................................... $____ __ pamětních pohlednic s 5c známkou po 20 centech .............................. $_-taft Přikládám celkem ............................ $_____ Poštovné ............................................. $ ___ Bratři a sestry, OBJEDNEJTE SI U NÁS roční zásobu známek! S touto objednávkou zašlete nám příslušný obnos a připočítejte 25 centů za poštovné při objednávce do 10.00 a 50 centů při objednávce dc $100.00. Přejete-li si zásilku doporučeně (registered mail) připočítejte dalších 60 centů do výše $10.00 a 75 centů do $100.00. Poštovní známky budou vydány 15. února. Je důležité, aby Američané československého původu projevili zájem o tuto známku, aby známku používali na dopisech a tak šířili vědomost o krajanských zásluhách ve Spojených státech amerických. 8 • VĚSTNÍK [pageend8]VÝSTAVKA LIDOVÉHO UMĚNÍ NA BAZÁRU WASHINGTONSKÉ ODBOČKY ČSNRA Z leva: Jarmila Němcová Jarmila Klimešová Jeanette Ryšavá Předsedkyně výboru Dr. Zorka Černá a Jarmila Němcová ÚSPEŠNÝ BAZAR ODBOČKY WASHINGTON. Československý vánoční bazar washingtonské odbočky Cs. národní rady v neděli 13. prosince 1964 měl znamenitý úspěch a stal se velmi významnou národně kulturní události a nejzdařilejším podnikem ve Washingtonu v celém roce 1964. Obětavá práce, věnovaná přípravě bazaru, přinesla skvělý výsledek, na který může být početný soubor pracovnic (i pracovníků), soustředěný předsedkyni bazarového výboru ses. Zorkou Černou, právem hrdý. Ve stručném referátu nelze vyjmenovat všechny, kdo se na bazarové přípravě podílely. Prakticky to byli téměř všichni, kdo na národní a kulturní práci v krajanské obci washingtonské mají zájem. A také celá krajanská rodina, všechny krajanské vrstvy, se dostavily na bazar jako návštěvníci, ve velkém počtu v doprovodu svých (a našich) amerických přátel. Kdo nezná situaci naší krajanské obce ve Washingtonu, ani si neumí dobře představit, jaké překážky je nutno překonávat při pořádání jakéhokoli většího společenského podniku. Úplný nedostatek vlastního společenského střediska je pro pořadatele velikým handicapem a vyžaduje mnohdy neobyčejného vypjetí sil. Málokdo by uvěřil, že na technické přípravné práce s pořízením Stánků a výstavní úpravou bazarového zboží byly sotva dvě hodiny času, protože sál Pierce Hall, najmutý pro bazar, byl až do jedné hodiny v poledne obsazen jiným podnikem. Ještě, že bylo možné aspoň výzdobu vánočního stromu připravit předem v sobotu odpoledne. Díky dobré souhře a obdivuhodné disciplině všech účastněných pracovnic a pracovníků vše se zvládlo a bylo s příchodem prvních časných návštěvníků hotovo. Radostným překvapením byla velká účast našich paní i dívek v krásných národních krojích. Bazar nabyl tím tak skvělé barvitosti a rázovitosti, že již sama tato národní propagace velmi přispěla k radostné náladě. Bohatý výběr krásných ručně zhotovených ozdobných i užitkových předmětů, určených jak pro vánoční sezónu, tak i pro všechny jiné účely, národní výšivky, krajky, umělecké sklo, keramika, ručně kolorované originelni vánoční karty a mnoho a mnoho jiných uměleckých prací našlo nejen mnoho obdivovatelů, ale také kupců, takže již před večerem mnohé věci byly vyprodány a před závěrem byly stánky iakřka prázdné. Zlatým hřebem bazaru byly ovšem naše čs. vánoční cukrovinky, jež v úhledných průsvitných obalech byly i pro zrak skvělým lákadlem a snad nejdříve byly vyprodány, stejně jako pravé čs. vánočky, jichž nikdy není dost. Občas se kolem klavíru shromáždil kroužek zpěváků a za doprovodu s. Lídy Brodenové zpíval čs. koledy, pro něž, aspoň některé, uměla sehnat i anglické texty, takže zpívaly i mnohé americké návštěvnice. Jako v horním sále, také v jídelně, kde byl upraven bohatě a znamenitě vybavený buffet a zřízena kavárna, bylo veselo a rušno. V příjemném besedováni se tu sešli přátelé, kteří se málokdy setkávají. Bylo milé uvítat zde i ty, kteří odolávají při jiných podnicích, ale neodolali lákání čs. vánočního bazaru. Nezklamali se a dojista pod dojmem tak krásného podniku posílí se jejich národní cítěni na trvalo. Poslání čs. vánočního bazaru ve Washingtonu jakožto kulturně propagačního podniku se plně zdařilo a zasloužený pocit dobře vykonané užitečné národní práce je snad skromnou, ale milou odměnou všem, kdo se o toto dílo zasloužili. J. K. P. S. — Pracovnici odbočky Čs. národní rady ve Washingtonu si připomínají, že v jediném roce dokázali - vedle jiné činnosti — dva velkorysé podniky. V únoru 1964 re- presentační čs. ples, nejlepší, co dosud čs. Washington dokázal, a nyní vánoční bazar, jaký tu dosud nikdy nebyl v takovém vypravení. Je milé mít takové úspěchy, ale oni nezapomínají, že to také zavazuje, aby všechny příští pořádané podniky byly nejméně stejně skvělé, ne-li lepši. Zpráva z předsednictva. Schůze se konala dne 14. prosince v místnostech Rady. Jednalo se o návštěvě Československa dvou delegací Con- gressmenů a o návštěvách z Československa, jaké z toho plyne pro nás ponaučení; o účasti ČSNRA na předprodeji sokolské známky; o vydání mluvnice Progressive Czech. Prodiskutovaly se organisační záležitosti, založení odboček, zasílání ukázkových čísel k získáni členů a organisaci. Pokladník oznámil potěšitelnou finanční zprávu z prodeje kuchařek, známkové akce a vánočních darů. Úřadovna hlásila, že bylo objednáno třetí vydání Czechoslovak Prize Pastries, první dvě vydání - 2,000 výtisků — jsou rozebrána. VĚSTNÍK • 9 [pageend9]Z OBLASTÍ A ODBOČEK. Z CHICAGSKÉ OBLASTI. Oblastní výbor ČSNRA v Chicagu děkuje všem odbočkám a zapojeným organisacím za vykonanou práci během uplynulého roku a přeje všem šťastné a veselé vánoce a mnoho úspěchů do Nového roku, a tím samozřejmě svému členstvu. Po skončení svátků bude již jen několik týdnů, a Oblastní výbor bude pořádat výroční schůzi, v neděli 31. ledna ve 2 hod. odpoledne v sokolovně Havliček-Tyrš. Prosíme všechny odbočky a organisace, aby vyslaly své zástupce. Měsíc nato, v sobotu 20. února bude tradiční ples opět v sokolovně Havlíček-Tyrš. Na poslední řádné měsíční schůzi bylo usneseno, aby každá odbočka vyslala dva členy, kteří by pomáhali při různých funkcích a pracích během plesu. Totéž žádáme od zapojených organisací a spolků. Dále žádáme o oznámení jmen nových zástupců do oblasti z odboček a organisací. Zprávy odboček a organisací: Odbočka Česká Kalifornie na prosincové schůzi rozhodla, aby výroční schůze se pořádala v neděli 10. ledna ve 2. hod. odpoledne a byla spojena s přednáškou. Odbočka M. J. Hus bude konat svoji výroční schůzi v úterý 29. prosince ve Štefánikove dvoraně na Pulaski Rd. a 24. ulici. Odbočka Jan Masaryk zaslala výroční zprávu ze své bohaté činnosti, finanční zprávu a seznam členstva. Též odbočka 28. Říjen zaslala seznam členstva a jména zástupců. Odbočka Gen. M. R. Štefánik pokračovala ve své obvyklé organisační práci. Odbočka Západní předměstí konala výroční schůzi dne 16. prosince v útulných nových místnostech banky Mid America v Ciceru. Zvolení úřednici: V. Vrázová, předsedkyně. Vincent Pleva, místopředseda, Anton Vlček, tajemník, Pavla Janečková, pokladní. Se zájmem byla vyslechnuta zpráva pokladní ses. Janečkové. Odbočka mimo své pilné účasti přimo na všech velkých podnicích Chicagské oblasti (na př. v Plzeňském parku má na starosti kavárnu, prodej br. Vlčkem vypěstované rozmaríny, která vynesla $80.00) odevzdala navíc $200.00 ze své pokladny na sjezdu a nyní odevzdá dalších $200.00, nepočítaje v to členské příspěvky, celkem k $600.00. Sdružení Věrni zůstaneme uspořádalo tradiční mikulášskou zábavu, na které se sešlo množství přátel a příznivců organisace a Rady. Československá ženská národní rada v exilu opět za velké návštěvy potěšila dětskou drobotinu mikulášskou nadílkou, ale hlavně opravdovým Mikulášem i čertem. Bylo hodně křiku i pláče a děti budou zase celý rok vzpomínat. Jinak tento dobročinný vánoční bazár konaný každoročně první neděli v prosinci je též výstavkou čs. lidového uměni a domácího pečiva, které dodávají zdarma členky a příznivkyně této pilné organisace. Děkujeme jim za jejich obětavou práci a přejeme hodně úspěchů do Nového roku. ODBOČKA V DETROIT. MICH. Výroční schůze Masarykova sdružení v Detroit, plánovaná na pátek, dne 11. prosince, byla odvolána a přeložena na druhý nátek v lednu. Následkem nemocí, špatného počasí a předvánoční doby, schůze by nebyla navštívena a volby úředníků bv nebyly možné Prosíme tedy všechny členkv a clenv. i přátele, nezapomeňte na výroční schůzi v lednu, přiiďte určitě! Vážně nemocen je místopředseda Sdružení, zakládající člen z r. 1948 a stálý pracovnik br. Rudolf Heřman. Nalézá se stále v kritickém stavu v nemocnici Oakwood v Dearborn po naléhavé operaci a vnitřním krváceni. Zotavení je pomalé a bude to vyžadovat delší čas, než se uzdraví, lékaři však mu dávají velkou naději a my všichni přejeme milému bratru co neirychlejši uzdravení a návrat k práci, kterou značně postrádá i v nemocnici. My všichni srdečně lituje- 10 • VĚSTNÍK me jeho neblahého onemocněni a přejeme vše nejlepší. Pracovníci odbočky odkoupili vánočni přání a nálepky vydané ČSNRA. Pokračuje se s poměrně dobrým zdarem ve sbírce na trpící děti čsl. uprchlíků v Evropě. Věříme, že opětně naši dobři lidé zpříjemní vánoční svátky těm, kteří nevinně trpí. K nastávajícím svátkům vánočním a novému roku přejeme všem plno štěstí, zdraví a radostného užiti. S pozdravy, A. Benesh. SOKOLSKÝ DOMOV NA FLORIDĚ Sokol Retirement and Vacation Club Toto krásné lázeňské sídlo se připravuje na pilnou zimní sezónu. Členové Sokola, i nečlenové, všichni přátelé Sokola, jsou srdečně zváni, aby prožili týden, měsíc, rok, jak dlouho jim libo, nebo jenom přenocovali mezi přáteli. Nalézá se na Route 60 na cestě do Clearwater, u zálivu Tampa. Basén v místě a různé zábavy venku i v budově. Dobrá domácí kuchyně, na př. pečená kachna, vepřová s knedlíkem a zelím. Napište si pro podrobnější informaci a brožuru na ředitelku: Ann Bukva Sokol Retirement and Vacation Club 7616 West Columbus Drive Courtney Campbell Causeway (Rt. 60) Tampa, Florida 33607 Telefonujte: 877-8395 Dne 6. ledna, v 8 hod. ráno, vyjede výprava z Chicaga, ze Štefánikovy dvorany, 2446 So. Pulaski Road, Chicago, Illinois 60623. Výprava trvá 12 dní a stojí pouze $125.00. Give Serious Thought Now To Your Family Protection Did you ever see children aboard a plane ? They may not always be bound for a happy and carefree vacation. Brother and sister perhaps—the children have two things in common, the same seat number and the unhappy, confused feeling of insecurity that comes from leaving home too early to live with others . . . Destination, the plane 2,000 miles, the bus 500 miles . . . For you see, what we are trying to illustrate to you is the aftermath of a broken home caused by the death of a father . . . Loving, decent, kind? Yes, but he failed to maintain adequate family protection . . . An extensive illness exhausted savings, and lack of proper health coverage stopped income, and too little life insurance forced the mother to work and send the two youngest of the four children to distant relatives . . . Let us hope that someday this little family can be back together again . . . Give serious thought NOW about your own family protection. The Czechoslovak Society of America, oldest fraternal benefit society in America, can show you how a low-cost certificate will protect your savings and income should illness or injury occur! ... It will show you why a Life, Retirement, Juvenile or Wife’s certificate represents unmatched, low-cost security under the shield of guaranteed protection, exclusively to you as a member of the CSA. Don’t delay, send for information today. The address is: Czechoslovak Society of America, Cicero 50, Illinois. [pageend10]MASARYKOVO SDRUŽENÍ V OWOSSO, MICHIGAN. Činnost Masarykova sdružení v roce 1964 se opět soustřeďovala na naši mládež, která vystupovala v krajanském životě při různých příležitostech, ale také i pro americké spolky a instituce. Také i v tomto roce byla naše taneční skupina velmi zaměstnána. Vystupuje vždy jako československá taneční skupina a není pochyby, že propaguje dobře kulturu a zvyky českého lidu. Za vedení ses. Š. Čechové vstupuje taneční skupina do patnáctého roku své činnosti. Chci se zmíniti jen krátce, jak zajímavá jsou čísla, kterými se skupina vykazuje. V prvém roce 1951 bylo 6 tanečnic a pak rok od roku počet tanečníků vzrůstá až na počet 68. V letošním roce skupina čítala 54 členů a byli rozděleni na 3 skupiny: nejmenši skupina jsou děti od 4 do 8 let; střední skupina od 8 do 14; a pak od 14 let nahoru. Nejmenši skupina ta je nejroztomilejší a jsou v ní již děti "bývalých” tanečníků a nejvíce potěší a pobaví své maminky a babičky (ale také dají nejvíce práce). Skupina dospělejší mládeže byla vždy naši chloubou a jejich vystupování sklidilo vždy krásný úspěch. Uvážíme-li, že po celou dobu existence taneční skupiny se v ni vystřídalo přes 250 mladých lidí, pak se projeví celý obraz práce těch, kteří skupinu vedli. Zájezdy do Clevelandu, Windsor, Detroit, Lansing, Flint, St. Louis a j. míst, jsou dokladem obětavosti vedoucích, rodičů i tanečníků. Nutno se také zmíniti o krojování skupiny, která cd červených sukének a bílých halenek rychle přecházela k původnímu národnímu kroji. Zde je nutno se zmínit o záslužné práci sestry M. Bilové z Chesaning, která mnohé naše děti oblekla tak, jak by byly ze staré vlasti a s radosti se dívala, že děti byly jak kytičky. Také ses. A. Gazdová ze St. Johns pomáhala zhotoviti kroje mnohým našim tanečníkům a její 4 vnoučata byla její radostí, však také jak by přišla z Blatnice od Sv. Antoníčka. Skupina vystoupila celkem 46kráte a z toho bylo 14 vystoupení pro americké spolky. Zmíním se též o hudebním doprovodu tanců, které jsou vždy složeny na národní a lidové písně. Máme to štěstí, že náš harmonikár Eda Fornusek, (jehož dvě děti také jsou mezi tanečníky) zde rozený, přímo zbožňuje naše české písně a stačí zanotovat mu melodii, aby ji hned hrál. Na žádné zkoušce nescházel, ač vzdálenost z Bannister do Owosso je 20 mil. Častokráte slýcháme, jak vám ho závidíme, toho bychom u nás potřebovali .... Masarykovo sdružení konalo jen 3 schůze, ale činnost pro krajanský život členové projevili při každé příležitosti i zájem a společnou pomoc. Účel je vždy splněn, rodiče dětí, tance a zpěv je společné pojítko a výsledek je vždy více než uspokojivý. Dostali jsme také pozváni na příští rok k vystoupení na sokolském sletu Amerického sokolstva v červnu 1965, které jsme přijali a tak i naše skupina bude tančit československou besedu na tomto sletu. Ovšem upozorňujeme na činnost naši největší složky Československé národní rady americké, jejíž důležitost při každé příležitosti zdůrazňujeme našim krajanům. Věříme v budoucnost Československé národní rady americké a přejeme všem jejím pracovníkům v novém roce 1965 plného zdaru a úspěchu. Antonín Čech. Z KALAMAZOO, MICH. Naši členové v Kalamazoo, Mich, se dobře uvedli na “World's Fellowship Festival”, který pořádá každoročně taméjší YWCA. Sestra Eva Hanková byla letos pověřena funkci hlavního pořadatele. Neomezila se však na organi- sační činnost. Za podpory sestry Černé připravila československý stánek, který se stal středem pozornosti. Přispělo k tomu nejen skvělé pečivo (český chléb a vánočky), ale zvláště také překrásný kroj, ve kterém se sestra Hanková účastnila festivalu. Živé barvy našeho kroje a celkový ráz naší výstavky zvláště vynikaly mezi jednoduššími skandinávskými kroji, které na festivalu převládaly. A tak můžeme našim členům z Kalamazoo jen blahopřát. ODBOČKA MANHATTAN V N. Y. Předseda Jaroslav Sabat poslal tuto pozvánku na večírek dne 14. prosince v 8 hod. večer, y sokolovně na vých. 71. ul. Bratři a sestry: Pamatujete se na předvánoční schůzi, kterou jsme měli loňského roku? Byl to hezký večírek, kterým jsme zakončili minulý rok a popřáli si šťastných svátků vánočních tak jako v jedné rodině. Žijeme mezi sebou opravdu svorně a myslím, že duch, který v naší odbočce vládne, je spíše rodinný nežli spolkový. Chtěl bych tuto tradici udržovat! a proto se snažím, aby naše večírky byly společenské (ne spolkové), prodchnuté bratrským duchem. Lituji, že mnozí z Vás nepřišli na náš poslední večírek. Byl to pěkný příklad takového “rodinného” večírku. Při tom bych se rád zmínil o manželce našeho bratra Niki Horáka, která svým tanečním vystoupením měla ohromný úspěch. Děkuji ji zde ještě jednou. Paní Horáková není československého původu a je radostné když vidíme jak se pěkně sžila s našim prostředím. Tuto poslední schůzi v roce bych chtěl opět věnovati prohloubení našich osobních vztahů. Byl bych šťasten, kdyby na tuto přišlo hodně našich členů, protože mám v úmyslu vytvořiti skutečné vánoční ovzduší. Jsem přesvědčen, že i ten nejstarší si rád vzpomene na vánoce doma, za svého mládí. Jak by to bylo krásné, kdyby nám někdo takovou osobní vzpomínku pověděl! Tentokráte dovolte, abyste byli všichni mými hosty při malém občerstvení. Bude mě potěšením přivedete-li též své přátele a přiveďte jich hodně. Mám k této malé "party” ještě jeden důvod a ten je čistě osobní. Tento důvod Vám ale nyní neprozradím — to si ponechám až na pondělí 14. prosince, kdy Vás všechny přivítám a popřeji Vám šťastné a pokojné svátky vánoční a veselý Nový rok. Váš Jaroslav Sabat. PRVNÍ ODBOČKA NA LONG ISLAND, N. Y. Odbočka pořádala 5. prosince jako každoročně Mikulášskou zábavu. Sešli se členové i hojně přátel-hostů a večer byl jeden z nejlepšich, které odbočka pořádala, hlavně zásluhou našeho Járy Kohouta, který právě dovršil šedesátku. Nikdo by to do chlapíka přizrzlého neřekl, kde pak bělovlasý dědoušek. Ki-ki-rikuje, zpívá a tančí bujaře a rozesmál nám plný sál . . . Staré jednaosmdesátileté mamince, která nedávno přijela z Prahy, zářily oči radosti. Včera, dne 8. prosince, byla naše poslední členská schůze v tomto roce a také volební pro příští rok. Výbor zůstal beze změn, včetně předsedy br. prof. Vratislava Buška. Za naši odbočku přeji všem členům ČSNRA roztroušeným po celé Americe, ovšem chicagskému ústředí radostné vánoční svátky a mnoho zdaru v novém roce. Frank Havlík. PLES ČSNRA Chicagská Oblast ČSNRA pořádá XIV. PLES v sokolovně Havlíček-Tyrš v sobotu, dne 20. února 1965 VĚSTNÍK • 11 [pageend11]CAPITOL FEDERAL SAVINGS 3522 WEST 26th STREET CHICAGO 23, ILLINOIS Phone—Dial 521-5200 Vklady pojištěné agenturou vlády Spoj, států do $10,000. Ústav Capitol Federal Savings and Loan Association byl založen r. 1907. CHARLES T. SALAK, předseda NABÍZÍME TYTO KNIHY: DĚTSTVÍ A MLÁDÍ, vzpomínky Dr. Alice Masarykové. ČSNRA má výhradní prodej této krásné knížky. Kupte k vánocům ............................................. $2.50, poštou $2.75 SONGS OF THE DESERT, básně Josefa Martínka $3.00, poštou $3.25 TEACH YOURSELF CZECH, W. R. and Z. Lee Poštou $3.00 Z VLÁDY DOMA DO VLÁDY V EXILU, Dr. Ladislav Feierabend ............................................ $2.50, poštou $2.75 LEDY SE HNULY, československý kulturní a politický kvas, Vojtěch N. Duben ................ $2.00, poštou $2.20 CZECHOSLOVAK PRIZE PASTRY RECIPES .90, poštou $1.00 Této populární kuchařky jsme prodali již 2,000. Doporučeno americkým hlasatelem Howard Mil- lerem na stanici WIND v Chicagu. Tištěná knížka zahrnuje cukrářské recepty vyznamenané cenou na Československém dnu v Plzeňském parku. BOHEMIAN SPECIALTIES (anglicky, mimeografované vydání) .................................................................. 65, poštou .75 ČSNRA • 4125 W. 26th Street, Chicago, Illinois 60623 (Advertisement) SECOND CLASS POSTAGE PAID at Chicago, Illinois MNOHO ZDARU A ŠTĚSTÍ -------- VĚSTNÍK -------- 4125 West 26th Street Chicago, lllinos 60623 •^^► 436 RETURN REQUESTED V NOVÉM ROCE! [pageend12]