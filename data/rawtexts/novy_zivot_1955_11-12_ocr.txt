JAN ČEP VANOCNI MEDITACE Tolik nakupené tmy, vrstva na vrstvě, kolem dokola hvězdy, kterou obývají lidé, — a uprostřed náhle to malé světélko, jako hořící jádro uprostřed jablka. Tolik temnot a tíhy na lidském srdci, od obzoru k obzoru, od země k hvězdám — a uprostřed najednou třpytivý kel nezdolatelné naděje. První vánoce v dějinách lidstva, a v srdci každého člověka ona tichá každoroční radost nevykořenitelná, ona noční tma oživená podivným ruchem, onen zpěv přicházející z nad- zemských dálek. Gloria — pax : sláva a pokoj ; nad kolika věky, nad kolika zeměmi a moři, nad kolika lidskými srdci zazněl tento slavný a záhadný zpěv. Vznesl se nad bojišti a nad vězeními, nad tichými cestami v polích, nad nevyhasí- nající výhní velikých mest ; nad průzračným pohledem dětí, nad životy hluboce zjizvenými. Nostalgická vzpomínka u jedněch, u druhých symbolismus života, sestoupivšího až do Samých kořenů, ve chvíli, kdy se oblouk slunce začíná opět zvedat výš. A pro křesťany ono bezmocné nemluvně v jeslích, vtělený Bůh, který přišel vzít na svá ramena vinu lidského pokolení a otevřít mu bránu věčné slávy. Nebudeme snad všem stejně srozumitelní, budeme-li mluvit po křesťansku ; chtěli bychom vš ak říci stejně všem, aby udělali v svém srdci místo této křehké pučící naději, této tiché radosti neumo řitelné, která prosakuje z nitra temnot, prodírá se jejich hustotou, až je pohltí všecky. První vánoce v dějinách lidského pokolení. Za panování císaře Augusta, v malé římské provincii, v židovské zemi Palestině. Lidské dějiny jsou od té chvíle rozděleny na dvě části: na lidstvo před narozením tohoto nemluvněte, na lidstvo adventní a čekající, žijící obrazem a podobenstvím — a na lidstvo, které vidělo lidskou tvář svého Boha a Vykupitele. Událost skrytá, která prošla bez povšimnutí v největší části světa. Nestalo se tu noc zdánlivě nic ; obyvatelé římského impéria, nezformované kmeny barbarů v lesích a bažinách na jeho okraji, miliony lidských bytostí v nerozeznatelných rozlohách Asie, pohybující se v kruhu své podivné moudrosti, neznámí obyvatelé světadílu ještě neobjeveného — všichni žili nazítří tak, jak usnuli večer předtím. Přesto však proběhl té noci celým světem nepostižitelný otřes, který se podobal jednak zasuté vzpomínce, jednak nejasnému tušení. Nepovšimla si ho srdce spící, ale v duších několika vyvolených ožila podivně prastará touha, hledající lidskému osudu cesty přes horizonty příliš těsné, které se mu stávaly vězením. Prastará žízeň lidského pokolení vyhnaného z Ráje, odtrženého od Boha, neschopného usmířit svou vinu ze své vlastní síly. Oni hvězdáři nebo mudrci od východu, o kterých nám vypravuje Evangelium, byli delegáty neklidného světa pohanského, zachovávajícího paměť pradávných proroctví a vyhlížejícího na svazích oblohy tajemnou trhlinu, kterou se vchází do nových světů, do ztracené vlasti. — Jak to, že se rozum těchto moudrých nevzbouřil při podívané na toto bezmocné lidské dítě? Jak to, že uposlechli tajemného vnitřního hlasu se stejnou pokorou a důvěrou, s jakou přijali judští ovčáci výzvu andělského zpěvu? Neboť B. Vil LISTOPAD - PROSINEC - 1955 C. 11-12 [pageend1]NA DALŠÍCH STRÁNKÁCH 11.-12. ČÍSLA Drapela : Nová generace. - Hruška : Vzpomínka na roráty. - Diviska : Advent. - Baar : Půlnoční v Klenci. - Stifter : Vánoce. - Středa : G. K. Chesterton umělec. - Hanák : Smysl křesíanských vánoc. - Weirich: Vánoční mír. - Zahradníček : Koleda. - Kadlec : Katolický » patriotismus«. - Armbruster : Dnes ráno se opět zvedá vítr. RUBRIKY : ROZHLEDY. O LEPŠÍ SVĚT. STALO SE V POSLEDNÍCH TÁDNECH: Doma, v exilu, v Římě a jinde ve světě. POZNÁMKY. JAK TO VLASTNĚ JE? (Dotazy a odpovědi). V_____________________________J zajisté představa Boha, který se zasnubuje s časem a s tělem, který spojuje božství s lidstvím, věčnost s časným během lidských dějin, není představou příliš schůdnou. A vskutku, onen betlémský chlév, ono nemluvně položené v jeslích, z kterých žerou ho- vádka, se stal nesrozumitelným znamením, kterému bylo odpíráno a o které zakopli tak mnozí. Skoro celých dva tisíce let lidské historie nestačilo na to, aby pýcha lidského rozumu strávila toto pohoršení! Jako by Bůh, který se chce zasnoubit s lidským osudem, byl mohl zvolit jinou cestu, než cestu bezmoci a chudoby ; jako by to nebyla jediná cesta, srovnatelná s Boží všemohoucností a s Boží láskou, která chce nechat nedotčenu svobodu člověka, a neklást mezí jeho lásce ! Dva tisíce let nestačilo na to, aby lidé přijali Boha-člověka, aby svolili složit své břímě na jeho bedra, aby vzali své břímě na vlastní bedra, když je s nimi nese zároveň On. Neboť bez něho by neunesli nic, bez něho neunesou nikdy nic. Bez Něho, svého bratra, Syna Božího, skrze něhož se stávají sami syny Božími. Zdá se, že břímě je těžší, než bylo kdy předtím ; že vrstva tmy, která leží na našich srdcích, je vyšší a hustší, než byla kdy v lidských dějinách. Božské dítě, které se narodilo v malé zapadlé zemi židovské za císaře Augusta, musilo vzápětí utíkat před žárlivostí místního tyrana, který se bál o svou přízeň v Římě a o své konkubíny. Jeho dnešní narození by sotva uniklo pozornosti policejních orgánů zdokonalené státní správy. Útěk dítěte Ježíše do Egypta byl doprovázen zavražděním betlémských nemluvňat. Stopa Ježíše, Syna Božího, je dnes znamenána smrtelnou úzkostí nevinných, kteří úpějí v žalářích moderních Herodesů. Dum medium silentium tenerent omnia, et nox in suo cursu medium iter haberet ... Zatím co všechny věci byly pohrouženy v hluboké mlčení, a noc urazila polovinu svého běhu, přišlo Tvoje slovo, Pane, ze sídel královských. Synu Boží, Kriste Ježíši, který jsi sám Bůh všemohoucí, dej, ať Tě poznáme v bezmocném lidském děťátku, které se dnes narodilo v opuštěné stáji na konci naší vsi, na pustém předměstí, kam už nejede tramvaj ani autobus. Hle, připojujeme se k pastýřům, kteří slyšeli slavné poselství tvých andělů, a které jsme potkali cestou. Připojujeme se k mudrcům od východu, kteří ti přinášejí své královské dary. Naše ruce jsou prázdné. Klademe ti k jeslím všecko, co máme : svou úzkost, svou každodenní bídu, starost o své děti, kterým nynější césarové kladou do úst rouhání místo koled. Pane, ty jsi onen klíček naděje nesmrtelné, která nepřestává pučet v našem srdci. Nenech jej uvadnout, Synu Boží, který jsi přišel, abys z nás učinil své bratry, společné dědice království Otcova. Nechť víme, že jsi nám blíž v této chvíli našeho navštívení, nežli jsi byl pastýřům betlémským v noci svého narození. M I C K I E W I C Z (1855-1955) Do můře, v kterém vlny věky šlovou, do tmy, v níž lidstvo bádá ve zápasu, by mohlo blíže k sobe strhnout Krásu, Bůh vpustil velkou skálu granitovou. A mračna, která' ku východu plovou, a vlasatice s rudou změtí vlasů na pouti do Věčnosti stanou v žasu, leb její obletují titanovou. Ta skála tvrdá vzdorující věkům má ryzí zlato v hlubokém svém nitru, ji plavec zná, k ní rád běh řídí lodě. Neb vždycky proti moře tmě- a vztekům skráň její přísná, obrácená k jitru mu v srdci vzbouzí tuchu o svobodě. Jar oslav Vrchlický 226 [pageend2]VIKTOR DRAPELA: NOVÁ GENERACE Mladá exilová maminka napsala nedávno svým známým : » Před dvěma lety jsem si vytrhla z hlavy první šedivý vlas. Zhrozila jsem se toho a skoro jsem se bála říci o tom manželovi. Dnes už mám široký šedivý pruh ve vlasech. Zvykla jsem si na něj a jsem na to skoro hrdá. « Ano, čas utíká (bez ohledu na naše vlasy, máme-li nějaké), a jak stárneme, vyrůstá nám nová generace dětí, které se narodily již v emigraci. Starší chlapci a děvčata dozrávají v prostředí nových domovů. Snad jsme si to dosud málo uvědomovali. Pořád jsme myslili, že provisorium běženeckého života brzy skončí. A zatím už to trvá přes sedm let. Když nedávno nadešel začátek školního roku s nezbytným nákupem sešitů, tužek a per, uvědomili jsme si více než kdy jindy, že emigrace naprosto není provisorium v životě našich dětí. Procházejí týmž obdobím růstu, vývoje a usměrňování, které jsme my sami prožívali před dvaceti až třiceti lety. Je to důležitý životní úsek a nelze ho ponechat náhodě nebo plánovat ho ze dne na den. Výchova je obtížné umění, k němuž je třeba přípravy, ale výchova dětí v emigraci je ještě obtížnější. Říkají o vychovatelích, že se podobají zahradníkovi, který pěstuje ušlechtilé stromky. Musí dbát, aby vyrostly rovné, s korunou vyváženou na všechny strany, schopné přinášet dobré plody. O vychovatelích v emigraci bychom měli říci, že jsou jako zahradník, který narychlo vykopal mladou sazeniei z rodné půdy a nyní ji má zasadit v cizím prostředí s odlišným podnebím a s odlišným složením hlíny. Každé přirovnání ovšem pokulhává, avšak tertium comparationis je pravdivé : Výchova dětí v emigraci je velmi obtížná. Jaká je skutečnost? Naše děti se vesměs rychle přizpůsobily a pozvolna se cdcizují našemu myšlenkovému světu. Nemají mnoho zájmu o zašlé zkušenosti z vlasti. My snad trpíme odloučením od svého národa, kdežto naše děti vesele skotačí se svými kamarády. Je pochopitelné, že nás to znepokojuje. Snad si i vyčítáme, že jsme jim nedovedli vštípit více lásky k staré vlasti. Avšak je to opravdu tak zlé? Myslím, že není. Naše děti chtějí žít normálním životem dítěte. Chtějí se radovat z přítomnosti, hrát si na četníky a lupiče a honit se za míčem. Nechtějí žít ve smutku, chtějí radostně hledět do budoucnosti, a to je zcela přirozené, je to znak zdravé osobnosti. Máme se snažit vytrhnout je z této mentality a přetvořit je »podle svého obrazu«? Od okamžiku, kdy jsme s bušícím srdcem přešli československé hranice, označovali nás jako » displaced persons «, to znamená lidi vykořeněné z rodné půdy. Prošli jsme uprchlickými tábory, byli jsme podrobeni svízelnému procesu výslechů, registrací a po dlouhou dobu jsme žili jakoby na ulici, bez špetky soukromí. Naše osobnost tím do jisté míry zahořkla. Svět se k nám zachoval macešsky, a proto jsme v pokušení považovat dnešek za zlý sen a vracet se v myšlenkách k oněm » zlatým časům« před válkou nebo se těšit mlhavou vidinou budoucnosti, » až se jednou vrátíme «. Tento neskutečný svět je však i záludný, jako opiová dýmka, která vás na půl hodiny přenese do říše pohádek Tisíce a jedné noci, ale pak vás uvrhne hlouběji do propasti beznadějnosti. Jediné řešení je toto : Vymanit se z myšlenkového světa vyhnance. Často jsme slýchávali rčení » Všude zem Páně«. Je to výraz křesťanské víry v Boží 227 [pageend3]prozřetelnost, která nás vede nevyzpytatelnými cestami k velkým úkolům. » Všude zem Páně «, to bylo motto svátého českého biskupa Vojtěcha, když po neúspěchu doma odešel k pohanským Prusům a věnoval jim svou práci i lásku. Nezapomněl na svou rodnou zem a na národ, z něhož vyšel. Nezanevřel na minulost, která bezpochyby nebyla jen nešťastná. Avšak žil s tváří obrácenou do budoucna, s odhodlaností vyplnit přítomnost poctivou prací. Snad někdo namítne, že Vojtěchova doba není dvacáté století, a má pravdu. Skoda, že nám dnes chybí ono živelné přesvědčení o jednotě lidstva v ovčinci Kristově, které bylo středověkému křesťanu samozřejmé. Jako děti své doby zvykli jsme si mávat praporky nacionalismu a rozdělovat lidstvo na tři tábory : spojenců, nepřátel a těch, kteří nám nemohli ani uškodit ani pomoci. Naše kriterium pro posuzování byl často státní znak natištěný na obálce jejich cestovního pasu. Mnoho se změnilo od těch dob a každý z nás měl možnost poznat, jak se ze » spřátelených « národů stali » nepřátelé « a z » nepřátel « přátelé. Naše někdejší kriterium zmizelo beze stopy, jako dům postavený z karet. Pro mnohé nadešla doba ideologického prázdna a tápání. A jen pozvolna se nám krystalisuje obrys jedině platného kriteria, věčně mladého a věčně pravdivého : Lidstvo se dělí na dva velké tábory, na lidi dobré vůle a na lidi bloudící. Avšak ti všichni patří do jednoho ovčince a mají jediného pastýře. » Tedy už nejste cizinci a přistěhovalci, nýbrž jste spoluobčané věřících a domácí B oží« (Ef. 2, 19). Tento křesťanský duch je jako duchovní penicilín, který v nás zahubí mentalitu vyhnan- ce a přiblíží nás našemu prostředí a zejména našim dětem. Dokážeme jim, že je nechceme vtěsnat do uprchlického kadlubu, a že jsme naopak sami v sobě přemohli mentalitu vyděděnců. Místo abychom je brzdili, budeme svým dětem pomáhat v jejich zdravé asimilaci. Je rozumné, dopřejeme-li jim přiměřeného styku s okolím, a sami bychom měli navázat společenské styky s rodiči jejich kamarádů. Měli bychom jim předcházet dobrým příkladem v občanském životě našeho nového domova, vštěpovat jim kladný poměr k zemi, v níž jsme našli přístřeší, byť snad dočasné. Pak jim budeme moci přiblížit i svou rodnou zem, kterou oni neznají. Naučíme je Češtině (bez nevraživosti k řeči jejich nynějšího domova) a přiblížíme jim českou kulturu, zejména pochopení pro hudbu a umělecké stavitelství. (Na př. Plickova Praha v obrazech, Špalíček a pod.) Naše emigrantské rodiny dosáhnou štěstí jen tehdy, budou-li budovat svůj rodinný život z víry. Denní modlitba, aspoň občas společná, nedělní mše sv. a časté přijímání svátostí. V každé farnosti se vyučuje katechismu, a naše děti se ho mají pravidelně zúčastňovat. Při křtu jsme se zavázali, že z nich vychováme uvědomělé katolíky. Nyní máme tento závazek splnit. Naskytne-li se nám příležitost posílat děti do katolické školy, byl by to hřích jí nevyužít. Katolická škola jim dá ucelený světový názor a Bůh nám stonásobně vynahradí naše finanční oběti. Děti si zaslouží být ušetřeny předčasných otřesů, ať jsou to rodinné hádky, špatná literatura a nevhodné filmy. Dáme-li jim opravdový domov (ne jen byt), dovolíme-li jim pozvat občas kamarády na návštěvu a zúčastní-li se tatínek a maminka aspoň některých jejich her, nebezpečí ulice bude minimální. Mají ovšem právo na přiměřený spolkový život. Zejména bychom jim měli dopřát členství v některé katolické organisaci mládeže, kde mohou pěstovat sport nebo i strávit část prázdnin v letním táboře. Charles E. Leahy napsal ve své knize Teen : » Podle vzoru jiných vědeckých pracovníků i rodiče se musí učit z úspěchů a neúspěchů druhých ; musí čerpat z nejrůznějších pramenů, aby mohli splnit velké dílo, jež jim Bůh svěřil ... Měli by dosáhnout mnoha předpokladů, nutných pro výchovu, avšak nejdůležitější je získat důvěru dětí... Jak stárnu, poznávám den ode dne jasněji: Člověk má úspěch jen tehdy, otevře-li brány svého domova Bohu, naučí-li děti milovat Boha a zachovávat Boží zákon z lásky k Bohu« (C. E. Leahy SJ, Teen, p. 116). Dosáhnou-li naši rodiče těchto předpokladů, splní svůj výchovný úkol před Bohem i národem. A dá-li jim Bůh možnost návratu do vlasti, přivedou s sebou novou generaci věřících křesťanů, kteří budou ochotni sloužit vlasti svých předků, již se naučili znát třeba daleko za mořem. 228 [pageend4]Ze vzpomínek na roráty JAN FR. HRUŠKA Zivvm zdrojem náboženského zabavení, obohacení a ušlechtění dětské duše bývala nám tajemná doba vánoční, a to nejen v kostele, nýbrž i v starodávných chodských domácnostech. \ starých rodinách šfe zpívalo, zejména za dlouhých večerů při tichých pracích, jako bylo přádlo, draní peří atd. Hned příchod adventu ohlásil se známou písní: » Z nebe posel vychází.« To byla zároveň zvěst, že nastávají roráty. Můj Bože, jaká to byla radostná dětská touha probudit se záhy, ještě dávno za tmy, chutě vyskočit z lože a doprosit se našich starších, aby nás vzali s sebou na roráty. Nezapomenutelnou je mi sama cesta potmě do přespolního kostela. A teprve ten nový mocný dojem osvětleného kostelíčka, kde scházívalo se tenkráte na roráty hojně lidí, skoro jako ve svátek. Bílé sloupky plápolaly po lavicích, svítíce lidem do modlitebních knih nebo na písničky, a všechno shromáždění v tom tajemném přítmí adventního jitra vypadalo mi jako živý obraz arciotců, toužebně očekávajících Mesiáše v předpeklí, jak mi o tom matka doma napřed vyprávěla. Nezapomenutelná jsou mi z těch prvních mých rorátů slova písně » Ejhle, Hospodin přijde a všichni svati jeho s ním, a bude v onen den světlo velké. Alleluja! « To zanotovali zpěváci s kruchty ještě přede mší, pak se teprve osvětlil oltář, začala se rorátní mše za plného zpěvu celého kostela : » Z nebe posel vychází«. Uměl jsem tu píseň z domova ještě dávno před školními lety, oj, jak mi tlouklo srdéčko, že jsem se mohl a směl při nebožce matce dětským svým hlasem přidali ke zpívajícímu shromáždění ! Kdo zpívá, dvakrát se modlí. Když jsme dorostli let školních, už jsme smlouvali předvečer a chodívali jsme rádi na roráty ve svých školáckých shlucích, ti dřív, oni později— jak kdo byl ráno časný. A nebylo zatěžko blátem a tmou nebo sněhovými závějemi chodívati skoro hodinu přespolní cesty ... (Z knihy: Proč jsem neodpadl a neodpadnu, Praha, 1926) A D V E N T Ze široka se valí vody vzedmuté vichrem na Jordánu. Už veškerou zasahují pevninu a zavlažují břehy odumřelé i onu brázdu, která jiné nezná plody, kterou tajemná noc najde rozoránu, čerstvou a vonící dětstvím Spasitele. Té noci smutno je mně, když věkovité lípy holé hlavy skloní pod tíhou hermelínu a v hvězdách, které vědí o Betlemě, zatřpytne sníh jemně. Jak půlnoční zvony — buší srdce české země ... Přichází Kristus Kníže v jesličky starodávné, pastýře obejmouti a spící dědinu ... To není stesk, kdo náhle prolét samot mříže. To je úzkost, jak dům, když se hroutí, dům otcovský tak plný vůně koled. To není pracovitost země, ty huti dýmající, to není láska poochablá tam v jícnech komínů rozdmychaná k vzpouře vše stravující. To je vztek a pýcha pekelného ďábla, který dýmá ve tvář nebi mračno kouře. Té noci se oblaka všude otvírají. Bůh spravedlivých na kraj hledí, na otčinu bledou jak tvář mučedníka. Ještě okna kostelíka procítají. Ty, Bože, víš, zda naposledy dnes věčné světlo bliká. Ty, který se rodíš znovu na oltáři nám, kdo ke tvému slovu věří v andělskou novinu. Je tichá, sladká noc, jak kdysi, a Mariiny oči štěstím září. Vítej nám, vítej u zavřených dveří. Za všechny život položil jsi. Jaroslav Diviška 229 [pageend5]PŮLNOČNÍ V KLENČÍ JINDŘICH Š. BAAR Jindřich Simon Baar zemřel před třiceti lety v Klenci na Chodsku {24. října). K uctění jeho památky uveřejňujeme tuto vánoční kapitolu z jeho » Paní komisarky« (trilogie s ústřední postavou Boženy Němcové). Tak tak že je Makásek hotov s rozsvěcováním ... Y kostele už je větší jasno než ve dne. Kde jaká svíčka, lucerna nebo svícen, všude sedí žlutý plamének, kroutí se a svítí. Po opocených oknech tekou potůčky sražené páry, lesknou se jako roztavené stříbro, varhany už doprovázejí poslední » Amen«. Faster vstává ve svém pluviálu s rudého křesla, kráčí před oltář doprostřed, kaplan Yondroušek v sněhobílé rochetce ho doprovází, chvíli tam stojí oba kněží, varhany slabounce a slaďounce pre- ludují, náhle zmlknou docela a zřetelně je slyšet, jak venku na vysoké věži tlukou hodiny čtvrti, teď začaly tlouci na velký zvon celé, každý v duchu počítá ty rány, počítá je venku i ponocný Yálek s ohromným rohem v ruce, a sotva udeřila dvanáctá, nasadil v otevřených dveřích chrámových roh k ústům a přes hlavy věřících letělo přímo k oltáři » hůt! — hůt!« Teď nejpozorněji ze všech počítá pan administrátor Faster a jakmile doznělo dvanácté »h ů t!«, rozpřáhl ruce a hlasem krásnějším než zvon, mohutnějším než roh ponůcky zazpíval: » Narodil se Kristus Pán — radujme se, veselme se!« Jak stoupal v té písni hlasem, tak zvedal i ruce, a přece to neuráželo, naopak, patřilo to k věci právě tak, jako když chasník před muzikou zazpívá si písničku a zašermuje rukama nad hlavou. Ničím nemohl Faster dodat svým slovům krásnějšího výrazu než tím velebným, blaženým, až posvátným rozpřažením náručí, jako by chtěl všecky obejmout při tom pozvání k radosti a veselí. Ani dokončit nemohl, netrpělivě, nedočkavě už mu vpadly do noty varhany a s nimi kdekdo. » Z růže kvítek vykvet nám«, jásal kostel a díval se na ozářený obraz před svatostánkem, kde v jesličkách na seně usmíval se Ježíšek a za ním rýsovaly se rohaté hlavy dvou červených volků, právě takových, jací v každém gruntě odpočívali v té chvíli v teplých stájích ... Píseň hřměla dál krásným kostelem barokovým, nikdo ani nepozoroval, že kněží odešli od oltáře, že se Faster obléká v sakristii do nádherného mešního roucha, ušitého z vdávacích Šatů brokátových hraběnky Marie Anny, choti napoleonského státníka Filipa Jana ze Stadionu, kterou teprve před čtyřmi roky pochovali do krypty pod hlavním oltářem. Nadšeně, tělem duší zpíval celý kostel, a sotva dozpíval, cinkl u sakristie zvoneček a Faster ve velké parádě vyšel k oltáři sloužit mši svátou. Eisenhut zastrčil na hracím stole varhan principál s mixturou, vytáhl zato ty nej jemnější rejstříky, bílé prsty rozběhly se mu po obou klávesnicích nahoře, nohy roztancovaly se mu po dřevěných pedálech a všem se zdálo, jako by se sešli dudáci z celého kraje, zavátými cestami blížili se ke kostelu a hráli své nej sladší a nej veselejší písničky. Na ta preludia dudácká, jež tak mistrně hrál-kantor Eisenhut v době vánoční při každé mši, těšili se nejen osadníci zdejší, ale jezdili sem na velké mše o Božím hodě, o koledě, o Novém roce a Třech králích až z Horšova Týna a bavorského Lesního Mnichova páni i paničky, ctitelé chrámové hudby, a nikdy toho nelitovali. I dnes jako by nehrály varhany pianissimo, ale dudáci z dálky jdou... Už stojí na kopečku před farou, už stojí před kostelem venku, už vcházejí do chrámové 230 [pageend6]předsíně a teď vešli do kostela. Eisenhut vytahoval nové a nové rejstříky, síla i krása tónů rostla, melodie nabývala jasnosti a určitosti, » pleno«, poručil Eisenhut a mládenec Jindřich jako jeho pobočník sáhl do rejstříků tak prudce, až zachrastily a kostelem zaperlil se vodotrysk jásavých tónů, až srdce blahem usedalo, scvrklé babičky nadnášely se v lavicích, mužští přešlapovali s nohy na nohu, nikdo nevydržel klidně sedět ani stát, všichůi se vrtěli, blaženě povzdy- chávali, a když se zdálo, že už už i dřevění andělíčkové a světci na oltářích se počínají kroutit a natřásat, švihl mládenec Jindřich na kůru černou taktovkou, jako kouzelným proutkem, varhany zkrotly, dudáci zmlkli, smyčce kmitly se nad hlavami hudebníků a mladý Hadam Krutina zavolal čistým tenorem : » Hej mistře! Vstaň bystře! Vzhlédni na jasnost, nebes švarnost! Krásu uhlídáš v tento noční čas. Hvězdy jsou dnes krásnější, obloha jest jasnější, měsíc krásně plápolá, svítí ním sad, stodola. Denice již vychází, z hájů zůve zvěř, štěbetáním přelíbezným ptáčků zvučí keř«. Česky, česky zpívá Hadam Krutina ! Každému slovu posluchači rozumějí, žádná latina, ale sladká řeč mateřská velebně se ozývá nad hlavami osadníků a s kůru letí přímo k oltáři Božímu ... Hadam dozpíval a housličky s violou i basou, flétna s klarinetem, lesní roh s fagotem se rozehrály a varhany si blaženě pobručovaly, že to zní krásněji než » štěbetání p^elíbezné ptáčků«. Do bílého rána by poslouchali tu rajskou muziku. Ale kouzelník opět švihl svou hůlkou a všechno se naráz změní. Ptáčkové tichnou, jako by se báli, lístky na keři přestávají šelestit, bubla- vý potůček zmlkl, měsíček zašel, hvězdy pobledly, jenom basa bručí a s ní se ptá přísně Mikulášovic Honzík » Nununu ! Proč mi nedáš v spaní pokoje? Proč mě lekáš? Řekni, co pak je? Po celý den jsem v práci byl, až do potu se lopotil, takže se nemohu ani hnout. A tu, když si mám odpočinout, ty mně nedáš spáti. Řekni, řekni, co pak medle to má znamenati?« Ještě chvilku bručí basa, bručí pedály varhan, ustrašeně poslouchají teď velcí i malí, co se z toho vyklube. Ale mládenec Jindřich teď bere sám do ruky své drahé housličky, za krček je bere, ke krku pod bradu si je tiskne, smyčcem je pohlází, prsty je na strunách polechtává a housličky se rozesmály takovým dětským blaženým smíchem, šťastným a nakažlivým, že mu podléhá kdekdo. Krutina se nemůže opanovat a hned volá : » Slyším za horou tam zvuk jak zefíru jemný hluk!« Také Mikuláš zapomíná rychle na všechnu únavu a ptá se zvědavě : » Co jest to za libé hraní, nebeský zpěv a plesání?« Již se zdá, že jim na tu otázku nikdo neodpoví. Jedna, dvě vteřiny hlubokého ticha minou, na kůru jako by všechno oněmělo, dole jako by všichni zkameněli. Jediný mládenec Jindřich mává smyčcem, tiše počítá pausy : » Jedna — dvě«, a jak šeptl » tři«, tak •tak že mu stačil čas nasadit housle, a už se ozval sladký zpěv sopránů a altů : » Vstaňte rychle, pastýřové ! Zanechte bud, sprosťáčkové, vyveďte svá stáda ven a žeňte je na Betlém«. A v tu chvíli stal se zázrak. I Faster u oltáře, i osadníci v lodi chrámové přivřeli oči, nadpozemská blaženost je všecky objala, pochopili, že to nezpívá ani Mikulášovic Honzík s Kruti- novým Hadamem, ani Královic Hanýžka s Klikovic Martínkem a jinými školáčky, ale že tam na kůru probouzejí andělově Boží betlémské pastýře. Tak se zdá, že od tohoto okamžiku také Jindřich přestal býti učitelským mládencem, Eisenut principálem, Kubíkuc Kuba klarine- 231 [pageend7]tistou, Jehlík flautistou, Marušák trubačem, Maršík basistou, neznámé, tajemné nadšení jako řídká mlha všecky je měkce zahalilo a unášelo kamsi do nadpozemských světů. Černá noc tlačí se na okna a poslouchá, zlaté hvězdy přestaly na obloze mrkat a poslouchají, měsíc se zastavil na kostelní věži, lesy se ztišily a všecko poslouchá úžasně krásný Agnus vánoční mše, kterou složil Jan Jakub Ryba, rožmitál- ský kantor, a kterou hrají dnes po prvé v klenckém kostele. Ani nejslavnější opera světa nebyla nikdy hrána s větším nadšením a poslouchána s větší láskou a obdivem než tato prostičká hra náboženská. Zpěváci i hudebníci i posluchači tvořili jediný celek. Svatý zápal je všecky rozehřál, roztavil, takže splynuli vjedno a dali se unésti citem do nadpozemských světů předtím nikdy netušené krásy a blaženosti... Všecko má svůj konec, i jitřní v klenckém kostele. Křepelka už dozpívala svých » pět peněz«, hrdlička přestala Ježíškovi cukrovat, kukačka kukat, laštovička šveholit, pan páter Faster se od oltáře obrátil k lidu a jasnými, určitými slovy pověděl důvod toho nadšení a radosti. Přečetl totiž sváteční evangelium ze svátého Lukáše o tom, jak » vyšlo vyřčení od císaře Augusta, aby byl popsán všecek svět«, jak vyšel proto i Josef z Galileje do města Davidova, kteréž slově Betlem, aby se tam dal zapsat s Marií, zasnoubenou sobě manželkou těhotnou. » I stalo se, že tam Panna Maria porodila syna svého prvorozeného, plénkami ho obvinula a položila v jesle. Byli pak v té krajině pastýři ponocujíce a stráž držíce nad stádem svým. A aj, anděl Páně stál vedle nich a řekl: ,Zvěstuji vám radost velikou! Narodil se vám dnes Spasitel, jenž jest Kristus Pán v městě Davidově’«. Nikdo ani nedýchal, dokud pan páter nedočetl a nepolíbil tu svátou knížku, kde je to všecko tak prostě a krátce pověděno. KŘESŤANSKÉ VÁNOCE JSOU SVÁTKY KŘESŤANSKÉ LÁSKY N » Bůh tak miloval svět, že dal jednorozeného Syna, aby nikdo, kdo v něj věří, nezahynul, nýbrž měl věčný život.« Ano, » Bůh je láska, a kdo zůstává v lásce, zůstává v Bohu a Bůh v něm. « Takto shrnuje poselství vánoční radosti Ježíšův osobní přítel, apoštol Jan. A dodává: » My tedy milujeme Boha, neboť on dříve miloval nás. Bekne-li někdo: Miluji Boha — ale nenávidí svého bratra, je lhář. Neboť kdo nemiluje svého bratra, kterého vidí, jak může milovat Boha, kterého nevidí? Ano, toto přikázání máme od Boha : Kdo miluje Boha, ať miluje také svého bratra. « * * * Je tolik bídy v exilu, i v našem nejbližším okolí : bídy tělesné i bídy duchovní. Naplníme, vánoce duchem Ježíšovy lásky. Naši šťastnější krajané, kteří už nalezli domov a založili si novou existenci, i letos vzpomenou různými sbírkami peněz, šatstva, obuvi atd. na své méně šťastné bratry v Evropě, kteří budou někde mít neradostné vánoce. Duchem Ježíšovy lásky naplníme i své nejbližší okolí, svou rodinu. Odpustíme si navzájem, co snad jeden proti druhému máme. Kéž vánoční pokoj a usmíření najde cestu do všech rodin, kéž sblíží manžele navzájem, rodiče s dětmi a děti s rodiči. Budeme pamatovat i na ty, kteří nevíří v poselství Mesiánských vánoc, aby prohlédli ze své slepoty a našli pokoj, který marně hledají ve světě. Budeme se modlit i za své nepřátele. Pravda, nemůžeme milovat nepravdu, nemůžeme mít rádi zlo. Ale můžeme a máme mít rádi i bloudící a hřešící a musíme jim přát a pomáhat, aby se zbavili svých bludů a hříchů. JEN LÁSKA PŘEMŮŽE NENÁVIST A VYTVO Ř Í N O V Ý LEPŠÍ SVĚT! Kdo dává chudákům a opuštěným, dává samému Kristu Pánu! J 232 [pageend8]V Á N O C E ADALBERT STIFTER Naše Církev slaví různé svátky, které promlouvají k srdci. Sotva si můžeme představit něco milejšího než letnice a něco vážnějšího a posvátnějšího než velikonoce. Smutek a melancholie Svatého týdne a poťbm sláva Božího hodu, to nás doprovází životem. Jedny z nejkrásnějších svátků slaví Církev téměř uprostřed zimy, když jsou přibližně nejdelší noci a nej- kratší dny, když se slunce nejvíce naklání nad našimi luhy a sníh pokrývá všechny stráně — svátky vánoční. Co všechno nám říkají již sama jména Štědrý den, Štědrý večer, Boží hod a mezi nimi svátá noc, vánoce ! Katolická Církev prožívá vánoce jako den narození našeho Spasitele s největší slávou, jaká se v její bohoslužbě vyskytuje. Téměř všude se světí již půlnoční hodina, kdy se narodil Pán, nádhernou noční slavností; zvony k ní zvou tichým, temným zimním půlnočním ovzduším ; lidé z farnosti k ní spěchají do kostela se světly nebo tmavými, dobře známými stezkami zasněžených hor okolo ojíněných lesů a mrazem pukajících stromů v ovocných zahradách ; zatím už z kostela, který se svými vysokými, osvětlenými okny ční nad vesnicí, zahalenou do zledovatělých korun sttomů, zaznívá slavnostní hudba. S církevním svátkem je spojena i domácí slavnost. Téměř ve všech křesťanských zemích se stalo zvykem, že ukazujeme dětem příchod Jezulátka — také dítěte, a nej podivuhodnějšího, jaké kdy bylo na zemi — jako veselou, skvělou, slavnostní událost, která pak člověka provází celým životem ; někdy se ještě v pozdním stáří, mezi trudnými, zádumčivými nebo dojemnými vzpomínkami, vynoří to, co kdysi bylo, jako by se to vznášelo na pestrých, zářivých křídlech pustou, smutnou a prázdnou noční oblohou. Dáváme dětem dárky, které přineslo svaté Jezulátko, abychom jim udělali radost. Činíme to obyčejně o Štědrém večeru, když nastal hluboký soumrak. Rozsvěcujeme světla, většinou mnoho světel, která se často vznášejí spolu se svíčkami na pěkných zelených větvích smrčku nebo jedličky uprostřed světnice. Děti nesmějí přijít, dokud není dáno zna- Všichni nemají tak spokojené stáří. mění, že tu byl Ježíšek a že tu nechal dárky, které přinesl. Pak se otevřou dveře, děcka mohou vstoupit a v nádherném chvění záře světel vidí, jak visí na stromku nebo leží na stole věci, které daleko přesahují všechny představy jejich fantasie, kterých se ani neodvažují dotknout a které potom, když je konečně dostanou, po celý večer nosí v malém náručí a berou s sebou i do postýlky. Když pak do svých snů chvílemi zaslechnou zvuky půlnočních zvonů, které svolávají velké do kostela k pobožnosti, snad se jim zdá, že to andílci proletují nebem, nebo se to vrací domů Ježíšek, který už ponavštívil všechny děti a každé podělil překrásným dárkem. Jakmile nastane další den, den Narození Páně, je jim tak slavnostně, když brzy ráno stojí v teplé světnici ve svých nejlepších šatečkách, když se i tatínek s maminkou zdobí 233 [pageend9]na cestu do kostela, když je v poledne slavnostní oběd, lepší než o kterémkoli dni v roce, a když odpoledne nebo k večeru přicházejí přátelé a známí, posedají na židlích a lavicích, hovoří spolu a v dobré pohodě se občas zadívají okny ven do zimní krajiny, kde se snad snášejí pomalé vločky nebo se táhne horami kalná mlha či právě zapadá studené, krvavě rudé slunce. Na různých místech světnice, na dětské židličce, na lavici nebo okenním prkénku leží kouzelné, ale nyní už známější a důvěrnější dárky včerejšího večera. Pak přejde dlouhá zima, přijde jaro a nekonečné léto — a když maminka zas vypravuje o Ježíškovi, že už brzy bude jeho svátek a že i tentokrát přijde z nebe, je dětem, jako by byla uplynula celá věčnost, co se naposledy zjevil, a jako by se už tehdejší radost ztrácela v šedivé mlze nesmírné dálky. Protože nás tento svátek tak dlouho doprovází, protože jeho odlesk tak vytrvale září až do pozdního stáří, jsme tak rádi při tom, když ho děti slaví a z něho se radují. (Ze sbírky » Bunte Steine«, » Bergkristall« ; přel A. H.) Letos uplynulo 150 let od narození velikého rodáka z jihozápadních Čech, katolického německého básníka Adalberta Stiftera, kterého objevili vlastně až po stu letech. Tento prostý a přece svérázný popis vánoc je dosti typickou ukázkou jeho klidného, nesensačního, ale moudře propracovaného slohu. d a l š í Če š t í a s l o v e n š t í n o v o k n ě ž í V E X IL U budou vysvěceni 17. prosince t. r. v ftí- mě. Všichni jsou alumny pap. koleje Nepomucenum : 4 Češi: dpp. Karel L abtjbda a Jiří E n g elh abt (pro diec. litoměřickou), dpp. Vladimír B ottblík: a Miroslav T v b d e k (pro diec. českobudějovickou), 1 Slovák dp. Josef H u rtoň (pro diec. litoměřickou). První mše svaté budou sloužit v neděli 18. prosince v koleji, na hrobě sv. Petra v basilice vatikánské, v basilice Panny Marie Větší a v basilice sv. Kříže jerusalemského. Prosí všechny krajany o bratrskou vzpomínku na modlitbách. Doufáme, že jejich příklad povzbudí další, kteří ještě váhají, aby také zasvětili život práci pro náboženskou obrodu národa. REDAKCE A ADMINISTRACE NOVÉHO ŽIVOTA přeje všem svým odběratelům a čtenářům RADOSTNÉ A MILOSTIPLNÉ VÁNOCE. Těšíme se, že se se všemi shledáme i v novém roce 1956. Pomozte nám včasným předplacením časopisu, abychom mohli nejen pokračovat v našem tiskovém apoštoláte, nýbrž mohli jej i rozšířit a prohloubit. G. K. CHESTERTON UMELEC Když jsme pojali úmysl využít nastávajícího dvacetiletí Chestertonovy smrti k tomu, abychom českým katolickým čtenářům připomněli nejvýznamnější rysy autora, kterému všichni tolik dlužíme, je zřejmo, že musíme začít připomínkou Chestertona-umělce. Je sice pravda, a bylo rozhodným názorem autora samého, že literární technika je věcí zcela druhořadou vůči obsahu; ale je naprosto jasné* že účinek Chestertonova poselství by byl nepředstavitelný bez jeho slovního umění. — Přitom je snadné, Chestertohovi nebýti práv zrovna v tomto ohledu. Na jedné straně některé návyky — jako slovní hříčky (které činí celé odstavce jeho spisů nepřeložitelnými), nebo aliterace (kterou ovšem, zcela právem, sám prohlašuje za příznačnou pro anglický jazyk) — snadno budí dojem, že ony jsou celý Chestertonův sloh. Na druhé straně není nikým ani jím samým popíráno, že veškerenstvo jeho spisů trpí literární nedbalostí. G. K. Chesterton byl přesvědčen plněji nežli který komunistický laureát, že umělec pouze formalistní je roven akrobatovi nebo cvičenému tuleni, jehož dovednost nás baví, jehož názorům však nevěnujeme pozornosti. Proto sám zcela záměrně věnoval žurnalistickému a přednáškovému šíření svých názorů — především sociálních a náboženských — čas, který ubíral slovesnému vypracování své tvorby. A v důsledku toho nejen že jeho essaye trpí několikerým opakováním nějaké věty, historky, argumentu nebo příměru, které utkvěly v jeho mysli; nejen že děje jeho románů jsou znehodnoceny nepravděpodobnostmi, které jsou pouze, prostě a zřetelně stopami zběžnosti; nýbrž vidíme, že i tak mistrovské dílo jako Balada o bílém koni — ve zdařilých slokách úplně nedostižné — je skresleno několika slabinami, které by kdokoli, neřku on ! !, vyhladil nevelkým vynaložením času a péče. Nebylo by chytré ani poctivé zamluviti tyto poskvrny, které — zejména ovládnou-li literární dějiny alexandrijští hnidopichové — mohou potomstvo připravit o řadu pozoruhodných děl. Ale seznámíme-li se s jejich příčinou, připomeneme si jeho vlastní výraz o poskvrnách, spojených s tvrdou prací. »J e pro kominíka právě tak čestné být pokryt sazemi, jako pro vojáka 234 [pageend10]být zbrocen krví.« Dáme mu tedy za pravdu, jestli — při vší křesťanské skromnosti — si byl vědom nároku na jiné ocenění, než jaké náleží estétovi, celá léta se piplajícímu s nějakou drahocennou hračičkou. Když jsme však toto předeslali, máme nyní volnost zdůrazniti, že právě jako slovesný umělec vzbudí Chesterton u čtenáře jen trochu pozorného nadšený obdiv. Ba, obdiv je málo : kdo vzpomene, že jak právě «»řečeno, Chester- tonovy věci jsou dělány letmo, čtenáře zachvátí bezmocný údiv. Jak by ten člověk byl psal, kdyby ještě byl na psaní dával pozor ! Je těžko se rozhodnout, kterou přednost jeho slohu máme nejdříve připomenout, nebo která je pro potomky více příkladná. Na jedné straně jeho sloh — s oněmi ohňostroji vtipů a celými řetězci slovních hříček — je tak původní a svérázný, že ho poznáte po třech řádkách ; na druhé straně, kde se mu toho zachce, zachytí spád mluvené řeči nebo stavbu literárního slohu tak, že předmět jeho líčení máte představený s plastickou názorností. Chesterton umí dát vlastní větě tak neomylný výběr slov, tak nepřekonatelný obrat věty, umí dát slovům tak přiléhavý nápěv, anebo ze slova a jeho umístění tak vyčerpat všechen význam, že čistě řemeslná dovednost některých jeho odstavců čtenáři někdy zastaví dech. Nezáleží, zda jde o romány nebo essaye — některé chestertonovské věty si pamatujete po desetiletí. Některé si pamatujete pro zvuk a obraz : ale Chestertonovu malířství, jeho jedinečnému daru vyvolat názorný obraz několika slovy, bychom rádi věnovali zvláštní výklad. Zde chceme připomenout jenom kouzelné umění vtěsnati celou úrodu myšlenek do krátké věty — takže věta (i s tím, co vypovídá a napovídá) zůstane vryta do paměti tak, že ji opakujete po paměti, když jste — jako já zde — přišel o knihu před léty (před sedmi hubenými léty ...). Ale kde začít? Začneme s humornými verši? Třeba závěrečný výstup podnikatele, oproštěného od středověkých předsudků: » Pan Mandragon, ten milionář, je mrtev — to jsem rád ! — byl zpopelněn tak pietně, jak jen si možno přát; a leží decentně v hrnečku — z něj nevyrosť květ ni plod, jak kdyby v zemi býval shnil, jak Adam a lidský rod ...« Nebo vezmeme politický článek : » Když řeknete, že nechápete smysl nějakého starého zřízení, zcela určitě Vám nedovolím, abyste je zrušili. Jděte pryč a myslete. A potom, až mi řeknete, že chápete jeho účel — pak Vám možná dovolím je odstranit«. ... Chestertonovci —■ a doufám, že jich je víc mezi našimi čtenáři: jinak bych si opravdu nad naším katolickým obecenstvem vyrval vlasy — praví fanouškové Člověka Jenž Byl Příliš Živý, dovedou ovsem opakovat takové odstavce jeden po druhém a o závod si připomínají kousky zvláště chutné. A tak bychom neskončili nikdy. Je nutno přestat u těch odstavců, řádků a veršů, které jsou docela velikým uměním. A s těmi je jiná obtíž. Smíme uvést jako ukázky uměleckého provedení výrazy, jejichž vlastní význam je v myšlenkovém dosahu nebo v prorockém nadání? K mysliteli a prorokovi se, tak doufáme, ještě vrátíme. Ale věštecká důstojnost básníkova nás neodolatelně přivádí k balvanovým slokám »Balady o bílém koni.« » I přišla na císaře smrt a na papeže noc, když Alfred, v blatech v sítí skryt, své srdce uměl upevnit a přetrvat zlou moc.« Pozoru zde není hodno jenom, kterak několika verši je zachycen snímek zhroucení evropské vzdělanosti. (Jde o to první zhroucení — důsledek t. zv. stěhování národů.) Nýbrž dvěma slovy je vyjádřeno, co je podstatné při takovém zhroucení, kdy zastánci křesťanstva — jako zde chrabrý král Alfred — se stanou psanci a běženci. Doslova dvěma slovy! ... přišla na císaře smrt: politická stavba evropské vzdělanosti je smrtelná, jako se zhroutila obrovitá budova římského císařství. Papežství však za takových dob obestře noc ; noc, v níž ono národům svítit nemůže ; ale noc, po níž neodvratně se vrací světlo. Nebo — citujme svého autora samého (a je pro hluboký jeho tradicionalis- mus příznačné, že jde o citát citátu) ; a zamyslili se kdo nad atomovým nebezpečím, komunistickou třetinou světa a osudem civilisace vůbec, tu vzpomeňme, kterak Chestertonův hrdina » Alfred Čerpal z Boethia, když řekl slovy, jež jsou jeho odkazem příštím věkům, že křesťan se o osud nestará«. Jindřich Středa 235 [pageend11]ALOIS HANÁK: SMYSL KŘESŤANSKÝCH VÁNOC Před lety jsem stál na skalním srázu ostrova Capri, vysoko nad mořem. Hluboko pode mnou si mořské vlny hrály s bizarními skalními útesy, trčícími z moře. Neustálý zrod vln a jejich rytmicky opakované nárazy o skalnaté pobřeží mi připomněly zvlněnou a často rozbouřenou hladinu století, s vlnami dějů věcně nových, neustále se valících, věčně neklidných. Bílá krajka zpěněných vln při pobřeží kolem skalisk a mořské brány, dálka prostoru a náplň staletí, jež se valila jako vlnobití kolem mne, probudily mi v duši hlubokou touhu, již jsem snad cítil po prvé tak osobně a tak uvědoměle : odnést si navždy s sebou tuto nezapomenutelnou plnost zážitku, ba více: odnést si hluboko v duši tuto velikost, krásu, vznešenost přírody a dějin slitou v jednotu. Jelikož jsem však chápal marnost své touhy, přál jsem si aspoň, abych nemusil nikdy přetrhnout svou přítomnost v této kráse a zůstal v ní zde navždy zakořeněn. Jak jsem pochopil v síle, žáru a záři tohoto prožitku člověka ! Jak mi byl najednou pochopitelný Goethe, jenž touží ve svém Fausto- vi po okamžiku, který by byl plným ukojením jeho tužeb a jemuž by mohl říci: » Ó neodlé- tej, jsi tak krásný! « Touha po věčném splynutí s nevýslovně blahým a krásným okamžikem. Touha po věčnosti... Koho ranila nápověď intimnosti Boží nebo lidská láska až v hlubinách srdce, takže se nejen rozčeřila hladina citu, nýbrž hlubiny duše se proměnily v proudy neklidu, hledající milovanou osobu a sálání její důvěrnosti, hrozí se jen jediné možnosti: že by láska mohla být přervána, že by mohla nebýt věčná! Člověk tak bytostně touží po věčnosti a hledá ji tak neúprosně, že mimoděk obestírá čarem věčnosti věci a osoby, a miluje v nich často spíše teplou záři věčnosti, v niž je sám ponořil, než záření, jež teple sálá skutečně z jejich půvabu a vnitřní krásy. Kdyby snad někdo chtěl pochybovat o tomto vyladění naší duše na věčnost, musil by své pochybnosti odvolat pro každou slzu prolitou nad čerstvým hrobem milované osoby, pro každou uvědomělou krvácející touhu po tom, co se nikdy nemá navrátit, pro každé studené zamrazení v nitru při vzpomínce na jistou smrt. Popřít tuto touhu by znamenalo nechtít rozumět umění, zakalit si neporozuměním proud dějin, nechápat člověka a lidskou karavanu na jejím pochodu staletími. Touha lidského srdce po věčnosti zkameněla v egyptské pyramidy a hroby v údolí Nilu, ona si vymyslila ve starém Egyptě jako místo pobytu duše po smrti ostrovy Štěstěny na západě, palác Osirisův nebo říši Slunce. Táž touha se vyjádřila v představách starých Řeků o záhrobí, v jejich touze po nesmrtelnosti bohů, ve víře orfismu v nesmrtelnost ; ona provázela řeckou filosofii v jejím vývoji a nutila ji k rozumovému zdůvodnění nesmrtelnosti člověka. Platonovu a Plotinovu filosofii možno vystihnout ve zkratce jako reflexní touhu člověka z času po věčnosti. Tato touha lidského srdce zrodila v Indii, v žáru neprosví- ceného citu a pod tíhou nevykoupených náboženských představ, koncentrační tábory reinkarnací, věčný klid po pracných očistách, ona odklonila indickou duši od tohoto světa a proměnila ji takřka v nostalgii po spojení s Absolutnem. Táž touha hárala i v duši čínských generací v třetím a druhém tisíciletí před Kristem ; neboť i stará Čína byla přesvědčena o duchové duši (huen) v člověku, žijící po smrti jako genius. Tisíciletí přešla, cesty, které vyšlapaly generace, jsou z velké části zaváty závějemi nových dějů a událostí. Nezaváta zůstala stezka, která se klikatila jistě a určitě podniky a počiny národů, ba i jednotlivců, stezka vedoucí z času k věčnosti. Vše, co národy vykonaly a zanechaly opravdu velkého, vybudovaly, i když snad nevědomky, na této stezce ... S touhou po věčnosti se nemohl rozejít ani materialismus, třebaže teoreticky popírá duchovost člověka a jeho nesmrtelnost. I on však kráčí z přítomnosti k budoucnosti s očima upřenýma na vidinu pozemského ráje a těší přítomné generace, jež padají v náruč smrti před branami vysněného ráje, připomínkou a jistotou, že aspoň budoucí pokolení vejdou do jeho bran. Těšit umírajícího člověka poukazem na štěstí budoucího člověka ve vysněném, ideálním ráji, není než uznat v srdci 236 [pageend12]člověka bytostní rozpor s přízrakem smrti a životní touhu lidského srdce po věčnosti ... Zahledíme-li se hlouběji do lidské duše, odhalíme v ní její bytostní spříznění s věčností ještě v jiné, nepochybně přesvědčivější podobě. Každý člověk je schopen zduchovně- lých pojmů, povznesených svou platností a svým rozpětím nad čas a prostor a pronikajících povrchem věcí až k jejich podstatě. Touhy lidské vůle však procítají v záři rozumu ; jelikož pak rozum před ní nepřestává rozevírat věčné obzory, nepřestává se ani vůle ve všem svém tíhnutí rozbíhat k věčnosti, toužit po věčnosti, ba ona by nemohla zatoužit po časném, kdyby v časném přestala, byť nevědomky, hledat věčno. Kdybychom měli plně vyjádřit uskutečnění této podstatné touhy člověka, pak by se musila nabídnout člověku k objetí skutečně věčnost, věčnost všech odstínů a barev blaha, a splynout se srdcem a duší člověka : věčnost krásy a opojení krásou, věčnost vznešenosti a velikosti a jejího podmanivého kouzla, věčnost důvěrnosti lásky a jejího neodolatelného učarování, věčnost štěstí a blaženosti a jejího objetí, věčnost slávy a cti a plného rozvoje osoby. Než, i kdyby věčnost tolikerých podob sestoupila v nitro člověka, zcela je zaplavila a navždy je podmanila svým kouzlem, člověk by zůstal neukojen. Byla by to ukojení jen čímsi neosobním, byť věčným. Člověk touží obejmout osobní věčnost, nebo snad lépe: člověk touží být objat Osobou, jež je zosobněnou věčností, a proto je zosobněnou, živou, věčnou krásou, vznešeností, velikostí, láskou, štěstím, blahem, slávou, ctí, věčnou zosobněnou plností osoby. Vše, čemu nemůže odolat lidská duše a lidské srdce, vše, co touží proměnit ve věčnou přítomnost a věčné objetí a co obestírá vábivostí věčnosti, vše to by chtěl člověk vtěsnat v zosobněnou věčnost, v osobu, jež by byla živým zosobněným ztělesněním věčnosti a její náplně — a pak ji obejmout navždy, a být jí navždy objat v nepředstavitelném, avšak tušeném zážitku blaha a lásky. To říká touha lidského srdce a lidské duše po věčnosti, prosvítíme-li ji do dna. Je možné splnění této touhy? Zůstane člověk, ubohý člověk, poutník cizinou staletí, stát bez odpovědi na nostalgii po věčnosti na skalisku nad mořem času? Bůh viděl tyto touhy lidského srdce. On sám je stvořil. On je ranil touhou po věčnosti. On dal odpověď na touhu lidského nitra po věčnosti. On sám je touto Odpovědí. On sám- zosobněná Věčnost. Než Bůh šel dál. Nejen že překonal nezměrným, nečekaným způsobem tužby člověka ; on takřka překonal i sám sebe v lásce k člověku. Neboť Boží láska se sklonila k Člověku, králi vesmíru, a uskutečnila jeho touhu po věčnosti tou měrou, že by se žádný člověk nikdy nebyl nadál možnosti takového, opravdu božského splnění, jistě pak žádný pozemšťan by nikdy žádným způsobem si nemohl zasloužit takovou nepochopitelnou blahosklonnost Boží lásky a Boží odpovědi na touhy lidského srdce po věčnosti. Vánoce nám připomínají tuto božskou nečekanou odpověď na staleté touhy člověka po vzájemném objetí s Osobní věčností. Tak Bůh miloval svět, že Syna svého jednorozeného d a l... Kleknout k jesličkám a připomenout si, že v nich leží jako dítě Bůh proto, aby splnil způsobem, převyšujícím všechny naše představy a zásluhy, bytostní touhu našeho srdce po zosobnělé věčnosti, nemůže neohromit, ba nemůže neotřást člověkem! Věčnost, položená v jeslích, v podobě dítěte, je samo sebou gesto Boží náruče toužící obejmout člověka a splnit tak touhy jeho srdce po objetí zosobněnou věčností, po spojení se zosobněnou věčností. Je zosobněnou, rozevřenou náručí Věčnosti, rozechvělou touhou po člověku. Věčné Slovo Boží, rodící se v Betlemě, v čase, jako dítě, praví samo sebou — i když ještě nemluví — bludnému poutníku století : znal jsem od věčnosti touhy tvého srdce po splynutí s věčnou krásou, vznešeností, velikostí, s věčnou láskou a s věčným blahem její důvěrnosti, po věčném štěstí a po blaženosti bez břehů, znal jsem tvé touhy po plném rozvoji tvé osoby a jejím zvěčnění v nezapadající záři, slávě a velikosti; dnes jsem splnil tvé touhy ... Hle, dávám se ti, nabízím se ti, já jsem zosobněná plnost toho, po čem toužíš, co úlomkovitě hledáš a nacházíš v každé touze, jež žije svým tíhnutím po věčnosti. Ba, já převyšuji plnost toho, co ty by sis mohl vysnít jako splnění svých tužeb. Obejmi mě, nabízí se ti zosobněná 237 [pageend13]věčnost, eíl tvých hlubinných tužeb, já tě povznesu, i bytostně, k božské plnosti života, a tím k božsky věčné plnosti štěstí, lásky a jejího důvěrného blaha. Betlem je ponořen v tajemství nekonečné lásky a blahosklonnosti Boží. Týž Betlem však byl a zůstal ponořen v tajemství lidského nepřijetí. Ono prvé vyhoštění z Betlema do pustiny za město, do noci a samoty jeskyní, bylo symbolem vyhoštění vtěleného věčného Slova Božího ze srdce lidí, po staletí; ze srdce, které odmítá věčnost, po níž nepřestává toužit. Srdce lidské by přestalo být srdcem lidským, kdyby přestalo toužit po věčnosti. Temné tajemství, temné a hluboké, jako je hluboká lidská duše, toužící po věcnosti. Co je člověk, jenž je schopen odmítnout i věčnost, ačkoliv po ní nepřestává podvědomně toužit? Je těžko se orientovat v hlubinách Člověka. Není snadno uhádnout v jednotlivých případech, proč se lidská duše vyhoštuje » za město « Věčnosti, která se jí nabízí zosobněná, v lidské podobě. Ačkoliv táž věčnost propuká podvědomě v každé touze. Člověk bohužel může milovat více tmu než světlo. Může zapomenout na věčnost a milovati to, co se rozpadá a co prchá, protože v to promítá kouzelný čar věčnosti. Může se zahledět do času a časných úsměvů, a nevidět, že vlastně se do nich zahleděl, protože v ně promítá úsměv věčnosti. Jiný přechází kolem Betlema bez povšimnutí, protože neví, co sám je, nezná se ; neví, co opravdu chce a po čem skutečně touží ve vší své touze. Kdyby si člověk opravdu uvědomil, že v každém kónu se jeho duše rozbíhá touhou po věčnosti, a kdyby si živě připomněl, že v Betlemě na něj čeká tato. věčnost, zosobněná a vtělená, rozběhl by se letem svých věčných tužeb k Betlemu a objal by vtělenou Věčnost a nikdy by ji nepustil! V objetí věčného Syna Božího by konečně nalezl vše, co bylo snem jeho tužeb po věčném zosobnění vší krásy, lásky a štěstí. Konečně, mnohý člověk nedovede nalézt v betlémském Dítěti věčnost, Slovo Boží ; ba snad se i diví, že by mohla věčnost odpovědět na jeho touhy tímto způsobem ! Jak je člověk titěrný, jak málo chápe lásku B oží! Bůh ví, jak je člověku těžko si představit osobu nehmotné podoby, duchové podstaty. S druhé strany člověk touží po spojení s osobní věčností, zosobněnou věčností. Bůh se sklonil k slabosti člověka, jako se sklonil k jeho tužbám. V Betlemě se člověku nabídl nejen jako zosobněná Věčnost, nýbrž nadto i jako věčnost vtělená, jako Bůh a člověk. Kdo vidí v tomto světle Betlem a betlémské Boží dítě, nemůže je nevidět ve vábnějším světle, nemůže neodložit všechny pochybnosti nebo snad všechen chlad a dálku podivu a nepochopení a neučinit Betlem svatyní každého okamžiku: k ní se vědomně sbíhají všechny jeho touhy, v ní se před vtělenou Věčností stravuje v objetí lásky každý okamžik existence a každý umírající okamžik života. Tok staletí je nezadržitelný! Stojíme na skalní ploše dvacátého století nad mořem, jež pohltilo již tolik ostrovů staletí. Nad místem, kde stojíme, se jednou také bude čeřit moře. Neumřeme celí — non omnis moriar — duše, která byla svou bytostí zakotvena ve věčnosti, zvítězí nad vlnami oceánu času i sebe- běsnějšími a sebezáludnějšími. Jestliže však se před námi rozevře možnost úěasti ve věčnosti Boží tělem i duší, pak to bude proto, že jsme přijali vtělenou Věčnost v Betlemě, že jsme ji v Betlemě objali dle touhy srdce. Naše věčná blaženost nebude než prodloužením a vystupňováním blaha oné chvíle, kdy jsme pojali ve svou náruč věčnou Lásku v Betlemě ... V křesťanských zemích jsou vánoce všeobecně považovány za svátky rodiny, svátky domova. Čas a hlavně chlad ve víře setřel původní, plný význam vánoc jako rodinných svátků, svátků domova. Oživme tento ryzí křesťanský význam vánoc, prohlubme jej však ! Náš domov je věčnost. K ní se stále podvědomě vracíme, v každé touze, i když snad se od ní vědomě v touze odvracíme. Je to návrat k Domovu... V Betlemě nám zazářila věčnost v podobě nepředstavitelné a nezašlou žitelné Lásky, zvoucí nás k objetí. Tato zvoucí náruč je věčnou plností rodinného ovzduší všech našich domovů. V Betlemě zazářilo do přítmí věků důvěrné světlo Domova, z Betlema vysálává do chladu století konejšivé a útulné teplo Domova. Spěchejme k Betlemu ... spěcháme k Domovu ... Co roste, nedělá hluk (Elzear). 238 [pageend14]VÁNOČNÍ MÍR (Ignác Weirich, 1856-1916) Zařadili jsme do našeho vánočního čísla také reprodukci známého sousoší sochaře Ignáce Weiricha : Vánoční mír. Je to jistě jedno z nejvýraznějších děl, které vyjadřuje smysl křesťanských vánoc a zrovna nutí diváka padnout na kolena a spojit se s něžnou Matkou Boží v adoraci a modlitbě : Venite, adoremns! Pojďme, klanějme se narozenému spasiteli světa spolu s ní! Ale chtěli jsme též vzpomenout 100. výročí narození tohoto bohužel málo známého českého umělce, který právě na římské půdě vytvořil nejkrásnější svá díla, hlavně náboženského rázu. Narodil se 21. července 1856. V Římě žil od roku 1893 do roku 1915. Tuto vánoční Madonu modeloval o Štědrém dnu 1896, aby ji pak podle rodinné tradice postavil u vánočního stromku ve svém studiu v Benátském paláci, v němž kdysi pracoval i slavný Antonín Canova. Dílo našlo brzo mnoho obdivovatelů. Rozšířilo se nejen ve střední Evropě, nýbrž dostalo se i do Anglie a do Ameriky. Pro Československo získalo reprodukční právo Chrámové družstvo v Pelhřimově. I v Římě je možno dostat reprodukce v terracottě a v bronzu. Vatikánský deník » L’Osservatore Romano« ve vánočním čísle roku 1941 přinesl reprodukci sochy, vzpomněl 25. výročí umělcovy smrti a připojil tento posudek o jeho vánoční Madoně : » Z této originální modelace jeho myšlenky ... vyzařuje genius umělce a zároveň i intimní přesvědčení věřícího člověka.« Weirich se dostal do Říma po těžkých letech a » konečně mohl volně dýchat ve věčném městě v ovzduší velkých geniů ... Jeho duše byla konečně uspokojena, do jeho srdce se vrátil pokoj, a právě tu před veledíly věků s duší zocelenou mohl vytvořit svá nejlepší díla... Vánoční mír! Sochař těmito slovy korunoval geniálně dílo tím nejkrásnějším názvem, jakého si zasloužilo. Maria se dívá na svého synka něžným pohledem vyjadřujícím hlubokou mateřskou radost, že dala světu nikoliv jen dítě, nýbrž Spasitele lidstva. Celá její postava soustřeďuje se k děťátku, s tváří skloněnou nad ním klaní se mu v nočním tichu a objímá je ramenem a rukou, aby je chránila, skoro jako by je chtěla přivinout blíže k svým ňadrům. Harmonie linií skupinky dávají mystickému výrazu Mariiny tváře, nenucenému držení těla božského dítěte, právě tak jako posici Matky Boží, sedící na chudém lůžku na nahé zemi, ještě více procítěnou intimitu velkého okamžiku, kdy se narodil ten, který jediný může dáti» pokoj lidem dobré vůle.« Není tu nic, co by rušivě působilo ; harmonie skupiny je dokonalá a harmonie hmotná vyjadřuje co nejpůsobivěji soulad duševní : pokoj. A vskutku, kdo znal skromného českého sochaře ... a rozuměl jeho dílům, nevěděl, čemu se má více podivovati: zda ušlechtilým citům člověka, nebo vzácným dílům umělce.« — Nemohlo to být pověděno lépe. Vánoční Madona Weirichova je nejkrás- nějsí ilustrací k Hanákově hluboké studii o smyslu křesťanských vánoc i k něžné koledě, kterou nám napsal Zahradníček. Nuž, pojdme, nečekejme ... Krále přivítejme! Nám, nám narodil se! Co načekal se kámen, co strom se nazelenal, co listí spadlo s ramen jesením před potopou ... A znovu vítr stenal, a znova věků věky kopyty pohrom kopou, přelévajíce řeky, hnětouce v sopek díži krystaly, zřídla, kovy, ženouce stáda k stříži, stelouce hnízda, rovy. Co načekal se kámen — dějiny pospíchaly k podhradí Babylona, a zpívajíce amen dál v děsný spěch se daly. Vzdouvá se zhouby clona, svět krokem armád duní, Pergamu, Karthagina se mihnou na výsluní, svět zdupán legiemi se k budoucnosti vzpíná, tiskne se země k zemi. Co načekal se kámen, Kameni zneuznaný! Co čas se nastál zmámen nad konvalinkou v lese, než vzešel matky Panny květ čistý z kořen Jesse, než zazářil nám Betlem ! O pojďme, nečekejme, smrt tmám se ochalebí, 6 pojďme za tím světlem, a Krále přivítejme, jenž vládne zemi, nebi. Jan Zahradníček [pageend15]KATOLICKÝ " P A T R I O T I S M U S " BERNARD KADLEC Citlivé místo mnoha českých katolíků je církevní sebevědomí neboli katolický patriotismus, jak by to asi vyjádřil Fénélon. Každé takové bolestivé místo — jako každá bolest — zbavuje člověka často objektivity a střízlivosti. Češi jsou rozeklaný národ. Na jedné straně většina jich je katolická a toliko menší část národa dává přednost nekatolickým náboženským společnostem, na druhé straně však i ta katolická většina v nejednom případě má polovědomý nebo i uvědomělý odpor k Církvi a k Římu. Důvody jsou nám všem známé. Tkví především v naší minulosti, mimo jiné i v habsburské politice a habsburském katolicismu. Přízrak Rakousko-Uherska — zdá se — pronásleduje ještě dnes mnohé z českých katolíků, a možná i některé z nás, kteří žijeme za hranicemi. O katolickém sebevědomí a lásce ke katolické Církvi doma je těžko si učinit nestranný a úplný obraz, poněvadž náš styk s domovem je nedostačující. Nedůvěřivý, podezřívavý a chladný postoj k Církvi je jedna stránka našeho problému. Druhá jeho stránka je zoufalý, malicherný a úzkoprsý postoj jiných z řad těch, kdo Církev opravdu milují a kdo byli zatlačeni do defen- sivy zbytkem národa, často i samými katolickými bratřími. Uzavírají se do jakéhosi katolického ghetta a přitom v sobě živí ilusi, že jsou ve většině a že vně jejich společnosti je jen menšina lidí, a to lidí méně hodnotných. Ve skutečnosti však národní kultura plyne mimo jejich okruh, jsou zatlačeni na vedlejší kolej. Myslím, že tito katolíci jsou na scestí. Jejich katolický patriotismus se stává až komplexem a má často zřejmě sektářský ráz. Sek- tářství je ovšem pravý opak katolicismu (už sama etymologie obou výrazů na to ukazuje). Sektář je samolibý, nemá sebekritiky, má omezený rozhled, isoluje se. Je podezřívavý ke všem a vidi v každém nepřítele. Katolicismus (universalismus je synonymní výraz) znamená být otevřený, věřit v jednotu lidské rasy a v dobré tendence v člověku, jenž je ve své podstatě » Boží obraz «, a snažit se, abychom byli nástroji, pomocí nichž Bůh posvěcuje a povyšuje do nadpřirozeného řádu ty, s nimiž nás život svádí dohromady. Katolík zásadně důvěřuje člověku (ačkoliv si je plně vědom následků prvotní viny), a to proto, že důvěřuje Bohu, který je yšemohoucí a dobrý a který miluje lidstvo, jež stvořil. Zdá se mi, že mnozí z nás českých katolíků potřebujeme vyjít ze své ulity. Potřebujeme se mnohému učit ze života katolíků jinde. A právě náš nedobrovolný exil nám k tomu dává tolik příležitostí. Je třeba jen otevřít oči a sledovat život a kulturu ostatních lidí, všech lidí a ve všech úsecích. Nesmíme si myslit, že není, čemu bychom se od druhých mohli naučit, a že se tedy můžeme obracet zády k životu kolem nás. Je třeba syntheti- sovat, uvádět naše náboženské poznatky v souvislost s jinými (rozumí se pravdivými) poznatky, jež známe odjinud. Potřebujeme asimilovat tyto poznatky z jiných pramenů a vestavět je do jednoho organického celku, kterým je náš katolický světový názor a náš katolický život. Potřebujeme z toho vytvořit jedinou » životní vědu «, ono vědění, kterému se říká » moudrost«. Potřebujeme však nejprve rozumět mluvě lidí kolem nás. Trpíme v obrazném smyslu podobnou » insulárností« jako někteří Angličané, kteří často ztratí hned zájem, jakmile zjistí, že kniha je psána v cizí řeči, nebo že cosi není » Made in United Kingdom «. Někteří Angličané jsou totiž přesvědčeni, že je nemožné, aby se naučili cizí řeči a mohli porozumět cizí literatuře, a jsou si rovněž jisti, že co není anglického původu, je méněcenné a náhražkové. Jsou-li snad mnozí Angličané hrozně insulámí vůči jiným národům a zemím, anglický katolík není insulár- ní vůči nekatolíkům ve své zemi, a může nám být příkladem. Anglický katolík není sektář. Angličtí katolíci žijí s druhými v srdečném společenském styku, zajímají se o život všech, spolupracují s nimi, reagují na národní život a na projevy národní kultury, a to ne povýšeně ani arogantně, jako ten, kdo má všechnu moudrost. Angličané nejsou obojetní nebo kompromisní ve věcech mravních a věroučných zásad, naopak jsou velmi důslední v těchto otázkách, otevření a neobojetní. Kdyby ostatně stírali rozdíl mezi katolicismem a protestantismem, zahynuli by, ztratili by důvod své existence. Ale dovedou být taktní 240 [pageend16]a pokorní. Čemu bychom se hlavně od nich mohli naučit, je solidarita s druhými, která je opak isolacionismu. Nestahují se do oposice a do ghetta jen proto, že jsou v menšině a poněvadž snad budou přehlasováni. Mají zájem na budování své země i tenkrát, nemohou- li vést, a kdy jejich postavení mezi druhými je postavení rovných mezi rovnými. Snad právě proto, že žijí v protestantské zemi a že si uvědomují poreformační,«puritánské tendence křesťanů vzdát se naděje na posvěcení světa, který je pro puritána neschopný posvěcení a přeměny, chápou dobře, jak nebezpečný omyl je odlučovat náboženství od života a zamykat Boha do kostela. Jsou v této věci ortodoxnější než mnozí katolíci z t. zv. » katolických zemí«, kteří shodně s protestanty omezují svůj náboženský život toliko na bohoslužbu, modlitbu a náboženskou výuku, a zajímají se o to, co se ve světě děje (hlavně co se děje ve světě nekatolickém), jen pokud to má vztah k sféře kultovní a sakrální. Ve Francii žádal katolický proselytismus minulých generací od konvertitů, aby se rozešli s přáteli, prostředím, zkrátka se stylem svého života a osvojili si způsoby, zvyky a etiketu tradičního francouzského katolíka. Žádalo se od nich, aby ve svém duchu odpři- sáhli všecko, co jim bylo drahé, a aby pošlapali všecko, co bylo dosud obsahem jejich života, i když to nepatřilo přímo nebo nepřímo do náboženské sféry katolicismu. V posledních 30ti letech však francouzští katolíci pochopili, že takovýto postoj je mylný. Nesmíme si myslit, že všecko, co lidi před konversí zajímalo, všecky jejich činnosti a společenské styky jsou pochybné a bezcenné pro duchovní život konvertity a že je třeba strhnout celou budovu jejich života. Naopak je třeba vybírat všecko dobré v jejích dosavadním životě, uznat to a ocenit to. Není-li to nutné, nemáme jim brát jejich styl a jejich dosavadní přátele a prostředí. Naopak prvním posláním nového katolického křesťana je věrnost přátelům a prostředí a práce o jejich posvěceni. » Sektářský patriotismus« některých našich českých katolíků se však neprojevuje toliko nedůvěrou a nepřátelstvím k těm, kdo nejsou z našich řad, nýbrž i nedostatkem zdravé sebekritiky. Živě si vzpomínám na celou tu naši domácí atmosféru, na ty bouře ve sklenici vody a na vášnivou, podrážděnou reakci, kterou doma vyvolával každý pokus o kritiku toho, co některý katolík nebo někteří katolíci dělali. Zdá se, že svatosti Církve bylo rozuměno v tom smyslu, že cokoliv katolíci konají, je už samo sebou svaté a dokonalé, a neomylnosti Církve v tom smyslu, že cokoliv napíše nebo vysloví některý arcikatolík, je už inspirováno Duchem svátým. Ani zdravá a správná kritika nebyla považována za jeden z výrazů lásky k Církvi, nýbrž byla prohlašována za zradu a nelásku. Budiž však řečeno v náš prospěch, že i katolicismus v mnoha jiných zemích, hlavně v zemích, kde katolíci jsou v početní převaze, trpí často touž vadou. Svatý Otec na to narazil v projevu k žurnalistům v roce 1950, když řekl: »Církev je živé tělo, a kdyby veřejné mínění v ní nemělo najít průchodu, byla by ochuzena o něco podstatného. A dojdeme-li v Církvi k takovému stavu, nesou za to odpovědnost jak pastýři, tak věřící. « — V jednom čísle revue anglických dominikánů » Blackfriars « měl arcibiskup Roberts S. J. (předchůdce bombayského kardinála Gracias) článek s názvem » On commending authority«. Arcibiskup Roberts v něm vyzývá katolíky, aby se navzájem více kritisovali. Zdravá sebekritika vezme vítr s plachet lidem jako Paul Blanshard. Opovrhování lidmi, kteří nemají daru víry, a hledění na ně jako na nepřátele, jakož i odpor ke zdravé kritice jsou projevy toho, čemu Gabriel Marcel říká » zfanatisované uvědomění«. Je to něco, co nemá nic co činit s pravou, zdravou a nadpřirozenou láskou k Církvi, jež je vlitým darem. Fanatismus je pravým opakem vlité lásky. Je projevem » člověka tělesného «, ne » duchovního«. Fanatismus není projev ducha, ale pudů, spřízněných s pudy mravenců nebo včel v úlu. Poněvadž však člověk není mravenec, nýbrž člověk, t. j. bytost duchová a s transcendentními potřebami a tužbami, fanatismus je, jak praví Marcel, esenciálně náboženský, t. j. je náboženství, které se zvrhlo. A čím větší a ryzejší věc se zvrhne, tím hroznější následky. To ovšem však není argument proti velkým věcem. Pravé náboženství je neschopné fanatismu, praví Marcel. Naopak, kdykoli se setkáme s fanatismem v jakékoli formě, je jisté, že to je perverse náboženství, jeho karikatura. Fanatismus ve své 241 [pageend17]podstatě je modloslužbou, je zbožněním společnosti. Fanatik není nikdy isolován, fanatismus je masový zjev. Fanatik opakuje do omrzení slovo » M y «. (Vzpomínáte na všelijaké ty anekdoty, které se vyprávěly v roce 1945 o ruské okupační armádě a podle nichž prý Rusové na všecko jen mávnou rukou a řeknou » Nas mnogo ... «?) Fanatismus je karikaturou mystiky. Dává pohodlnou jistotu skrze přenesení odpovědnosti na autoritu a rozplynutí se v kolektivu ; úplné vzdání se společnosti, poněvadž společnost je absolu- tum. A ovšem, je-li absolutum, vně této společnosti není nic dobrého ... Hlavně v dnešních dnech se musíme úzkostlivě varovat fanatismu a pěstovat pravou, nadpřirozenou lásku k mystickému tělu Církve. Uvědomíme si tak lépe podvojnou povahu Církve, naučíme se především milovat, co je v ní Boží, uvarujeme se zbožňování sebe Samého skrze kolektiv, jehož jsem členem a který zmnohonásobňuje mé lidské síly a dává mi zapomenout na mé vlastní slabosti a nedostatky. Láska ke Kristu žijícímu v Církvi a k Duchu svátému, který Církev oživuje, podporuje totiž vědomí nehodnosti vlastní a nehodnosti lidí vůbec (rozumí se tedy i u katolíků), kterým Bůh svěřil tak veliké dary. Tato pravá láska k tajemnému tělu Kristovu se nedovolává čísel a statistik: Nic na její pravosti nemění, zda je nás mnoho, či malý houf. Nadpřirozený a nadlidský charakter Církve nezávisí na početní většině členů. Její svatost není výslednice skladu pouhých lidských sil. Je darem shůry, který si nezasloužíme. Nedá se vysvětlit jen našimi lidskými silami ani počtem členů. Stíny vyniknou ostřeji v soustředěném oslňujícím světle. Tak také vpravdě organické členství v Kristově Církvi nás spíše zbavuje přílišného sebevědomí, přílišné sebedůvěry a farizejské arogance, naplňuje nás opravdovou pokorou a uctivou bázní před tajemstvími a před posláním, které nám Bůh svěřil, aniž si je zasloužíme. Ale právě tato pokora nás učí skládat celou důvěru v Boha, » všechno mohu v tom, který mě posiluje«, a dává nám též apoštolskou odvahu, která se nebojí ničeho, jen aby mohla přivésti co nejvíce bratří ke Kristu, který je » pravda, cesta a život« pro všechny, On jediný. DNES RÁNO SE OPĚT ZVEDÁ VÍTR LUDVÍK ARMBRUSTER Otázka mnichova : Když se celé tělo rozdrobí na prach, něco věčného a duchovního zbývá, — co se stane s tím? Mistr odvětil : Dnes ráno se opět zvedá vítr. Logické projednávání otázek o smyslu lidského života nemá mnoho místa v japonské kulturní tradici. Otázky zde jsou — provázejí člověka od nepaměti na jeho poutích všemi světadíly. Odpovědi na ne však hledají na Východě převážně citem, intuicí, mystickým zážitkem. Intuitivní proudy v buddhismu, jimž dala vznik středověká Čína, staví na základním požadavku, že je třeba osvobodit se od pojmového myšlení a slovních formulací, blížit se skutečnosti přímo a bezprostředně. Odpověď mistra Džó-šú v dialogu, který jsem úvodem citoval (je to jen jeden z nepřeberného množství příkladů), je ve své záměrné nenáležitosti a absurdnosti výrazem jeho životní moudrosti: Pravdu není možno nikde nastudovat, nikdo nám ji nemůže zprostředkovat kromě nás samýeh. Cílem všech asketických cvičení je dojít osvícení, náhlého, nelogického vhledu do skutečnosti. Od 13. století je tato forma buddhismu známa v Japonsku pod jménem » Zen«. Poměrně brzy se dočkala značného rozšíření a stala se jedním z nej vlivnějších činitelů při utváření japonské národní psýché. Něco z jejího postoje k životu zůstalo i modernímu Japonci, který už dávno přestal buddhismus praktikovat. Nenajdete zde obchodníky italského ražení. Zdejší kupec s vámi nesmlouvá, zdá se, že mu mnoho nezáleží na tom, zda něco koupíte nebo ne. Často jej musíte trpělivě opakovaným voláním přivábit ze zadních místností k pultu. Řemeslníci s prací nepospíchají. Váš obuvník se vám omluví, že nedodržel lhůtu, protože předevčírem rozkvetly třešně a on se musel na ně jít dívat. Nic se zde nespraví překotností a rozčilováním. Je třeba mít vždycky čas pro návštěvníka, který přijde v nevhodnou dobu, a srkat s ním čaj pomalu a rozvážně, s úsměvem na rtech, jako byste měli právě třídenní dovolenou. 242 [pageend18]My Evropané jsme obyčejně příliš ochotni odsoudit to vše jako východní pasivitu a netečnost. Mně se však zdá, že ony charakteristické postoje jsou aspoň zčásti výrazem nejasného vědomí, že v životě běží o něco mnohem podstatnějšího než o vydělání peněz a že středem všeho jsou hodnoty, k nimž se nepřiblížíme ani o krůček pouhou horečnou činností navenek. Jenomže, co je v tom středu, moderní Japonec už neví. Je to podobné jako s našimi » odkřesťaněnými« přáteli u nás doma. Jejich důvěra v pokrok, která je popohání k práci, úcta ke svobodné a lidské osobnosti, jejich požadavek rovnosti všech lidí, jsou tradiční životní formy, které přežily v jejich srdcích víru, jíž jsou vnějším výrazem. Zdálo by se, že není nic snadnějšího, než dát positivní smysl gravitačnímu středu, kolem něhož se točí japonský duchovní svět. Není to právě úkolem nás misionářů? Ovšem že je, ale věc má svůj háček. Jeden můj japonský přítel, mladý profesor filosofie, mi jednou vypravoval své zkušenosti s katolickými misionáři. Naši páteři prý hledí přivést své katechumeny po více méně abstraktních cestách. V jejich dlouhých výkladech se prý skrývá tento krátký úsudek : Člověk hledá celou tíhou své přirozenosti štěstí. Na světě však dokonalé štěstí nemůže nalézt. Musí je tedy hledat v Bohu. Dají-li se však dospělí katechumeni pokřtít, není prý to k vůli tomuto úsudku, nýbrž proto, že na ně knězova osobnost učinila hluboký dojem. I oni chtějí být jako on. Vidí-li, že se sám ve skutečnosti řídí tím, co říká, chtějí věřit to, co on věří. Misionářův » důkaz «, tak jak stojí na papíře, prý však pro ně není přesvědčivý. Uznají bez obtíží obě první věty. Touhu po štěstí cítí každý ve svém srdci, její neuskutečnitelnost je jejich každodenní zkušeností. Závěr prý však zní na japonských ostrovech jinak: Je-li naše touha po štěstí bez odpovědi, zatneme zuby. Japonec, který došel k tomuto názoru, se obrátí k umění. Kdo nebásní ani nedovede malovat, koupí si štětec a dá se do psaní čínských znaků, (šodó), věnuje se uspořádání květin (kadó), nebo se oddává ceremoniím japonského čaje (sado). Šodó, kadó, sado znamenají doslovně cesta písma, cesta květin, cesta čaje. Jsou to cesty k utišení bolesti uzavřené v prsou. Japonská cesta ke Kristu prý vede, stále podle názoru mého přítele, prohloubením onoho stesku, který se zmocňuje vnímavého Východána, kdykoli se dotkne prázdného místa, kolem něhož krouží jeho život. Japonec se prý stane křesťanem po svém způsobu, dojde-li k poznání, že posledním tajemstvím skutečnosti, k němuž se v;e svých osamělých okamžicích blíží, je osobní Bůh. Tak se misionář dostává k otázce přizpůsobení. Člověk je ovšem všude člověkem, logika se nemění se zeměpisnou délkou, pravda je jedna. Přesto zůstává skutečností, že každý z nás potkává Boha svým osobním způsobem. I národy mají své typické cesty, které závisí jak na vrozeném temperamentu, tak na kulturní tradici. Někdy mi napadá, že jsem se velmi málo staral, když jsem byl ještě doma, ujasnit si reflexně, jaká je naše česká národní cesta k Bohu, kde je naše citlivé místo. Příliš rychle jsem sahal po všech moderních metodách apoštolátu, at přicházely z Francie, z Německa, nebo z Ameriky. Jaká však asi je duchovní historie exulanta, který se se svým českým srdcem snaží žít po francouzsku, po němečku nebo po americku? Z DOPISU JEDNOHO UPRCHLÍKA Z BRAZÍLIE : » Vy dobře víte, jak se hledá práce v cizině, když člověk neumí říci ani » Dobrý den«. Místa sice byla, ale když viděli, že neumím mluvit, tak mi řekli: » Tudo ocupato«. Tak to trvalo celý měsíc a nic pořádného jsem nenašel. — Byl jsem skoro zoufalý, až na štěstí jsem potkal jednoho inženýra Itala a s tím jsem se dal do hovoru. Řekl mi, že přijel do San Paula a že hledá lidi na práci, hlavně zedníky a specialisty. P-atří k firmě, která provádí veškeré konstruktérské práce a stavby silnic. Vzal mě s sebou, na Matto Grosso. Zde právě dostavěli jednu továrnu na dlaždice a dnes dělám šéfa nad 75 dělníky, vesměs Paraquajany a Indiány. Plat mám dobrý a mám se velmi dobře. Je nás zde jenom 6 cizinců. Město se jmenuje Aquidauana a jest 2.500 km od S. Paula směrem k Bolivii. Pro zajímavost se podívejte na mapu. Vedra jsou zde úžasná 45-50 stupňů a nic nám nepomůže, že pracujeme pod střechou. Máme tu řeku, plnou krokodýlů a jiné havěti; však chodíme střílet každou neděli. Prales je kolem dokola, a vůkol asi 30-40 km jsou kmeny Indiánů, kteří chodí ještě téměř nazí. Zde ve městě má každý pistoli a koně ; munici si můžete koupit v každém baru. Tak vypadá Matto Grosso. Mám kontrakt na jeden rok a pak se půjdu podívat někam blíž, kde jsou naši lidi, poněvadž si zde našetřím peníze.« 243 [pageend19]R O Z H L E D Y NA CESTĚ K SOCIALISMU (Československo v roce 1955) Rok 1955 nebyl rokem podstatnějších změn v naší vlasti. Stejná, monotonní » cesta k socialismu « jako jiná léta, od té doby, co je u nás zavedena » lidová demokracie <(, tam rychleji, jinde pomaleji, tam důsledněji, jinde komprQmisněji. Tato nerovnoměrná a nestejná pouť do » šťastné budoucnosti« byla totiž právě uplynulého roku značně ovlivněna tak zvanou politikou koexistence, která — aspoň v některých oblastech — musela vést k určitým ústupkům, aby se aspoň v zahraničí budil dojem, že Sovětský svaz a země lidové demokracie to myslí s mírovým soužitím doopravdy. Proto se v některém směru tlak režimu zmírnil, třebaže se v zásadě ani na cílech ani v zásadní strategii nic nezměnilo.- Kultura. Určitou » oblevu« bylo pozorovat zejména v kulturní oblasti, v literatuře, na jevišti i na plátnech biografů. Do popředí v Literárních novinách se dostali stoupenci větší volnosti v socialistické literatuře, čtenáři se odvážili více kritisovat a volněji projevovat své názory. Z oficiálních tiskovin Svazu spisovatelů se dovídali i o některých důležitých kulturních událostech na Západě, i když jen formou stroze informativní a více méně encyklopedickou, takže si z toho mladší generace čtenářů nevzala takřka nic. Takto byla v » Literárních novinách « oznámena na příklad i smrt Claudelova, na zastrčeném místě, v krátkém článečku, v němž se sice konstatovalo, že » ačkoliv Claudel byl buržoasním básníkem a své třídě sloužil na dráze diplomata a spisovatele (citován Aragon), projevila se v něm přece velikost jeho národa, která hovořila hlasem, jako by vycházejícím z dějin Francie. « Hned počátkem roku se dostala na knižní trh i » Maminka «, Seifertova básnická sbírka, vyznamenaná tohoto roku dokonce státní cenou druhého stupně — (tedy až za agitkami Václava Řezáče a Marie Majerové » Bitvou« a » Zpívající Čínou« a spolu s agitkami Karla Ptáčníka : >> Ročník jedenadvacet «, a Pujmanové » Prahou «). Ohlas Seifertovy sbírky byl veliký. I komunistický tisk psal : » Tisíce čtenářů, které svými verši Seifert okouzloval, sáhlo po knížce s nadšením, k němuž lze sotva najít příměr ...« Po takovéto reakci kterýsi uvolněný kritik ve svazových Literárních novinách poznamenává na adresu radikálů: » Cítíme, jak hrubou chybou bylo, povýšit před časem básníkovy omyly a slabosti na jeho hlavní tóninu a pokusit se ho málem vyloučit z české poesie. Z literatury nelze škrtat...« Seifertova básnická sbírka, plná nostalgie a smutku, kontrastuje na příklad se sbírkou Pujmanové, o níž se z novin dovídáme : » Zrod socialistické Prahy je spisovatelce odpovědí na otázku po smyslu vlastního života ... « Podstatně dále šla » obleva« v kulturním životě v oblasti divadla a hudby, kde jsou představení přece jen do značnější míry odkázána na ohlas v podstatně náročnějším publiku. československý film slavil deset let svého postátněného trvání a v tomto svém jubilejním roce se ucházel o přízeň obecenstva především zfilmováním klasických témat, v nichž hráli nejpřednější naši herci. Na filmovém festivalu v Benátkách byl odmítnut pro svůj propagandistický záměr film » Mistr Jan H u s«, v titulní roli se Zdeňkem Štěpánkem. Zato tam byla udělena na festivalu filmů pro mládež Velká cena režiséru Karlu Zemanovi za » Cestu do pravěku«. Také někteří čeští komikové se pokusili zvýšit popularitu československého filmu prý »odvážnými « poznámkami, se zřetelnými narážkami na současné poměry. Zvláště se v této souvislosti hovoří o Werichovi... Jak to však komunisté myslí ve skutečnosti s uvolněním kulturního života, je zřejmé z jejich postupu ve školství, kde přituhlo a kde indoktrinační snahy se naopak zostřily. Den 28. března (narodil se Jan Amos Komenský) se stal státním svátkem československého školství. Toho dne se udílejí veřejná uznání a tituly pro zvláště horlivé komunistické učitele. Spartakiáda. Jedním z nej účinnějších prostředků, které měly přesvědčit západní svět o mírumilovnosti režimu a o spokojenosti a nadšení obyvatelstva pro komunistický systém, byla Spartakiáda. Navazujíc na bývalá hromadná tělovýchovná vystoupení, z nichž zejména sokolské slety měly svou pozoruhodnou tradici, rozhodla se vláda uspořádati na konci června a na začátku července tělovýchovný podnik, který svým rozsahem nepochybně předčil všechno, co se u nás až dosud v tomto ohledu kdy uspořádalo. Vláda nešetřila ani finančními prostředky, ani propagandou. Rozsáhlý aparát připravoval dlouhé měsíce předtím konečné vystoupení v Praze. Kde chybělo nadšení a zájem, nastoupil nátlak a » spolupráce« policejních a branných útvarů. Není náhodou, že nejpočetněji a nejaktivněji vystoupila o Spartakiádě právě policie a armáda. Železná opona poodhrnuta. Účast ciziny na Spartakiádě byla v poměru k návštěvám, kterým se těšily bývalé sokolské slety nepatrná. Ale i toto malé nadzvednutí železné oponj umožnilo západním návštěvníkům, aby se na vlastní oči přesvědčili, jak se změnilo Československo pod komunistickým režimem •— proti Československu předválečnému. Domácí obyvatelstvo projevovalo neskrývaný zájem o návštěvníky ze Západu, jako vzácné posly ze » zaslíbeného světa«, od něhož je dělí drátěné překážky a několikanásobné stráže. Tento vcelku blahodárný — i když omezený — styk se Západem se vyvíjel i po spartakiádě. Do Československa zajížděli nejen zpravodajové západního tisku, sportovci a kulturní výpravy, ale i jednotlivci a skupiny soukromých turistů. Z československá na 244 [pageend20]Západ mohly zatím jezdit jen výpravy oficiální, hospodářské delegace, výpravy kulturní a sportovní. Jen do zemí lidovědemokratických mohly menší skupiny zajíždět na zotavenou. Na příští rok chystá režim podobné prázdninové zájezdy i do Jugoslávie. Amnestie. V rámci propagovaného » snižování mezinárodního napětí« vyhlásila československá vláda k 10. výročí skončení 2. světové války tak zvanou amnestii. Se skutečným aktem milosrdenství a velkomysl- nosti, jak se v kulturním světě amnestii rozumí, měl pražský výnos z 9. května společné jen jméno. Politických vězňů se amnestie prakticky netýkala. Zajímavým průvodním zjevem bylo při tom jen utvoření tak zvaného » Výboru pro zabezpečení osob, které se na základě amnestie vrátí do ČSR «, jehož úkolem bylo propagovat návrat politických uprchlíků z ciziny. Výsledek celé kampaně byl pro režim žalostný. Z padesáti čí šedesáti tisíc čsl. politických exulantů se vrátilo asi 300 jedinců, tedy nepatrný zlomek. Šlo z největší části o lidi, které bud režim do exilu přímo poslal, anebo kteří do exilu nepatřili. Někteří z nich v cizině selhali a byli trestáni pro kriminální delikty. Jindy šlo o notorické alkoholiky a povaleče. Jen nad nepatrným počtem navrátilců se dá říci : » škoda «. Nesnáze s koexistencí. Koexistence a tak zvaný » duch Ženevy « má být nepochybně novou zbraní Moskvy na cestě k ovládnutí světa, když není naděje dosáhnout tohoto cíle světovou revolucí. Ale každá zbraň je dvousečná : může být účinná proti nepříteli, ale může se také snadno obrátit do vlastních řad. To se stalo i našim komunistům. Lidé začali brát koexistenci a » ducha Ženevy « doopravdy. Dokonce i komunisté. Začalo to smlouvou o rakouské nezávislosti. Komunistická propaganda začala velebit neutralitu rakouského souseda —— a naši lidé zatoužili po takové neutralitě tak, že režim nestačí vysvětlovat a hasit. Je na příklad známa historka, jak předseda jednoho okresního národního výboru vítal delegaci mladých R akušanů, kteří jeli do Prahy na spartakiádu. » My vám upřímně blahopřejeme «, povídal, » k vaší nezávislosti a doufáme, že se také my brzy takové neutrality dočkáme. « Oficiální propaganda proto varuje. » Theorie o politice klidu vyhovují kulakům ... «, horlí pardubická » Zář «. » Kulaci se snaží otupit ostří třídního boje a chtějí k tomu zneužít i výsledků ženevské konference. Rozšiřují názory, že by se měla politika míru zavést i uvnitř státu. Naše úspěchy by se t. zv. mírovou politikou uvnitř státu jen zeslabovaly. « Ale nejde jen o kulaky. I sami komunisté propadli této » mírové« horečce, jak přiznává jihočeská » Pravda «, a proto se jim musí na schůzích strany a na stranickém školení vysvětlovat, že Československo nemůže být neutrální, protože by si bez sovětského spojenectví nemohlo natrvalo zajistit svou samostatnost. — Je ovšem divné, že stejná vládní propaganda tvrdí, že nezávislost Rakouska je nejlépe zajištěna právě neutralitou. Hospodářský život. Jestliže se dalo v některých oblastech pozorovat určité uvolnění, v'hospodářství znamenal uplynulý rok ústup od t. zv. »nového kursu«, který zahájili v roce 1953 svým srpnovým prohlášením Antonín Zápotocký na Klíčavské přehradě, kde řekl, že vláda souhlasí s výstupem zemědělců z kolchozů, a Viliam Široký, který v zářijovém projevu v parlamentě tvrdil, že vláda zvýší výrobu spotřebního zboží a sníží investice těžkého průmyslu. V roce 1955 se už na sliby z roku 1953 zapomnělo. Po pádu Malenkovově se zapojila Praha rychle na nové moskevské instrukce. Dne 29. června se usnesl výkonný výbor KSČ po projevu prvního tajemníka N ovotného zahájit novou kolektivisační kampaň, a to upevňováním družstev už existujících, zakládáním družstev nových a bojem proti t. zv. kulakům. — » Jak známo, poklesl podle úředních pramenů od roku 1953 do první polovice roku 1955 — počet zemědělských družstev II. typu z 1254 na pouhých 185 a počet družstev III. a IV . typu ze 7038 na 6478. Rozsah orné půdy kolektivně obdělávané se snížil ze 44 procent na 32.9 % . — Do čela kolchozů se mělo postavit 2 tisíce osvědčených komunistických funkcionářů z továren, ke zvýšení zemědělských sil, zejména v pohraničí, se měli do družstev zapojit t. zv. kovozemědělci, byl organisován nábor mezi mládeží — a zahájena nekonečná řada procesů proti kulakům, s rozsudky tak krutými, že se s nimi daly srovnat jen zásahy proti samostatně hospodařícím zemědělcům v letech nejtvrdšího teroru 1951 a 1952. Celkový výsledek kolektivisační kampaně je však pro režim víc než hubený. Počet nových družstev nedosáhl ani počtu 300, proti 1600 družstvům, která se od r. 1953 do letošního roku mezitím rozpadla. Ale nejzajímavější je, že proti kolektivisaci se dnes stavějí stejně tak komunisté jako nekomu- nisté. Denní tisk se jen hemží stížnostmi nad chováním členů strany na venkově, » Nechtějí prý rušit sousedský m ír«, stěžuje si Rudé právo. Na Budě- jovicku, jak píše týž orgán, se dokonce značná část komunistů stává brzdou rozvoje JZD. Brněnská » Rovnost « naříká, že » i předsedové místních orga- nisací kolísají«. Na Ostravsku, jak přiznává ostravská » Nová Svoboda «, » jsou takoví soudruzi, kteří mají za to, že je zbytečné se namáhat s přesvědčováním rolníků.« Členové strany prý raději nejdou do schůzí, kde se má jednat o založení družstva. D okonce i sami funkcionáři místních organisací a národních výborů jsou neústupní a odmítají vstup do JZD. Stavebnictví. Největším neúspěchem skončily plány ve stavebnictví. Podle oficiálních zpráv bylo v roce 1953 postaveno z plánovaných 52.000 bytových jednotek jen 31.220, v roce 1954 z plánovaných 40.000, jen pouhých 28.000. Výsledky za rok 1955 budou ještě žalostnější. Přitom by bylo třeba stavět v Československu nejméně 70.000 bytových jednotek ročně, aby se stavělo aspoň tak jako v první republice. Také jeden doklad » vzrůstajícího blahobytu« v dnešním ČSR. 245 [pageend21]Průmysl. Jak známo, končí rokem 1955 poslední zbytky ěsl. hospodářské samostatnosti. Od roku 1956 bude ěsl. hospodářství začleněno do všech podrobností do sovětského plánování. Pro Sovětský svaz i pro země lidové demokracie vydává Moskva společný globální pětileý plán. Československu připadá úkol přispívat ještě více než dosud dodávkami těžkého průmyslu. Podle sdělení předsedy Státního úřadu plánovacího ing. Otakara Šimůnka má na příklad těžba železných rud stoupnout za jediný rok v roce 1956 o 32 procent, výroba surového železa o více než 11 procent a výroba oceli o 13 procent a strojírenská produkce o 13 procent. Těžba uhlí má během příští pětiletky, to je do konce roku 1960, dosáhnout podle Dra Dolanského astronomické cifry 85 milionů tun proti dnešním 64 milionům ! Jen těchto několik cifer ukazuje, že zájmy a potřeby lidu jsou ve státně-kapitalistickém režimu až na posledním místě. Nejprve moskevský moloch, a doma až co zbyde ... Takové je dnešní Československo na konci roku 1955 a takové jsou plány do budoucnosti. Ale co jsou plány a záměry? Co jsou pětiletky a vychloubání o tisíciletém novém řádu? Neplatí i tu slova žalmistova : » Na očích tvých je roků tisíc jako den včerejší, jenž zapadl...« (Ž. 89,4)? djp K NÁBOŽENSKÉ A MRAVNÍ SITUACI DOMA Nedávno uprchl na Západ český lékař, věřící evangelík. Velmi poučně se rozhovořil o náboženské a mravní situaci doma. Jeho pozorování můžeme Stručně shrnouti takto : Nejhorší nebezpečí pro náboženský život našeho lidu není v nápadné kolaboraci některých katolických i evangelických duchovních nebo i církevních hodnostářů, nýbrž v daleko rozšířenějším uspávání věřících zamlčováním naukových rozporů mezi křesťanstvím a komunismem a důsledků křesťanských zásad v oblasti politické mravnosti. Pokud běží o věřící evangelíky, jsou většinou proti Hromádkovi nebo ho omlouvají, ani ne tak tím, že » zachraňuje, co se zachránit d á «, jako spíše jeho domnělou tajnou prací pro Západ ; přesvědčených stoupenců jeho směru je málo. — » Společnost pro šíření politických a vědeckých poznatků « — dříve » Svaz bezbožníků « — usiluje o t. zv. vědeckoatheistickou propagandu, ale ne příliš úspěšně. Dosti těžko shání přednašeče, ačkoli nabízí velké honoráře. Mnozí docenti jen neradi a násilně ke svým odborným přednáškám připojují protináboženské závěry. Někdy i komunističtí funkcionáři brzdí příliš ostré útoky na náboženství, protože se bojí nepříznivé reakce veřejnosti. — Mezi mladými brigádníky a brigádnicemi v pohraničí je režimem záměrně podporována pohlavní promíšenost, aby prý měli děti, zakládali rodiny, a tak osidlovali pohraničí, když pro ně jinde s jejich dětmi stejně ani nebude místa. Režim se snaží o překotnou rasovou emancipaci cikánů; s tím výsledkem, že nejsou povznášeni cikáni, nýbrž že se co do mravů poci- kánšťují celé oblasti, na př. pohraničí, Mostecko, Ostravsko, školními dětmi počínajíc. Řemeslnou prostituci režim potírá, ale zato se značně rozmohla příležitostná prostituce, zvláště vdaných žen, zčásti zaviněná sociálně (křiklavé rozdíly mezi výdělky úderníků a jiných zaměstnanců) nebo politicky (ve službách STB nebo naopak na obranu proti politickému pronásledování). To se nápadně projevuje i ve statistikách pohlavních onemocnění : roku 1952 bylo mezi nakaženými 15 % vdaných žen, roku 1955 jich je 75 % . Potraty jsou dost přísně stíhány a populace vcelku stoupá. Pro zdravější část národa se právě rodina stává jediným útočištěm v neutěšených poměrech. Věřící rodiče zatím většinou vítězí nad materialistickým duchem školy. Sociálně jsou na tom nejhůře staří lidé, protože se na nich často velmi tvrdě uplatňuje Leninova zásada : » Kdo nepracuje, ať nejí« —- na rozdíl od křesťanské zásady : » Kdo nechce pracovati, ať nejí« (2 Sol. 3, 10). — Náboženské pořady zahraničních rozhlasových stanic považuje informátor na základě svých zkušeností z vlasti za velmi významné. Jejich hlavní poslání spatřuje v tom, aby pověděly lidem, co jim doma mohou říci věrní kněží leda mezi čtyřma očima, ale ne s kazatelny, tedy hlavně naukovou kontro- versi mezi křesťanstvím a komunismem, křesťanské zásady politické mravnosti a jejich důsledky v životě. Z nynějších náboženských pořadů zahraničních rozhlasových stanic oceňuje informátor, ač sám evangelík, zvláště programy katolické. A . H. VÁNOCE V BETLEMĚ (Dopis ze Svaté země) Mnozí křesťané zatouží ve vánoční noci : » K dybych tak mohl slavit jednou půlnoční v pravém Betlémě ! « U většiny z nich to zůstane neuskutečnitelným přáním, ale některým se přece splní. Od té doby, co se poměry v Palestině jakž takž uklidnily, přichází tam zase znovu hodně poutníků. Nejvíce jich přichází v létě, ale svátky vánoční a Svatý týden přitahují také velmi mnoho křesťanů, které chtějí oslavit biblické události na místech, kde se udály. Pouť na vánoce je dosti odvážná. Počasí bývá v tu dobu nejisté. Může se státi, že bude po celou tu dobu pěkně, a potom to je ideální doba pro návštěvu Svaté země : teplota je dosti vysoká, ale stále ještě příjemná ; můžete vyjít oblečeni jako u nás v létě. Ale může se stát, že bude několik dní nebo i celý týden pod mrakem, anebo se dá do deště. A nesvítí-li slunce, hned cítíte, že jste 800 m vysoko, je dosti chladno. Přijde-li pak ještě déšť, je vždycky doprovázen silným větrem, který vám šlehá vodu téměř vodorovně. Tu je nejlépe sedět doma. Ale jaký je to požitek pro poutníka dívat sena kraj hustou záclonou deště? Ale přece jsou poutníci, kteří se nebojí tohoto risika. Hotely v Betlemě samém, v Jerusalemě a okolních, i dost vzdálených městech mívají všechny pokoje zamluveny už dva měsíce předem. 246 [pageend22]Dva, tři dni před vánocemi se začínají poutníci scházet. Uvidíte je všude v jerusalemských ulicích. Prohlížejí všechno s živým zájmem : svatyně, domy, život v ulicích. Všechno se tak liší od života na Západě! Fotografický aparát, nezbytný znak každého turisty, pracuje ustavičně. Fotograf však musí být opatrný ! Nesmí » vzít « ani musulmanskou ženu ani nějaké vojenské zařízení ani něco, co by mohlo vzbudit nepříznivý dojem o zemi, kdyby to bylo uveřejněno v cizině ; a to je velmi široký pojem ! Na Štědrý den dopoledne odjíždí na vánoční obřady do Betlema latinský jerusalemský patriarcha. Na hranicích města je uvítán starostou, šéfem okresu a vojenským velitelem. V Betlemě samém, na prostranném náměstí před starobylou konstan- tinskou basilikou, je očekáván množstvím lidu. Jsou tam domácí obyvatelé, poutníci, členové klášterů a náboženských ústavů, kněžstvo. Utvoří se průvod, který vstoupí do basiliky, sestoupí do jeskyně Narození, která je právě pod presbytářem, a končí ve vedlejším katolickém kostele sv. Kateřiny. Před arabsko-židovskou válkou vedla z Jerusalema do Betlema přímá, rovná silnice, dlouhá devět kilometrů. Na půlnoční se jezdívalo až po večeři. Mnozí dělali tu cestu pěšky, já také asi dvakrát. Jediná potíž byla, že se muselo téměř stále jiti po okraji silnice nebo příkopem, protože celá šířka silnice byla zaujata auty, která ustavičně projižděla oběma směry. Dnes tuto přímou silnici přeřízla státní hranice a do Betlema se musí po nové silnici, která je dvojnásob dlouhá a dělá velký oblouk, aby se vyhnula izraelskému území. Nedá se tedy už chodit pěšky, je to příliš daleko. Večer okolo osmé se začínají shromaždovat poutníci v chodbách františkánského hospice pro poutníky kolem kostela. Kostel se otvírá teprve v 9 hodin. A ačkoliv byl nedávno prodloužen, nestačí pro všechny, kdo chtějí na půlnoční mši. V půl jedenácté vcházejí do kostela oficiální osobnosti : zástupce jordánského krále a vlády, konsu- lové cizích zemí a jiní diplomati, zástupcové úřadů a armády. Za nimi vstupuje latinský patriarcha s kněžstvem. Obřady začínají slavnými hodinkami. Po každé působí hlubokým dojmem slova úvodního žalmu : Kristus narodil se nám, pojdte, klaňme se jemu! Kolikrát jsme slýchali ta slova už od dětství! Vždycky nás naplnila vánoční náladou, ale zde zapůsobí dojmem mimořádným. To velké tajemství narození Ježíškova se stalo zde, v těchto místech ! O půlnoci začíná pontifikální mše svátá. Když pak patriarcha zanotí Gloria, které bylo nedaleko odtud po prvé zpíváno ód andělů, zazáří nad oltářem velká stříbrná hvězda množstvím elektrických žárovek a s věže se rozhlaholí zvony: Oznamují Betlemu a prostřednictvím rozhlasu celému světu radostnou vánoění novinu. Po mši svaté vezme celebrant do náručí sošku Jezulátka, utvoří se znovu průvod a celé to množství lidu, které plnilo chrám až do posledního místečka, se valí křížovou chodbou do velké basiliky. Klérus a diplomati sestupují do jeskyně Narození Páně. Tam se od půlnoci sloužily u katolického oltáře mše svaté až do průvodu, a po něm budou pokračovat bez přetržení až do pěti hodin odpoledne. Když průvod došel do jeskyně, jáhen zpívá ještě jednou evangelium z půlnoční mše svaté. Když dojde ke slovům : » I porodila syna svého prvorozeného ... «, vezme sošku Jezulátka, položí ji pod oltář na stříbrnou hvězdu, která označuje podle tradice místo narození, a pak zpívá text evangelia. Vkládá však do něj slovo »zde« — zde jej porodila. Potom zvedne sošku, poponese ji o několik kroků dále, kde je tradiční místo jesliček, položí ji tam a pokračuje ve zpěvu evangelia : »... a obvinula jej plénkami a zde jej položila do jeslí.« Pak se průvod za zpěvu vrací do kostela sv. Kateřiny, kde po zpěvu Chval se slaví mše svátá zvaná pastýřská. Lidé se pomalu rozjíždějí. Dopoledne na Boží hod je ještě jedna pontifikální mše svátá, hojně navštívená těmi, kteří nemohli do Betlema v noci. Svátek Mládátek se oslavuje v jedné z přilehlých jeskyň k jeskyni Narození Páně. Tradice tam klade společný hrob chlapečků povražděných Herodeso- vými pochopy. Oltář této jeskyně pořídili katolíci z Moravy, jak hlásá latinský nápis. Soška nově narozeného Ježíška zůstává v jesličkách až do svátku Zjevení Páně (Tří králů). Ten den je nahrazena jinou soškou Ježíška sedícího na trůně s korunou a žezlem. Odpoledne po nešporách se koná zase průvod do jeskyně a soška Ježíškova je přenesena za zpěvu hymnů zpátky do kostela sv. Kateřiny. Takové jsou vánoční obřady v Betlemě. Přeji všem čtenářům, aby se jich také mohli zúčastnit, ale především, aby jim letošní vánoce přinesly hodně pravého pokoje a křesťanské radosti. Josef Šírá AMERICKÝ PŘEHLED Dne 24. září odpoledne rozhlasové stanice přerušily sportovní zpravodajství oznámením z Denver o presidentově srdečním záchvatu. Americké veřejnosti byla zpráva záhadná. Dwight D. Eisenhower trávil dovolenou v Colorado, hrál denně golf a rybařil se svým vnukem Davidem v horských bystřinách. Podle posledních novinářských zpráv byl v nejlepší kondici. Dr. Paul Dudley White, světoznámý kardiolog z Bostonu, prohlédl presidenta dva dny po záchvatu a potvrdil, že jeho nemoc není » ani neobvykle vážná, ani lehká«. Tiskový tajemník James Hagerty přiletěl pak z Evropy, aby předsedal tiskovým konferencím ve Fitzsim- mon’s, armádní nemocnici v Denver. Americký lid se zatím modlil a trpělivě cekal. Příští týden se sešel presidentův kabinet ve Wa- shingtoně a ministr spravedlnosti byl pověřen právní reorganisací vlády pro dobu presidentovy nemoci. Vicepresident Richard Nixon předsedal schxizi, avšak presidentovo křeslo zůstalo prázdné. * * * Dnes, kdy se Eisenhower vrací do politického života, lze říci, že jeho nemoc měla více kladných 247 [pageend23]než nepříznivých účinků na světové události. Svět si uvědomil presidentovo vůdcovství v západním táboře. Nevíme, byl-li Bulganinův telegram výrazem opravdové účasti, nebo byl-li diktován politickým oportunismem. Jisto je však, že veřejné mínění na obou stranách Železné opony očekávalo podobné gesto, a Kreml mu musil vyhovět, » Duch Ženevy « zatím víc a víc degeneroval ve strašáka, poněvadž se ukázalo, že v komunistickém hlavním štábu zatím nedošlo ke změně politického cíle, nýbrž jen taktiky. Státní sekretář John Foster Dulles se opětovně sešel se tsvými třemi kolegy v Paláci národů u Ženevského jezera. Americký tisk zdůrazňoval Dullesovo stanovisko : » Jednáme s nimi, chtějí-li, ale neustoupíme jim. « Spojené státy se těšily nevídanému hospodářskému rozkvětu, bez ohlodu na zakolísání newyorské bursy za presidentovy nemoci a na záplavy ve státech Atlantského pobřeží. Republikánská strana považuje tento hospodářský vývoj za svůj hlavní trumf pro předvolební kampaň na podzim 1956. Dokud nebylo pochyb o Eisenhowcrově kandidatuře, republikánské vítězství bylo na dosah ruky. Tento stav věcí se však změnil koncem září. Eisenhower se bude zdráhat přijmout kandidaturu, není však vyloučeno, že ustoupí veřejnému tlaku, dovolí-li mu to zdravotní stav. V tom případě republikáni téměř jistě získají presidenta, ale asi znovu ztratí kongres. Tato vládní koalice se velmi dobře osvědčila za poslední rok, zejména s Eisenhowerem v čele vlády, zaručujíc politickou umírněnost na domácím poli a jednotu v zahr. politických jednáních. Trapná aféra McCarthyho vyšetřování se zdá uzavřena, zejména pro jeho vlastní neprozřetelnost, kterou si podkopal svou posici ve veřejnosti. Škoda, že tím přišlo vniveč i mnoho jeho dobrých úmyslů. Americké ministerstvo obrany zahájilo stavbu kosmického satelita, nazvaného The Bird (pták), který má být dohotoven ve dvou letech a vystřelen do vesmíru k vědeckým cílům. Všechny národy na světě byly již přizvány k činné spolupráci při tomtp pokusu, a Amerika slíbila, že sdělí získané vědecké poznatky komukoli, kdo o ně projeví zájem. V trupu satelita budou umístěny kosmické měřicí přístroje a radiová vysílačka, jež bude samočinně za letu sdělovat získávaná data. Očekává se, že tento nový technický pokrok umožní přesnější předpovědi počasí pro celý svět. * * # Katolický život ve Spojených státech se vyvíjel i letos pravidelným tempem, tentokrát v očekávání liturgických reforem ohlášených na příští rok, a snad i dalších zatím jen připravovaných. Zdá se, že liturgické hnutí mohutní den ze dne. — - Katolický týden mládeže, zahájený leůos na svátek Krista Krále, měl za ústřední thema : » Křesťanská mládež — naděje světa. « Obvyklé resoluce a projevy byly doplněny poselstvím svátého Otce, zdůrazňujícím odpovědnost americké mládeže za vývoj křesťanství ve světě. Jedním z prvních požadavků plodného křesťanského života má být apoštolát, prohlásil svátý Otec. D. Vilcy PROF. JOSEF VAJS DEVADESÁTNÍKEM Málokomu z nás smrtelníků bývá dopřáno od Pána Boha dočkati se tak úctyhodného věku jako právě našemu nestorovi slavistiky, aby mohl — jistě s určitým osobním uspokojením — přehlédnouti celé své životní dílo a spatřiti jeho místo v dalším vývoji vědeckého oboru, jemuž se věnoval celé půlstoletí. Profesor Josef Vajs se narodil 17. října 1865 v Dolní Liboci u Prahy v poměrech skrovných. Otec byl truhlářem. Bylo pět dětí. Život nebyl lehký. Dokázali však přece Josefa dostat na studie. Když se výborný student dostal do arcibiskupského konviktu a zároveň na Akademické gymnasium v Praze, kde roku 1885 maturoval s vyznamenáním, bylo to trochu lehcí. Po maturitě studoval v Římě v České koleji, kde byl 21. prosince 1889 vysvěcen na kněze. Od svých studentských a bohosloveckých let měl živý zájem o slavistiku, a ten jej už nikdy neopustil, ani při jeho kaplanování na různých místech, ani jako profesora náboženství na lyceu u sv. Voršily v Praze. Za tím účelem pobyl 4 plná léta na ostrově Krku a v Charvátsku našel též největšího mecenáše pro svá slovanská studia — biskupa Josefa Strossmayera. Roku 1912 se habilitoval na theologické fakultě Karlovy university v Praze, roku 1918 se stal mimořádným profesorem staroslověnského překladu Písma svátého a slovanské liturgie a roku 1929 byl jmenován profesorem řádným. Třebas skoro slepý dožil se své devadesátky duševně svěží a tělesně poměrně čilý. Abychom si učinili poněkud pojem, jak hlubokou brázdu zanechal v české i charvátské slavistice, zvláště pokud jde o studium otázek souvisících s apoštolskou a kulturní činností sv. Cyrila a Metoděje a otázek liturgie římskoslovanské (hlaholské), a to jak s hlediska přísně vědeckého, tak i praktického a popularisačního, stačí nahlédnout do bibliografie z r. 1947, pečlivě sestavené jeho přítelem a spolupracovníkem prof. Jos. Kurzem ; zaznamenává celkem 226 prací. Je sice pravda, že hodnota díla nespočívá v Číselném součtu jednotlivých částí ; přece však právě na Yajsově díle můžeme po- zorovati, jak jednotlivé jeho práce postupně a pevně směřují vždy k některému z hlavních ohnisek jeho vědeckého zájmu. První etapa jeho prací z oboru slavistiky vztahuje se na studium pramenů hlaholské liturgie, při čemž si Vajs všímá historického i církevněprávního pozadí, z něhož tyto prameny vyvěrají. Jeho častý pobyt na slovanském Jihu, studijní cesty po různých evropských knihovnách a archivech, kde zkoumal charvátskohlaholské literární památky, a jeho živé styky se současnými význačnými představiteli slovanské filologie znenáhla formují Vajse v uceleného pracovníka, jehož výsledky vzbuzují pochvalná uznání jeho učitelů i starších kolegů. Když krčský biskup Dr. Antonín Mahnic zakládá Staroslověnskou krčskou akademii, stává se Vajs hybnou pákou celého podniku. Tento institut se měl především věnovati zkoumání všech hlaholských památek, které v prvé řadě měly býti pevnou základnou pro 248 [pageend24]přípravu vydání chybějících liturgických knih řím- skoslovanských. Při studiu charvátskohlaholských památek obrací Vajs svůj zájem především k textům biblickým. A tu vidíme, jak jeho theologická erudice jej takřka předurčila k řešení obtížných textově kritických otázek o rozsahu i předloze biblických textů původního cyrilometodějského překladu, a k práci na rekonstrukci jeho původního znění. V mnohém ohledu jest jeho vědecká práce průkopnickým dílem, které čeká na další prohloubení a pokračování tam, kde on odložil pero. I když dnes některý z jeho vědeckých názorů může býti novějšími výsledky vědeckého bádání pozměněn, nebo snad i opuštěn, výsledky jeho akribie zůstanou trvale neodmyslitelným přínosem naší české sla- vistiky. Třebaže těžiště Vajsova díla jest spatřovati v textově kritickém zkoumání biblických textů charvátskohlaholských památek, přece neztrácí Vajs zájem ani pro praktické potřeby římskoslovanské liturgie a snaží se všemožně vyjiti vstříc základním liturgickým potřebám hlaholášů. Roku 1904 spolupracuje s kanovníkem Drem Karlem Parčicem na novém vydání hlaholského misálu. Roku 1907 vydává Vesperal rimsko-slověnski, později Abecedarium in usum glagolitarum (se stručnou gramatikou staro- slověnštiny i výborem textů), a konečně na naléhání charvátských biskupů připravuje latinkou přepsaný Rimski misál slověnskim jezikom, který vydala roku 1927 vatikánská tiskárna. Nebylo nikterak snadné při této práci uvésti v soulad požadavky filologické theorie a liturgické praxe. Jeho činná účast na velehradských unionistických sjezdech je jasným svědectvím, jak dovedl chápat, horoucně milovat i šířit to, čím žil od svého mládí. Ti, kdo měli štěstí býti jeho žáky, ať v době kdy ještě byl profesorem náboženství, či později za jeho dlouholeté plodné dráhy universitního profesora, vzpomínají s vděčností na jeho vzácný pedagogický takt, který vyplýval z jeho příkladného, čistého kněžského charakteru. O tom svědčila též prostota a nehledanost liturgických gest při slavení svátých Tajemství. Nestydí se za svou dětinnou úctu k Matce Boží a není dne, aniž jeho srdcem i rukama neprošel růženec — tento žaltář malých i velkých, učených i neučených ... Mons. Vajs nikdy nemiloval okázalostí, nehonil se za tituly a řády. A byl-li jimi vyznamenán, bylo to jen uznání za skutečnou práci skromného učence. A tato práce vyvěrala z jeho hluboké víry v nepomíjející hodnoty a dary Boží, jimiž Bůh zahrnul Slovanstvo a především náš národ na úsvitě dějin. Právě z toho čerpal Mons. Vajs odvahu a nadšení pro svou práci, které se my dnes obdivujeme a za kterou jsme mu hluboce vděčni. My pak všichni z dalekého i blízkého vyhnanství, přejeme z upřím: ného srdce našemu drahému jubilantovi hojnost všech darů Božích, mocnou ochranu Matky Boží i všech našich svátých nebeských Záštit na další mnohá léta. Živio! O. Cyril 0 LE P ŠÍ SVĚT________ CESTY MOHOU BÝTI ROZLIČNÉ ... Pro Civitate Cristiana (PCC) — Pro křesťanskou společnost — je jedna z nových laických kongregací. Byla založena r. 1939 v Assisi, městě naplněném vzpomínkami na obnovu středověké společnosti. Program PCC je široký jako křesťanství samo : dát dnešní společnosti Krista, živého v Církvi a v Eucharistii. Hlavně vrstvám Kristu nejvíce odcizeným. Členové PCC musí mít universitní titul. Po ukončení university studují 3 roky theologii a pak zasvěcují život apoštolátu. Dnes má PCC asi 50 členů, mužů i žen. Při návštěvě nás uvítala usměvavá slečna. Vstoupili jsme do domu. Zvenku vypadá jako jiné domy v Assisi, ale při vstupu nás ovanulo přátelské prostředí. Dům je moderně zařízen, obdivujeme se, jak se na poměrně malém prostoru dá vykouzlit tolik ■místností a jak jsou líbezné ve své nepravidelnosti. Knihovna, kanceláře, salon, všechno je zařízeno s velkým vkusem. Obydlí pro velkou rodinu. Potkáváme usměvavé tváře. »Krásné prostředí. Zde se imisí pěkné pracovat. Jak vlastně vypadá vaše aktivita? Mohla byste nám povědět o vaší práci! « — Snad jste slyšel o našich studijních kursech. Pořádáme je každý rok koncem srpna. Přednáší na nich známí filosofové, theologové a umělci. Téma je jeden z článků víry, na pr. stvoření, vtělení, křest, poslední soud atd. Dosud jsme probrali 13 článků. » Kdo se účastní těchto kursů'! « Jsou hlavně pro vzdělané. Zveme zvláště významné osobnosti kulturního života, i křesťany nehorlivé, aby se tak seznámili s Kristovou osobou. Don Giovanni Rossi (náš zakladatel) je vlídně dotěrný a podařilo se mu získat pro přednášky i umělce a filosofy, kteří se o Krista nezajímali. Pro některé znamenalo toto pozvání počátek návratu ke Kristu. Během kursů se ovšem též diskutuje a konversuje. Večer je doplněn uměleckým programem. Koncert, zpěv, divadlo, recitace, obyčejně něco, co má vztah k probíranému tématu. » Je vidět, že jste ve styku s umělci. Máte zde na stěnách plno moderních obrazů, a plastik. « Během studijních kursů pořádáme výstavu křesťanského umění. Výstava má za účel umožnit a podnítit styk umění s Církví. Obrazy, které zde vidíte, jsou základem- galerie křesťanského umění. Máme kolem 300 obrazů, soch a plastik od nej lepších italských mistrů. Zvláštní část je věnována námětu Kristus — dělník. » Pořádáte ještě jiné kursy ?« Koncem prosince každého roku pořádáme t. 'zv. Convegni. Přijíždějí studenti, profesoři a vůbec vzdělanci diskutovat o dnešních problémech. Začali jsme s těmito schůzkami po válce a probírali jsme na př. otázky: Kristus a Marx, psychoanalysa a 249 [pageend25]křesťanství, existencialismus a křesťanství, estetika atd. Jak vidíte, jde nám zde především o jasné křesťanské stanovisko k těmto aktuálním otázkám. » Kdo přednáší na těchto schůzkách ? « Katoličtí universitní profesoři. Přednášky pak vydáváme tiskem. » Věnujete se tedy především apoštolátu mezi intelektuály l « Ne. Chceme přinést Krista celé společnosti. Pracujeme i mezi dělníky. i> Zajímavé. Není vaše vzdělání a kultura spíše překážkou při styku s dělníky "l « Nezdá se mi. Jsou sice nejprve zaraženi, když přijdou do tohoto prostředí, ale získáme brzy jejich srdce, když vidí, že s nimi jednáme jako se svými bratry a přáteli. Nemusím zdůrazňovat, že je toto přátelství upřímné. »Přicházejí dělníci seml Musí to být velmi nesnadné, získat je pro něco takového.« Dohodneme se nejprve se zaměstnavatelem nebo s továrníkem a ten je na několik dní uvolní. Pozveme tak několikrát do roka skupiny 200 dělníků. A řeknu vám, že to jsou nejkrásnější dny naší práce. Přicházejí nej různější typy, od katolíků přes lhostejné až po nepřátele Církve. (Víte, svůdné myšlence na několik dní volna se těžko někdo ubrání!) Mluvíme jim o základních křesťanských pravdách : nekážeme a nementorujeme : srdečně a přesvědčivě jim pravdu ukážeme a snažíme se, aby myslili a domýšleli s námi. Měl byste je vidět, jak poslouchají. » To. nám dosud nikdo neřekl! « V debatě se pak objasní námitky. Jsou to většinou laciné a otřené námitky, s nimiž se bojuje proti Církvi. Tu je vidět, jakým velikým nepřítelem Církve je nevědomost. Po přednášce se utvoří hloučky a dělníci dále sami diskutují a navzájem se přesvědčují—-náboženství jim není lhostejné, je jen zasypané. Pro mnohé znamenaly tyto dny obrat v životě. Jeden 45tiletý dělník z Neapole zde přistoupil k prvnímu sv. přijímání. » Neodejdu odtud bez přijímání«, řekl. Dělníci se tak vracejí domů a stávají se ve svém prostředí novými apoštoly. »Pořádáte tyto kursy jen zde v Assisil « Ano. » Není tak váš vliv příliš omezený ?« Zapomínáte na naše misie. ( Slečna nás vede do jedné místnosti, kde jsou na stěnách rozvěšeny fotografie se jmény měst : Modena, Parma atd.) Tady máte fotografie z našich misií. Dosud jsme jich konali 244. Jen letos jsme museli asi 200 odříci. »Kdo koná tyto misiel Vyl a Ano. Naše misie se totiž neomezují jen na kostel. Mluvíme na náměstích, na dvorech, ve veřejných místnostech, používáme rozhlasu a promítacích přístrojů, snažíme se zachytit lidi, kde se dá. Vidíte tyto fotografie? (Náměstí večer plné lidí.) Každý večer se koná na náměstí shromáždění. (Mimocho- defn : komunisté mají přísně zakázáno účastnit se těchto shromáždění, ale večer je tma a není dobře vidět ... chápete?) Mluví muž, žena a kněz o témže argumentu. Při tom se promítají světelné obrazy, protože je třeba upoutat také obraznost. Tady vidíte na př. Proměnění od Rafaela. Mluví se o Kristu. Ani zde nepolemisujeme a nenapadáme. Pravda přesvědčí sama. Vykládáme, co řekl Kristus Pán o duši, o Bohu, o sobě, o Církvi, o papeži, o milosti atd. Už ten fakt, že lidé slyší mluvit laiky na náměstí o Kristu, a ne o kopané, otvírá srdce milosti. Opravdu, je přímo hmatatelné při takových misiích, jak milost v duších působí. Nedávno jsme byli v Sestri Ponente v janovské diecési. V továrnách se mluvilo — řekl nám jeden dělník —- v těch dnech téměř jen o Bohu a náboženství. » Jak dlouho trvají misie ? « 12 - 15 dní. Ovšem, je třeba úžasné přípravy a předběžné drobné práce. Jistě. Jaký máte úspěch při misiích 1 Účinek masových podniků není obyčejně trvalý. Tyto masové manifestace jsou spíše výsledkem neviditelné kapilární činnosti. Navštěvujeme nejprve rodiny, nemocné, vězně, mluvíme ve školách, v továrnách, v kasárnách, v kinech, v hotelích, abychom pronikli do všech koutů. Velkolepé bývají též různé slavnosti, na př. zasvěcení dětí Panně Marii, mše sv., při níž se během obětování sbírá na místní chudé, a zvláště společné svaté přijímání v poslední noci je nezapomenutelné. Mnozí a mnozí přijíždějí později do Assisi ; chtějí vidět misionáře a znovu s nimi mluvit. » Dovedu si to představit. Myslím však, ze i vy sami jste živý argument. Když lidé vidí, že jste se pro Krista vzdali zahezpeceneho postavení, přesto, že vám je universitní studium umožňuje, nutí je to k přemýšleni. « My jsme jen nástroj milosti. Přesvědčuje a srdce otvírá Duch svátý. Je bohužel neznám mezi křesťany. — Procházíme dále domem — říkají mu křesťanská citadela — - Slečna nám ukazuje knihovnu. Obsahuje 10.000 svazků s nejrůznějšími problémy týkajícími se Krista. Pak sbírku gramofonových desek s hudbou inspirovanou Kristem. Pak ikonografické oddělení. Je to sbírka reprodukcí uměleckých děl ze všech století a zemí seřazených podle chronologie Kristova života. Naše návštěva končí v kapli. Je to bývalý sklep proměněný v krásnou kapli v prostém stylu katakomb. Je to střed a srdce domu a celé činnosti kongregace. Všechno je zde zaměřeno na Krista : umění, studium a život. » Zaujala mě zde velice jedna věc «, řekl jeden protestantský dánský pastor po návštěvě, » váš celý život je postaven na Kristově přítomnosti v eucharistii. « Ano. Snažíme se, loučila se s námi slečna, » aby hosté cítili, že katolictví je krása, milost, a zvláště život lásky a naděje mezi svatostánkem a rájem. Proto je citadela též plná květů a umění. « Děkujeme a loučíme se. » Modlete se, aby se náš počet rozmnožil, a přijďte na naše kursy ! « Josej Michael NEPŘEHLÉDNĚTE vložený cyklostilovaný dotazník a objednací přihlášku na Nový ročník Nového života. První číslo nového ročníku vyjde začátkem ledna 1956. 250 [pageend26]K NAŠÍ SOCIÁLNÍ ANKETĚ Anketa o několika problémech sociálního řádu, která byla vypsána v prázdninovém dvojčísle NŽ (srpen-září 1955), našla mezi našimi čtenáři pěknou odezvu. Odpovědi, které redakci došly z různých částí světa, ukazují, že o podobné otázky je v našem exilu živý zájem. Je ovšem nemožné uveřejnit všechny příspěvky, které se nám sešly. Vybereme z nich jen hlavní myšlenky, které rozvrhneme do tří skupin. 1) Jednak příspěvky těch, kdo odpovídají věcně na -všechny, anebo aspoň na některé body uvedené v dotazníku. 2) Potom dopisy těch, kteří zaujímají určité stanovisko k celému našemu sociálně formačnímu programu. 3) Konečně některé praktické poznámky o tom, jak by se katolická sociální nauka dala přelít v život. — 1) Ti, kdo odpovídají na jednotlivé body ankety jsou vcelku dosti svorní. » Soukromé vlastnictví «, píše na př. O. A., » je nezbytnou součástí lidského podnikání ve svobodném světě, pokud se ho nezneužívá na újmu druhých, kdy se stává nejhorší formou kapitalismu a vykořisťování širokých mas.« — »Proto, píše K,, je nutné omeziti každému vlastnictví na tolik, aby se nezneužilo majetku k tomu, že by slabší utiskoval, anebo vykořisťoval a ohrožoval lidskou důstojnost a svobodu.« » Socialisace «, pokračují, » má umožňovati vyrov- nati sociální rozdíly« — a »je zrovna tak nezbytná v* omezeném měřítku, jako omezené soukromé vlastnictví. « Škoda, že se nikdo nerozepsal konkrétněji o tom » omezeném měřítku «. Co se týče třetí otázky, zda marxismus m.ůže vyřešit dnešní sociální krisi, jsou úsudky vesměs negativní. 0 koexistenci marxismu s kapitalismem však nesoudí všichni stejně. Jedněm se zdá nemožná, aspoň po dloubou dobu, jiným zase naopak pravděpodobná. Chybí však hlubší odůvodnění těchto subjektivních přesvědčení. 0 Batovu plánu se vyjadřují naši dopisovatelé vesměs příznivě. Skoro všichni se však vyslovují pochybovačně o možnosti jeho uskutečnění. Jak je vidět, odpovědi, které nám došly, jsou většinou stručné vyjádření osobního názoru, jak tomu konečně bývá při všech anketách, bez nějakého dlouhého odůvodňování. Postrádáme je zvláště v odpovědích na poslední dvě otázky. Všichni souhlasí se sociální naukou Církve, nikdo však neříká příliš proč, anebo co by mu bylo na ní nejasné, někteří se pochybovačně táží, kdo však tu sociální nauku Církve uskutečni v dnešním světě? 2) Velmi zajímavá je druhá skupina dopisů, poznámky k našemu programu. Tak na př. ing. K . B. Polenský : I když schvaluje naši snahu, staví se proti formulaci ankety tak, jak byla uveřejněna. » Z jejích otázek,« píše, » nemohla by vzniknout jiná diskuse než veskrze materialistická a racionalietická, protože všechny otázky týkají se výhradně uspořádání věcí hmotných, t. j. jen jedné půle, té hmotné, lidského života. « A v dalším zdůrazňuje, že » jedinou cestou je obrácení pozornosti od věcí hmotných k duši a duchovnímu životu člověka, t. j. k následování Krista, který duchovní statky položil na místo prvé. To je třeba učinit,« píše, » jak v životě, tak i v politice a vyjádřit v sociálním řádu křesťanském.« A volá pak po geniovi, který by z učení Kristova takový sociální řád odvodil. My jsme v jádru zcela zajedno s tímto názorem ing. Polenského. Křesťan má jistě vyšší cíl než jen uspořádání věcí hmotných. Sama Církev to neustále zdůrazňuje, a její nauka směřuje především k tomu duchovnímu, o němž náš pisatel mluví. Ovšem člověk není jen anděl. Svou cestu k Bohu koná po této zemi. A proto i podmínky hmotné mají být důstojné jeho povolání. I jeho činnost na poli hospodářském má být v souladu s morálními zákony. Pro normálního člověka je na př. jistě snazší dojít věčné spásy ve svobodném světě, než pod tyranií komunismu. A proto i otázky, které byly uvedeny v anketě, nejsou zcela zbytečné. — Zvláštní zmínky si zasluhuje dopis Dra Bohdana Chudoby. Vyjímáme z něho : » Anketa je uváděna pojmy a otázkami poněkud zastaralými. Rozprava mezi křesťanským názorem a teoretickým socialismem 19. věku je již věcí minulosti ... Naděje na zisk, čili soukromé vlastnictví, která je ještě nejedním křesťanským sociologem zdůrazňována jako podstatný znak tak zvaného svobodného přičinění a spravedlivého řádu, není, domnívám se, již drahnou dobu takovým rozpoznávacím znakem. Na jedné straně sovětský dělník nebo sovětský průmyslový manažér jsou přímo nuceni prací usilovat o různé hmotné výhody pro sebe a pro své rodiny — a co jiného, je to než zisk? Na druhé straně zisky pracujících a podnikajících v t. zv. svobodných zemích jsou stále více pohlcovány zdaněním, takže v dohledné době nebudou — a namnoze již nejsou — o nic větší než zisky sovětských manažérů a dělníků ... « » Kardinální sociální otázkou je tedy dnes udržení svobodné podnětnosti ve výrobě a distribuci i za zisků velmi omezených a poměrně vyrovnaných. Nezapomeňme také, že zásada svobodného podnikání nebyla poražena na lopatky ani tak socialistickými teoriemi a diktaturami, jako mnohem více svobodným podnikáním v nových průmyslových tvarech. Jednomu truhláři bylo kdysi poměrně snadné soutěžit s druhým ; zkuste dnes konkurovat ve Spojených státech s General Eletric nebo dokonce i s pouhým denním listem, ovládajícím určité město. Státní vlastnictví zdrojů energie tyto nepříznivé okolnosti ještě neporovnatelně ztíží, « Ke konci si pak Dr. Bohdan Chudoba stěžuje, že Nový život ignoroval program, v němž Křesťansko demokratické hnutí nadhodilo určitá řešení těchto i jiných otázek, K tomuto poslednímu bodu podotýkáme : Nový život nereferoval o programu Křesťanskodemokratického hnutí, právě tak jako nereferoval o progra- 251 [pageend27]mu jiných politických stran nebo politických skupin, poněvadž je a chce zůstat časopisem nepolitickým. Jeho náboženskokulturní program však nikterak nevylučuje, aby o nepolitických problémech (at už jde o náboženství, kulturní nebo sociální a hospodářské otázky), neprojevili na jeho stránkách názor i lidé, kteří byli neb jsou politicky činní, ovšem s naprostým vyloučením jakékoliv stranické politiky. Uvítáme proto každý positivní příspěvek k vyřešení těchto a podobných otázek, ať přijde od kohokoliv. 3) Zbývá ještě se zmínit ® třetí skupině dopisů : těch, v nichž se naznačuje konkrétní možnost, jak Mesiánskou sociální nauku přelít v život. — Nejzajímavější z nich je list dp. Svatopluka Schiltz- nera. Vychází ze skutečnosti, že k provedení jakékoliv sociální reformy je třeba značné odvahy a silné motivace, která je v rozporu s opatrnickou » moudrostí « lidí, kteří se normálně považují za věrné katolické sociální nauce. Ti si totiž často z této nauky vybírají jen to, co je jim pohodlné, omezují se jen na bouření proti socialismu, na výzvy k trpělivosti, jedním slovem na stránku negativní nebo konservativní. Aby sc vzbudil mezi katolíky zájem nebo nadšení pro reformy, je třeba nejen theoretic- kých znalostí sociální ethiky, nýbrž i určité osobní zkušenosti, skutečného zážitku. A to je možno vypěstovat jedině prostřednictvím » hnutí «. Toto hnutí by » musilo patrně pracovat převážně s mladými lidmi, poněvadž » nadšení« (pokusili jsme se naznačit, proč je třeba čehosi jako nadšení ; » zájem « se zde zdá slabým slovem) je normálně vlastností mládí; a aniž by se mlčelo o oněch spíše »k rozumu přivádějících « větách katolické nauky, přece by bylo nutno tyto mladé lidi vést k nezvykle ostrému vidění zvláště oněch stránek společenské skutečnosti, jež je žádoucí a možné změnit. Dále, poučit je o možnostech reforem bezprostředněji proveditelných, i o dalekosáhlejších ideálech. Dát ve skupinách » zažít « na příklad rozdíl mezi spoluprací a soutěží. Rovněž v těchto skupinách uvolnit osobní přilnavost k osobnímu zisku, neboli vychovávat k zájmu o celek. Čili vychovávat nejen theoriemi, nýbrž osobními zážitky. Dát také » akcí « zažít skutečnost, že něco chybně zavedeného lze změnit. A vychovávat k umění a chuti šířit ideje, nikoliv jep je vlastnit nebo používat jich pouze lt potírání jiných skupin. Takové hnutí by musilo rekrutovat mládež různých společenských původů, a v určitém bodě se rozšířit na mládež nekatolickou. — Toto vše, prosím, není jen hezká řeč a snění ; něco takového dokázali vytvořit, pokud vím, díky inspirujícím slovům profesora Kolakoviee, slovenští studenti koncem války ; s různými váháními i zmatky taková hnutí jsou naznačena v JOC, v Young Christian Workers, v Christliche Arbeiterjungend atp. Je-li to ovšem jen » dělnická mládež «, není to nijak přesně to, co si zde pisatel představuje (každý ví, že existuje i JEC — studentská mládež atp.). «— Tento návrh P. Sv. Schutznera je jistě cenný. Máme v našem českém exilu možnost jej konkrétně uskutečňovat? Najdou se mezi čtenáři někteří, kteří by nám pomohli najít cestu k jeho realiso- vání? — * Chtěli jsme dnes jen stručně referovat o výsledku naší sociální ankety. Podrobnější zhodnocení různých názorů a námětů přineseme v příštích číslech NŽ anebo v lekcích Sociální školy Křesťanské akademie. Hed. DARUJTE K VÁNOCŮM N O VÝ ZÁKON (Evangelia, Skutky apoštolů, Listy apoštolů, Zjevení sv. Jana). Krásný moderní překlad, bohaté poznámky, praktický kapesní formát. Evangelia 600 lir, Apoštolář (1. díl) 750 lir, (2. díl) 500 lir. Celý Nový Zákon (3 sv.) 1.800 lir. Mimo Itálii 3 dolary (nebo odpov. hodnota v jiné měně). Objednejte si Nový Zákon ještě dnes. NEJKRÁSNĚJŠÍ DÁREK K J E Ž ÍŠ K U ! P R A M E N Y Ž I V O T A » Projevilo se, jak je Bůh, náš spasitel, k lidem dobrý, a jak je má rád. Zachránil nás ne snad proto, že my jsme vykonali něco dobrého, nýbrž pro své milosrdenství: skrze (křestní) koupel z nás udělal nového člověka a (vnitřně) nás obnovil působením Ducha svátého. Jeho nám dal v hojnosti skrze našeho Spasitele Ježíše Krista, abychom jeho milostí dosáhli ospravedlnění a aby se nám dostalo jako dědictví věčného života, v který doufáme« (Titovi 3, 4-7). — Z vánoční epištoly. Z DUCHOVNÍHO DENÍKU 23. září 1955. Kráčel jsem sám vzhůru na alpské návrší. Chodník se klikatil, nebezpečně se zatáčel nad srázy a lomy a stoupal neúprosně krůtě. Obraz mého života? Cítil jsem tíži svého života ve spáncích, jež horečně a omamně bily únavou dneška a hlavně minulých dní. S výšin vzpomínek jsem přehlížel cesty uplynulých dnů, jež se mi zdály zavaleny tíží obav, chmurou nejistot a nánosem starostí, jež nepřestávaly růst. Nevím, proč jsem najednou zvedl hlavu a přetrhl proud vzpomínek. Byl jsem ztracen v lese nevysokých borovic a modřínů. Opodál na náhorní mýtině rozpínal ruce Ukřižovaný. Kráčel jsem zvolna k Němu. Pohasínající oči Ukřižovaného Spasitele jako by mne byly vyzvaly, abych se obrátil v tu stranu, kam ony přivřené zíraly. Rozhrnula se přede mnou strhující přírodní scenerie : za propastí hlubokého širokého údolí alpské štíty, jeden za druhým, s věčným sněhem a ledem. Obrátil jsem zrak vděčně k těm očím, jež mě upozornily na tuto horskou vyhlídku. Zdálo se mi, jako by mi tyto uhasínající oči chtěly něco říci a jako by mi to již 252 [pageend28]rozpjaté ruce napovídaly. Snad to má být poslední slovo očí, než se zavřou ; poslední pokyn rukou, dříve než ztuhnou. Pochopil jsem. Bylo to pochopení, jež projelo duší jako blesk, který nesjíždí s oblohy, nýbrž ze Srdce: Ano, tyto rozpjaté ruce, jsou ruce Všemohoucího, ruce Stvořitele velebné krásy velehor ! Můj Bože, ne, nemohu pochybovat, že jsi všemohoucí, patřím-li na Tvé dílo. Jak jsi vznešený a velebný ! ... Než odkudsi ze dna unavené a ustarané duše se mi drala prosba ... bál jsem se ji až vyslovit, ba snažil jsem se ji v sobe utlumit : » Bože všemohoucí, Bože Ukřižovaný, dej mi tak strhující doklad své lásky ke mně, jako mi dáváš v těchto velehorách strhující doklad své všemohouc- nosti! « Nevyslovil jsem tuto prosbu, zakřikl jsem ji v nitru — a přece se mi zdálo, jako by oči umírajícího Spasitele byly zaslzely ... lítostí, či soucitem? Vzápětí však se mi staly probodené ruce, nohy a bok odpovědí ve světle své bezprostřední, hmatatelné skutečnosti : » Nestačí ti jako doklad mé nezměrné lásky k tobě mé probodené ruce, mé nohy probité hřebem, můj bok otevřený široce kopím a mé oči, přivírající se pod tíží zaschlé krve? ! Své ruce, jež jsou ruce Všemohoucího, jenž stvořil vele- hory, ba celý vesmír, jsem nechal probodnout z lásky k tobě. Jestliže velebnost velehor mluví o mé všemohoucnosti, pak mé probodené ruce svědčí o lásce k tobě. Můžeš si přát přesvědčivějšího důkazu mé lásky k tobě? «... Bylo mi najednou tak lehce, tak bezstarostně dětsky lehce. Svůj život jsem viděl probodenýma rukama Boha, všemohoucího a ukřižovaného. Pochopil jsem v oslňujícím světle okamžiku, že slovo «Otec «, jež jsem dosud žil jako lyrickou příkrasu svých modliteb, je skutečnost, jako jsou skutečností peřeje alpských štítů a rozp jaté ruce Ukřižovaného. Otec ! Jeho starostlivá otcovská láska se projevila vydáním vlastního Syna na smrt : » Tak Bůh miloval svět, že Syna svého jednorozeného dal ... « Vydal Ho na smrt za nás, i za mne. On chtěl ony ruce probodené svého Syna, probodené za mne. Táž otcovská láska, jíž vydal svého milovaného Syna na smrt za mne, vede cesty mého života ... Ruce probodené jsou rovněž svědectvím a dokladem lásky Ducha svátého : i jeho láska se projevila vydáním Syna Božího na kříž ! I láska Ducha svátého vede cesty mého života ... Jak jsem si najednou připadal malicherný, titěrný ve svém bývalém neklidu, ve svých obavách, pochybách a nejistotách. Můj život je zalit proudy lásky, tryskající z krvavých ran ukřižovaného Spasitele, a já jsem to neviděl! Hlubiny vesmíru nade mnou a pode mnou jsou nezměrné ; Otcova láska je hlubší, je nekonečná ! Bůh, jehož ruce byly probodeny pro mne, řídí můj život — a já bych se potácel v nevykoupených obavách, starostech a nejistotách? Jak jsem musil zarmucovat podobným postojem Otce? Přesvědčil mne o své starostlivé lásce rukama probodenýma vlastního Syna, tolika podobenstvími v učení svého Syn;:, příkladem jeho lásky, obrazem své lásky — a já bych měl nechat zatažen obzor svého života tíživými mraky starostí a obav, já bych měl nechat zavalenu cestu života temnotami a přízraky nejistot? Otče, dej, abych byl opravdu tím, co jsem : abych byl dítětem jež ví, kdo je jeho Otec a jaký je jeho Otec, abych byl dítětem dětskou důvěrou v Tebe, abych byl Tvým dítětem samozřejmostí své oddanosti, abych byl dítětem, samozřejmostí svého spolehnutí na Tebe, abych s Tebou všude počítal jako s Otcem, abych se všude a vždy o Tebe jako Otce opíral, abych tvou starostlivou přítomností rozháněl přízraky obav, abych tě neurážel zasmušilostí, malomyslností a skleslostí, abych Tvé otcovské řízení nerušil nedůvěrou, horečnou rozčileností kvapu, abych věřil Tvým plánům, abych jim dával přednost před sirými plány, abych rád obětoval své plány a oddal se zcela, plánům Tvým, jež jsou vždy a všude plány Otce, jehož láska mi svítí z probodených rukou jeho Syna vydaného za mne na smrt! Otce, dej abych Ti byl vždy dítětem .. . alh n a š e p o v í d k a FRANÇOIS PŘIJÍMÁ KRISTA JEŽÍŠE M. R. Loew François jo jiný z mých sousedů. Je vysoké postavy, snad příliš dlouhý. Jeho paže jsou příliš dlouhé a jeho nohy zdají se bez konce. Je podomním sběratelem kostí a hadrů. Dělí se o pokoj s hadrářkou Marguerite. Marguerite je mnohem starší než on a on svědomitě každý večer prostírá na zemi slamník pro ni. ■ Přátelství mezi mnou a Françoisem je velké a nevšední. Přiznal se mi po mnoha měsících, že po dlouhý Čas nemá ani legitimace ani potravinových lístků. » Člověk konec konců najde nějaké to sousto snadněji, než by se vám zdálo, « pravil. » Potíž je jen s cukrem a kávou «. Tázal se mě, zda bych mohl být tak dobrý a vynasnažil se opatřit mu jeho dokumenty. Pokusil se sám na policii mnohokrát, a]e vždy ho hrubě odbyli., a tak si už netroufá znovu je obtěžovat. Jdu nazítří na policii sám. Ukážou mi seznam formalit, které je nutno vyplnit — • je to práce na plné tři měsíce. Pak jdu na statistický úřad, od okénka k okénku, až se konečně připojím na konec řady u okénka č. 8. Úřednice je ve velmi špatné náladě a žena za ženou odchází zklamaně, poněvadž jim chybí křestní list, kolek nebo některý z formulářů. Říkám si : » Všechno je marné, vrátím se ještě s nepořízenou. « Ale v Marseilli vytrvalost není běžnou vlastností lidí, a dokonce ani špatná nálada netrvá dlouho. Měl jsem štěstí. Úřednice, jejíž jméno Vivian- ne je vryto na její broži, se totiž zatím uklidnila. 253 [pageend29]Táže se mne : » Nemá-li však lístky, jak může váš přítel žít? « » Nejenom, že žije, ale dokonce krmí i psa a kanára «, Má odpověd přemohla Mademoiselle Vivianne dočista a podává mi celou sbírku formulářů. Za dvě hodiny mám pro Françoise lístky i legitimaci. Toho večera jsem odbyl večeři nakvap, a pln radosti spěchal jsem za Françoisem. Padli jsem si do náručí. » Otče, tohle je přece příležitost k napití ! « Marguerite vyplachuje sklenice, ale neutírá je. Z celé té ohromné kupy hadrů, které mají v domě, žádný se nehodí k utření sklenic. Ťukneme si, vzhledem k všemu tomu, co nám potravinové lístky zítra přinesou. Ale François má silný společenský smysl. Dokud jsme nejedli spolu sůl, nelze mluvit o pravém přátelství ; víno samo nestačí. François mě zve na večeři. » Musíme spolu pojíst, otče. « » S velkou radostí, ale až zítra. Dnes jsem se už navečeřel. « » Ne, dnes, anebo nikdy. Zítra, to už by bylo všecko jiné ... Dnes jsme zvítězili, dnes to oslavíme .« Odporuji, ale nedá si říci. Argumentuje jasně : » Nemusíte se upejpat. V polévce je jen, co jsem dnes našel v odpadových plecháčích ... Tož jako doma ! « Po tom všem je ovšem těžko ještě odporovat. Nezbývá než sednout si za stůl. Při první lžíci se mi dělá trochu nevolno. Ale polévka nakonec není zlá a je v ní jen spousta papriky. Odpadky ztuchlého uzeného plavou na povrchu. Françoise však rmoutí, že tentokrát nenašel žádné chcíplé králíky v odpa- dovkách ; jindy jich bývá habaděj. To byl náš první intimní styk. Jednoho jarního večera François přichází se slovy na rtech : »Poslyš, otce, rád bych si vykonal své první přijímání. « Je mu dvaatřicet let. Od toho dno mě navštěvuje každý večer po čtyři měsíce, když většina mých denních hostů šla spát a všude je ticho. Čteme spolu evangelia, aniž přeskočíme jediné slovo. Čteme i svátého Jana. Rozumí všemu skvěle. On i jeho společnice učinili skvělý pokrok. Je tu jen jedna překážka — ale je to opravdu překážka, jde- me-li na kořen věcí? — a to je láhev. Jednoho dne, bylo to v pondělí, Marguerita přichází s touže žádostí : » Otče, já chci také k přijímání příští neděli. Ale nechci jít k zpovědi před sobotou. Myslím, že je to tak lepší. « Povídáme spolu chvíli. » Škoda, věčná škoda, Marguerite, že tolik pijete. « » Poslyšte, otče, slibuji vám, že se neožeru po celý týden. « Je to vpravdě heroismus, a Marguerite slib dodržela. Kdykoli ji večer potkávám, připomíná mi : » V idíte, dodržuji slib. « Je ovšem pravda, že někdy to říká s chvějícím se hlasem, který ve mně budí podezření. V neděli Marguerite přijímá Krista Ježíše. Chodívala k přijímání i dříve, ale to jen příležitostně, v nemocnici nebo ve vězení. Nikdy to však nebylo docela svobodně, nýbrž spíše pod vlivem řeholní sestry, která ji postrkovala vpřed. Této neděle její radost nezná mezí. Vždyť je to opravdu její přijímání. Opakuje mnohokrát : » Věřte, otče, tentokrát jsem šla k přijímání, poněvadž jsem opravdu sama chtěla, a bylo to prvně v mém životě. « Poté i François je připraven. Četli jsme evangelia po celou tu dobu, modlili se spolu v dialogu, při čemž každý z nás přednesl všecky své úmysly, za koho se modlit. Konečně se v poslední večer objímáme a rozcházíme. Všichni sousedé věděli o Františkových přípravách na první svaté přijímání. Denně rostl před jejich očima jako křesťan. Je starostlivý o všecky, chce být apoštolem všech kolem sebe. Najednou však dochází ke katastrofě. Spojené armády se vylodily v Provenci. Zásobování potravinami v Marseilli vázlo víc a více, nebylo chleba ani zeleniny, a úřady nenašly lepší řešení, než nahradit chybějící příděly přídavkem vína. Je lehko si představit účinky tohoto opatření na hladové obyvatelstvo. Jak mohl François odolat? A když vypil příděl, koupil si další dávku na černém trhu. 9. srpna došlo k skandálu : křičí, vyje, rve se ; o půlnoci mu vystěhovali jeho věci na ulici — zkáza je dovršena. Příštího večera se opět scházíme k modlitbě. »Myslím, žes slyšel, otče...« »Ano, vím o tom.« Radíme se, co učinit. »Hled, François, takhle nemůžeš založit na vašem dvoře křesťanskou komunitu. Co se týče Boha, ten ti odpustí, jakmile ho o to poprosíš. Ale co s těmi lidmi? Co si ti pomyslí o tobě jako křesťanu? « » Ano, co ti řeknou? To je pěkný křesťan ! « » Rozhodně nemůžeš jít k přijímání v tomto týdnu. « François se kaje z celého srdce. Pláče a tiskne hlavu ke kříži na stěně. » Bude lépe, odložíme-li to o pár týdnů.« Rozhodli jsme se, že François přijme Krista 8. září v den Narození Panny Marie. Spojenci se blíží. Lid drancuje obchody a sklady v celé čtvrti. Činí tak všichni a nelze se divit. Jinak bychom vyhladověli v příštích dnech. Němci střílejí do zástupu. François je vysoký, převyšuje všechny o hlavu. Je přenesen s těžkým zraněním do nemocnice, kde zemřel několik dní před svým prvním svátým přijímáním. ■ Jistě však přijme Krista v nebeském přijímání, toto ubohé, chudé, vyvržené dítě, které neslo skvělý název dítěte Božího. François nepřijde o své dědictví. Měli jsme tu strašný uragan. Je těžko uvěřitelné, že vítr a dešf mohou způsobit takovou pohromu. Ostrov vypadá jako belgická bojiště za první světové války. Domy rozbořeny nebo beze střech, stromy vyvráceny a bez listí, úroda zničena. Silnice a mosty odneseny, vodovod rozmetán, telefon a elektrické vedení pryč. Mnoho mrtvých. Jsme ožebračeni. Školy spadly, několik kostelů zničeno, a nikdo nemá peněz, aby nám vypomohl. Jíme potravu, která nám byla darována Červeným křížem i aerické válečné lodi přivážejí vodu až z Porto Rica, asi tisíc kilometrů daleko. (Z dopisu českého misionáře P. Bernarda Kadlce 0. P.) 254 [pageend30]STALO SE V POSLEDNÍCH TÝDNECH V ŘÍMĚ Pius XII. dlí stále mimo Řím na svém letním sídle v Castel Gandolfo. Tam anebo v Římě udělil kromě dvou obvyklých obecných audiencí vždy ve středu a v sobotu, řadu soukromých a zvláštních slyšení. V soukromé audienci přijal m. j. manžela holandské královny prince Bernarda, státního sekretáře U.S.A. John Poster Dullesa, černého krále z Ruandy Urundi Muami Karla Mutaru Rudigwama a diplomatické zástupce u Sv. stolice republik Libanonu, Kuby, Panamy a Argentiny. Zvláštní audienci udělil a promluvil k účastníkům zasedání spolků pro evropsko-americké přátelství, k italským trafikantům, k lékařům odborníkům v dietetice a v dětské cukrovce, k římským poštovním zřízencům — členům ACLI, k účastníkům zasedání mezinárodní Unie měst a městkých správ, k dívkám Italské katolické akce, k účastníkům sjezdu Mezinárodní silniční unie, k italským katolickým sportovcům, k členům Italského studijního střediska pro smír mezi národy, k italským pastýřům, k poutníkům z jižní Afriky, k účastníkům zasedání Evropské rozhlasové unie, k filmovým pracovníkům1, k italským vojákům z pluku Sardinských granátníků, k italským katolickým učitelům, k účastníkům zasedání organisace FAO a k j. * Rozhlasem promluvil k mezinárodnímu sjezdu spojů v Janově, u příležitosti 60. výročí objevení bezdrátové telegrafie Marconim. * Pozdravný list Pius XII. zaslal účastníkům Sociálního týdne italských (v Tridentu, na téma » Společnost a škola«) a kanadských katolíků, dále delegátům na národním sjezdu Italské katolické akce v Neapoli. Generálu řádu mino- ritů P. Aug. Sepinskému zaslal list k 500. výročí smrti sv. Jana Kapistrána, a biskupu z Lodi Msgru De Sanctis k 1600. výročí smrti rodáka z Lodi, papeže a mučedníka sv. Martina I. * Obětem povodní v Egyptě Pius XII. zaslal telegram účasti s jejich neštěstím. Soustrastný telegram byl poslán presidentu francouzské republiky Cotymu k úmrtí jeho choti, a presidentu Spojených států severoamerických s přáním brzkého uzdravení. * Msgre Rafael Forni, dosavadní internuncius v Iránu a nám Cechům známý ze své působnosti na nunciatuře v Praze před válkou i po válce, byl jmenován apoštolským nunciem ve Venezuele. * 7. září zemřel arcibiskup z Utrechtu kard. Jan de Jong, symbol resistence holandských katolíků vůči nacistickým okupantům, a 9. října vídeňský arcibiskup kard. Teodor Innitzer. Za všechny kardinály, kteří zemřeli za poslední rok, t. j. kromě dvou právě jmenovaných, za peruánského primasa kard. Guevaru a římského kard. Bruno, byly slouženy 5, listopadu v Sixtinské kapli zádušní bohoslužby. * Ve Francouzské Africe byla ustavena církevní hierarchie. Z dosavadních 51 apoštolských vikariátů bylo vytvořeno 11 provincií, arcibiskupství (jejich sufragánní biskupství budou dodatečně jmenována) a 2 biskupství závislá přímo na Svaté stolici. * O misijní neděli, 23. října, byla uspořádána misijní výstavka v římském parku Villa Borghese. Postarali se o to katoličtí junáci skauti a studentská Misijní liga ústavu sv. Lva Velkého. * Začátkem listopadu konali svůj zjezd v Římě italští katoličtí právníci na téma : » Nerozlučitelnost manželství, základ rodiny«. Toto téma je v Itálii zvláště aktuální, protože italská ústavu manželskou rozluku nezná, a znovu přicházejí sněmovně návrhy o její zavedení. * Dlouholetá představená komunity řeholních sester při papežské koleji pro Československo vel. Matka Nolaska oslavila v klášteře ve Vídni 50 let své řeholní profese. * Na ženevské konferenci čtyř zahraničních ministrů bylo připomenuto, jak uměle vypadají všechny hovory mezi Východem a Západem, když Sovětský svaz a jeho satelité vydržují řadu rozhlasových stanic, jimiž ruší hlas Západu. Byla jmenována i vatikánská rozhlasová stanice, která o úmyslném rušení svých programů byla informována mnohokrát. * L’Osservatore Romano komentoval zprávu o podmínečném propuštění z vězení maďarského arcibiskupa z Váče Msgra Grosza a jugoslávského biskupa z Mostaru Msgra Cule. Oba preláti zůstávají i nadále pod policejním dozorem, nesmějí vykonávat svůj pastýřský úřad a nijak není odčiněna nespravedlnost, jíž padli za oběť. Propuštění není důkazem náboženské svobody. DOMA O LETOŠNÍM SVÁTKU SV. VÁCLAVA byla světcova socha na Václavském náměstí doslova zasypána květy a věnci. Po celý den proudily velké zástupy lidí kolem pomníku, v modlitbách a vzpomínce na svátého knížete, který je symbolem tisícileté české národní a státní tradice. Jak známo, je dnes den svátého Václava normálním pracovním dnem. V tisku nebylo o významu svátého Václava téměř ani stopy. Jen » Lidová demokracie« přinesla obrázek světcovy sochy od Čeňka Vosmíka na hradčanské rampě a krátkou kursivku s překladem latinské básně českého humanisty Bohuslava Hasištejnského z Lobkovic. Fantastické ceny starých automobilů, (Z inserce čs. tisku.) PRODÁM : Chevrolet 1940 za 35.000 Kčs. (Svobodné slovo, 3.8.1955.) — Mercedes 230, rok výroby 1939, za 35.000 Kčs, Wanderer, cabriolet, 1939, za 25.000 Kčs. Olympii, rok výroby 1935, za 20.000 Kčs. — (Svobodné slovo, 10.9.1955.) — BMW 321, cabriolet, 1939, za 30.000 Kčs. Mercedes 230, rok výroby 1936, za 20.000 Kčs. — (Svobodné slovo, 9.9.1955.) — Mercedes 170 V za 30.000 Kčs. Praga-Lady, v dobrém stavu, za 27.000 Kčs. ■— (Nová Svoboda, 6.9.1955.) PENSISTÉ A NEKOMUNISTÉ jsou dále nemilosrdně vysidlováni ze svých bytů ve městě — po Ženevě stejně tak jako před ní — a jejich byty jsou většinou přidělovány oddaným stoupencům režimu. Zemře-li nekomunista, nařizuje režim okamžitě přezkoumání bytové situace pozůstalých. Je-li potom shledán byt neúměrně velkým, čeká na pozůstalé vy- sidlovací dekret. V ZÁSOBOVÁNÍ není řeči o nějakém zlepšení. Jsou města, kde ženy musejí stát ve frontách, aby aslepoň jednou v týdnu dostaly kousek čerstvého masa. Dostanou koupit v nejlepším případě půl kilogramu, ale musejí k němu přikoupit dalšího půl kilogramu masa zmrzlého, dováženého z Číny. Celou zásobovací tragedii dokresluje případ, který se stal v jednom krajském městě. Tam byl odsouzen a ve výkladech obchodů jako » škůdce lidu« veřejně pranýřován člověk, u něhož byla p.ri domovní prohlídce nalezena zásoba potravin skládající se z několika lahví naložených vajec a kyselých okurek, ka Komenského (bývalá Husova) protestantská fakujta v Praze vydává v sešitech Biblickou konkordanci (vrchní redaktoři Miloš Bič a J. B. Souček). Dosud vyšly čtyři sešity velkého formátu po osmdesáti stranách. Jednotivé sešity stojí Kčs 10.50. Je to abecední rejstřík ke Kralické bibli (podle vydání z r. 1613). Rozsahem chce zachytit všecka česká slova, která se vyskytují v biblických knihách. Vynechány jsou však ty knihy, které protestanté považují za apokryfy (Tobiáš, Judit, knihy Makabejské). Dílo podává i stručné údaje o tom, který je hebrejský a řecký podklad nebo překlad každého citátu. — Konkordance je rozvržena na dva svazky asi po 960 stránách a vychází čtvrtletně (poslední — čtvrtý — sešit má datum 21. června 1955 a končí heslem Dcerka). III. díl bude hebrejsko-český a řecko- český rejstřík. O. P. * * * Dne 10. listopadu vzpomínali v Čechách křižovníci s červenou hvězdou 40. výročí volby velmistra ndp. Vlasáka, který při svých 88 letech je dosud duševně i tělesně svěží. DRUHÝ DÍL APOŠTOLÁŘE a vánoční pohlednice se už rozesílají. Pospěšte si s objednávkou. 255 [pageend31]V EXILU CML LONDÝN. — 30. října jsme měli zpívanou mši za vojáky, kteří padli za prvé a druhé světové války a za oběti komunistického režimu. Před soškou pražského Jezulátka byly položeny dvě kytice chrysantém, které byly odpoledne zavezeny na hroby padlých v Brookwoodu a Pinneru. Výpravy do Brookwoodu, kde je pochováno asi 40 našich vojáků z minulé války, se zúčastnilo asi 20 osob. Náš duchovní správce P. Jan Lang S. J. jel s námi. Pomodlili jsme se za všechny a na jednotlivých osamělých hrobech rozsvítili svíčky : symbol to naší pevné víry v nesmrtelný život na věčnosti. Výpravu do Pinneru doprovázel náš druhý český kněz vdp. František Roch- la. Na Dušičky vykonali jsme s hloučkem věřících pouť na londýnský hřbitov, kde leží přes 20 krajanů, kteří zemřeli ve třetím exilu. Šli jsme od hrobu k hrobu s modlitbou na rtech a zakončili jsme pobožnost za naše zemřelé ve hřbitovní kapli. S adventem ožijí v naší kapli české roráty. — Naše Škola má letos na 70 žáků a žákyň. Tak zvaná » anglická třída«, v níž jsou děti, které česky vůbec neznají nebo rozumějí jen částečně, chtějí se však naučit řeči svých předků, má letos 20 žáků. Tito poslední se už též činně zúčastnili vzpomínkové oslavy výročí samostatnosti, odpoledne 29. října. Po oslavě byl rodičům promítnut školní film. Zvláště se líbily barevné filmy z dětského dne a z prázdninového tábora. Začali jsme připravovat tradiční vánoční besídku, která je dostaveníčkem všech našich londýnských dětí i jejich rodičů. jl CML MELBOURNE. — Přinášíme dnes úplný text dopisu, který u příležitosti komunistické čsl. výstavy v Austrálii rozeslala CML importním firmám, odborovým organisacím a veřejným činitelům australským, ministerskému předsedovi, federálním ministrům a řadě jiných vlivných osobností. Českoslovenští komunisté zorganisovali v Exhibition Building v Melbourne ve dnech 25. srpna. - 3. září 1955 výstavu, jejímž cílem je propagovati větší import z CSR do_ Australie. Poněvadž jsme politickými uprchlíky z ČSR, známe velmi dobře komunistické pracovní metody a cíle, jakož i komunistické hospodaření, dovolujeme si podati ke komunistické výstavě k Vašemu uvážení tyto své připomínky : I. Vystavované zboží je výsledkem otrocké práce v komunistickém Československu a lpí na něm slzy a krev milionů vykořisťovaných. V CSR je nyní téměř 300.000 občanů v táborech nucených prací. A těm, kteří nejsou v koncentračních táborech, přiděluje nuceně práci úřad práce. Důkazy : O existenci táborů nucených prací svědčí československý zákon ze dne 25. října 1948 č. 247-48 Sb., který stanoví, že občan, »který ohrožuje lidovou demokracii« t.j,, který nesouhlasí s komunistickým režimem a jej kritisuje, může býti odsouzen administrativním orgánem (nikoli řádným soudem), jehož členy jsou komunisté, do táborů nucených prací. Zákon umožňuje další tresty, jako vyklizení bytu a zavedení národní správy do podniku. Předem připravené a natištěné formuláře o zařazení do táborů nucených prací mají mimo jiné též tyto rubriky o důvodech pro odsouzení : » protože jste osoba politicky nespolehlivá a ohrožující výstavbu lidově demokratického zřízení, protože jste škůdcem socialismu, protože nemáte positivní postoj k republice Právo na stávku bylo zrušeno trestním komunistickým zákonem z 18. července 1950 par. 85. Podle tohoto ustanovení je trestán trestem žaláře do 10 let, » kdo neplní nebo poruší povinnost svého povolání, zaměstnání; prosincové stávky v Brně 1951 a účastníci hromadných stávek v r. 1950. II. Účelem výstavy je zvýšení importu z ČSR do Australie a získání valut k zakoupení potřebných surovin na zbrojení. Zbrojní továrny v ČSR jedou naplno pres všechnu mírovou propagandu a zásobují zbraněmi rudou Cínu, Severní Koreu a indočínské komunisty. V CSR je bída a nedostatek spotřebního zboží a přesto ČSR vyváží zboží, které občan doma nedostane koupit. Export, získání valut, nákup surovin na zbrojení má přednost. Důkazy : Dopisovatel bratislavské » Pravdy« ze 14. července 1955 si stěžuje, že » staré kosy, motyky, pluhy, vozové osy už vypovídají a nejsou v obchodech k dostání. Dokonce nelze dostat ani pilku, pilníky a podobné maličkosti.« Zato ale revue » Nová mysl« ze srpna 1954 přiznává, že těžký průmysl vzrostl v CSR sedmkrát při srovnání roku 1937 i rokem 1953. III. Studená válka nepřestala, přes všechny úsměvy komunistických diplomatů. Byla změněna jen taktika. Žádný komunistický politik se dosud nezřekl Marx-Leninovy nauky a plánů, na světovou revoluci. Zatím nejsou připraveni na válku a proto chtějí dosáhnout co nejvíce výsledků podporováním krisí ve svobodném světě. Zboží, vyrobené otroky koncentráků, nabízejí laciněji světu, aby narušili domácí výrobu australských továren a všech západních demokratických spojeneckých států, vyvolali nezaměstnanost a kříse. Současně se snaží zmocnit odborových organisací a stávkami dovršit své dílo zhouby. Komunistická mírová propaganda je podvodem a jejím cílem je uspati bdělost západních demokracií a zatím se dobře připraviti na světovou revoluci. Kdo kupuje komunistické výrobky, podporuje » studenou válku« komunistů proti Austrálii, ohrožuje zaměstnanost a prosperitu. Je tedy povinností Australanů kupovati především výrobky australské, nikdy však komunistické. Žádáme importní firmy, aby nekupovaly komunistické výrobky a nekopaly tak krátkozrakou nákupní politikou přechodných zisků hrob australskému podnikání a hospodaření. Vyzýváme australské odborové organisace a australské spotřebitele, aby v zájmu zaměstnanosti v Austrálii bojkotovali komunistické výrobky. Toto prohlášení činíme z mravní povinnosti. Podepsáni předseda a sekretář Cyrilometodějské ligy v Mel- boume. ♦ * * Smrt českého kněze. V Celovci v nemocnici zemřel 7. srpna důstojný pán Alois Marášek, rodák ze západních Čech. Ještě před první světovou válkou se přihlásil do duchovní správy mezi Slovinci v Korutansku. Naposled byl farářem v Rebrci- Rechbergu. Při opravě fary byl zasažen padající latí přímo do čela. V bezvědomí byl odvezen do nemocnice, ale již se neprohrál. Mohutný pohřeb za účasti tří slovinských proboštů, 22 kněží a velkého zástupu lidu, se zádušní mší svátou pod širým nebem, byl důkazem lásky a vděčnosti slovinského lidu k českému knězi, který nejednou statečně vystoupil na obhajobu národnostních práv Slovinců. A JINDE VE SVĚTĚ FRANCIE. — V Nancy se konal 42. sociální týden francouzských katolíků, který studoval možnosti a problémy šíření křesťanské kultury moderními prostředky propagandy: tiskem, filmem, rozhlasem a televisí. * V Paříži vyšla kniha » Svět a víra« ; autor, lékař a vědec Arnošt Hunat, poukazuje na slabosti, mezery a potíže materialistického světového názoru jak po stránce ideologické tak i po stránce čistě vědecké, a s druhé strany na rozumné a souvislé vysvětlení jevů přírody, jak je podává víra v Boha Stvořitele. * V Ronchamps ve Vogé- sách byl posvěcen nový kostel postavený v čistě moderním slohu, ze železobetonu, asymetrický ; o tomto díle architekta Le Corbusiera se velmi diskutuje mezi katolickými odborníky v posvátné architektuře. * Katolická filmová společnost CITEC chystá svůj prvý film » Svázané ruce« podle románu P. Petra Lhanda o problému kněžského a řeholního povolání. * Biskup z Autun protestoval proti zavření jedné úšachty a 256 [pageend32]továrny na území své diecése. * Tělesné pozůstatky Paul Clau- dela byly definitivně pohřbeny v Brangues, kdd slavný francouzský básník prožil poslední léta svého života. BELGIE. — Podpisem krále Baldvína vstoupil v platnost nový školský zákon namířený proti soukromým katolickým školám. * Belgičtí katolíci konali v prvých dnech zářijových sjezd věnovaný otázkám katolické výchovy a katolických škol. Na konci sjezdu byly všechny belgické katolické školy zasvěceny nejsvětějšímu srdci Páně. * Belgické křesťanské odbory dosáhly na vládě zavedení minimální mzdy, dále pětidenního pracovního týdne a obnovení rodinných přídavků. Toto vítězství je tím cennější, protože socialisticky marxisticky orientované odbory byly proti těmto skutečně sociálním opatřením. HOLANDSKO. — V Nymwegách byl konán 5. mezinárodní sjezd hnutí Pax Christi. Bylo zdůrazněno, že evropská západní kultura je křesťanská, a že bude zachráněna jen, jestliže se vrátí ke Kristu, a že jen na křesťanských základech může spočívat práce o jednotnou svornou Evropu. * Horníci uhelného dolu v Geleen přerušili práci na znamení protestu, protože z místnosti první pomoci byl odstraněm kříž. Práce byla obnovena, až když byl kříž vrácen na své místo. * V městečku Azeloo se konalo prvé mezinárodní zasedání Skupin pro křesťanskou obnovu Equipes internationales de renaissance chrétienne. Heslem skupin, založených 1950 sl. Hedvikou de Skoda, je » Kristus středem světa« ; jejich členové chtějí vnést Kristova ducha do veřejného života modlitbou a posvěcováním vlastního povolání. * Hnutí holandských katolických dělníků pošle svým nákladem do střední Afriky šest zedníků, kteří tam zdarma postaví misijní stanici. * Holandská katolická strana lidová podala návrh na změnu znění začátku ústavy : » Holandské království uznává Boha za stvořitele světa a za původce veškerého práva.« ’ Spolek hol. katolických květinářů daroval 10.000 karafiátů na ozdobu hlavního oltáře při 36. světovém eucharistickém kongrese v Rio de Janeiro. Převoz vykonala zdarma společnost KLM. NĚMECKO. — V říjnu byly odevzdány biskupu z Fuldy Msgru Dietzovi klíče od nově postaveného kostela sv. Jana ve Feiedewaldu. Kostel je dar diecésní katolické mládeže biskupovi k jeho zlatému kněžskému jubileu. * Ve farnosti Wó- rishofen u Augšpurku vzpomínali sté výročí příchodu faráře Šebestiána Kneippa, který se tam stal slavným svou vodní léčební metodou. * Jesuita P. Brockmiiller mluvil v Ko- nigsteinu na mezinárodním sjezdě seminaristů a kněží ve prospěch čtyřicetihodinového pracovního týdne : volný čas bude moci člověk stojící» na úsvitu atomové éry« věnovat přemýšlení a modlitbě a tak přispět ke kulturnímu, náboženskému a mravnímu uspořádání dnešní společnosti. * Ve Východním Německu byl promítán čínský protikatolický film » Ďáblův spár« : katolický biskup je tam líčen jako ředitel špionážní centrály, kněží prý zneužívají k špionáži i zpovědnice. * Situace na státních školách ve Vých. Německu se po náboženské stránce velmi zhoršuje, čím dál tím více se tam uplatňuje bezbož- nický a materialistický duch. Vyučování náboženství bylo úplně vyloučeno. * V mnoha traktorových stanicích a státních statcích byly po čas žní vyvěšeny nápisy : » Bez Boha a bez slunce sklidíme úrodu«. Katoličtí i evangeličtí věřící si vykládají jako trest Boží za tuto pýchu a toto rouhání, že právě letos byla úroda tolik poškozena dešti a kroupami. RAKOUSKO. — Svatyně P. Marie v Mariazell se opravuje pro jubilejní oslavy 800. výročí svého posvěcení (r. 1957). Byly vydány pamětní medajle » tolary svobody«, jejichž čistý zisk je věnován na opravy. * V Salcburku bude posvěcen kostel sv. Alžběty, památník smíru mezi bývalými koncentráčníky a členy nacistických organisací, kteří společně přispěli na stavbu a výzdobu kostela. ’ 10. září se konala ve Vídni mohutná pobožnost na poděkování za udělenou samostatnost a k vyprošení světla shůry pro vládce země. Byl přítomen arc‘ kard. Innitzer, spolkový kancléř Raab a ministr zahraničí Figl. JUGOSLÁVIE. — V Záhřebu byl odsouzen do žaláře jezuita P. Schkworz, protože prý v kázáních narušoval jednotu národů Jugoslávie ; dále protože mluvil proti teorii, že člověk pochází z opice a tím se provinil propagandou zastaralých a protivědeckých theorií. ’ Podobný proces se chystá proti představenému salesiánů, rovněž ze Záhřebu, aby tak kompromitovali a znemožnili jejich vliv na mládež. * Památný pravoslavný klášter sv. Prochora v Pacinji v Macedonii byl zabaven komunisty a proměněn v asyl pro děti po padlých partyzánech. Klášter býval duchovním a kulturním střediskem křesťanského obyvatelstva za tureckého panství na Balkáně. MAĎARSKO. — 17. července přinesl světový tisk zprávu o dočasném zrušení trestu vězení primasa Maďarska, ostřihomského arcibiskupa kard . Josefa Mindsenthyho. Byl prý převezen do církevní budovy, kterou k tomu účelu dal k disposici maďarský episkopát. Tím se skončila alespoň částečně křížová cesta prvního z vysokých církevních hodnostářů ze satelitních zemí, odsouzených v nastrojených divadelních procesech. Kard. Mindsenthy byl odsouzen na doživotí 9. února 1949. » Nelze však mluvit o opravdovém osvobození, a tím méně O rehabilitaci, na niž má kardinál plné právo«, psal vatikánský L’Osservatore Romano. I když byl ulehčen osud statečného preláta, nijak se nemění ideologické a právní předpoklady, jimiž maďarští komunisté chtěli ospravedlnit násilí, jehož se na kardinálovi dopustili a jež je v rozporu s jakoukoliv normou božského i lidského práva. Udělení milosti nedává bohužel důvod k naději, že nastal konec onoho duševního a mravního nátlaku, jenž doléhá na miliony katolíků ; není uznána nevina maďarského primasa ; není mu vrácena svoboda, nejsou ani v nejmenším uznána práva Církve«. Jeden z římských deníků spojoval dočasné zrušení trestu vězení s ženevskou konferencí, jako další příspěvek komunistů ke kýženému mezinárodnímu uvolnění. Příspěvek bezvýznamný, protože nevychází z upřímné vůle po koexistenci v pravdě. IRÁCKY ministr sociální péče poděkoval sekretariátu mezinárodní katolické organisace Charitas za pomoc, kterou tato organisace poskytla zemi za katastrofálních povodní minulého roku. U. S. A. — Socha P. Marie, Ochránkyně svobody českého národa, se těšila velké pozornosti návštěvníků Světové misijní výstavy v městě Rochester, ve státě Nový York v USA. Zmenšená kopie této sochy » P. Marie v exilu« byla vystavena ve Stánku ukazujícím práci benediktinů opatství sv. Prokopa v Lisle, vykonanou v Cíne. U sochy se pomodlili za misie a za všechny v exilu are. z Pekinu kard. Tomáš Tien, are. z Bombaje kard. Gracias, arc. syromalankarského obřadu z Trivandrum v Indii Mar Gregorios, biskup Fulton Sheen a j. KATOLICKÁ OBEC V ŠANGHAJ1, mající přes 40.000 duší, byla v prvých zářijových týdnech postižena velkou vlnou zatýkání. Byl zatčen biskup Msgre Kiung, na 40 kněží, 36 bohoslovců ze semináře v Zi Ka Wei, 9 čínských sester a asi 1.000 laiků, hlavně jinochů a dívek. Biskup byl zatčen v noci, ostatní v kostelích, kde byli na bohoslužbách. Podle posledních zpráv se zatýkání šíří i na venkově. Snad to má být definitivní útok proti Církvi, když byly nadarmo výzvy, hrozby, vypovídání cizích misionářů a zatýkání nej vlivnějších kněží. 17 katolíků bylo odsouzeno k smrti a zastřeleno. Mezitím přicházejí do Hong Kongu další misionáři, vypuzení z Cíny, jíž zasvětili nejkrásnější léta svého života. Zmíníme se jen o 63-ti letem biskupu z Laohokowu, Msgru Alfonsovi Maria Fer- ronim, minoritovi. Necelé tři léta strádal ve vězení. Z hranice v Hong Kongu musel být přímo odnesen do nemocnice. Vážil 35 kg. V Číně dlelo koncem října 37 misionářů a sester. Před příchodem komunistů k moci jich bylo 5.500. 257 [pageend33]Poznám ky KARDINÁL INNITZER. — Ve vídeňském arcibiskupovi kard. Innitze- rovi odešla kněžská osobnost, jež byla věrným obrazem pohnutých osudů Rakouska za posledních 50 let. Pocházel z chudé sudetské rodiny v Cechách ve Výprtech (nar. 1875), ve Vídni ^vyrostl v učence, náboženského spisovatele, politika, ministra, universitního profesora. R. 1932 byl jmenován arcibiskupem a rok potom kardinálem. Uprostřed feudálního bohatství, revolucí, válek zůstal vždy vzorem prostého a skromného kněze, plného soucitu pro chudé a pronásledované. Jeho » prolétářská« minulost a » občanské« vystupování přimělo ruské okupanty r. 1945 k neočekávané mírnosti. Jeho » velkoněmecký« původ mu » pomohl« při obsazení Rakouska 1938. Kard. Innitzer se domníval, že Hitler mluví upřímně, když mu slíbil, že bude respektovat církevní ustanovení a vůbec že se bude chovat šetrně vůči Rakousku. Slova kard. Innitzera zněla divně v našich uších stejně jako u tajných skupin německé katolické mládeže, která Hitlera znala lépe. Nacistická věrolomnost a ukrutnost ale velmi brzy vyléčily kard. Innitzera ; důkazem jeho odporu a odsouzení nacismu byl atentát na arcibiskupskou residenci již na podzim 1938. Dva spolupracovníci kardinálovi byli těžce zraněni. Ani za posledních 10 »m írových« let nebyl kard. Innitzer ušetřen potíží a nesnází. Okupační vojska, uprchlíci, ochuzení země, zoufalý stav rodin — to byly kříže jeho rozlehlé a rozbité diecése. Jeho spolubratři v biskupském úřadě, arcibiskupové z Prahy, Záhřebu, Budapešti a Varšavy strádají ve vězeních nebo v internaci. Polemiky se socialistickými ministry o platnosti předválečného Dol- fussova konkordátu se Sv. stolicí se neskončily. Poslední kardinálovo vystoupení bylo při děkovné slavnosti za dosažení nezávislosti začátkem září, jež byla i jeho vroucím přáním. Zemřel za měsíc potom 9. října. Jeho biskupským heslem bylo : » In caritate servire — Sloužit s láskou.« po PIUS XII. O IDEÁLNÍM FILMU (II.). — 28. října udělil Pius X II. audienci filmovým pracovníkům u příležitosti zasedání filmové společnosti Rank. Jeho promluva byla pokračováním alokuce z 21. června t. r. (viz NŽ, č. 8-9, str. 199), kde Pius XII. stanovil vlastnosti ideálního filmu s hlediska diváka. Dnes o něm pojednal s hlediska předmětu filmu a společnosti, na niž film vykonává vliv. Po stránce obsahové nazveme ideálním ten film, který se dokonale a harmonicky přizpůsobuje základním požadavkům člověka a jeho touze po pravdě, po dobru a po kráse. I když je nanejvýš těžké úplně uspokojit člověka po všech těchto stránkách, přece jen některé filmy splnily tyto požadavky. Pius XII. se nejdříve zmínil o poučném filmu. Více problémů působí film, jenž znázorňuje život a chování lidí, jejich vášně, touhy a boje. Sv. Otec se dotkl filmů s obsahem náboženským a filmů, které mají za předmět mravní zlo. » Není důvodu, proč by filmy s náboženským obsahem měly být vyloučeny z produkce; zkušenost ukázala, že i takové filmy byly příznivě přijaty obecenstvem. Než i když thema filmu není vysloveně náboženské, ideální film by neměl nikdy přehlížet náboženský prvek. Ukázalo se, že i filmy mravně nezávadné mohou být škodlivé, jestliže představují diváku svět, v němž lidé žijí a umírají, jako by Boha vůbec nebylo. Stačí mnohdy krátký povzdech, slovo o Bohu, myšlenka na něho, povzdech důvěry, prosba o pomoc. Velká většina lidí věří v Boha, náboženství má v jejich životě velké místo. Sluší se tedy, aby se ve filmu na to bral ohled.« A vůbec: na náboženství a jeho projevy nutno mít náležitý zřetel, aby zfilmování neporušilo úctu člověka k tomu, co je svaté. V náboženských filmech s historickou základnou je první podmínkou historická pravda, ta však musí být spojena s láskou. » Ideální film se neuzavírá před mravním zlem a před pohoršením, jež mají tak velké místo v životě člověka,« Ideální film srní znázornit hřích, vinu a pád — jako je smí znázorňovat každé jiné literární dílo, jako je znázorňují a o nich píšou i knihy Starého Zákona. Musí se však tak dít s vážnými úmysly a vhodným způsobem, aby film opravdu prohloubil poznání života a lidí, učinil je lepšími a povzbudil je k dobrému. » Ideální film tedy upustí od jakékoliv obhajoby zla, nebude je velebit ; ukáže jasně, že zlo odsuzuje, a to po celou dobu představení, ne pouze v jeho závěru. Tento závěr by ostatně přišel pozdě, když již divák byl uchvácen a sveden špatným příkladem.« Ideální film má konečně svůj úkol i vůči společnosti, na niž vykonává vliv : vůči rodině, státu a Církvi. » Ideální film by měl ukazovat a šířit správný a vznešený pojem rodiny ; měl by líčit štěstí manželů, rodičů a dětí, a naznačit, že toto štěstí je jejich odměnou za vzájemnou obětavost, svornost a lásku, v odpočinku i při práci, v radosti i v bolestech. Lze toho dosáhnout bez mnoha slov, stačí vhodný obraz, slovo, vhodný výběr událostí, jež pak přímo volají po následování.« Něco podobného lze říci o filmu v jeho vztahu k státu. Ideální film by měl upevnit v diváku smysl pro věrnost státní autoritě a roznítit pevnou vůli pracovat o rozvoj své vlasti, A nemusí to nutně být film politický, ani není nutné vyvyšovat jednu stranu nebo sociální třídu, ani nemusí patřit jen jedné zemi. Měl by to být film všech, protože by sloužil tomu, co je v základech každého státu. Vůči Církvi ideální film má šířit ohled a úctu, jichž Církev zasluhuje, protože ji založil sám božský Spasitel, aby byla pro lidi světlem a silou na jejich putování k nebeské vlasti. Zabývá-li se film událostmi, jichž se Církev účastnila, má tak činit podle pravdy, s jemnoci- tem a náležitým způsobem. Kromě do- nalé umělecké formy má být ideální film proveden tak, aby u všech diváků budil pochopení, úctu a lásku k Církvi, u členů Církve nadto ještě oddanost, radost a jakousi svátou hrdost, že k Církvi patří. V některých filmech historických nutno předložit charakterové nedostatky a chyby církevních osobností, a nejednou i chyby, kterých se oni dopustili ve vykonávání svého úřadu. » V těchto případech budiž jasně naznačen divákovi rozdíl mezi Církví a soukromou osobou, a mezi osobou a úřadem, jejž ona zastává.« » Díváme se na film s důvěrou«, končil Pius XII., » že totiž může účinně a positivně přispět k povznesení, k výchově a zlepšení člověka. A proto povzbuzujeme všechny filmové pracovníky, od herců a režisérů až po majitele filmových sálů, aby ze všech sil hleděli nejen vymanit film z uměleckého úpadku, nýbrž též aby zabránili, aby se film nestal nástrojem zkázy člověka. — Vaši diváci jsou většinou v hloubi srdce zdraví a dobří, nechtějí od filmu nic jiného, než aby jim byl odleskem dobra, pravdy a krásy, jedním slovem odleskem Boha. Vyslyšte jejich přání a splňte, co od vás očekávají, aby totiž obraz Boží, vtištěný do jejich duše, se vždy skvěl neporušený v myšlenkách, citech i činech, jež vyvolá vaše umění.« po ZOTROČENÁ SPRAVEDLNOST. — Mezinárodní komise právníků v Haagu vydala obsáhlou publikaci pod názvem : Zotročená spravedlnost (International Commission of Jurists, 47, Buitenhof, The Hague, Netherlands : Justice Enslaved, 1955.) Je to živá výčitka svědomí pro všechny, kdo z pohodlí nebo ze strachu by se rádi oddali myšlence koexistence s komunismem. Kniha přináší sbírku dokumentů o zneužití spravedlnosti k politickým cílům ve všech zemích ovládaných komu258 [pageend34]nistickým řádem. Dokumentace byla opatřena jak ze Sovětského svazu, tak i ze všech zemí za Železnou oponou, zejména také z Československa. Jako důkazních prostředků bylo použito především citace komunistických zákonů a nařízení, soudních rozsudků a správních rozhodnutí a opatření, která prokazují, že jde o soustavné porušování nejen mezinárodně uznávaných principů, vycházejících z Deklarace lidských práv (schválené Organisací spojených národů 10. prosince 1948), ale i komunistických ústavních listin jednotlivých zemí. Tfen- to nepopiratelný písemný materiál je navíc ještě podepřen řadou přísežných svědectví o tom, jakým způsobem je uváděn v praxi právní komunistický řád, který není nic než organisované násilí a bezpráví. Kniha je rozdělena podle hlavních oborů práva do čtyř kapitol: A) - Právo veřejné jedná o porušení základních lidských práv, o svobodných volbách a bezpečnosti osoby a bytu, o zákazu pobytu a deportacích, o udavačích a tajné policii. B) - Trestní právo jedná o organisaci tak zvaných lidových soudů a persekuci z politických důvodů, o deliktech hospodářských a proti plánování, o znásilnění instituce obhájců, o libovolném zatýkání a vynucených přiznáních a svědectvích, o nelidských rozsudcích a popravách. C) Občanské právo a kapitola o národním hospodářství jedná o popření práva vlastnického a konfiskacích majetku, o nadřazenosti státní smlouvy, o porušování rodinného práva. D) - Pracovní právo jedná o zotročení odborů státní mocí, o nuceném pracovním náboru a příkazu, o vykořisťování lidské práce zvyšováním pracovních norem socialistickou soutěží, o pracovní kázni a socialistické zákonitosti. Je to prostě tragedie milionů lidí, která byla zhuštěna na 535 stran. Kniha vyšla ve francouzštině, angličtině a němčině, takže lze doufat, že ženevský duch nezavane osudy těchto nešťastníků doi zapomenutí. ar » 0 OZVĚNĚ HUSITSVÍ V NĚMECKU«. — Práce, kterou Dr. Josef Macek vydal pod tímto názvem mezi spisy Nejedlého Akademie věd, zajímá katolického čtenáře po více než jedné stránce. Zajímavá je za prvé vědecká úroveň, na jaké se o husitství píše pod patronancí autora » Dějin husitského zpěvu«. Macek vypravuje : » Proti Pekařovu pojetí, které neslo rysy fašistického zkomolení huitských dějin, sebrali jiní čeští idealističtí dějepisci řadu důležitých skutečností a postřehů. (Rozdíl mezi skutečností a postřehem není nám zcela jasný. V naší češtině, sebrati —- v pramenech —• skutečnost, by znamenalo právě učiniti postřeh... ale snad protektorátní čeština se vyjadřuje jinak.) Jaroslav Goll ku příkladu shrnul velmi důležitý materiál a uveřejnil některé poznámky o ohlasu husitství v Německu. Tedy Goll vystoupil po Pekařovi — patrně po vydání jeho » Ziž- ky« — aby korigoval jeho názory ... ! A které je to Pekařovo fašisticky ovlivněné pojetí? » Názor, že husitství prý bylo vyvrcholením boje Cechů proti Němcům«. Není ovšem sporu, že toto bylo opravdu názorem českých fašistů, kteří proto na Gajdových schůzích zpívávali : » Kdyby tak tatík Žižka vstal« ...nebo »Bývali Cechové...« Bylo to také názorem německých nacistů, kteří Zižkov pojmenovali zase Vítkovem — ba je to názor průměrného Němce, který neopomine komunistické výkony roku 1945 nazvati » husitským běsněním«. Ale je to vůbec názor drobného českého čtenáře Jiráskových románů, který proto, pro předpokládaný směr proti » Němcům cizozemcům«, obdivuje Žižku, čte Jiráska, a — kupuje páně Nejedlého vydání téhož Jiráska. TM tedy přichází pan Macek a dokládá, co katolíci, od českých pánů padlých pod Vyšehradem, přes Hájka a Balbína, až po Kordače a Durycha vždycky tvrdili : že husité žádnými zvláštními národovci nebyli. Měli německojazyčné přívržence, povolili jim v Praze německé bohoslužby, všemi způsoby sháněli, a opravdu měli, početné stoupence v Němcích: když jim současný katolík vyčítal : » až zahubíte zemi českou, potom rozmnožíte v zemi rotu německou«, věděl patrně, co tím myslil. Macek, který zcela vědomě přirovnává husitství ke komunismu, nerozpakuje se ovšem přenésti také do dějepisu retribuční metody, které rozhořčeně trestaly udán- livou kolaboraci buržoasie s německou okupací, ale němčinou vítaly v Praze východoněmeckou vládli, a zavedly — po Josefovi II. — na česke obecné škole povinné vyučování cizímu jazyku. To jest, on horlivě kárá spolupráci českých pánů s pány německými, ale slaví spolupráci kacířů českých a německých. Pokud ovšem tuto spolupráci konstatuje z pramenů, a pokud mluví o společensky rozvratné povaze husitství, jsou jeho výsledky nepopiratelné. Nutno jej pouze upozorniti, že to vše bylo také katolíkům vždy zřejmo. Katolíci 15. století mluví o bolševické stránce husitství zřetelněji, nežli by mohl učiniti Macek i s Nejedlým : snad jednou posloužíme čtenářům nějakým citátem. Ale ve jménu husitských předků, jejichž krev také ve svých žilách cítíme, chceme se ozvat proti Mackově formulaci, že » husité pod náboženskou rouškou vedli velkolepý hoj za větší práva venkovského lidu a měšťanstva«. Zde vztahuje Macek obdobu příliš daleko. Stranická organisace 20. století zajisté dovede pod rouškou jedné věci — na příklad protiněmeckého odboje — vésti velkolepý boj za něco docela jiného : třeba za protektorát, řekněme, chazarský. Ale naši předkové, když psali na své štíty, že » Pravda Páně vítězí«, tak myslili toto, a ne, že » náboženská forma jejich odporu proti Církvi zahalovala pouze pravý politický a třídní odpor proti mocným feudálním pánům«, jak říká Macek. (Ze mocní feudální pánové — Roháč z Dubě, Bohuslav ze Svamberka, Viktorin z Kunštátu — byli mezi husitskými hejtmany, je Mackovi sice známo, ale ovšem v jeho práci vynecháno. Zato je v ní počítána mezi » lid« též zchudlá šlechta (nelze přece vyobcovati urozeného a statečného rytíře Žižku z Trocnova) — ač sama husitská hymna lidi » stavu rytířského« počítá zvlášť — byli by se totiž velmi mrzeli, kdyby je byl někdo mezi lid počítal...). Žižka byl ochoten římské kněze upáliti —ale ne je nnpáliti. Napalování nepřítele neodpovídalo povaze táborských bratříků — jakkoli zdá se předmětem obdivu dnešních restaurátorů Betlémské kaple. Zde se nám přece jen vnucuje ta písnička : » Kdyby tak tatík Žižka vstal — ten by se na vás podíval...« Jindřich Středa REDAKCI DOŠLY : první dva svazky serie knih Kulturní rady Pavel Javor : NAD PLAMENEM PÍSEŇ. Verše. Ilustroval Klement Olšanský. Edice Sklizeň svobodné tvorby svaz. 1, str. 64, cena 1.75 dol. — František Listopad: UMAZANÉ POVÍDKY. Cyklus. Obálka, ilustrace, grafická úprava autora. - Edice Sklizeň svobodné tvorby svaz. 2, str. 48, cena 1.50 dol. Otakar OdMilík: MILÁČEK LIDU SVÉHO. - Zvláštní otisk z Husova lidu studie o Karolině Světlé, str. 8. Česká kulturní rada v exilu udělila ŘÍJNOVÁ UZNÁNÍ Egonu Hostov- skému za román Missing, prof. Otokaru Odlosilíkovi za jeho literární činnost vydáním řady svazků Národní klenotnice, Dr. Ondřeji Petrů O. P. za nový překlad Apoštoláře. — VELKÝ VYBER NOVÝCH I ANTI- KVÁRNÍCH KNIH najdete v českém a slovenském knihkupectví v Londýně : INTEPRRESS LIMITED, 132 Georg Street - London W. 1. - Knihkupectví Vám zašle na požádání seznamy nových i antikvárních knih a obstará Vám knihy, které hledáte. MŠE SVATÁ ZA DOBRODINCE A ODBĚRATELE NŽ byla sloužena v říjnu v kostele Panny Marie Vítězné, v listopadu v katakombách sv. Kalixta, v prosinci bude sloužena v basilice Panny Marie Větší » u jesliček«. 259 [pageend35]D O T A Z Y J A K TO V L A S T N Ě J E ? ODPOVĚDI » Důstojný pane, byl jsem v kině. Nedivte sr, že se Vám tím chlubím. Bylo dnes zbožné a ani ne uplakané. Je prý to zfilmováno podle anglické novely, která má stejný název : Klíče království. Víte, co mi utkvělo? Vy asi neznáte obsah, ale to nevadí! Je tu pěkný typ kněze, opravdového charakteru, misionám, a. vedle něho jano protiklad jeho přítel, obětavý a dobry lékař, ale zásadní neznaboh. Umře ve službě bližnímu. Jeho přítel kněz stojí u jeho smrtelného lože a ¿lysí jeho poslední vyznání : » Františku, já vím, že bys rád, abych zemřel s vírou, ale já nemohu přeci jen věřit ničemu !« — Co myslíte , důstojný pane, může být takový člověk spasen? Já Is-jCa řekl, že ano. Ve filmu, který je katolický, to ývlo alespoň tak naznačeno. Ale nač se potom mh^i o tom, že musí všichni lidé věřit, jinak že ~ahy- nou? Je to pravda, nebo to není pravda?« Odpověď snad není ani tak těžká ! Jistě si vzpomínáte na jednu sloku naší cyrilometodějské písně : » Bez víry se nelze líbit Pánu ; ríiže ctností z víry vy kvítá, víra otevírá rajskou bránu, věrou do srdce Bůh zavítá...« Není to snad trochu přehnané? Ale kdepak! Vždyť to říká sám zdravý rozum. Kdo chce studovat pohyby hvězd, musí jít na hvězdárnu. Proč? Protože sám doma nemá prostředky, nemá přístroje, aby pohyby hvězd měřil, nemá dalekohled, aby zahlédl hvězdičky pouhému oku neviditelné. Kdo chce studovat živočichy v kapce kalné vody, vezme si mikroskop. Proč? Protože,, jinak neuvidí zhola nic. Jsou věci, které jsou viditelné pouhým okem, ale je mnoho věcí, které zachytí jen jemný přístroj, kterým se musíme ozbrojit. Podobně je tomu i v jiné oblasti, v životě náboženském. Naše náboženství obsahuje mnoho pravd, které je možno poznat pouhým lidským rozumem. Hlavní jádro katolické nauky však jsou mystéria, tajemství, pravdy zjevené, které mohu poznat jen ve světle víry. I to, že mě Bůh ve své lásce přijal za adoptivního syna, že se smím k němu modlit Otče náš a že smím od něho očekávat dědictví, t.j. blaženost po smrti, i to je článek víry. Kdo by chtěl poznat tuto skutečnost pouhým rozumem, počínal by si asi tak, jako ten, kdo studuje bakterie bez drobnohledu. » Bez víry se nelze líbit Pánu, růže ctnosti z víry vykvítá ...« Není možné bez víry se spasit, ani vést ctnostný život ! Co tedy uděláme s tolika nevěřícími? Všichni přijdou do pekla? I takový doktor atheista, jaký vystupuje ve filmu? To neříká nikdo z nás, netvrdí to ani Církev katolická. Doufáme, že většina nevěřících přece jen nějak věří, věří neúplně, chybují, jsou nevědomí, ale základní články víry si ponechávají někdy i ti, kteří tvrdí, že jsou nevěrci. Proto je nezavrhujeme, nemůžeme soudit my to, co posoudí Bůh sám, ale právem se o ně bojíme, protože jejich spása je v nejistotě. MĚSÍČNÍK CYRILOMETODĚJSKÉ LIG Y PRO KULTURO A ŽIVOT Z V ÍR Y -^VYDÁVÁ KŘESŤANSKÁ AKADEM IE V ŘÍMĚ • Ř ÍD Í REDAKČNÍ KRU H . . RED. UZÁVĚRKA 10. KAŽD. MĚSÍCE. ✓ V PřEDPLATNÉ NA ROK 1955 : V Itálii 1800 lir (podpůrné 2.500 lir). Pro ostatní zemi 3 dol. (podpůrné 5 dol.) nebo stejná hodnota v jiné měně. Adresa redakce a administrace : NOVÝ ŽIVOT, Via della Conciliazione, 1. Roma — Itáliet. Vita nuova. - Mensile della Lega dei ss. Cirillo e Metodio. - Editrice : Acca- demia Cristiana Cecoslovacca, Roma, Via della Conciliazione, 1. - Con appro- vazione ecclesiastica. - Autorizzazione Tribunále Roma N. 3779 del 16-3-54. - Direttore resp. : P. Vincenzo Insolera S. J. JAK PŘEDPLÁCET NŽ? — Předplácí se v Itálii: pošt. slož.: C. c. post. 1-33428 Accademia Cristiana Cecoslovacca - Via della Conciliazione, 1. Roma (617) s pozn. NŽ 1955. - Z jiných evropských zemí (Belgie, Dánska, Francie, Holandska, Lucemburska, Franc. Maroka, Německa, Norska, Portugalska, Rakouska, Švédská, Švýcarska) můžete poukázat přímo na post. úřade 1.800 lir n a : Nový život - Accademia Cristiana Cecoslovacca, Roma, Via della Conciliazione, 1. - Italia. Z ostatních zentí mezinár. pošt. poukázkou, sekem, peněžním dopisem. Tímto dvojčíslem končíme VII. ročník Nového života. Končíme jej s' vděčností Pánu Bohu a všem našim dobrodincům a předplatitelům. Jsou však ještě mnozí, kteří dosud nevyrovnali své předplatné, ačkoliv jsme jim časopis pravidelně posílali celý rok. Doufáme, že nám pošlou dlužnou částku hned po obdržení tohoto dvojčísla, a aby usnadnili práci sobě i nám, pošlou nám hned předplatné na nový ročník. Děkujeme Vám. 11.-12. číslo vyšlo v Římě 26. listopadu 1955. - Vytiskla tiskárna: P.U.G. — Roma, Piazza Pilotta, 4. — [pageend36]