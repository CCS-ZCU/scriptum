VĚSTNÍK Josef Falta: HARRY S. TRUMAN K DNEŠKU President Truman přijal delegaci Československé národní rady americké v Bílém domě dne 5. března 1952. Od leva: Alois Kopecký, předseda chicagské oblasti, pluk. Josef Triner, předseda ČSNRA, Andrew Valušek, předseda newyorské oblasti. V druhé řadě Ladislav Kiml, legionář, Krajanský výbor, Cleveland, Emilie Welclová, pozdější tajemnice ČSNRA, Anna Peppelová z New Yorku, James Hovorka, St. Petersburg, Fla., místopředseda a pozdější předseda ČSNRA. V třetí řadě: Jiří Naxera ze Cedar Rapids, Iowa, Anton Benesh z Detroit, Mich., Jan Drahoš z New Yorku a Karol Bednár, Slovenský Sokol, New York. Uprostřed svátků kdy “všechny struny v srdci znějí” zemřel v Independence, Mo., muž, jenž sice zastával mnohé a důležité veřejné úřady, také soudcem byl a místopresiden- tem, ale když 12. dubna 1945 byl povolán náhle k president- skému úřadu po F. D. Rooseveltovi, zdálo se, jako by se vynořil z neznáma. Překvapení politikové a státníci soudili z neznalosti poměrů, že Truman se stal náměstkem presidentovým jenom pro rozpory vzniklé z půtek v demokratické straně, že tedy osud v nebezpečném rozmaru vkládá po presidentovi nemocí již dlouho kruté oslabenému, řizeni Spojených států (a tím vlastně světa) do rukou nezkušeného venkovského politika právě ve chvíli, kdy výsledek druhé světové války visí na vlásku. I přátelé byli plni neklidu a obav a když Truman vyslovoval vdově zemřelého presidenta soustrast a nabízel pomoc, dobrotivá a přetěžce zkoušená paní Eleanor Rooseveltová zeptala se ho naopak sama s dojemnou účastí: “Čím bychom my vám mohli pomoci?” K obavám a pochybnostem přispěl Truman bezděky sám svou takřka neamerickou skromností a svědomitosti, kterou později tak vřele oceňoval Winston Churchill. Ve společnosti, kde každý všecko umí, všemu rozumí a s pověstným furi- antským “so what?” se do všeho bez rozpaků pustí, Truman se skromně přiznával, že neví, neví, stačí-li na tak odpovědný úřad v době tak choulostivé. Nejistota ho sevřela už když za nedávného návratu z Jalty zemřel na lodi presidentův tajemník Watson a po Washingtonu se roznesla klamná zpráva, že to zemřel Roosevelt, tehdy opravdu již na smrt nemocný. A když pak zanedlouho ta osudná chvíle opravdu nastala a hned po úředním slibu se začaly hrnout první těžké starosti domácí i mezinárodní, Truman překvapil přátele i protivníky znalostí problémů a lidí a pronikavým smyslem pro odpovědnost — presidentskou i lidskou. Premier Winston Churchill v době vlastních předvolebních politických nesnázi se také lekl změny v americ- ČESKOSLOVENSKÉ NÁRODNÍ RADY AMERICKÉ Leden 1973 Číslo 217 [pageend1]VESTNÍK January 1973 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Office: 2137 So. Lombard Avenue, Cicero. Illinois 60650 Tel.: 656-1117 Second class postage paid at Chicago. Illinois VĚSTNÍK Leden 1973 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3 00. Redaktorka—VLASTA VR.ÁZOVÁ Úřadovna: 2137 So. Lombard Avenue, Cicero, Illinois 60650 Tel.: 656-1117 kém presidenství, ale po čase, přiznávaje se k tomu, potvrdil s radostnou úlevou Trumanovi do očí, že se v rozhodujících chvílích nejvíc zasloužil o vítězství spojenců a o život vyčerpané Evropy. Svému osobnímu lékaři lordu Moranovi řekl Churchill již na konferenci tří v Postupimi: “Truman je schopný člověk a úžasně rozhodný. Nedbá, jak nejistá je půda, postaví se na ni prostě vší vahou a pevně.” Britský premier, jenž byl tak dlouho jedinou nadějí svobodného světa, chválil Trumana, jak odolával pokusům o zasetí nedůvěry a žárlivosti mezi oba západní spojence, když sovětský premier Stalin se snažil využít domnělé Trumanovy nezkušenosti. Vrátiv se po své volební porážce do Londýna, vyprávěl Churchill dr. Moranovi, že konference v Jaltě byla zcela jiná. Ale v Postupimi, když Stalin spustil hrubě, Truman mu hned ukázal, že to taky dovede. “Ten měl být s námi na Jaltě,” posteskl si Churchill, "ale už je pozdě,” dodal pak smutně. V Postupimi šlo Churchillovi o to, aby spojenci nevykli- dili ani kousek Německa, dokud nebude dosaženo uspokojivé dohody. Také polní maršálek Montgomery, s nímž se vrchní velitel Eisenhower nemohl snést, řekl zklamaně: "Teď už je věru pozdě. Měli jsme si zajistit, abychom byli první v Berlíně, ve Vídni a v Praze, a to jsme mohli.” (Eisenhower však ještě 30. března 1945 tvrdil ve zprávě do Washingtonu, že Berlín je nedůležitý a jeho dobývání zbytečné, a washingtonští činitelé ho v tom podporovali proti Churchillovi a Montgomerymu.) Všichni účastníci postupimské konference dokládají, jak houževnatě hájil Truman zásadu, pojatou i v Jaltě, že sověty nemají právo vnucovat svůj vládní systém zemím, které byly osvobozeny společným úsilím všech spojenců, a nesmějí si myslit, že západní spojenci takové násilí schválí. *1" <k -i- Spojené státy uznaly Sovětský svaz v listopadu 1933, kdy bylo zřejmé, že Hitler obnoví německý militarismus a chystá se na Francii, na Polsko, na Československo a dál na východ. Truman souhlasil s uznáním sovětů a pak i se spojenectvím, ale ve svém přirozeném odporu ke všem totalitním režimům, fašistickému, nacistickému a španělskému, byl tedy i k nedůvěře k sovětskému režimu utvrzován zjevy, v nichž poznával, že se jen zdánlivě týkají pouze osob a politického manévrování k získáni času, nebo jsou nepravdivě vykládány jako nutná zatímní opatrnost za válečného nebezpečí. Nedůvěra rostla, když sovětské úřady zatajovaly svému lidu americkou pomoc vojenskou a hospodářskou, zásilky amerických potravin označovaly za dary "sibiřských oblastí” atd., a zvláště když vítězství, umožněných zbrojními dodávkami americkými, zneužily sověty ke znásilnění a oloupení národů a k odvlékání nepohodlných osob ze zemí, odkud Němci byli postupně vypuzeni. Hned za války propukl spor o Polsko, kterému Sovětský svaz urval veliké území, vnucoval mu komunistické vládni zřízení a zaváděl teroristické policejní metody. Spojenci marně protestovali proti podobnému postupu sovětských vojenských a civilních úřadů v balkánských zemích, který se opakoval i na Podkarpatské Rusi a na východním Slovensku. Vznikl pak konflikt o Irán, kde sověty založily dvě komunistické republiky, nechtěly odvolat své vojsko a snažily se zmocnit iránského petroleje. Potom si chtěl Sovětský svaz podmanit Turecko, podnítil občanskou válku v Řecku a rozbroje’ na Středním východě a mnoho si Moskva slibovala od pokusu o “ústavní” volební převrat v Itálii a ve Francii, a obratnými pletichami ohrožovala i západní Německo. Ve všech sporech, jež měly zničit svobodný demokratický život v Evropě zbudovaný s takovými obětmi, Trumanova předvídavost a bystrý smysl pro nezbytně nutné potírání bídy a hospodářských křísí i v cizích zemích, pochopení spojené s cílevědomou rozhodností, zmařily hlavně s pomocí Marshallova plánu z r. 1947 aspoň zčásti rozsáhlé snahy Sovětského svazu o využití válečné únavy k podmanění Evropy. Tak bylo zachráněno v té chvíli nejohroženějši Turecko, Řecko, Itálie a Francie, ubránila se také Jugoslávie, kde dávno podezírali ruskou politiku carskou i sovětskou. Pro některé země přišla však pomoc bohužel pozdě — poslední padlo Československo, jež, jak to 31. března 1948 řekl Gottwald, bylo z komunistického hlediska “už jen jediným slabým místem na linii Štětín-Terst.” Ale právě tento osud Československa usnadnil pomocné akce pro jiné i mimoevropské země, vedl k vytvořeni prvního obranného souručenství v západní Evropě a konečně k založení Atlantického obranného svazu. * * * V těchto kritických chvílích, kdy veřejné mínění americké naléhalo na rychlou demobilisaci, před níž Truman marně varoval, nebylo vlastně divu, že Spojené státy poskytovaly jenom mravní podporu demokratickému Československu, proti jehož ujařmení bojoval tak houževnatě a věrně dr. Ján Papánek ve Spojených národech. Jako bohužel v dějinách již několikrát, stala se tragedie Československa výstražným příkladem světu. A president Truman a státní tajemník Marshall i američtí delegáti v různých odborech Spojených národů nepřestávali na to poukazovat. Znovu a znovu připomínal Truman, že Sovětský svaz neplní závazky a porušuje smlouvy. Dne 17. března 1948 v podrobném přehledu světové situace obvinil v kongresu Rusko z útočnosti a vytkl mu, že svým nátlakem ohrožuje zbylé svobodné národy v Evropě a vytváří kritickou situaci. “Tragická smrt Československa otřásla celým civilisovaným světem,” prohlásil Truman a varoval, váhavost je největším nebezpečím. Později mluvě o korejské válce řekl, že připomíná vpád Hitlerův do Rakouska a Československa, z kterého vznikla světová válka, protože svobodný svět se tomu nevzepřel. Přistoupení Spojených států k Atlantickému svazu odůvodnil president Truman tím, že “Československo, které tak dlouho bylo baštou demokracie ve střední Evropě, bylo podmaněno surovým komunistickým útokem podporovaným ruskou armádou na hranicích. President Beneš, nadaný nástupce slavného Masaryka, podlehl nátlaku a 25. února 1948 demokratické Československo již po druhé v necelých devíti letech bylo sraženo pod botu totalitního režimu. Za dalších čtrnáct dní Jan Masaryk, syn zakladatele Československé republiky a důvěrný přítel a spolupracovník četných státníků západoevropských, zemřel v Praze za záhadných okolností svědčících o podlém úskoku. Jeho smrt je dramatickým symbolem žalostného skonu svobody v jeho zemi ... Nad tragickou smrtí Československé republiky strnul celý civilisovaný svět ...” Tyto připomínky Trumanovy vinou se jako červená nit politickými projevy té doby. Rovněž na volebním projevu v Chicagu, kde 25. října 1948 uvítalo Trumana 750,000 lidí, prohlásil president, vyzývaje k obraně svobod: “Také jihde 2 • VĚSTNÍK [pageend2]milovali lidé svobodu a náhle ji ztratili. Před pětadvaceti lety se to stalo v Itálii, letos v únoru v Československu a může se to státi i zde. Když několik lidí se zmocní vlády nad národem, najdou si už někoho, kdo za ně bude zemi řídit — tak jako v Německu hrstka průmyslníků, bankéřů a velkostatkářů vybrala bezohledného diktátora . . .” Truman znal dobře československé problémy a byl ve styku s vůdci československého odboje, s činiteli Československé národní rady americké a s představiteli Americké obce sokolské. * * * President Truman se pyšně hlásil k selskému původu. Vyrostl i pracoval na farmě a v tom ovzduší vypěstoval v sobě přímo náboženský smysl pro pravdu, spravedlnost, rovnoprávnost a živě chápal hospodářské obtiže zemědělského lidu i zaměstnanců v městech. Měl živelný odpor proti křivdě a surový útok hloučku civilistů v Mississippi na černošské vojáky učinil z Trumana důrazného průkopníka občanské rovnoprávnosti, kterou přes námitky některých vojenských činitelů uplatnil nejdřív v armádě. S neutuchající vytrvalostí navrhoval Truman a vy- hal sociální reformy, zejména (a to marně) zákon o národním zdraví. Spatřoval v těchto opravách hospodářských a sociálních řádů jednu z hlavních záruk domácího pokoje a tím i bezpečnosti Spojených států. V mnohých významných hospodářských otázkách shodoval se tento demokratický president ku podivu s někdejším republikánským presidentem Theodorem Rooseveltem, jenž na počátku tohoto století vedl tuhý boj s “loupežnými rytíři” kteří tím více bohatli, čím více chudina chudla. Truman neúprosně potíral tzv. “zvláštní zájmy,” které chtěly kořistit z přírodních zdrojů a národního majetku a zneužívat vládní moci, ale střetl se také s několika domýšlivými uniovými předáky, když se chtěli stavět nad zákon bez zřetele k zájmům celostátním, napodobujíce mravy urputných podnikatelů. * :}: Politické postavení měl Truman neobyčejně obtížné. Přerůstaje svou dobu a americké poměry měl v jednom údobí proti sobě republikánský kongres a jindy demokratické konservativce, kteří šmahem zamítali nebo potlačovali Tru- manovy reformní návrhy zákonů a přehlasovali ho také, když vetoval příkrý protistávkový zákon. Spojily se proti němu zájmové skupiny potírající všechny sociální reformy a zvláště zlepšení sociální péče a veřejné zdravotnictví. Byl proti němu pozdější státní tajemník Byrnes a bývalý tajemník zemědělství a obchodu Henry Wallace, jenž doma i v cizině obviňoval Trumana, že ohrožuje Sovětský svaz — a to i v případě československém. (Wallace vyléčila teprve sovětská invase do Československa r. 1968.) Jižanské křídlo demokratické strany odmítlo Trumanovu kandidaturu a Ku-Klux-Klan vyhrožoval krveprolitím, stáli proti němu dva synové F. D. Rosevelta a skupina “demokratů pro Eisenhowera.” Finanční a průmysloví velmoži se vzpírali politice dobrého sousedství s latinskoamerickými státy, zachraňovali německé kartely a potírali Trumanovu zásadu, že američtí kapitalisté, investující v cizině, mají pomáhat rozvoji těchto zemí a ne je vykořisťovat. Trumana napadala pověstná skupina senátora Mcčarthy- ho, sněmovní výbor pro vyšetřování tzv. neamerické činnosti, a pak ovšem ti, kdo byli proti souzení německých a japonských válečných zločinců. A že v Americe má president o posměch a klepy vydatně postaráno, byl Truman i v nejmirnějších pošklebcích nazýván “zbankrotělým tkalounkářem ” A přece Truman s pečlivě vybranými spolupracovníky zachránil Ameriku před politickým bankrotem, napravil omyly a lehkověrnost předchůdců a vystříhal se unáhlenosti nástupců. Do smrti zůstal spojen s lidem svého původu a s vojenskými kamarády, jimž v první světové válce velel jako dělostřelecký kapitán. Služba v zákopech je také škola. A tak si Truman zachoval uznání a úctu těch, kdo mají smysl pro politiku slušnou, poctivou a spravedlivou, a respektují politiky, kteří nebaží po soustřeďování osobní moci. Je dnes zas mnoho problémů v domácí i světové politice, při kterých musíme myslit na Trumana a na jeho otevřený způsob řešení. Zase jsme v době mírových výzev a slibů a zas tu máme Sovětský svaz, jenomže s hejnem komunistických oběžnic, které tu po druhé světové válce nebyly, ale vylíhly se v sovětských sádkách. Všichni hlaholí o míru a američtí letci jsou ve Vietnamu sestřelováni sovětskými raketami, sovětské zbraně jsou u arabských teroristů a v Severním Irsku, kam dodává také Československo, jež je teď na čtvrtém místě mezi světovými obchodníky se smrtí. A mluví se o pokojné Evropě, o pořádku ve světě, který prý zaručí dvě nadvelmoci. Mírovým snahám Sovětského svazu a jeho zbrojnošů nedůvěřuji však už ani komunistické Rumunsko a Jugoslávie, které v Helsinkách chtějí záruky proti Brežněvově doktríně. A vynořil se ještě jeden starý známý požadavek, časový zvláště proto, že v komunistických zemích zavírají odbojné spisovatele a vědce do koncentračních táborů nebo do ústavů choromyslných. Je to požadavek svobodného cestování, výměny myšlenek a informací, což znamená také dovoz knih a časopisů. A zrovna tento požadavek hlavni sovětský orgán Pravda už odmítl jako opovážlivý pokus podrýt a zničit “lidověde- mokratický” komunistický stát. Na tomto stanovisku budou sovětšti delegáti trvat na projednávání plánů na bezpečnost Evropy. Připomeňme si tedy, co prohlásil president Truman 17. října 1950 v San Franciscu po návratu ze schůzky s generálem MacArthurem na ostrově Wake, kde rokovali o Koreji a o Japonsku. Truman tehdy řekl: “Chce-li Sovětský svaz opravdu mír, musí to dokázat nikoli sliby a falešnou propagandou, nýbrž skutečnými mírovými činy, t.j. že se bude řídit zásadami charty Spojených národů. Musí to dokázat také tím, že zvedne železnou oponu a dovolí svobodnou výměnu informací a myšlenek, jakož i tím, že sdruží své síly se Spojenými národy ke zřízení účinné soustavy kolektivní bezpečnosti, tak aby atomová puma byla vyloučena jako zbraň a aby bylo pronikavě zmenšeno ostatní zbrojení. Ale dokud Sovětský svaz to neučiní a nepodá opravdové důkazy svých mírumilovných úmyslů, jsme rozhodnuti dále budovat společnou o- branu svobodného světa.” Pamatujme, že to bylo řečeno před 22 lety: od té doby sovětská vláda dokázala svou mírumilovnost několikrát, vždycky krvavě. DARY: Mr. Philip H. Schaaf, Switzerland ..........................$100.00 Masaryk Chapter CNCA, Union Pier, Mich................. 50 00 American Czechoslovak Social Club, N. Miami, Fla. 25.00 Dr. Ludvik A. Bugsch, Chicago, Ill............................. 25.00 Mrs. Carmel Julis, Redwood City, Cal........................ 25.00 Mrs. John Kriza, Berwyn, Ill........................................ 25.00 Charlotte G. Masaryk Society, New York, N.Y......... 25.00 Dr. Ján Papánek, Scarsdale, N.Y................................ 25.00 Mr. John C. Rich, Omaha, Nebr.................................... 25.00 Dr. & Mrs. František Svejkovský, Chicago, HI........... 22.00 Mr. & Mrs. Paul Dayton, Naples, Fla....................... 20.00 Mrs. Mary A. Hrach, Van Nuys, Cal......................... 20.00 Dr. Miroslav A. Posedel, Berea, Ohio ..................... 20.00 Mr. Vševolod Pospíšil, Levittown, Penn..................... 20.00 Mr. Emilian Straus, Montreal, Que., Canada............. 20.00 Mr. Stephen J. Kubicek, Bala-Cynwyd, Penn............. 15.00 Mr. C. W. Riley, Albany, NY........................................ 15.00 Mrs. Jana Duffek, Chicago, Ill..................................... 11.00 Atlas Office of the Crawford Savings & Loan Association, Chicago, HI................................ 10 00 Mrs. Marie Havlová & Mr. Frank J. Holásek, Maple Plain, Minn.................................................... 10.00 Mr. Václav Hesoun, Cleveland, Ohio ......................... 10.00 Mr. & Mrs. Frank Janečka. Berwyn, Ill..................... 10.00 Mr. & Mrs. Bohumil Jarolim, St. Louis, Mo............. 10.00 VESTNÍK • 3 [pageend3]Vratislav Bušek: DUCH MNICHOVA Alexandr Solženicyn se chystal přednést při formálním aktu udělení Nobelovy ceny ve Stockholmu obvyklou ak- ceptační řeč. Nebyla přednesena proto, že sovětské úřady nezaručily Solženicynovi svobodné vycestováni do Stockholmu a svobodný návrat. Nepřednesená řeč Solženicynova byla uveřejněna v ročence Nobelovy nadace dne 24. srpna 1972 a v českém překladu Jiřího Kovtuna byla uveřejněna ve “Svědectví” v prosinci 1972. Solženicyn patří mezi světově uznané veleduchy ruského národa, se kterými si už dnešní sovětští vládcové nevědí rady. Slovům Solženicyno- vým dnes naslouchá celý svět a sovětským vladařům už zbývá jediná možnost — před kterou dosud váhají —- fysická likvidace Solženicyna. Jeho slova však už se světa nezpro- vodí. Ve své v Sovětech neuveřejněné, ale v celém svobodném světě uveřejněné a známé řeči Solženicyn šel ke kořenům současné tragedie světa a odpovídá na otázku, co může dělat prostý člověk, co může dělat spisovatel proti násilí totalitní moci, a říká, že “záchrana lidstva je v tom, aby všechno bylo záležitostí všech; aby lidem na Východě nebylo lhostejné, co si myslí na Západě, aby lidem na Západě nebylo lhostejné, co si myslí na Východě . . .” “Řeknou nám, co už zmůže literatura proti nelítostnému náporu otevřeného násilí. Ale nezapomeňme, že násilí nežije samo a nemůže žit samo, je nevyhnutně propleteno lží . . . násilí se nemůže ničím přikrýt, leda lží, a lež se nemůže nijak udržet, leda násilím . . . Prostý krok prostého, statečného člověka: neúčastnit se lži, nepodporovat lživé jednání . . . spisovatelé a umělci mohou dosáhnout víc: mohou porazit lež! . . . Proti mnohému na světě se může lež udržet, jen ne proti umění ... A jakmile bude rozváta lež, ošklivě se zjeví nahota násilí a sešlé násilí padne Proto myslím, přátelé, že jsme schopni pomoci světu v jeho do béla rozžhavené hodině. Nevymlouvat se na neozbrojenost, neoddávat se bezstarostnému životu — ale jít do boje!” JEDNO SLOVO PRAVDY PŘEVÁŽÍ CELÝ SVĚT Jiří Kovtun nadepsal řeč Solženicynovu: “Řeč o pravdě” a český a slovenský čtenář si nutně při jejím čtení nemůže nepřipomenout heslo našeho státního znaku: Pravda vítězí. Solženicynova “Řeč o pravdě” však zaujme našeho čtenáře také tím, že Solženicyn postavil svou řeč, jakoby na nosných pilířích, úvahami o Mnichovu, který je bolestným traumatem československých dějin, a o Organizaci spojených národů, jejichž bezmocnost je bolestivým traumatem současného lidstva. “Duch Mnichova nijak neustoupil do minulosti, nebyl jen krátkou episodou. Dokonce se odvažuji tvrdit, že duch Mnichova ve dvacátém století převládá. Bázlivý civilizovaný svět nenašel před náporem náhle se navrátivšího barbarství, jež cení zuby, jiný prostředek, než ústupky a úsměvy. Duch Mnichova je nemoc vůle prosperujících lidí, je to každodenní stav těch, kdo se oddali touze po dobrém bydlu za každou cenu, hmotnému blahobytu jako hlavnímu cíli pozemské existence. Takoví lidé — a v dnešním světě je jich mnoho — volí pasivitu a ústup, jen aby si trochu prodloužili svůj obvyklý život, jen aby dnes nemuseli vkročit do nepríjemností — a zítra, uvidíš, všechno dopadne dobře . . . (Ale nic nedopadne dobře, odplata za zbabělost bude jen ještě horší. Dosáhneme odvahy a vítězství, jedině budeme-Ii odhodláni k obětem.)” “. . . Před čtvrtstoletím se s velkými nadějemi lidstva zrodila Organizace spojených národů. V nemravném světě i ona, bohužel, vyrostla jako nemravná. Není to Organizace spojených národů, nýbrž Organizace spojených vlád, kde jsou si rovny vlády svobodně zvolené, vlády násilně vnucené i vlády, které uchvátily moc silou zbraní. Zištným stranictvím většiny se OSN žárlivě stará o svobodu jedněch národů a nezajímá se o svobodu druhých . . . OSN se nevy- snažila učinit svůj nejlepší dokument za pětadvacet let, deklaraci lidských práv, pro vlády závazným, udělat z něho podmínku jejich členství —- a tak zaprodala prosté lidi za vůli vlád, které si nezvolili.” V tomto roce a patrně ještě v roce příštím budou probíhat jednání “konference o evropské bezpečnosti a kooperaci” a jednání “o vzájemném vyrovnání vojenských sil.” Kdo bude na těchto konferencích mluvit jménem porobených národů? Vlády, které si tyto národy nezvolily a na mandát jejich národů se nikdo nezeptá. Zatim už byly sebrány miliony podpisů, které žádají, aby státy porobených národů byly prohlášeny za neutrální pásmo. Většinou se přehlíží, že se nejedná jen o vojensko strategické problémy. Sověty mají současně cíl hospodářsky ovládnout a vykořisťovat své satelity, a nad to ještě znemožnit v nich ideologické odchylky od sovětského monopolu komunistické koncepce. Není divu, že mnoho lidí je dnes fascinováno vojenskou silou Sovětského svazu, který si zabezpečuje svůj týl pro případ konfliktu na Dálném východě a propadá téměř beznaději. Neprávem, podle našeho soudu. Uplatnění vojenské síly není jedinou cestou, kterou se bude mezinárodni situace vyvíjet. I sovětská “moc” má své slabiny. Kdyby je neměla, sotva by se Sověty ucházely o koupi milionů tun obilí ve Spojených státech a v Kanadě, protože nemohou uživit své obyvatelstvo. Kdyby je neměla, sotva by zjevně připustily, aby Spojené státy zaminovaly přistav Haiphong a uzavřely dopravu vojenského materiálu do Hanoi po moři. Kdyby je neměla, sotva by uzavřely právě v těchto dnech smlouvu s General Electric Company, otevírající americké know how pro Sověty, obnovující po dvacetileté přestávce politiku Leninem v letech dvacátých zahájenou. A největší snad slabinou sovětské moci je skutečnost, že Rudá Čína se dnes stává třetí atomickou velmocí. Vojenská síla není proto jedinou cestou, kudy se bude mezinárodní situace vyvíjet. Jde nám dnes o to, aby v této těžké zkoušce naše národy se mravně nepropadly. Jde o to, aby v nich vládla slušnost mezi slušnými lidmi. Stále platí prorocká slova básně Františka Halase, napsaná ve zdánlivě beznadějném podzimu po Mnichovu: Jenom ne strach, jen žádný strach. Takovou fugu nezahral sám Sebastian Bach jakou my zahrajem až přijde čas, až přijde čas. A čas přišel daleko dříve, než tušily hordy nacistických okupantů, zakládající tisíciletou Hitlerovu říši. Jen žádný strach, jenom ne strach. Cestu do “vnitřní emigrace” nelze žádnou vojenskou okupací, žádnou tak zvanou normalizací uzavřít. Cesta “revoluce srdci a myslí” je stále otevřená. My ve svobodné cizině jsme svobodni mluvit, když lid doma musí mlčet. A budeme mluvit hlasem umlčených milionů. Duch Mnichova vládne stále ještě světem, říká Solženicyn. Řiká však také, že jedno slovo pravdy převáží celý svět. A náš Mistr Jan Hus před odchodem do Kostnice prohlásil: Nade vším vítězí pravda, i když na čas bývá poražena. Československá Národní rada americká, Oblastní výbor Chicago, 2137 So. Lombard Ave., Cicero, III., zve srdečně vás, vaši rodinu a vaše přátele na XXII. VÝROČNÍ PLES pořádaný v sobotu večer 17. února 1973 ve velké dvoraně sokolovny Havlíček-Tyrš, 2619 So. Lawndale Ave., Chicago, III. Společenský úbor. Hudba Henryho Bláhy. Večeře podávány od 7:30. Reservace stolů a předprodej vstupenek v úřadovně ČSNRA, tel. 656-1117. Stoly reservovány jen do 9:15 hod. — Vstupné $3.00. 4 • VĚSTNÍK [pageend4]Alois Rozehnal: KAM NA PENZI? Důchodci by si zjednodušili odpověď na tuto otázku, kdyby vzali v úvahu jen výhodu výměnného kursu. Zejména důchodci s menším pevným příjmem vidí, jak nákupní síla amerického dolaru po devalvaci klesá a kupní ceny v inflaci stoupají. Chtějí čelit nebezpeči znehodnocení své malé penze a počítají, zda je výhodnější žít někde v Evropě, zejména v Československu, kam je táhnou i citové vztahy a rodinná pouta. Pro důchodce je však velmi významné, zda je tam dohoda o převodu důchodů. V r. 1968 byla taková dohoda uzavřena mezi ČSSR a USA. 1. VZNIK DOHODY Československo, trpicí kritickým nedostatkem tvrdé valuty, počalo už za vlády A. Novotného jednat o obnovení výplaty důchodů sociálního zabezpečeni, jejichž zasílání bylo zastaveno po vydání nařízení ministerstva financí (Treasury Department) USA z 27. února 1951, které mělo obecnou povahu a týkalo se všech plateb a nejen důchodů. Několik zvláštních komisí zjišťovalo podmínky nové úpravy a výsledkem dlouhého jednání byla nepublikovaná dohoda USA a ČSSR z 20. června 1968 o výplatě důchodů, kterou však nelze nazvat dohodou Dubčekovou, stejně jako ji nelze zvát dohodou Novotného. Jejím otcem nebyl totiž nikdo z nich a její úprava je obecná. (U-S. Treasury Department. Circular Letter of June 20, 1968). O této dohodě byly rozšířeny některé nesprávnosti, které se týkají zejména kursu. Výměnný kurs nebyl totiž stanoven jen pro tuto dohodu o zasíláni důchodů, nýbrž je obecný a týká se všech neobchodních titulů, pro něž od 1. července 1957 bylo stanoveno, že při výměně zahraničních kapitalistických platidel při úhradě z ciziny z určitých neobchodních titulů (dědictví) a při neturistických cestách se obdrží 100% bonifikace (k paritnímu kursu: 1 US dolar — 7.20 Kčs.). Tento neobchodný (neturistický) kurs znamená tedy I US dolar za 14.40 Kčs, na rozdíl od turistického kursu, v němž se při výměně zahraničních platidel při turistických cestách od 1. ledna 1965 obdrží 125% bonifikace, takže 1 US dolar stojí $16.08 Kčs. Výhoda dvojnásobného výměnného kursu se však vztahuje jen na výměnu šeku v dolarech za čs. koruny a nikoliv na koupi poukázky — TUZEX Voucher — kterou lze podle čs. práva koupit jen za úřední (paritní) kurs jen za cizí (kapitalistické) měny a nikoliv za čs. koruny. Důvod je jednoduchý: vyloučit další obohacení, které by nastalo v černém obchodě s tuzexovou korunou, která se na černém trhu prodává v poměru 1 tuzexová koruna za 5 československých korun. Tento poměr 1:5 je běžný při nákupu poukázek Tuzexu za úřední (paritní) kurs, takže při nákupu v cizí měně za neobchodní kurs (dvojnásobný) by se tento poměr znásobil na 1:10. Ministerstvo práce a sociálních věcí ČSSR oběžníkem z 27. června 1968 informovalo příslušné Správy pro věci majetkové a devizové v Praze a Bratislavě, zřízené u ministerstva financí, a uvedlo o převodech důchodů z USA do ČSSR zejména: V r. 1941 vydalo ministerstvo financí USA oběžník č. 655, ve kterém je vysloven zákaz transferu veřejných finančních prostředků z USA do zemi, jejichž seznam je v tomto oběžníku uveden. Do tohoto seznamu bylo v r. 1951 zařazeno i Československo, v důsledku čehož orgány sociálního zabezpečeni USA přestaly do Československa poukazovat důchody. Podle sdělení čs. velvyslanectví ve Washingtoně projevil Státní Department USA ochotu škrtnout ČSSR z oběžníku č. 655. Škrtnuti ČSSR z oběžníku je však podmíněno reciproční výplatou čs. důchodů americkým občanům, které brání čs. ustanovení zákona č. 101/1964 Sb., a par. 98 zákona č. 103/1964 Sb. Byla proto uzavřena dohoda o vzájemné výplatě důchodů mezi ČSSR a USA a to formou výměnných not mezi velvyslanectvím ČSSR ve Washingtoně a Státním departmentem USA. V důsledku této dohody byla ČSSR dnem 25. června 1968 vyňata z oběžníku ministerstva financí USA č. 655 a tímto dnem mohou být do ČSSR poukazovány důchody a jiné dávky a platby z veřejných fondů USA, a to i za dobu minulou ... Výměna poukázaného šeku na důchod podléhá však dalším srážkám, které jsou patrny z citovaného oběžníku čs. ministerstva práce a sociálních věcí z 27. června 1968: Podle čs. devizových předpisů má majitel šeku povinnost nabidnout k inkasu některé čs. devizové bance (Státní bance, Živnostenské bance, Obchodní bance) nebo její pobočce obdržený šek s právem volby: Buď šek realizuje za devizové koruny, t.j. za 6.63 Kčs se 100% příplatkem (1 US dolar — 13-26 Kčs), nebo si dá vyplatit dolarovou sumu za tuzexové bony (1. US dolar •— 6.55 tuzexových bonů). Ve srovnání s tímto oběžníkem je však úřední (paritní) kurs vyšší a činí 1 US dolar za 7.20 Kčs, přepočteno na poukázky Tuzex (bony) 1 US dolar se rovná přibližně 7 bonům Tuzexu. V Československu je pochopitelně velký zájem mezi důchodci, na něž se vztahují výhody převodu splatných důchodů. Podle článku: Starobné důchody v USA (Naše snahy, 1972, Vol. 8, No. 2), dokonce arcibiskupský úřad v Nitře (správně: biskupský) — vydal pastiersky list a farári oznamovali to z kazateľníc. — Vr. 1969 pobíralo 998 důchodců 85,229 dolarů měsíčně, zatímco v r. 1970 bylo tam již 1.400 takových důchodců. Rychlý vzrůst je odůvodněn tím, ře důchodové dávky splatné za dobu delší než 12 měsíců před podáním žádosti, se promlčují. Výše průměrného důchodu převedeného do Československa se tedy pohybuje kolem 85 dolarů měsíčně, které odpovídají průměrné měsíční mzdě 95 dolarů. Jsou to vesměs staré důchody, pro něž platil nižší mzdový strop, který se vyvíjel takto :1937-1950:3000, 1951-1954: 3600, 1955-1958: 4200, 1959-1965: 4800, 1966-1967: 6600, 1968-1970: 7800, od 1. ledna 1972: 9000- Nízké mzdové stropy rozmělňuji průměrné měsíčné mzdy tak, že vyšších mzdových průměrů lze dosíci jen v budoucnosti a to neni v dosahu staropen- zistů. 2. ÚSKALÍ DOHODY Podle dohody o vzájemné výplatě důchodů mezi ČSSR a USA z 20. června 1968 se poskytují a vyplácejí důchody ze sociálního zabezpečení státním příslušníkům Spojených států — bez ohledu na jejich místo pobytu nebo délku pobytu a bez ohledu na omezení (zákaz) obsažená v ustanovení právních norem o sociálním zabepečení. Citovaná dohoda o výplatě důchodů nemohla však nic změnit a ani nezměnila na ustanovení zákona z 29. dubna 1930 č. 60 Sb., jímž se provádí úmluva z 16. července 1928 mezi Československem a Spojenými státy severoamerickými o naturalizaci. Podle této úmluvy o naturalizaci, publikované pod č. 169/1929 Sb. platí: ČI. 1, odst. 2: Navzájem o příslušnících Československa, kteří byli nebo budou naturalizováni na území Spojených států, bude se míti v Československu za to, že ztratili svou dřívější příslušnost a stali se příslušníky Spojených států. ČI. 3, odst. 1: Obnoví-li příslušník jedné z obou zemí, na kterého se vztahuje čl. 1, své bydliště ve své původní zemi bez úmyslu se vrátit do země, kde byl naturalizován, bude se míti za to, že ztratil příslušnost nabytou naturalizaci. Úmysl nevrátit se možno předpokládat, když osoba naturalizovaná v jedné zemi bydlila po více než dva roky v druhé zemi. Ztráta příslušnosti nabyté naturalizaci nemá za ná sledek nabytí dřívějšího státního občanství, k jeho nabytí je třeba nové naturalizace. Závaznost dohody o naturalizaci byla uznána v československé právní teorii i v československé soudní praxi, jak jsem dovodil v článku: Ztráta státního občanství (Americké listy, New York, 30. října 1970). Jediná nerozřešená otázka je, zda po dvou letech pobytu v Československu dojde u naturalizovaného příslušníka Spojených států ke ztrátě amerického státního občanství automaticky přímo ze záko- VÉSTNÍK • 5 [pageend5]na (argument slov: bude se o něm mí ti zato) nebo zvláštním aktem (argument slov: úmysl nevrátit se možno předpokládat). Kdyby došlo ke ztrátě amerického státního občanství, postižený by zůstal bez státního občanství a bez právní ochrany. Cizinci, kteří jsou usazeni ve Spojených státech a nebyli naturalizováni, (permanent residents), při pobytu mimo Spojené státy podléhají omezení paragr. 202 (t) amerického zákona o sociální bezpečnosti. Podle tohoto ustanovení výplata důchodu starobního (rodinných příslušníků) a invalidního se zastaví, je-li pobyt mimo Spojené státy delší než šest měsíců, a obnoví se za jeden měsíc po návratu do Spojených států. Toto ustanovení se však nevztahuje na cizince, jejichž důchod se zakládá na 40 příspěvkových čtvrtletích nebo jejichž pobyt ve Spojených státech byl delší než 10 let. Podle čs. práva platí pro převod důchodů toto omezeni: Nestanoví-li jinak mezistátní smlouva, dávky se do ciziny nevyplácejí a za dobu, po kterou se oprávněný zdržuje v cizině trvale, nenáležejí; ministerstva práce a sociálních věcí, národní obrany a vnitra však mohou v dohodě s ostatními zúčastněnými ústředními orgány povolit výjimky a stanovit podmínky pro výplatu dávek, zdržuje-li se oprávněný ve státě, s nímž není uzavřena úmluva. (Zákon z 4. června 1964, č. 101 Sb., o sociálním zabezpečeni, par. 60; ve znění vyhlášky předsednicctva Federálního shromáždění č. 5/1972 Sb.; zákon z 4. června 1964, č. 103 Sb., o sociálním zabezpečeni družstevních rolníků, par. 98, ve znění vyhlášky předsednictva Federálního shromáždění č. 8/1972 Sb.). Dohodou z 20. června 1968 byly odstraněny tyto právní překážky, ale nebylo nic změněno na ostatních ustanoveních, týkajících se zejména podmínek vzniku a výše dávek sociálního zabezpečení. Na rozdíl od práva Spojených států, vyžaduje se v zásadě podle čs. práva, aby důchodce dosáhl předepsaného věku v době trvání zaměstnání. Podmínky pro vznik starobního důchodu jsou v zákoně o sociálním zabezpečení stanoveny takto: Par. 11. Podmínky na plný starobní důchod. 1. Na plný starobní důchod má nárok pracovník, který byl zaměstnán nejméně 25 roků a v době trvání zaměstnáni dosáhl věku alespoň 60 let. 2. Na plný starobní důchod má nárok též pracovník, který byl zaměstnán nejméně 25 roků a dosáhl věku aspoň a) 55 let, jestliže konal nejméně 20 roků zaměstnáni uvedené v par. 5 odst. 1, č. 1 písm. a) až e) (poznámka: I. pracovní kategorie) a toto zaměstnáni trvalo při dosažení uvedeného věku; b) 58 let, jestliže konal nejméně 20 roků zaměstnání uvedené v par. 5 odst. 1, č. 1 písm. f) (poznámka: I. pracovní kategorie — hornictví) a toto zaměstnání trvalo při dosažení uvedeného věku. 3. Žena má nárok na plný starobní důchod, jestliže byla zaměstnána nejméně 25 roků a v době trváni zaměstnáni dosáhla věku aspoň a) 53 let a vychovala nejméně pět dětí, b) 54 let a vychovala tři nebo čtyři děti, c) 55 let a vychovala dvě děti, d) 56 let a vychovala jedno dítě, e) 57 let a nevychovala žádné dítě, pokud pro ni není výhodnější ustanovení předchozího odstavce. 4. Při posuzování nároku ženy na starobní důchod se přihlíží k jejím (i osvojeným) dětem a k dětem, které převzala do péče nahrazující péči rodičů. 5. Vzniku nároku na starobní důchod podle předchozích odstavců nebrání, jestliže pracovník nebyl zaměstnán nejdéle po dobu dvou roků bezprostředně před dosažením věku potřebného pro nárok na důchod. Par. 12. Podmínky pro nárok na poměrný starobní důchod. 1. Na poměrný starobní důchod má nárok pracovník, který byl zaměstnán po dobu kratší než 25 roků, avšak nejméně 10 roků, jestliže v době trvání zaměstnáni dosáhl věku aspoň 65 let. 2. Žena má nárok na poměrný starobní důchod nejen podle předchozího odstavce, nýbrž též, jestliže byla zaměstnána po dobu kratší než 25 roků, avšak nejméně 20 roků, dosáhla v době trvání zaměstnání věku aspoň a) 60 let a vychovala aspoň jedno dítě, nebo b) 62 let a nevychovala žádné dítě. 3. Ustanovení par. 11 odst. 4 a 5 platí obdobně . Rozdíl mezi oběma systémy důchodového pojištění lze shrnout takto: Americký systém směřuje k stejnému hodnoceni pojištěnců podle započítaných příspěvkových čtvrtletí ve stejném věku pojištěnců (6 až 40 čtvrtletí získaných od 1. ledna 1937 pro narozené v r. 1892-1928) a počtu let zaměstnání pro stejně staré při výpočtu průměrné můsični mzdy (5 až 25 let pro narozené v r. 1896-1916) a ve všech směrech zvýhodňuje ženy. Československý systém směřuje k nestejnému hodnoceni pojištěnců podle nestejné doby zaměstnáni (20 let pro preferovanou I. pracovní kategorii a 25 let pro ostatní pracovníky), podle nestejného věku pojištěnců (55 a 58 let pro I. pracovní kategorii, 60 let pro ostatní pracovníky) a poškozuje ženy při poměrném starobním důchodu (muži: 10 až 25 let zaměstnání v 65 letech věku; ženy: 20 až 25 let zaměstnání v 62 resp. 60 letech věku). Vzájemnost ztrácí význam ustanovením čs. práva, že nárok na starobní důchod je vázán na podmínku dosažení věku 60 resp. 65 let v době trváni zaměstnání. Tímto ustanovením je zcela vyloučena první vlna sociálního exilu z doby předválečné a skoro vyloučena druhá vlna politického exilu z doby poválečné, neboť i v tomto případě uplynula již kritická doba dvou let, stanovená pro skončení zaměstnání v Československu. Vzájemnost je dále porušena tím, že podle čs. práva u- plynutím dvou let se promlčuje (zaniká) nárok na starobní důchod, kdežto podle amerického práva uplynutím jednoho roku se promlčuje jen nárok na dávky starší, ale nepromlčuje se nárok na důchod. To však neznamená, že nárok na americký důchod po přestěhování se do Československa nemůže zaniknout z jiného důvodu, zejména po ztrátě amerického státního občanství. DARY (Pokračování se str. 3) Mr. Joseph Kasal, Wagner, S. Dakota ..................... 10.00 Mr. Ludwig Pfeifer, Eugene, Oregon ......................... 10.00 Mr. & Mrs. Edward Rosický, Cicero, Ill.............. 10.00 Mr. Jaroslav Sabat, Brooklyn, NY......................... 10.00 Mr. & Mrs. Ján Sopoci, East Orange, N.J.......... 10 00 Mr. Jiri Táborský, Palmetto, Fla.......................... 10.00 Mr. & Mrs. Charles Vana, San Bernardino, Cal. . . 10.00 Mr. & Mrs. Jerry Bodlák, N. Miami, Fla.............. 8.00 Mr. Anton R. Kremser, Las Cruces, New Mexico .. 6.00 Mrs. Bohumila Baier, San Jose, Cal............................ 5.00 Mrs. Marilyn A. Cerny, Des Plaines, Ill..................... 5.00 Mr. Ladislav Matoušek, Chicago, Ill............................ 5.00 Mr. & Mrs. Anton Plotz, Chicago, Ill........................ 5.00 Mrs. H. C. Rabstejnek, Oklahoma City, Okla.......... 5.00 Mrs. Agnes Vorlicek, Little Ferry, N.J........................ 5.00 Dr. Karel Hujer, Chattanooga, TN ............................. 4.00 IN MEMORIAM In memoriam Ing. Zdenka Pelecha věnují Dr. & Mrs. Karel Kohler-Rausch, Riverside, Ill. ..$20.00 K uctěni památky drahých rodičů, Franka a Marie Hayderových, věnuje Mrs. Marie Hayder, La Grange Park, Ill................................................... 10.00 V upomínku na zemřelého manžela Jana Mrkvu, věnuje Mrs. Marie Mrkva, San Bernardino, Cal. . . 5.00 K uctění památky svého zemřelého manžela, p. Karla Trčky, věnuje Mrs. Emma Trčka, Rolla MO ...... 5.00 K uctění památky Josefa a Růženy Brodeckých, věnuje Antonie Kankovská, Bradenton, Fla............. 5.00 6 • VĚSTNÍK [pageend6]Z UDÁLOSTÍ V ČESKOSLOVENSKU NEVÍDANÝ ZÁJEM O EXIL Až do roku 1967 zmínky o čs. exilu se v čs. komunistickém tisku objevovaly jen velmi zřidka. Jako by neexistoval. Avšak události kolem roku 1968 celou situaci změnily. Pokud vedení čs. komunistické strany drželo vše pod kontrolou, terorem a hrozbou kriminálů, cítila se strana jist sama sebou a přiznat existenci exilu by bylo mohlo působit dojmem obavy. Avšak rok 1968 ukázal rozklad čs. stranického aparátu, a to, že strana nemůže již spoléhat ani na své straníky. Sovětský svaz s ostatními zeměmi Varšavské smlouvy ji musel “zachránit” před ztrátou pozic vojenskou okupací Československa. Ovšem bylo by trapné doznat, že dvacet let komunistické indoktrinace nepřesvědčilo ani straníky ani národ, aby převzal komunistické učení jako své náboženství. Tím okamžikem, k zakrytí své vlastni nemohoucnosti a neúspěchu, hledala strana jiného viníka. A o- značila jim domácí reakci podporovanou exilem. Exil se stal předmětem obvinění, že spolu s reakcí domova chtěl svrhnout komunistický řád v Československu. Sovětskému svazu se náramně hodilo a dosud hodí, že hrozilo nebezpečí “z venku,” které dosud trvá a v němž si Sovětský svaz hledá omluvu pro udržováni svých vojenských jednotek v Československu. Toto bude též argumentem na zasedání konference o evropské bezpečnosti, kde se Sovětský svaz nepochybně bude bránit požadavku Západu v otázce výměny tiskovin, připuštění západních novin a knih do Sovětského svazu a v otázce výměny vědeckých a kulturních pracovníků (které Sovětský svaz rád prohlašuje za osoby nepřátelské komunistickému zřízení) i kupř. televizních pořadů vysílaných pomocí satelitních přístrojů. Není dne, aby v některém čs. deníku nebo týdeníku nebyl věnován článek exilu a emigrantům. Je patrné, že čs. režim má velmi podrobné zprávy o všech větších organizacích, jako je Čs. národní rada americká, Společnost pro vědy a umění, Rada svobodného Československa, Naardenský výbor, a hlavně o slovenských separatistických organizacích. Například slovenská Pravda otiskla o exilu a slovenské emigraci půl- stránkové články ve dnech 2-, 4., 5., 6. a 7. prosince 1972. Stojí za povšimnutí, že i moskevská Pravda se přidala k tomuto tažení, aby mu dodala na respektu, když otiskla projev soudruha G Husáka na shromáždění pracujících v Ústí nad Orlicí. Rudé právo ze 4. prosince 72, říká, že článek v moskevské Pravdě obsáhle cituje soudruha Husáka, tlumočícího mimo jiné stanovisko čs. politického vedení k nedávné provokační pařížské schůzce francouzských pravicových socialistů s hrstkou utečenců z Československa. Soudruh Husák prý přesvědčivě ukázal obstarožnost podobných nepůvodních pokusů, které by chtěly pracující v socialistických zemích svést zpět na cestu k buržoazii a k protilidové demokracii. OHLAS NEUTRALITY V ČESKOSLOVENSKU Idea neutrality Československa nalezla úrodnou půdu již v pohnutých létech kolem roku 1968 a po sovětské okupaci, a je stále živější. Obírá se s ní Tribuna ze 6. prosince 1972, kde v článku čtenáře píše . . .: “Ať zruší armádu, mladí lidé nebudou muset na vojnu, udělá se více práce, stát získá prostředky na nákup zahraničního zboží a tím hospodářsky zesílí, vyhlásíme neutralitu, s tím musí každý rozumný člověk souhlasit, tedy většina našich lidí. Kdyby byla u nás skutečná demokracie, musel by se tento názor prosadit . . .” Nesmyslnost a naivitu tohoto výroku není třeba zdůrazňovat, dodává Rudé právo. Je prý však neuvěřitelné, že takovým a podobným názorům popřávají sluchu i lidé vysoce vzdělaní a dokonce s nimi souhlasí. Stále ještě přežívá prý v myslích některých čs. lidí falešná představa o jakési "čisté” demokracii, absurdní svobodě, neutralitě, pluralitním systému, atp. Tito lidé prý podceňují všechny vlivy, všechny objektivní skutečnosti současného třídně rozděleného světa Uzavřeli se do svého “světa”, a vykládají si jej podle svých představ. “Nikdy jsme se netajili, že naše demokracie je třídní,” píše Rudé právo — “že slouží zájmům dělnické třídy a všem poctivě pracujícím, tedy naprosté většině.” Nevíme, jak Rudé právo došlo k závěru, že komunismus je “třídní demokracie” a že slouží všem pracujícím. Víme pravý opak, že komunismus vytvořil “třídu”, která je sama pro sebe, nesnese oposici, a všichni pracující ji musí sloužit. Nejde-li to po dobrém, přijde na pomoc Rudá armáda. PROTESTNÍ PETICE SVAZU ČESKÝCH SPISOVATELŮ Lidová demokracie z 16. prosince 1972 přinesla pojednání ze zasedání výboru Svazu českých spisovatelů, kteří prý při projednáváni programu byli informováni o provokační petici skupiny představitelů bývalé spisovatelské organizace a o podpisové akci, zorganizované z podnětu a za podpory zahraničních antikomunistických center, skrývající pod pokryteckým zájmem o člověka nelidskou nenávist k socialistickému řádu v ČSSR. Výbor SČS s politováním konstatuje, že se mezi spisovateli našli jednotlivci, kteří neprohlédli protistátní záměr několika individuí, zkompromitovaných svou aktivní účastí na přípravách kontrarevolučního převratu v r. 1968. Svým podpisem podpořili v této době na západě probíhající promyšlenou protičeskoslovenskou kampaň. Výbor svazu českých spisovatelů jednomyslně odsuzuje tuto provokaci. Rudé právo si stěžuje, že francouzský prý “zcela vážený” deník Le Monde, uveřejnil pomlouvačský článek “jedné české osobnosti,” jejíž jméno neuvádí, a v němž se francouzští čtenáři dočetli, že “čs. spisovatelé se vzájemně nestýkají, někteří zemřeli na infarkt, a mezi mladými je dosti sebevražd.” ZÁHADNÁ SMRT KAZANA-KOMÁRKA Ještě máme v dobré paměti případ čs. poúnorového uprchlíka Vladimíra Kazana-Komárka z října roku 1966, kdy sovětské letadlo na lince Moskva-Paříž nad Východním Německem změnilo směr a pro “poruchu” nouzově přistálo v Praze, kde čs. tajná policie Vladimíra Kazana-Komárka, tehdy již naturalizovaného amerického občana, zatkla. Byl obviněn z velezrady a špionáže a odsouzen k těžkému žaláři na mnoho let. Jeho případ vyvolal veřejné mezinárodní pobouření. Kazan-Komárek ve funkci vedoucího cestovní kanceláře v Cambridge, Mass., několikrát navštívil Sovětský svaz a jiné socialistické země. Sovětům se jeho činnost nelíbila, a protože neměli dost důkazů k zatčení, doufali, že Čechoslováci Komárka, jako bývalého čs. občana, budou moci odsoudit na dlouhá léta. Až na silný diplomatický nátlak USA čs. režim změnil obžalobu a po několikaměsíčním pobytu Komárka propustil z vězeni a vyhostil ze země. Jeho návrat do USA byl zakončen nápadným mlčením. Před nedávném došla zpráva, že Kazan-Komárek byl nalezen mrtev ve Španělsku. U malého městečka v jižním Španělsku poblíž Gibraltaru byla v horské rokli nalezena mrtvole muže, vedle níž byly nalezeny papíry se jménem Vladimíra Kazana-Komárka, dnes již 481etého, a klíče, jež patřily k jeho bytu v městečku Estepona. Jeho tělo bylo již v tak pokročilém rozkladu (smrt prý nastala již nejméně před dvěma měsíci), že nebylo možno provést ztotožněni mrtvoly a ani zjistit příčiny smrti. Španělská policie po pitvě těla prohlásila, že neneslo žádných znaků násilí a že šlo tedy o přirozenou smrt z příčin neznámých. Dle zpráv ze State departmentu, který dostával po troškách informace z amerického konsulátu v Seville, Kazan-Komárek přibyl do městečka Estepona v listopadu 1971, — jeho manželka s pěti dětmi zůstala žít ve Wellesley, Mass., — pronajal si byt a dle výroku španělské policie vedl zcela “normální život.” Zabýval prý se psaním o létání a o bezpečnosti pilotů. a částečně doručováním soukromých letadel novým majitelům. 5. června 1972 US konsulát v Seville byl informován, že Kazan-Komárek je nezvěstným od 11. května. Jeho tělo bylo nalezeno 7. září 1972. Smrt Kazana-Komárka již nikdo nevysvětlí. AŠ VĚSTNÍK • 7 [pageend7]RUB A LÍC V době kdy dlel president Nixon na návštěvě v Moskvě, jistě ne náhodou došlo k protisovětským demonstracím v pobaltských republikách. Zejména v Litvě a Lotyšsku dosáhly nepokoje až stupně pouličních srážek s milicí, při kterých byli mrtví a ranění na obou stranách. V rámci znovuzahajování přátelských vztahů mezi SSSR a USA však, na diskrétně tlumočená přáni sovětských představitelů, světový tisk o těchto událostech referoval více než skromně. Jaksi se to do slavnostního rámce doby nehodilo. Na přelomu roku 1972 došlo však k událostem v sovětské autonomní republice Arménii. Všecko začalo zcela nevinně. Student historické fakulty A. S. Sembartjan podal v červnu 1972 svou disertační práci o historii Armenie v letech 1918-1922. V této době totiž na Kavkaze existovala Armenie, Gruzie, a další republiky drobných kavkazských národů, jako samostatné státy s menševickou vládou. Část Kavkazu navíc byla do roku 1920 okupována anglickou armádou. V roce 1922 byly tyto republiky vojenskou akcí Rudé armády připojeny k Sovětskému svazu a včleněny do něj jako “autonomní útvary.” Arménská akademie věd v Jerevanu, a samozřejmě i patřičné oddělení ústředního výboru komunistické strany Armenie, Sembartjanovu disertaci schválilo. Student získal doktorát a práce vyšla arménsky tiskem. Připravovalo se vydání v ruštině. V této chvíli zasáhlo ideologické oddělení ústředního výboru v Moskvě. Osm z 12 členů ÚV komunistické strany Arménie bylo vyměněno, bylo rozpuštěno celé předsednictvo Arménské akademie věd, arménsky vydaná práce stažena z oběhu, Sembartjanovi odebrán doktorát a na všechny uvedené, stejně jako na celou Arménii padl stín obvinění z “buržoasního nacionalismu.” Do hlavního města Jerevanu byla stažena milice složená z nearmé- nů. Došlo k srážkám, jež si údajně vyžádaly již na 700 mrtvých. Dodejme, že Sembartjan sám není žádný studentík nezralého věku a jeho práce tedy jen těžko může být produktem mladického radikalismu. V takovém případě by pravděpodobně ostatně neprošla ani sítem místní kontroly, a nedošla až do Moskvy. Autor studoval v letech předválečných. Byl zatčen v roce 1941 “za nepovolené drženi zahraničních tiskovin” a až do roku 1956 vězněn v táboře Magadan, kde poslední leta před propuštěním pracoval jako překladatel z francouzštiny. V letech 1956-1960 žil na vykázaném místě v Kazachstanu. V roce 1960 mu byl povolen návrat do Armenie a v roce 1966 se směl vrátit na universitu, aby dokončil studia!! Roku 1949 postihla Rusko silná neúroda. V Arménii se řešila čistkou, jež si vyžádala na 500,000 obětí. (Za hlubokého Chruščevismu 11. září 1956 bylo v jiné kavkazské republice Gruzii, pobito jen v hlavním městě Tibilisi na 2,700 osob). Letos řeší Sovětský svaz neúrodu, rozumějme, opětné selhání komunistické ekonomie, dovozem obilí z A- meriky. Ale přes halasné fráze o mírovém soužití a žoviálni diplomacii zůstává stále ještě dosti prostoru i pro očistné akce milice. Na tom vcelku není nic divného. Zarážející je, že “nezávislý” světový tisk o těchto událostech mlčí. Je dobře se zeptat proč. Vždyť i sovětský oficielní tisk věnuje těmto aférám nemálo místa a stačilo by jen zprávy převzít, včetně obvinění, jež se v tomto případě, soužití nesoužití, sypou na hlavu Západu, který prý měl vánoční a novoroční nepokoje v Arménii inscenovat! * * * Z PŘEDSEDNICTVA ČSNRA GEN. SEKRETÁŘI OSN V souvislosti s obviněním, jež ve Spojených národech vznesla Kuba proti Spojeným státům, falešně ochraňujíc právo na národní sebeurčení lidu Puerto Rica, zaslala Čs. národní rada americká generálnímu sekretáři Spojených národů Kurt Waldheimovi 3. ledna 1973 dopis následují- ciho znění: “Vážený pane generální sekretáři: Československá národní rada americká, mluvíc jménem amerických občanů českého a slovenského původu, by ráda vyjádřila své rozhořčení nad nedávným projednáváním ve Spojených národech, obzvláště ve Třetím výboru (sociálním, humanitním a kulturním), jež se týkalo Puerto Rica. Zcela chápeme, že výbor byl ochoten prošetřit to, co zástupce Kuby nazval “oprávněným bojem lidu Puerto Rica za právo na sebeurčení a nezávislost.” Jakékoliv obvinění týkající se svobody a sebeurčení národů by nemělo být bráno na lehkou váhu, i když se později ukáže obviněním absurdním, jako tomu bylo v případě Puerto Rica. Výbor by měl zajisté prošetřit jakoukoliv obžalobu vznesenou proti porušeni kteréhokoli ze základních lidských práv kdekoli na světě, bez ohledu na zeměpisnou polohu či politické zaměření té které země. Každý národ, proti němuž byla vznesena obžaloba, ať již oprávněná či křivá, by se měl zodpovídat z obvinění. Pí. Jewel Lafontant, zastupující Spojené státy, tak učinila s důstojnosti, vyvracejíc všechny body obvinění, jeden za druhým. To by se mělo stát běžným postupem, jenž by měl být přijat všemi zeměmi. Žádáme Vás, pane generální sekretáři, abyste doporučil přijetí tohoto postupu. Je podivné, že zástupci Sovětského svazu, jehož vojenské jednotky provedly invasi do Československa a dosud tuto zem okupují, by měli uplatňovat svůj soud v otázce sebeurčení národa a svobody. Je to případ neuvěřitelného pokrytectví, mluvi-li sovětští zástupci o porušení práva na národní sebeurčení. Mimo to debaty a resoluce pokryteckých představitelů vlád — či tak zvaných vlád — které samy páchají zločiny proti lidskosti, jsou proti duchu původního šlechetného poslání Spojených národů. Představy o Spojených národech budou nenapravitelně narušeny a jejich vážnost nenahraditelně utrpí, bude-li této světové organizace zneužito k jednostranným a neopodstatněným útokům diktátorských vlád proti vládám demokratickým. S oddaností, Československá národní rada americká” ODBOČKA “GEN. M. R. ŠTEFÁNIK” DO NOVÉHO ROKU Valná hromada odbočky se konala 18. listopadu 1972 v domě br. Zemana v Northbrook. Byla opět důkazem svědomité snahy funkcionářů o vytvořeni pracovní skupiny, která by dobře sloužila krajanům českého a slovenského původu v severních předměstích Chicaga. Zvláště zásluhou obětavosti br. předsedy Dellina a br. jednatele Karla Halaš- ky bylo složení účtů za uplynulý rok provázeno pocitem radosti z dobře a svědomitě konaného díla. Odbočka čítající 48 členů, konala svoje pravidelné měsíční schůze v domovech jednotlivých členů. Téměř každá schůze je doplněna též kulturní či zábavní vložkou. Dík tomu, že br. Dellin je též členem předsednictva ústředí Rady, jsou všichni členové odbočky vždy včas a pravidelně informováni o akcích i pracovních výsledcích této vrcholné organizace krajanského života v USA. Celkem bylo konáno 7 členských schůzí, 1 mikulášská zábava, letní výlet na jezeře u br. dr. Lauricha, a filmový večer uspořádaný společně s odbočkou “Gamma,” na němž byl promítnut film “Dobrý voják Švejk.” Kromě těchto vlastních akcí se členové odbočky podíleli na všech ostatmch akcích, které během roku pořádal Oblastní výbor Chicago či ústředí Rady. Během roku přispěla odbočka Štefánik finančním darem $300.00 ústředí Rady. $9100 České stolici při University of Chicago, $25.00 Matici vyššího vzdělání. Z vlastních akcí odbočky si zaslouží zmínky programy, kterými byly doplněny jednotlivé členské schůze: na lednové schůzi, pořádané u manž. Struhařových v Lincolnwood, vylíčili manž. Harnovi své dojmy z cesty po Kalifornii a promítli velmi zdařilé diapositivy. Březnová schůze u Dellinů byla zpestřena filmem a diapositivy z Austrálie 8 • VĚSTNÍK [pageend8]a z Nového Zélandu, které na své cestě pořídili bratři Dellin a Zeman. V dubnu br. Prossnitz předvedl ve svém domě turistický film o Československu a přírodní záběry ze své cesty v Africe. V květnu u Moosů jsme mezi sebou přivítali prof. Svejkovského a jeho manželku. Profesor Svejkovský nám velmi zajímavým způsobem vylíčil vývoj kulturního a literárního dění v Československu za doby presidentství Novotného, v době zlomu poměrů za Dubčeka, a vliv sovětské okupace v r. 1968 na duchovní vývoj národa. Předvedení filmu “Dobrý voják Švejk,” původně plánované na září u br. Kraupnera, bylo přeloženo na samostatný podnik v říjnu a bylo pak uspořádáno společně s odbočkou “Gamma.” Na říjnové schůzi u Bukovských nám své dojmy ze Sovětského svazu velmi poutavě vylíčil prof. Kent, který byl v SSSR v létě 1972 na zájezdu se skupinou amerických studentů. Byly to vždy večery poučné i zábavné a každého posílilo vědomí, jak důležité je prostřednictvím krajanských organizací a skupin udržovat krajanský život všude, kde se dá. Doufáme, že v tomto duchu a s činovníky, v jejichž řadě po provedených volbách nenastala žádná podstatná změna, bude odbočka ČSNRA “Štefánik” i v r. 1973 úspěšně pokračovat ve své činnosti. K. Zeman, tiskový referent * * * VÝROČNÍ SCHŮZE ODBOČKY ČSNRA “DR. MILADA HORÁKOVÁ” Odbočka ČSNRA “Dr. Milada Horáková” v Chicagu, Til., konala svou výroční schůzi ve čtvrtek 21. prosince 1972 v budově Mid America Federal na Čermákově třídě v Ciceru, Ill. Po schváleni zápisu o minulé schůzi z 28. záři 1972, který přečetla tajemnice ses. Ludmila Kosová, a po podání zpráv o činnosti odbočky za rok 1972, které podali předseda br. Dr. Antonín Hřebík a pokladní ses. Anna Hřebíková, revisor účtů br. Václav Ženíšek navrhl schválení pokladní zprávy, načež všechny podané zprávy byly schváleny. Při volbách činovníků odbočky na rok 1973 byli jednomyslně zvoleni bratři a sestry: předseda Dr. Antonín Hřebík, místopředsedkyně Anna Rubínová, tajemnice Ludmila Kosová, pokladní Anna Hřebíková, revisor účtů Václav Ženíšek a delegáti do Oblastního výboru ČSNRA v Chicagu Dr. Antonín Hřebík, Ludmila Kosová, Anna Hřebíková a Václav Ženíšek. Po podání zpráv o činnosti Čs. nár. rady americké a jejího oblastního výboru v Chicagu bylo rozhodnuto, že data příštích členských schůzí budou určena po Novém roce 1973. V druhé části schůze předseda br. Dr. Antonín Hřebík promluvil o mimořádném úspěchu III. sletu Čs. Sokol- stva v zahraničí v červenci 1972 ve Vídni, o všech sletových podnicích a o cestách účastníků po různých částech Evropy, které byly podniknuty po sletu. Poté byly promítány barevné světelné obrazy ze sletu, ze sletových závodů a z cesty po Rakousku. Světelné obrazy ochotně promítal předseda Sdružení “Věrni zůstaneme” v Chicagu br. Josef Jakl. Po slosování výher bylo podáváno vánoční občerstvení, které připravily ochotné členky odbočky a při němž účastníci setrvali v milém předvánočním rozhovoru do večera. Ludmila Kosová, tajemnice * * * ODBOČKA ČSNRA ZÁPADNÍ PŘEDMĚSTÍ konala svoji výroční schůzi ve středu 20. prosince 1972. Po schválení zápisu byly podány zprávy úředníků. Tajemnice odbočky ses. Langová ve své výroční tajemnické zprávě s uznáním uvedla, že členové odbočky se kromě pravidelných čtvrtletních schůzí zúčastnili všech podniků uspořádaných ústředím či Oblastním výborem Chicago a podpořili je jak pracovně, tak finančně. Poskytli velkou pomoc při uspořádání Československého dne, národnostního bazaru Folk Fair, pracovali na plese, zúčastnili se průvodu porobených národů, vzpomínky na 28. říjen, tryzny za Lidice, a všech o- statních akcí. Svými volenými zástupci (Ses. Pavla Janečková a br. Louis Májovský) se odbočka zúčastnila dubnového sjezdu ČSNRA. U příležitosti sjezdu věnovala ústředí dar $200.00. Schůze odbočky byly zpravidla obohaceny též částí zábavní a poučnou. Finanční zprávú za poslední čtvrtletí podala ses. Janečková. Výroční finanční zprávu podá až v příští schůzi. Slova se pak ujala předsedkyně ses. Vrázová, která promluvila jednak k současné mezinárodní situaci — a jednak o významu práce Rady z hlediska osudu Československa a hájení svobod v Americe. Jako členka předsednictva ČSNRA podala zprávy o činnosti předsednictva a vykonané práci Rady v posledním roce a promluvila též o akcích plánovaných pro dobu příští. Poděkovala všem přítomným za jejich dosavadní práci a vyzvala je, aby práci národní zůstali i nadále věrni.. Poděkovala též odstupujícím úředníkům, kterým bylo na návrh br. Plevy uděleno absolutorium. Poté ses. Vrázová vyzvala k provedení voleb nových úředníků. Za nepřítomnosti místopředsedkyně odbočky ses. Svrčkové, která se omluvila, převzal předsedání schůzi br. Pleva. Provedenou volbou zvolena předsedkyni opět ses. Vrázová. Na návrh ses. Plevové (podporovaný dalšími přítomnými), aby všichni další úředníci zůstali ve svých funkcích, v tomto smyslu rozhodnuto — nepřítomné ses. Svrčkové bude nutno se dotázat, zda volbu přijímá. Ses. Vrázová poděkovala za projev důvěry vůči celému výboru, který zůstává i pro příští rok v dosavadním složení, vyzvala k další činnosti a upozornila, že 17. února 1973 bude uspořádán ples Oblastního výboru Chicago v sokolovně Havliček-Tyrš. Navrhla, aby odbočka Západní předměstí ve spojení s dalšími odbočkami uspořádala čas od času společné programy, jako kupř. byla tryzna za Lidice. Po pohoštění a vzájemných vánočních a novoročních blahopřáních se účastníci schůze rozešli s vědomím, že zvláště v těchto závažných dobách je třeba dále vyvíjet činnost. * * * ODBOČKA SAN FRANCISCO konala výborovou schůzi 7. ledna 1973. Členská schůze se bude konat 11. února v Sokol Hall. — Výbor odbočky byl postižen onemocněním několika členů. Br. Frank Kratochvíl po dlouhhé nemoci nemůže dojíždět do San Francisca. Br. Josef Libor je v nemocničním ošetřování, ses. Spánková se po své operaci nemůže cele věnovat práci, také manželé Turkovi byli nemocni. Vedení odbočky věří, že únorová členská schůze již nalezne členy v lepším zdravotním stavu. * * * Z CLEVELANDU V pátek večer 9. února bude ve slavnostním prostředí hotelu Startler Hilton v Clevelandu uspořádán Druhý re- presentační ples. Pořádají jej české a slovenské clevelandské organizace. Záštitu plesu převzal starosta města Clevelandu Ralph J. Perk. Po velkém úspěchu loňského I. Representač- ního plesu se krajané z Clevelandu a širokého okolí na ples již velmi těší a pořadatelé plesu srdečně zvou celou krajanskou obec k účasti. Zdenek Pražák místopředseda plesového výboru NÁLEPKY “CZECHOSLOVAKIA STILL OCCUPIED” Poděkování p. Milanu Košařovi Úřadovna ČSNRA dostává další objednávky nálepek a dopisy, z nichž je patrné, s jak dobrou odezvou se nálepky Rady s námětem holubice za mřížemi a heslem “Czechoslovakia still occupied” setkávají. Autorem uměleckého návrhu je výtvarník p. Milan Košař. Touto cestou p. Košařovi vyslovujeme za zdařilé (a také nezištné) provedení návrhu srdečné poděkování. VĚSTNÍK • 9 [pageend9]ČSA střeží Vaši budoucnost Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská, jednota poskytnout!. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovat! vám individuální plány, které vám zaručí nejvyšší možnou ochranu pro vaši budoucnost. ČSA má 200 RADŮ ve většině států Ameriky, v nichž naleznete bratrské prostředí, které vám nemůže poskytnout! žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod, jaké opět pouze bratrská jednota může poskytnout!. Kdo Jednotu ČSA doporučuje? Více než 118 let služby desetitisícům spokojených členů. CSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61 st Court, Cicero, III. 60650 MÁME NA SKLADE K PRODEJI Poštou PANORAMA ....................................................... 7.00 PROGRESSIVE CZECH, učebnice prof. B. Mikuly, páté vydání, vyšla nákladem čs. národní rady americké ................................... 4.50 5.00 THE BIRTH OF CZECHOSLOVAKIA .... 5.00 Jaroslav Brodský: ŘEŠENÍ GAMA.............. 5.00 5.50 Josef Falta: PŘES FRONTY A PŘES HRANICE ................................................... 1.50 1.85 DĚTSTVÍ A MLÁDÍ, vzpomínky Dr. Alice Masarykové ................................................... 2.50 2.75 Vojtěch N. Duben: LEDY SE HNULY.......... 2.50 2.75 Viktor Fischl: HOVORY S JANEM MASARYKEM ................................................. 0.75 1.00 OBJEDNÁVKY VYŘIZUJE ÚŘADOVNA ČSNRA: Czechoslovak National Council of America 2137 So. Lombard Ave., Room 202, Cicero, III. 60650 VESTNÍK CZECHOSLOVAK NATIONAL COUNCIL OF AMERICA 2137 So. Lombard Ave. — Room 202 Cicero, Illinois 60650 «^^•434 Second Class Postage Paid at Chicago, Illinois ANNUAL BALL CHICAGO - FEBRUARY 17 [pageend10]