ZPRÁVY SVU Pullikační činnost - to je stále otevřená rána SVU. Na štěstí dvě okolnosti dávají naději, že bude zacelena. Je to především náš první vedecký sjezd a jeho mimořádná vědecká úroveň. Za druhé je to agilnost dr. Míly Rechcígla, Jr., předsedy Publikační komise. Podle jeho sdělení byla uzavřena smlouva na vydání výboru přednášek, přednesených na našem vědeckém sjezdu. Prozatímní název této publikace zní: The Czechoslovak Contribution to World Culture, a vyjde v nakladatelství Mouton and Co. n. v. Publishers, The Hague, The Netherlands. Na knihkupecký trh se dostane kniha roku 1963, v jazyce anglickém. Název knihy u- kazuje, že ze sjezdových přednášek sem budou po přísném výběru zařáděny jen ty, které se zabývaly československou tematikou. Redakci této publikace převzal dr. Míla Rechcígl, Jr. V roce 1963 vyjde také sborník prací k poctě šedesátých narozenin předsedy SVU, prof. dr. René Wellka. Bude vydán u téhož nakladatele v Holandsku a ponese název “Essays on Czech Literature”. Tedy antologie Wellkových prací o české literatuře. Redakci sborníku převzal prof. dr. Petr Demetz. Třetí připravovanou publikací jsou přednášky washingtonské Pracovní skupiny, a to z cyklu “Příspěvky k vývoji ideje čs. státu po 1938-1948”. Anglický název byl zatímně stanoven “Czechoslovakia 1938-1948. Sources and Documents.” O vydání této publikace zahájil z vlastní iniciativy jednání s Indiana University Press náš první předseda dr. Václav Hlavatý, a budiž mu za to poděkováno. Universita vbrzku rozhodne, zda tento cyklus cenných historických příspěvků k nej poslednějším dějinám naší vlasti vydá. Překlady některých přednášek nebo -87 SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. Ročník IV. PROSINEC 1962 Číslo 10 Zpracováno podle referátu předsedy Publikační komise dr. Mílv Rechcíqla. Jr., na schůzi výboru SVU NAŠE VYDAVATELSKÉ PLÁNY [pageend1]abstracta z nich jí už byly zaslány. Péči o vydání této knihy na sebe vzala washingtonská Pracovní skupina. Čtvrtá proponovaná publikace je sborník prací k oslavě sedmdesátky prof. dr. Václava Hlavatého. Publikační komise vyjednává s několika nakladateli a s řadou žáků prof. Hlavatého, kteří by byli schopni ujmout se redigování této knihy. Pro úplnost jest zaznamenat, že Publikační komise Se zabývá plánem vydávat vědecký časopis v angličtině. Češi a Slováci jsou jediná národní skupina ve Spojených státech a v Kanadě, která takový časopis nemá, zatím co o revuální tisk v českém a slovenském jazyce je dostatečně postaráno, jako na příklad Perspektivami, Novým životem, Sklizní a Svědectvím. Takový vědecký časopis by soustředil práce s čs. tematikou a zároveň přispěl k rozšíření zájmu a k rozvoji studia na poli čs. historie, hospodářství, literatury atd. Publikační komise považuje za nej ideálnější i schůdné takové řešení, že některá z amerických universit, která má zájem o slovanské studia, by takový list vydávala a SVU by fungovala jako redakční rada. Dr. Míla Rechcígl, Jr., žádá členy SVU o návrhy, které university by pravděpodobně nejvíc připadaly v úvahu. A konečně oznamujeme s radostí, že zdravotní stav bývalého gen. tajemníka dr. Jaroslava Němce, je výborný. Zotavil se natolik, že nyní, koncem roku bude moci zahájit práce na redakci “Kdo je kdo v čs. vědě ve svobodném světě”. Je to práce ohromná, a vyzýváme všechny členy SVU, aby posílali dr. Němcovi do Washingtonu (2067 Park Road, N. W. Washington 10, D. C.) separáty svých prací, seznamy svých publikací atd. Ve světě soutěží dva hospodářské systémy. Tak zvané tržní hospodářství, na západě nazývané svobodné a na východě kapitalistické, s ústředně plánovaným a diktovaným hospodářstvím, které západ jmenuje komunistickým, kdežto východ je nazývá socialistickým hospodářstvím. Prof. Michal se věnoval srovnávání těchto dvou hospodářských systémů, a to na příkladě komunistického Československa. Jeho objemná studie je plna překvapujících zjištění, z nichž zde můžeme ovšem zachytit jen nepatrné zlomky. Tak, na příklad, v ČSSR po úplném znárodnění byla výrobní a spotřební úroveň země podobná úrovni v západních státech, zejména Rakouska, Záp. Německa a Francie. Nebo: obecný přírůstek statků a služeb na hlavu jednoho obyvatele byl v letech 1948-1958 v ČSSR stejný jako v Rakousku a Záp. Německu, ale v ČSSR k tomu potřebovali mnohem více pracovních hodin a mno- 88 POZNÁMKY O KNIHÁCH Jan Michal: Central Planning in Czechoslovaakia. Vydalo nakladatelství Stanford University v Kalifornii. Podtitul ukazuje, že autor se obírá údobím mezi roky 1948 až 1958. [pageend2]Víno, rudé víno jako horká krev, kolikrát jsi v srdci zdvihlo korouhev! Nad svůj vlastní život jsem tě miloval, lásku zapíjel jsem, lásku nebo žal — Kolikrát jsme sotva vstali od stolu! (Velký žal a láska chodí pospolu.') Velký žal a láska sourozenci jsou, chtěl bych s nimi bloudit vlhkou jarní tmou, znovu opíjet se sladkou bolestí, když se rudým vínem před očima tmí — Aspoň jednou vidět v šeru prokletém, jak se sypou hvězdy jasným řešetem, znovu píseň slyšet, kterou hučel splav, když jsem s tebou padal do srpnových trav. Kolik sklenek prasklo v horké dlani tvé! Sbohem, mladé lásky, horké, neklidné. (Dneska už tě jiné víno opíjí: černý plamen smrti šlehá po šíji.) hem více investičního kapitálu. Ovšem v ČSSR šel větší díl investic na zvyšování výroby a jen menší díl na bytovou péči a na služby. Větší spotřeba materiálních zdrojů v ČSSR oproti svobodným zemím měla za následek menší přírůstek osobní spotřeby. Ve svobodných zemích osobní spotřeba činí skoro dvě třetiny hrubého národního důchodu, kdežto v ČSSR méně než jednu polovici! Také růst osobních důchodů je v ČSSR mnohem pomalejší než ve svobodných zemích. Autor u- znává, že kolektivní spotřeba ve formě skutečných nákladů na zdravotní službu v ČSSR značně vzrostla, ale dokazuje přesvědčivě, že polovinu těchto nákladů platí zaměstnanci. Podle Michalova průzkumu mělo ČSSR velké výrobní přebytky a poskytovalo značné zahraniční úvěry. Dlouholeté úvěry Československa v letech 1956 a 57 činily čtyřicet dolarů na hlavu jednoho obyvatele, zatím co podobná pomoc Spojených států zatěžuje jednoho obyvatele pouze šestnácti dolary a pomoc, kterou poskytuje Sovětský svaz dokonce jen čtrnáct dolarů na hlavu. Samozřejmě, že dr. Michal také ukazuje na disproporci mezi výrobou těžkého průmyslu a spotřebního zboží. V závěru pak dochází k názoru, že čs. 89 Pavel Javor VERŠE O VÍNĚ [pageend3]Zdá se, že v prof. Janu Třískoví ze Stanford University nám roste vědecká hvězda prvního řádu, a to právě v oboru, který nás a svobodný svět musí nejvíc zajímat: sovětologie. Nebývá zvykem psát recensi o recensi, a práce, o které píšeme, je Třísková recense o knize, jednající o současném Sovětském svazu a jeho politice. Nás tolik nezajímají tyto knihy, ale závěry, ke kterým dr. Tříska dochází. Především říká, že od vydání knih, které recensuje, sběhla se tak velká řada u- dálostí, že to “překvapilo i nejbystřejší pozorovatele sovětské scény”. Podle dr. Třísky zdůrazňoval Stalinův sovětský blok ideologickou jednotu států tohoto bloku, států, vedených komunistickými stranami, které všechny dohromady byly vedeny osobně Stalinem. Pod Chrušěovovým vedením se zahajuje nová éra. Chruščov připouští ideologické odchylky pokud nepřesahují určité meze, jejichž překročení by bylo nebezpečné pro komunismus. Chrušěovovým cílem už není komunistický monolit, ale jakési společenství komunistických států, spojených společnými zájmy. Chruščov uznává také zásadu jakési rovnosti těchto států. Dospěl k poznání, že ideologie už není zajímavá a podstatná v životě komunistických států a že je třeba přimhouřit ideologické oči nad určitými národními zvláštnostmi. Chruščov na Redakci ZPRÁV bylo už několikráte právem vytčeno od přátel, že zanedbává referáty o knihách, náležejících do oboru krásné literatury a preferuje knihy vědecké. Výtka byla na místě. Problém redaktorův je však dvojího druhu. Za prvé nedostatek místa v časopise tak malém a určeném HLAVNĚ zprávám. Za druhé: Kromě prof. Wellka nemáme v exilu skutečného literárního kritika — nebo redaktor o něm neví. A tak jen podělkujeme v kritikách veršů či krásné literatury a píšeme spíše jen referáty, ale jistě ne poučné a zasvěcené kritiky. Také další řádky o dvou shora uvedených knihách náležejí do této kategorie. Psát současně o knize Odložilíkově a Drábko vě je pro žurnalistu svůdné, neboť dva autoři si na chvíli prohodili svoje profese. Slovutný a věhlasný historik Odložilík píše reportáže, kdežto reportér Drábek si vykasal rukávy na historii. K jeho cti budiž ihned řečeno, že se za historika nevydává, ne- 90 plánované hospodářství zůstalo daleko za svobodným světem. Od té doby o- všem se plánované hospodářství v ČSSR podle přiznání samotných komunistů docela zhroutilo. L. K. F. rozdíl od Stalina organisuje společenství komunstických států, nikoli komunistických stran. Styk mezi komunistickými zeměmi a Moskvou je budován na základně státních institucí, nikoli stranických. — Správnost Třískových názorů ukázal konflikt sovětsko-čín- ský: existuje blok komunistických států, nikoli blok komunistických stran. V. B. Jan F. Tříska: Conflict and Integration in the Communist Bloc: a review. Reprint from the Journal of Conflict Resolution, Vol. 5, No: 4. Feb. 1961. Otakar Odložilík: Vzpomínky a ohlasy. Vyšlo jako 40. svazek Sklizně svobodné tvorby za redakce dr. Roberta Vlacha. Stran 123, cena 3.50 dolarů. Jaroslav Drábek: Čtení o Mo. ravských bratřích. Vyšlo nákladem Universum Press Co. v New Yorku, stran 58, cena 1.50 dolarů. [pageend4]Ve stínu kadeřavých hájů stáda spokojených krav, v zahrádkách hrachory a z oken bílých domků vyhlídka na hory. Lilie kolem cest, krajzlíčky kopretin a černoočky — Suzy, malebná výstava hornin, růžové, šedé drůzy. Jdou oblaka, jdou -------- stín běží přes hory a stálé jizvy v srdci znovu se rozbolí. snaží se jím být a pojal svou knížku o Moravských bratřích rovněž z postoje reportérova. Odložilíkova knížka s málo lákavým titulem, za který se ostatně sám autor trochu omlouvá, nevznikla z potřeby historického bádání nebo z nutnosti osvětlit nám některou z dějinných period. Vznikla z autorovy záliby v cestování, ze záliby, která se chvílemi čtenáři jeví jako těžký úděl, když autor si v každé kapitole stěžuje, že tam a tam bylo moc horko nebo moc zima. Jsou to subjektivní dojmy poutníkovy — a budiž mu vzdán dík za to, že putoval světem po stopách českých dějin literárních (to zejména) a s vědeckým zasvěcením hledal na svých cestách, kde by našel nějakou českou stopu. Otakar Odložilík má štěstí, že mohl publikovat v exilu již řadu prací knižně, česky. Čtenář se asi neubrání dojmu, že z jeho péra četl již knížky ucelenější a uspořádanější a že tato vznikla trochu náhodou. Naproti tomu ovšem ocení Odložilíkovo vyprávěčské umění a jeho nádhernou češtinu. Je to jako vykoupat se v prameni vody živé. My, kteří se snažíme pracovat pro lepší perspektivy svého národa, ale píšeme čím dál tím chudší, horší a nesprávnější češtinou, my všichni bychom se měli před prof. Odložilíkem hluboce poklonit a poděkovat mu za to, že v exilu udržuje ryzost jazyka, smysl pro ducha českého jazyka a pečlivě pěstuje košatost jeho bohatého slovníku i frazeologie. Redaktor se přiznává, že četl Odložilí- kovu knížku dvakrát a bude jí číst znovu a znovu, kdykoli bude chtít opět se zamilovat do sličnosti naší řeči. Na rozdíl od toho je Drábkova kniha psána sice pěkným jazykem, ale očividně slohem reportérským. To jí ovšem neubírá nic na ceně, která je v některých kapitolách objevná. A hlavně: každá řádka vyjadřuje oddanou lásku k předmětu, o němž je psáno. Jaroslav Drábek je český bratr po meči i po přesli- ci a ve své knize, dějstvující v americkém Betlehemu a viržnském Salemu, vzdává současně hold svému rodišti, Orlickým horám a místům svého mládí, která miloval a která procítil sub speciae Českých bratří. Právě proto jsou některá místa jeho reportáží tklivá a dotýkají se zblízka umění belle- tristického. Zdá se, že Drábek je první z Čechů, který se vážně začal zajímat o Moravské bratry v Americe — jeho předchůdcové i současníci si pohodlně řekli, že jim do toho nic není, protože Moravští bratří přišli do USA poněmčeni. Drábkova kniha tuto pohodlnou výmluvu vyvrací: ať mluvili jazykem německým nebo českým, přišli do USA jako dědicové Jednoty českobratrské 91 VERMONT Inka Smutná [pageend5]a přinesli do této země české, bratrské tradice — třebas někdy v jazyce německém. Souhlasíme s Drábkem: “Pro mladého historika se tu otevírá široké a vděčné pole k studiu a zpracování, pole, které dosud není než pouhým úhorem.” Neodborník si tu povzdechne: Škoda, že nej lepší naši historikové se více zajímají o toulky po světě a o osudy, dejme tomu, Gaily Placidie, než o živou a povznášející historii i kulturní odkaz Českobratrské jednoty této zemi pruhů a hvězd. ONDŘEJ PETRU byl jmenován magistrem studií a členem akademického senátu papežské university Angelicum v Římě. Dr. Petrů je na této universitě již několik let profesorem církevního práva. Připomínáme, že dr. Ondřej M. Petrů je autorem největšího a nej úctyhodnějšího literárního díla, které bylo po roce 1948 vydáno v českém jazyce ve svobodném světě. Je to překlad dvoudílného “Apoštoláře”, který dr. Petrů přeložil sám do nejryzejší češtiny a slohem vskutku básnickým. (Vydala 1951 a 1954 Křesťanská akademie v Římě). Kdo nemá tyto překlady ve své knihovně, ochudil sám sebe. EMIL WALTER ze švédské university v Uppsale, známý překladatel ze skandinávských jazyků, připravuje k jubileu české královny Dagmar větší studii, která vyjde nákladem Křesťanské akademie v Římě. Bylo tomu 750 let, co zemřela česká královna Dagmar, dcera Přemysla Otakara Druhého; jejího úmrtí bylo vzpomenuto v chrámu sv. Benedikta v Rigstedu, kde byla královna Dagmar pochována. KAREL BOLESLAV JIRÁK, profesor hudebního oddělení Rooseveltovy university v Chicagu, navštívil letos v létě po patnácti letech Evropu. V Chicagu v čilém sdružení exulantů “Věrni zůstaneme” přednášel o svých dojmech z Evropy i o tom, jak se tvář Evropy od roku 1947 změnila, Počátkem roku 1963 bude prof. Jirák přednášet v Pracovní skupině SVU v Chicagu o hudebním díle Jaroslava Ježka. IVO DUCHÁČEK, profesor politických věd na City College v New Yorku, byl jmenován řádným profesorem této koleje, která se stala nyní součástí největší americké university, vytvořené sloučením všech městských universit a kolejí v metropolitním New Yorku. Krom toho byl dr. Ducháček jmenován předsedou sboru profesorů, kteří připravují graduované studenty k doktorátům, a byl pověřen vypracovat plán těchto studií. EVA LIKOVÁ byla pozvána k několika vystoupením ve státní opeře ve Vídni a sklidila zasloužený úspěch. Cestou z Vídně se zastaví k pohostinském vystoupení v Paříži a pak ji čeká sezóna u opery v New Orléansu. OSKAR PEJŠA, někdejší plukovník gen. štábu v čs. armádě, vystudoval malířství v Minneapolis, Minn., a vystavoval nyní v Chicagu s velkým ú- spěchem sérii svých 27 akvarelů “Ze života hub”. Umělecký časopis “Illustrator”, vydávaný Uměleckou akademií v Minneapolis přinesl nyní velmi pochvalnou kritiku o této výstavě a chválí zejména to, že O. Pejšovi se podařila kombinace vědeckého realismu s uměleckým podáním. MIROSLAV SYNEK, člen Pracovní skupiny SVU v Chicagu, byl jmenován počátkem akademického roku asistujícím profesorem fysiky na De Paul University v Chicagu, 92 NÁŠ KULTURNÍ PŘÍNOS: Hn [pageend6]EXULANTSKÉ OSUDY Redaktor těchto Zpráv dostal dopis, jehož hlavní část otiskuje: "Rážený pane redaktore, snad by se Vám hodilo pro Vaše ZPRÁVY toto: MUDr. Augustin Přibyl úspěšně absolvoval odborné zkoušky na Washington University v St. Louis a byl mu udělen Diploma of the American Board of Ophthalmology. Dr. Přibyl je odborný oční lékař z Prahy a působí nyní v dceru v Illinois. Byl jsem promován na Karlově u- niversitě v roce 1947 a působil jsem na První oční klinice na Karlově náměstí. V roce 1951 jsem dostal titul odborného lékaře a téhož roku jsem přešel se ženou do Západního Německa, protože jsem se domníval, že na západě budu svému národu prospěšnější. Po několika měsících v táboře Válka jsem vy- emigroval 1952 do Anglie. Znovu jsem tam studoval a byl znovu promován v Edinburghu. Přes to jsem tam nezůstal, protože nemám rád Chamberlainy, a je jich tam mnoho. Vyemigrovali jsme do Ameriky roku 1955. Tady jsem znovu dělal licenční zkoušky v roce 1957. Teprve když jsem dostal státní občanství, byl jsem připuštěn k americkým nejvyšším zkouškám, které jsem udělal. Stručně by se dalo říci : Dal jsem se do sbírání doktorských diplomů. Má kolekce je slušná; byl jsem dvakrát promován, dvakrát odborným lékařem. Smůla je v tom, že jsem nikdy neměl rád sběratele, ale za to jsem měl opravdu rád svou zemi. Abych se mohl svobodně vrátit, za to se každou neděli modlím na naší české exulantské mši v Chicagu. Se srdečným pozdravem, Dr. Augustin Přibyl, Cicero, III. Biskup Jan Nepomuk Neumann, rodák z Prachatic a první český biskup na americké půdě, bude blahořečen podle dosavadních disposic Vatikánu dne 19. března 1963. J. N. Neumann byl biskupem ve Filadelfii, pracoval jako misionář a zasloužil se nesmírně o rozvoj katolického školství v USA. Louis Seltzer, šéfredaktor The Cleveland Press, byl slavnostním řečníkem při oslavě 28. října v Clevelandu (společně s gen. dr. M. Ferjenčíkem). — Louis Seltzer hovořil o něčem, co by nemělo být zapomenuto při studiu naší historie, speciálně při studiu Masarykova vlivu na presidenta Wilsona. Seltzer se roku 1918 v květnu setkal s Masarykem ve společnosti Newtona Bakera, který byl ministrem války ve Wilsonově kabinetu. Seltzer jako mladý reportér byl okouzlen Masarykovými vývody, že hlavním vítězem ve světové válce bude lidská svoboda. Minister Baker, který měl velký vliv na Wilsona, se s Masarykem plně shodoval. Krom toho byl tento státník velmi zaujat Masarykovými plány na 93 ZÁZNAMY: [pageend7]federalisaci Evropy. Ministr Baker byl jedním z nejhorlivějších pomocníků Wilsonových při propagaci myšlenky Společnosti národů — a šéfredaktor Seltzer se domnívá, že se jím stal zejména z podnětu Masarykova a na základě Masarykových přesvědčivých argumentů. Starosta města New Yorku, Robert F. Wagner, poslal dopis do Bílého domu, adresovaný presidentovu poradnímu sboru pro tělesnou zdatnost mládeže. Mayor Wagner doporučuje tomuto poradnímu sboru, aby si přizval sokolské organisace a poučil se o významu sokolské mravní i tělesné výchovy, jako se to stalo již zásluhou českého guvernéra Oty Kemera ve státu Illinois. — Je málo známo, že starostův otec, senátor Robert Wagner, Sr., spolupracoval v roce 1918 s prof. T. G. Masarykem a byl Masarykovou oporou v americkém senátu. Když Masaryk roku 1918 jako vrchní velitel sibiřských legií přijel do Washingtonu, ustavil se ad hoc jedenáctičlenný výbor federálních poslanců a senátorů, sympatisujících s rozbitím Rakousko- Uherska a s osvobozením Čechoslováků. Tento výbor šel Masaryka uvítat na nádraží. Robert Wagner, Sr., byl mezi nimi. Journal of Central European Affairs, vydávaný universitou státu Colorado, přinesl v posledním čísle studii Stanley Kimballa, nazvanou “Slovanský kongres v Praze roku 1868”. Prof. J. Kalvoda do tohoto čísla přispěl studií o sovětisaci čs. zemědělství. Čtvrtletník dále otiskuje řadu knižních recensí, jejichž autoři jsou mimo jiné prof. Ot. Odložilík, prof. Matěj Spinka, prof. V. Andic a redaktor revue prof. S. Harrison Thomson. Jmenovaní recen- sují vesměs knihy s čs. tematikou. Profesor na universitě státu Indiana, Pietor Wandycz vydal nákladem jmenované university knihu “Francie a její východní spojenci v letech 1919 až 1925”. Autor se zabývá historií francouzsko-československého a francouzské-polského spojenectví od uzavření mírové smlouvy v Paříži až do uzavření paktu v Locarnu. Prof. Wandycz s vědeckou objektivností referuje o našem sporu o Těšínsko a věnuje zvláštní pozornost zejména T. G. Masarykovi, Benešovi, Paderewskému a Pilsudskému. V období nejkrásnějších svátků v roce, svátků lidskosti, přátelství a lásky k bližnímu, Jednota Československé Spolky v Americe, nejstarší bratrská a sesterská podpůrná organisace svého druhu ve Spojených státech, přináší celé naší krajanské veřejnosti upřímná přání míru a spokojenosti v nadcházejícím roce 1963. Na prahu stodevátého roku svého úspěšného trvání, ČSA mohutná a zdravá, zabezpečuje svým jedinečným životním pojištěním desítky tisíců naších krajanů a slibuje ve své blahodárné činnosti pokračovati i v budoucnu. Nechť v roce 1963, ČSA životní pojištění, tak výhodné a spolehlivé, nechybí v žádné české či slovenské rodině v Americe. Č. S. A., 2138 South 61st Court, Cicero 50, Illinois. News of CSASA, Proprietor and Publisher: Czechoslovak Society of Arts and Sciences in America, Inc. Editor Ivan Herben, 41-98 Forley Street, Elmhurst 73, New York, Printed by: Orbis Printing Co., Inc., 246 East 84th Street, New York 28, N. Y. — Price for non-members 25<r. 94 PLACENÉ OZNÁMENÍ: [pageend8]