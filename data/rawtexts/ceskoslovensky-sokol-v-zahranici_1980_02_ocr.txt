SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXX ÚNOR 1980 Číslo 2 (292) 30 LET SOKOLA V AUSTRÁLII Jan Waldauf Letos v lednu uplynulo 30 let od zakotvení sokolské myšlenky v nejvzdálenějším dílu světa - v Austrálii, při čemž kolébkou tamního Sokolstva bylo hlavní město Canberra, kde dne 20. ledna 1950 byla založena první sokolská jednota v Austrálii. V mezidobí uplynulých 30 let došlo k mnoha velikým a pronikavým změnám ve světě; také vývoj sokolské činnosti v Austrálii byl podroben mnoha zkouškám. Po prvním období, kdy následkem přílivu čs. emigrantů - uprchlíků v letech 1949-1952 došlo k velkému, takřka horečnatému rozmachu, v němž byla založena celá řada jednot, následovalo období značného poklesu, kdy většina z rychle založených jednot opět zanikla a nebo po několik let jen živořila, aby konečně bylo vystřídáno obdobím, kdy byly položeny pevné základy další práce a zabezpečení budoucnosti jednot. Přesvědčivým .a také nejkrásnějším výrazem a výsledkem tohoto cílevědomého budovatelského období jsou obě sokolovny v Austrálii - v Sydney a v Melbourne a skutečnost, že dnem 1. ledna 1980 bylo ustaveno australské ústředí jednot Čs. Sokolstva v zahraničí - Sokolská župa Australská. Třicáté výročí je příležitostí k nahlédnutí do "Sokolských listů", věstníku Sokolské župy Dr. E. Beneše v exilu z roku 1950, kde jsou zaznamenány začátky sokolské činnosti v Austrálii. První zprávu o Sokole v Austrálii nacházíme v 8. čísle Sokolských listů ze dne 7. března 1950, kde pod nadpisem " První Sokolové v Austrálii" je uvedeno, že dne 20. ledna 1950 konala se v hlavním městě Canbeře, v Capitol Hillu, ustavující valná hromada první sokolské jednoty v Austrálii. Zpráva uvádí, že jednání bylo ukončeno odesláním pozdravu starostovi ČOS v exilu bratru Dr. Ant. Hřebíkoví, v němž bylo mj. uvedeno, že členové první sokolské jednoty v Austrálii "slibují, že se budou věrně říditi zásadami Dr. M. Tyrše a J. Fůgnera a že vždy a za všech okolností budou pamětlivi odkazu svých velkých učitelů T.G. Masaryka, M.R. Štefánika, Dr. E. Beneše a J. Masaryka." ČESKOSLOVENSKÝ [pageend1]Další zprávu o Sokole v Austrálii čteme v 9. čísle Sokolských listů z 12. dubna 1950, kde byl otištěn dopis jednoho z činovníků nově založené jednoty. Dopis nadepsaný "Jak došlo k založení první sokolské jednoty v Austrálii", uvádí m j .: "Již když se hrstka Čechoslováků na lodi "Nelly" kolébala směrem k australským břehům, připravovaly se plány k založení Sokola v Austrálii. Sokolíci to byli, kteří v době, kdy elegantní a štíhlá "Nelly" ve větru a bouři neposedně poskakovala na vysokých vlnách, stěsnání v krytu na přídi vesele si prozpěvovali sokolské a národní písně, zatím co okolo nich se ploužily zhroucené postavy bledých tváří s nezbytnými nádobkami v rukou, které závistivě hleděly na zdravou a veselou skupinu sokolíků, kterým bouřící moře naprosto nemohlo vžiti jejich dobrou náladu. - Po příjezdu do Austrálie jsme se rozběhli po celém světadíle, jak nás osud a Employment Office rozházel, ale myšlenka na Sokol neopustila nikoho, a tak v Canbeře, hlavním městě Austrálie, kde v té době bylo celkem 26 Čechoslováků, po delších přípravách a jednáních konala se dne 20. ledna 1950 ustavující schůze a zde se zrodila první tělocvičná jednota Sokol v Austrálii, která se pustila ihned s chutí do práce. Náš příklad povzbudil bratry v ostatních větších městech Austrálie ke zvýšené činnosti v zakládání jednot, jejichž ustavení se připravuje v Sydney, v Melbourne, v Brisbane a v Adelaide. Věříme, že Sokol zde v Austrálii se skutečně rozšíří tak, že soustředí v sobě všechny Sokoly v Austrálii." Poslední zpráva o sokolské činnosti v Austrálii byla uveřejněna v 11. čísle z 21. listopadu 1950, jež bylo také posledním číslem věstníku župy Dr. E. Beneše v exilu před jejím rozchodem, k němuž došlo následkem emigrace většiny členů do různých zemí. Toto poslední číslo Sokolských listů bylo vlastně shrnutím činnosti župy za dobu jejího trvání, kdy sdružovala celkem 26 jednot v uprchlických táborech - 17 v západním Německu a 9 v Itálii. Zpráva nadepsaná "Sokolstvo v Austrálii" uvádí, že v Austrálii jsou již 3 sokolské jednoty - v lednu založená jednota Canberra, v červnu založená jednota na tropickém severu Austrálie v Port Darwin a 5. července 1950 založená jednota v Sydney. Tato zpráva uvádí dále, že byly také již zahájeny přípravné práce k založení dalších sokolských jednot v Adelaide, Brisbane, Melbourne, Newcastle a Perth a že v nejbližší době bude možno utvořit australskou sokolskou župu. Úsilí sester a bratří bylo nejlépe vyjádřeno větou: "Přišli jsme sem jen s chudými uzlíčky vy- stěhovalců, ale přinesli jsme si s sebou i nadšení pro krásnou sokolskou myšlenku!" Sokolská činnost v Austrálii je nyní soustředěna v třech městech - v Sydney, v Melbourne a v Canbeře. Úspěšná a nadšená činnost australských Sokolů je příkladem a následuhodným vzorem ostatním jednotám. Je také důkazem, že slib daný při ustavení první jednoty v Austrálii byl dodržen a zůstal trvalým vodítkem jejich činnosti. Blahopřejeme Sokolstvu v Austrálii k třicetiletému jubileu a do další činnosti mu přejeme mnoho zdaru. 18 [pageend2]VLADIMÍR STEKLÝ V Sydney zemřel 10. prosince 1979 bratr Vladimir Stekly, místostarosta sydnejské jednoty a clen předsednictva Ústředí Čs. Sokolstva v zahraničí - po krátké, ale zákeřné nemoci v mladém veku S3 let. Bratr Stekly byl rodákem z Litoměřic, ale dětství prožil s rodiči na východním Slovensku. Své sokolování vsak začínal v rodině jeho matky v Litoměřicích. Svá studia zahájil v Lednici na Moravě a dokončil v Mělníku na vyšší vinařské a potravinářské škole. V roce 1948 odešel z vlasti do Rakouska a po pobytu v řadě táborů v Německu se dostal do Anglie, kde se oženil s Irenou. V roce 1952 se rozhodli pro odjezd do Austrálie, kde se nejdříve usadili v Melbourne. Po dvou letech se bratr Stekly rozhodl znovu studovat potravinářskou technologii na Hawkes- bury Agricultural College v Richmondu a po ukončení studií nastoupil u firmy Edgel Co. V roce 1959 přešel do výzkumných laboratoří CSIRO jako potravinářský technolog. Dopracoval se vysokého postavení v kontrole průmyslové výroby potravin a stanovení norem pro celou Austrálii. Sieny naší jednoty byli oba, Vladimír i Irena, po dlouhá léta a jak mu čas dovolil, zapojil se do aktivní práce ve vedení jednoty a byl po řadu let jednatelem. Jeho starostí zůstávalo postavení vlastní sokolovny a svojí činnou a podnětnou účastí ve stavební komisi měl veliký podíl na uskutečnění stavby. S našim členstvem jel v r. 1976 na sokolský slet do Curychu a po návratu jej čekalo organizování slavnostního otevření budovy, čehož se zhostil opravdu úspěšně. Stal se místostarostou jednoty, byl zvolen za člena předsednictva Ústředí a vedl nám styk s cizinou, jehož výsledky za nyní začínají dostavovat. Byl příkladem poctivého, pečlivého a dochvilného činovníka se starostí o rozvoj naší jednoty a oživení sokolské myšlenky bratrství, soudružnosti, slušnosti a dobrovolnosti. Věřil, že i v malých poměrech pevnou vůlí, vytrvalostí a slušností se podaří docela velké věci. Za roky práce, starosti a přemýšlení usilující o zdar a úspěch naší jednoty a Sokolstva vůbec, v němž vytrval až do svých posledních dnů, my - členové výboru a všichni příslušníci jednoty z hloubi našich srdcí děkujeme a při našem loučení s ním slibujeme, že na jeho bratrství nezapomeneme a v sokolské činnosti a práci vytrváme. Výbor Tělocvičné Jednoty Sokol Sydney Austrálie 19 [pageend3]HLÍDKA VZDĚLÁVACÍ ČINOVNÍKŮM NA SRDCE Po přečtení mnohých politických úvah krajanského tisku naší světové emi- grační obce nacházíme mnoho zdravých námětů, jejichž uskutečnění brání přílišná roztříštěnost názorová pisatelů i zeměpisné vzdálenosti.Nemáme mezi sebou, ani mezi politickými vůdci svobodného světa osobnosti, která by svým osobním příkladem a mravní vahou nadchla zástupy rozdělených voličů k následování. Vidíme naopak, že mnoho politiků se pokouší nabídnout svým následovníkům líbivý volební program, často neproveditelný a nedomyšlený, vedoucí k rychlému pádu vlády. (Viz třeba Kanadu dnes). Doba, kdy naši politikové hledali a dostali bezvýhradnou a neomezenou pomoc hostitelských vlád, je nenávratně za námi. Je nás dost a máme mezi námi (mluvím o krajanech) dobré mozky, které mohou být prospěšné k řešení dnešních světových problémů. Zatím jsou tyto síly roztříštěné v soukromých službách po celé zeměkouli. Nemáme ústřední složku, která by nás duchovně spojovala. Několik pokusů, hledat spojení s jinými národnostmi stejného osudu jako našeho (v Kanadě fungující ’’skupina sedmi” zástupců Sověty porobených národů) je dobrý začátek, ale je nutno jiti šířeji i hlouběji. Musíme se pokusit o spojení krajanské ve světovém měřítku a o spojení s ostatními Sověty porobenými národy ve všech zemích, kde žijeme. Tomuto hlavnímu úkolu musí ustoupit všechny osobní malé problémy, které potřebnou jednotu a svornost tříští. Jen v tom je naše naděje. Sledujme upřímně a nesobecky nové způsoby spolupráce, abychom nezmeškali poslední příležitost. Domov nemůže dnes organizovat bějaké větší hnutí v dostřelu sovětských tanků a očekává to od nás. Tento požadavek není nemožný nebo neuskutečnitelný. Všude už máme spolky, sdružení, svazy, kluby, které mezi sebou zápolí o přízeň a kapsy krajanské veřejnosti, slovem i tiskem velmi roztříštěným s různou dávkou úspěchu i neúspěchu. Chtějme na nich, aby se vzájemně domluvily k svornějšímu ppstupu. Raději méně spolků, ale úspěšných, raději méně novin, ale pěkně dělaných a rozumně psaných. 20 SPOLUPRACÍ K ÚSPĚCHU Máme nyní většinou za sebou výroční valné hromady jednot, které volbami postavily v čelo skupinu bratří a sester k dalšímu vedení sokolské práce. Kde se jedná o již zapracované síly, bratr starosta to má snadné a "Rádce sokolských činovníků" sestry Provazníkové postačí k zvládnutí nejasností. Někteří starostové (starostky) se však uchylují k nesprávnému "udělej to sám" způsobu. Domnívám se, že je účinnější a záslužnější soustavně zaučovat nezkušeného člena (i když často je to větší časové zatížení pro vedoucího činovníka), než vyřídit potřebný úkol osobně, jak mnoho přepracovaných starostů dosud dělává. Dobře se mi o tom píše, namítnete, protože jsem doma navštěvoval činov- nickou školu Československé obce sokolské, ale - chceme-li si vychovávat opravdu zdatné a zkušené pokračovatele v naší práci, dejme si k tomu potřebný čas. Určitě v tom najdete hodně radosti a sokolskému zdárnému vývoji to určitě prospěje. Jen tam se svět hne, kam síla se napře! Jan Fellmann [pageend4]ÚSPĚŠNÁ AKADEMIE ŽUPY ŠVÝCARSKÉ Slavným pochodem Františka Kmocha zahájili 8. prosince Sokolové župy Švýcarské svoji tělocvičnou akademii ve Windischi u Badenu, jejíhož pořádání se ujaly jednoty Aarau a Baden. Zá SOKOLSKÝM PRAPOREM - po úvodních slovech místostarosty bratra Berga nastupuje naše budoucnost, děti pod vedením bratra Bidlo a Pazdery z Basileje. Radostné úsilí žáků a žákyň je odměněno potleskem asi 150 přihlížejících. Potlesk neskončil a již přibíhají žáci ze Solothurnu pod vedením bratra Svobody/ přeskoky přes kozu pokračují znovu nastoupivším žactvem z Basileje. BOLESLAV, BOLESLAV to krásné město, ~Šla Nanynka do zelí, sivá holubičko, kdes byla- patří mezi písně a tenečky, které nám předvedly skautky a dorostenky z Bernu. Mezi diváky tleskající dorostenci a dorostenky z posledního všesokolského sletu 1948 v Praze se slzami v očích se vracejí do nezapomenutelných dnů svého sokolského mládí. LVÍ SILOU, vzletem sokolím přeskakují muži z Curychu, vedeni bratrem Mikou, kozu na dél. Je radost se dívat na elán a držení těla zvláště starších bratří Veselého a Slavíka. HOLKO MODROOKÁ., nesedátej u potoka, ale přijd mezi nás, ženy z Badenu, doplnit naše řady při cvičení s míči, aby nemusel doplňovat jedno volné místo jeden z bratrů naší jednoty. ŠLY PANENKY SILNICÍ až přišly do Curychu, kde během dvou měsíců pod vedením paní Kristiny Pavlíkové překonaly samy sebe. Gymnastické prvky spojené tanečními kroky, podmalované moderními melodiemi velice efektně uzavírají první část programu. Bouřlivý potlesk je nej lepší odměnou za usilovnou a cílevědomou práci žen z Curychu. Celá skupina se těší na společnou jarní vy- jížňku na curyšském jezeře, kde budou dohodnuty další plány. VRÍ SA DĚVČA OKOLO MÍ A mne napadá při pohledu na ženy z Basileje při cvičení na bradlech o nestejné výši žerdí. Úroveň je důkazem systematického vedení, které později sledujeme také u mužů z téže jednoty. Bravo!, vykřikují diváci při stojích o rukou na bradlech! Výkony bratrů pod vedením br. Bidlo nám připomínají mnohaleté zájezdy mužů Sokola Vinohrady do župy Krále Jiřího z Poděbrad. BODAJ BY VÁS, VY MLÁDENCI, čerti vzali, ked ste vy mÁa na ten tanec nepozvali, si řekly ženy z Lucernu a samy předvádějí za vedení sestry Nové jazzovou gymnastiku. 21 SPĚJME DÁL, statné dál . . . Josef Dvořáček [pageend5]PRIDI, JANIK PREMILENÍ , přídi k nám, čteme ze zářících očí odcházejících děvčat - tot výzva pro vás, muži Sokola Lucern - přij3te mezi nás! OGAŘI IDtJ, hej - a již nastupují bernští muži. Jejich cvičení na bradlech, vzorný příchod k nářadí i odchod od nářadí je radostným příkladem všem mladým mužům. Bravo!, z obecenstva je správným ohodnocením jejich vystoupení. TANCUJ, TANCUJ, vykrůcaj, a již se vrtí taneční krojovaná skupina bratra Horvátha z Curychu na parketu a třemi přídavky uzavírá zdařilé vystoupení švýcarských jednot. Úspěšná akademie, jejímž pořadem diváky prováděla bývalá členka brněnské opery paní Alena Bílková, je malou pozvánkou do tělocvičen na přípravu příštího sletu v r. 1982 ve Vídni. Zpěv národních písní paní Bílkové, k němuž se přidávají všichni přítomní v sále, bude dlouho znít všem přítomným a to až do příští akademie župy v roce 1981 v Curychu. Tento malý "slet" Sokolů župy Švýcarské by měl být zrcadlem našich příprav na setkání bratří a sester z celého světa ve Vídni, kde si z celého srdce všichni zazpíváme: Šestého července na strahovských hradbách... JAKOBÍN NADCHL WASHINGTON "Sokol Opera Washington", operní odbor sokolské jednoty v hlavním městě Spojených států, jehož činnost řídí sestra Lída Brodenová, zakladatelka odboru, ve své mnohaleté úspěšné činnosti představil americké veřejnosti řadu českých oper. K oslavě loňského svátku čs. samostatnosti, uvedl dne 27. října 1979 operu "Jakobín" Antonína Dvořáka. Lída Brodenová Opera byla nejvýše úspěšná a kritika ame- riských časopisů zahrnula odbor obdivnou pochvalou a shodovala se v posudku, ze Jakobín je krásné dílo, jez by se mělo stát součástí operního repertoáru v Americe. Hlavní podíl na úspěchu měla sestra Brodenová, která svým nadšením a vzácnou zkušeností dokázala překonat všechny překážky a vytvořit vysoce hodnotný umělecký soubor,a dirigent a hudební skladatel Karel Husa, který se vynikajícím způsobem zasloužil o jedinečnou interpretaci Dovořákovy hudby. Všem, kdož se zasloužili o představení tohoto krásného díla české hudby americké veřejnosti patří naše uznání i dík a lze si jen přát, aby odbor ve své úspěšné a záslušné činnosti pokračoval. 22 [pageend6]VÍTE, ŽE v r. 1920 konal se na Letné VII. všesokolský slet v Praze? Sokolské žactvo v počtu 6,000 žáků a 5,000 žákyň vystoupilo dne 13. června, dny vystoupení 10,000 dorostenců a dorostenek byly ve dnech 20. a 21. června, členstvo, v počtu přes 27,000 mužů a 23,500 žen vystoupilo ve dnech 27., 28. a 29. června. Sletové závody ve hrách se konaly 30. června a v rámci sletu vypila také prvně čsl. armáda dne 26. června. 23 KAROLINA SVĚTLÁ KRONIKA Dne 24. února letošního roku bude tomu 150 let, co se narodila v Praze Johanka Rottová, dcera vlastenecké pražské kupecké rodiny. V r. 1852 se provdala za profesora Petra Mužáka a později přijala spisovatelské jméno Karolina Světlá. Byla vlastní sestrou spisovatelky Sofie Podlipské a obě sestry se horlivě účastnily veřejného života v letech šedesátých minulého století, kdy vznikal Sokol. Zatím co Sofie Pod- lipská byla první starostkou Tělocvičného spolku paní a dívek, který byl na popud Dr. Miroslava Tyrše založen při Sokole Pražském r. 1869, Karolina Světlá byla "matkou" prvního sokolského praporu. Světlá byla vrstevnicí obou zakladatelů Sokola - byla o osm let mladší než Jindřich Fúgner a o dvě léta starší než Tyrš. S Fugnerem se znala dobře již před založením Sokola a tato známost ji také přivedla v čelo pražských vlasteneckých dam, jež se rozhodly věnovat! prapor mladému spolku. Slavnost rozvinutí prvního sokolského praporu konala se 1. června 1862, tedy již čtvrt roku po založení Sokola. Prapor byl objednánu Josefa Mánesa. Při slavnosti byly proneseny řeči, jež jsou právem označovány za první sokolské projevy obsahující v celé šíři sokolský program a řeč Karoliny Světlé je řazena k nejkrásnějšim projevům z první doby sokolského života. Již úvod této řeči zněl hrdě a sebevědomě: Bratři! Po dlouhé, klidné sirobě oživlo opět v lůně naší matky vlasti plémě bujaré, my to jsme, nejmladší děti jejž! Žádné pokolení ještě, jež odchovala na ňadrech svých, ji nemilovalo, jako my ji milujeme. Po tomto vroucím vyznání, řekla v další části svého projevu: Usnesli jsme se, že Vám podáme prapor, výrobek to pilnosti naší. Bratři, kdykoliv za ním kráčeti budete a on nad Vašimi hlavami zašumí, vzpomeňte si, že jsme Vám v něm darovaly poklad, na němž ta nejmenší poskvrna bude potupou pro nás, hanbou pro celý národ. Žádáme si od Vás, abyste se vždy zastali slabého a před mocným se nechvěli, jen ušlechtilosti se kořili a lži a zradě vždy odhodlaně na hlavu šlápli. Žádáme, abyste otcinu vždy nade vše milovali a lidskost nejen v srdcích nosili, ale také v skutcích jevili. Žádáme, abyste si cti nad život vážili a v ženě vždy viděli kněžku všeho dobrého a krásného. Karolina Světlá sledovala pak i nadále, po celý svůj život, s upřímným zájmem živost a pokračující vzrůst Sokola, v jehož dějiny se zapsala písmem významným a trvalé hodnoty. Jako spisovatelka vytvořila velké románové dílo naplněné přesvědčením o mravním poslání literatury. Zemřela 7. září 1889. ? [pageend7]ŽIVOTNÍ JUBILEA VLADIMÍR KRAJINA - 75 V kanadském Vancouveru oslavil svou pětasedmdesátku dne 30. ledna t.r. čelný představitel čsl. demokratického exilu, význačný vědec a věrný příslušník Sokola bratr Prof. Dr. Vladimír Krajina. Za II. světové války bratr Dr. Krajina měl významný podíl na odbojové činnosti a zasloužil se zejména o zaslání mnoha cenných zpráv spojencům z tehdejšího protektorátu, za čež se mu po válce dostalo uznání od Winstona Churchilla a Lord Vansittarta. Po válce byl veřejně činný ve straně čs. národně socialistické, byl jejím generálním tajemníkem, a po komunistickém puči, kdy komunisté usilovali o jeho život, podařilo se mu uprchnout do exilu, nejdříve do Londýna a pak do Kanady. V exilu pokračoval ve své práci veřejné i vědecké, kde dosáhl pozoruhodných úspěchů a za svou vědeckou práci na universitě ve Vancouveru se mu dostalo mnohé pocty kanadské vlády. V r. 1976 vláda kanadské provincie Britské Kolumbie pojmenovala ekologickou reservaci na ostrově Chaxlott "Reservací prof. dr. Vladimíra Krajiny." Bratr Dr. Krajina je místopředsedou Zastupitelstva Rady svobodného Československa, čestným předsedou Čs. Národního sdružení v Kanadě, členem výboru Společnosti pro vědy a umění, předsedou čsl. strany národně socialistické v exilu. Při veškeré práci veřejné i vědecké-zůstal upřímným příslušníkem Sokola a zasloužil se mj. o založení sokolské jednoty ve Vancouveru. Dne 21. ledna 1980 dožil se 70 let exilový a krajanský pracovník, bratr Dr. Karel Jeřábek z Toronta. Rodák z Prahy, kde měl svou vlastní advokátní kancelář, byl za II. světové války činný v odbojové práci a po válce se věnoval veřejnému životu. Koncem r. 1949 opustil Československo a v letech 1950 až 1951 byl předsedou táborového komitétu v táboře Valka u Norimberka. V r. 1951 emigroval do Kanady, kde působil několik let v městě Windsor a pak se usadil natrvalo v Torontě. Byl zakladatelem a po několik let starostou jednoty Windsor, v Torontě byl nejdříve členem výboru, pak jednatelem a starostou jednoty. Byl rovněž jednatelem Kanadského Sokola, 4 roky členem výboru a 8 let členem předsednictva Ústředí. V posledních letech soustředil svou činnost v Masarykově ústavě v Torontu a ve výboru Rady svobodného Československa. Koncem ledna oslavil svou šedesátku v Torontě bratr Jiří Corn, předseda Čs. Národního sdružení v Kanadě. Narodil se 30. ledna 1920 v Kostelci nad Černými Lesy, kde také zahájil svou činnost sokolskou a sportovní. Účastnil se odbojové práce za II. světové války, po jejímž skončení se věnoval politické práci, za čež si vysloužil nepřátelství komunistů a po únoru 1948 se mu podařilo uprchnout do Německa. V r. 1951 emigroval do Kanady, kde je od té doby činný v exilovém a krajanském životě. Řadu let byl členem výboru jednoty v Torontě, členem starostou Kanadského Sokola. Loňského roku byl zvolen do výboru Rady svobodného Československa. 24 KAREL JEŘÁBEK - 70 JIŘÍ CORN - 60 [pageend8]SOKOLSKÝ TĚLOCVIK CVIČENÍ S MLÁDEŽÍ V PŘÍRODĚ (3. pokračování) Lano - a co s ním v přírodě Průprava Pod závěs lana položíme srolovanou žíněnku, navršíme listí a podobně, aby cvičeneo byl nucen při- táhnouttělo a zvednout nohy. Hup začínáme s bedny, krabice, židle, abychom měli řádný rozkmit. Ale jednu věc musí mít vedoucí na paměti: bezpečnost! Nevybírejme příkré a příliš kamenité břehy, nebo nebezpečné, prudké či mohutné vodní toky. K obtížným cvikům vymysleme vždy průpravu. Šplhání Dalším vydatným a také praktickým cvikem je šplhání. Lano už nám visí se stromu, tentokráte na suchu. Nejdříve naučíme děti správnému ’’přírazu”, nejlépe námořnickému, zdůrazníme, že začínáme zase "shybem" a přitažením nohou co nejvýše, řádným zpevněním tlakem obou nohou na lano nebo sevřením lana v námořnickém způsobu. A pak jako pí3al- ka hmátnout co nejvýše. Máme-li s sebou stopky, hned uspořádáme závod ve šplhu. Obrněna šplhu - šikmo vzhůru: Máme-li lano dosti dlouhé, připevníme jeho dolní konec ke stromu nebo kůlu tak, aby lano svíralo s okolím stromu asi 45 stupňů. Zde je šplhání ztíženo zemskou přitažlivostí, která strhává tělo do svislé polohy. Proto místo přírazu zavěsíme obě nohy na laně, a to v podkole- ní, a ručkujeme vzhůru. Toto cvičení nutí děti k tomu, aby zvedly nohy k závěsu na šikmém laně, a tím procvičily břišní svalstvo. Přetah lanem: Nemáme-li právě vhodné podmínky pro šplhání a houpání, jistě budou pro přetahování. Začneme s přetahováním jednotlivců, dvojic, a pak družstev. Dbáme na to, aby soutěžící se řádně zakláněli. Doporučuje se provést se dvěma družstvy, které mají zápasit, nejdříve několik prostocviků. (Pokračování) 25 Jiří Liška [pageend9]CVIČEBNÍ HODINY ŽEN Jana Tůmová (1. pokračování) Základní postavení - stoj spatný, připažit: kroužení ramen soudobě, začneme vzhůru, vzhůru, vzad. Totéž začneme vzad - kroužení nesoudobé též oběma směry. stoj rozkročný, upažit: napjatými pažemi opisujeme malé kroužky vzad a dolů - do připažení - malými kroužky vpřed do upažení - velké bočné kruhy vpřed i vzad - též v předklonu. stoj spatný, upažit: napjatými pažemi opisujeme ležaté osmy - stojaté osmy - též v předklonu. předklon, paže volně k zemi: kroužení ramen vpřed i vzad - skrčit upažmo, kroužit rameny stoj spatný, vzpažit: bočné kruhy vzad 1-4 stoj spatný, vzpažit: pomalý ohnutý předklon, skrčením upažmo paže svěsit volně dolů 5-8 postupný vzpřim, skrčením upažmo vzpažit. Opakuj tentýž cvik s prohnutým předklonem i vzpřímením. 1-3 vzpor stojmo rozkročmo: otočit trup vlevo, upažit levou - hmit levou - zpět. Totéž vpravo. 1-3 stoj rozkročný, vzpažit: úklony trupu s hmitáním vlevo - vpravo. 1-4 stoj spatný, vzpažit: úklon vlevo, předklon vlevo, ruce se dotknou levé nohy, vzpřim s narovnáním trupu a skrčením upažmo, vzpažit. Totéž vpravo. ve stoji u stěny: stažením břišního svalstva přitisknout bederní páteř ku stěně - oddálit. 1-4 stoj spatný, upažit: přednožit levou - zanožit - přednožit s celým obratem vpravo na pravé. 1-4 přednožíme pravou a opakujeme celý cvik. 26 Část B - cvičení kondiční 1. Chůze - střídat 8 plných kroků s 8 ve výponu, ruce sepjaté za hlavou, lokty vzad - na patách, paže volně podle těla - ve dřepu s předpažením. Chůze s vysokým přednožením a potleskem pod přednoženou nohou. 2. Klus - na určené znamení výskok - start klusem ze dřepu a rychle proběhnout krátký úsek. 3. Poskoky - dva na místě, třetí vpřed. 4. Lezení ve vzporu klečmo současně levá ruka, levá noha. Část A - rozcvička 2. hodina (Pokračování) [pageend10]Krajanský život v Kanadě utrpěl velkou ztrátu úmrtím zasloužilé vlastenky a sociální pracovnice sestry Ruth Petříčkové, která zemřela po kratší nemoci ve věku 56 let v Torontě dne 22. prosince 1979. Zesnulá odjela r. 1947 za studiemi do Anglie, kde po skončení studií během svého osmiletého pobytu byla ředitelkou YWCA. Po emigraci do Kanady byla sekretářkou kanadské církve United Church v Torontě a založila Dámský odbor při Čsl. Národním sdruženi; byla jeho první a jedinou předsedkyní. Zasloužila se o mimořádně úspěšnou činnost tohoto odboru, který mj. poskytoval podporu a pomoc starším a potřebným krajanům v mnoha zemích. Pokračovala také v přátelství, které pojilo jejího otce, evangelického faráře Kamila Na- gyho s rodinou T.G. Masaryka a udržovala styk s dr. Alicí Masarykovou, s paní Olgou Revilidiovou; korespondovala rovněž s paní Hanou Benešovou. Ruth Petříčková bude velmi postrádána celou čs. krajanskou a exilovou obcí, která jí zachová trvalou a vděčnou památku. Na následky srdečního záchvatu zemřel dne 1. ledna 1980 v Torontě čsl. krajanský novinář, legionář a Sokol, bratr Jan Dočkálek. Bratr Dočkálek byl za II. světové války příslušníkem čsl. západní zahraniční armády a vyznamenán Cs. válečným křížem. Od r. 1946 působil v Kanadě, nejdříve jako zástupce Csl. Červeného kříže, později zejména jako novinář - založil a redigoval "Čas", později byl redaktorem Nového domova a Našich hlasů v Torontě. Dopisoval také do mnoha čs. krajanských listů - v poslední době hlavně do Hlasatele v Chicagu. Budiž mu kanadská země lehká. Po těžké automobilové nehodě zemřel dne 17. ledna 1980 v Torontě ve věku 70 let bratr Václav Bezděk. Bratr Bezděk byl původem z Plzně, kde se 3. září 1909 narodil a kde také zahájil svou sokolskou dráhu - cvičil jako žák a dorostenec v jednotě Plzeň V., jejíž barvy také hájil jako člen závodního družstva jednoty v házené a v téže jednotě r. 1927 složil sokolský slib. Po roce 1948, kdy byl komunisty za svou sokolskou a národní činnost pronásledován, podařilo se mu uprchnout do západního Německa, kde v letech 1950-1951 byl členem jednoty Baben- hausen v Sokolské župě Dr. E. Beneše v exilu. Z Německa vyemigroval do Kanady, kde se ihned zapojil do Sokola a byl po řadu let členem výboru a zapisovatelem. Cest jeho památce. 27 RUTH PETŘÍČKOVÁ ŽALOV JAN DOČKÁLEK VÁCLAV BEZDĚK [pageend11]ŽUPA KANADSKÁ bor, v jehož čele je br. Jiří Brázda (starosta). Dalšími členy jsou bratři a sestry Rudolf Kučera (místosta- rosta), Eduard Batka Qednatel), Manuel Patino (pokladník), Alejandro Tomasevich (vzdělavatel), Hector Fusati, Jorge Mancieri, Rudolfo Le- tocha, Václav Miklíček, Nicolas Ko- moň, Osvaldo Verdugo, Jaromír Kohout., Hospodářskými a účetními dozorci byli zvoleni bratři Jose Rozkuska, Luis Ottogali, Carlos Indra, náhradníkem Alfredo Betík. V 69. roce sokolské činnosti v Kanadě uspořádá Sokolská župa Kanadská svůj VI. slet v Torontě. Slet bude zahájen v pátek 20. června 1980 večer divadelním představením. V sobotu budou se po celý den konat závody v nářaďovém tělocviku všech složek, jež budou následovány večer sokolskou veselicí a vyhlášením výsledků sletových závodů. Hlavní sletový den bude v neděli 22. června. Kromě jednot kanadských přislíbily účast jednoty Americké Obce Sokolské, Slovenské Tělocvičné Jednoty Sokol v USA a Dělnického Amerického Sokola. Villa Dominico VALNÁ HROMADA dnes již jediné sokolské jednoty v Argentině, která v minulém roce dovršila 53 let své činnosti, konala se 12. října 1979. Zprávy podané na valné hromadě svědčily vesměs o dobré vytrvalé činnosti všech složek, při čemž nejpotěšitelnější byly zprávy o velikém počtu mládeže, zejména dorostu obého pohlaví. Jednota má od r. 1940 svou vlastní sokolovnu a má celkem 503 příslušníků - 173 mužů, 143 žen, 33 dorostenců, 42 dorostenek, 59 žáků a 53 žákyň. Na další období byl zvolen vý- JUBILEJNÍ 30. ŠIBŘINKY jednoty konaly se ve velkém sále městské radnice Mount Royal dne 19. ledna 1980. První šibřinky jednoty konaly se v lednu 1951, v druhém roce trvání jednoty a staly se od té doby tradičním vyvrcholením zimní sezóny v Montreale. Výnos šibřinek přispěl valným dílem k udržení a rozvoji sokolské činnosti v Montreale. Letošní šibřinky byly snad nejúspěšnějším podnikem jednoty - možná ne od počátku, nebot třicet let je doba dlouhá, i na srovnávání, ale rozhodně v posledním desetiletí. Přes 450 osob zaplnilo sál, kterým zněly zvuky české hudby a českých i slovenských písní do pozdních hodin ranních. Členové jednoty spolu s tanečníky z řad Cs. Národního sdružení a SVU, tři kolony celkem, zatančili Českou besedu. Před půlnocí vystoupil soubor mladých tanečníků z řad kanadských Slováků, který oslnil přítomné bezvadným provedením typických slovenských tanečků a rejů. Toto vystoupení bylo pozoruhodné tím, že slovenští tanečníci a tanečnice - většinou studenti - se všichni narodili v Kanadě, a že to byla první slovenská skupina, která vystoupila na sokolském podniku v Montreale. K finančnímu úspěchu večera přispěla bohatá tombola s řadou velmi hodnotných cen, z nichž ”nejzajímavější” byly dvě letenky od letecké společnosti Air Canada. Velký podíl 28 ZE SOKOLSKÉHO SVĚTA VI. slet župy Montreal [pageend12]na zdařilém večeru měly sestry, které se postaraly o výbornou kuchyni a buffet, stejně jako bratři a sestry z pořadatelského odboru, na které padala tiha připrav a provedení celého podniku. Besedu uvedl a hosty přivítal, česky a slovenský, starosta jednoty br. Ing. V. Zajíc, provedení šibři- nek měli na starosti bratři Petr Chrastina a Jaroslav Král a jejich zábavní odbor, a v sesterském odboru sestry K. Voleníková, E. Bundál- ková a Z. Kentová. K tanci a zpěvu hrála kapela Jana Chlumského - dlouho do rána... KULTURNÍ VEČERY jednoty, jež se konají každý měsíc a staly se již tradicí kulturního života ve Vídni, se vyznačují vysokou úrovní a pořadatelům patří dík za jejich vytrvalou práci. Listopadový kulturní večer byl věnován sportu a zejména přínosu čs. sportovců, působících v Rakousku. Dva z těchto sportovců, jeden representant starší a druhý mladší generace přítomným přednesli své zkušenosti a zážitky - Dr. Milan Skřont, držitel čtyř světových lehkoatletických rekordů a člen čsl. olympijského družstva r. 1956 v Melbourne a Ing. Šír, český účastník representač- ního družstva horolezců do Himalájských velehor. Zajímavé přednášky byly doprovozeny promítáním zajímavých diapositivů. Prosincový večer byl rozdělen na dvě části - vánoční a novoroční, v nichž vystoupili mladí umělci poslední přistěhovatelské vlny z Československa: koncertní kytarista Jiří Šulc, zpěvačka Anička Krulišo- vá, Ivo Drnek, který zazpíval Biblické písně Ant. Dvořáka a společně s altistkou Krulišovou části Rybovy Vánoční mše. Tomáš Lion přečetl humorný vánoční příběh a celý pořad byl spojen paní učitelkou Křenkovou přednesem básní Jaroslava Seiferta a válečnou vzpomínkou Vladimíra Škuti- ny. Večer ve slavnostně vyzdobeném sále dovedl za svitu svíček vykouzlit skutečnou předsváteční náladu a pohodu všem účastníkům. ČLENSKÁ MIKULÁŠSKÁ NADÍLKA konala se 7. prosince. K rozdávání dárků se dostavil vousatý světec, který ve výborné dlouhé veršované prpovídce pochválil vtipně jednotlivé členy za celoroční činnost a několika satirickými šlehy pranýřoval také jejich neduhy. Zdařilá nadílka byla ukončena zpěvem národních, sokolských a trampských písní za znamenitého doprovodu mladého harmonikáře, který před nedávném přijel do Vídně z Československa. ŽUPA ZÁPADOEVROPSKÁ Župní valná hromada svolaná původně na duben 1979 do Curychu, byla nyní nahrazena písemným jednáním a na dvouleté období 1980-1981 byl zvolen nový župní výbor, který tvoří sestry a bratři: Jose'f PAUL, Mnichov - starosta, Otakar TELICHOVIČ, Stockholm - místo- staros ta, Dr. Marta TŮMOVÁ, Mnichov - vzdělavatelka, Jakub ŠVANDA, Paříž náčelník, Danielle POLATOVÁ, Paříž - náčelnice, Jan TRUNČÍK, Mnichov-jednatel, Ing. Jan KADLEC, Mnichov - pokladník, členové výboru Marie ŠPINKO- VÁ, Delft a Zbyněk VÁVRA, Utrecht. Hospodářští a účetní dozorci bratři Vladimír MAŘÍK, Delft a Miroslav VÁŇA, Stockholm. Župní jednatel bratr J. Trunčík byl rovněž zvolen sletovým jednatelem V. sletu r. 1982 ve Vídni. 29 St. VSL. - zmd. ŽUPA VÍDEŇSKÁ Vídeň III. Župní valná hromada [pageend13]Mnichov ČLENSKÁ SCHŮZE jednoty, konaná dne 10. října 1979, měla jako hlavní bod pořadu usnesení Ústředí o neslučitelnosti členství v Sokole s členstvím ve Svobodné společnosti na podporu přátelství s národy Československa. Žádost jednoty o zrušení usnesení byla výborem Ústředí zamítnuta, usnesení zůstává tedy v platnosti a výbor jednoty usnesení plní. Nepřítomné členy o platnosti a plnění usnesení informoval výbor jednoty písemně. LYŽAŘSKÝCH SOUTĚŽÍ Alpentris a Euroloppet se účastní velmi úspěšně člen jednoty bratr Otmar. Alpentris sestává ze tří závodů ve střední Evropě - Dolomítenlauf 60 km, Marcia- longa v Itálii 70 km a bavorský lyžařský maratón "Po stopách kále Ludvíka" 90 km. Soutěž Euroloppet k těmto soutěžím řadí ještě 75 km závod ve Finsku a 85 km Vasův běh ve Švédsku. Hodnotí se při tom tři nej lepší výsledky a bratr Otmar v loňské konečné kvalifikaci se umístil na 70. místě z 286 závodníků. Byl při tom ve Vášově běhu ve Švédsku pronásledován smůlou - při startu zlomil hůlku a na 55 km zlomil lyži. Pokračoval však v závodu dále a plných 8 km běžel se zlomenou lyží,až mu jeden neznámý divák půjčil svoji lyži a tím mu umožnil dokončení závodu. V letošní sezóně bratr Otmar se účastní nové vrcholné soutěže, v níž závodník musí dokončit nejméně pět závodů z devíti, z nich alespoň jeden na americkém kontinentu, jeden ve Skandinávii a jeden ve střední Evropě. Úspěšný absolvent této soutěže získá členství v klubu "World Loppet" a bratr Otmar si získání tohoto členství stanovil jako svůj cíl pro letošní sezónu. Přejeme mu k dosažení cíle plný úspěch a zdar! tři Členové jednoty startovali velmi úspěšně za lyžařský klub TSV Unterhaching. Bratr Vašek se podstatně zasloužil o získání druhého místa štafety TSV v štafetovém závodě v Glonnu. Sestra Jitka získala druhé místo v lyžařských závodech oblasti Mnichov, bratr Otmar se umístil na třetím místě, bratr Vašek na sedmém. Oba bratři se účastnili běžeckého závodu Koasalaufu v Tyrolích kde se zasloužili o získání 15. místa družstva TSV, a v soutěži jednotlivců, k níž nastoupilo celkem 1155 závodníků, umístil se bratr Otmar na 90. místě, bratr Vašek na 130 místě. Bratr Otmar se také zúčastnil zahajovacího závodu letošní lyžařské sezóny na Dachsteinském ledovci a potvrdil svou vynikající formu získáním 27. místa v těžké konkurenci. Doufáme, že úspěchy našich mnichovských lyžařů-Sokolů budou následovány členy jiných jednot. SOKOLÍK, věstník jednoty,vycházející čtyřikrát do roka obsahuje ve svém 20.' čísle z prosince 1979 dvě zprávy o závodech Evropské oblasti Cs. Sokolstva v zahraničí ve Vídni, článek nadepsaný "Zima s maratóny”, popisující lyžařskou činnost členů jednoty, pokyny pro lyžaře, týkající se zejména správného voskování a obsahující seznam běžeckých závodů v lyžařské sezóně 1979/80. Součástí věstníku jsou zprávy Sokolské župy Vídeňské o župním pochodu zdatnosti, o Moravských hodech jednoty Vídeň XII/XV a připravovaném Týdnu české a slovenské kultury v rámci V. Jubilejního sletu r. 1982 ve Vídni. Věstník přetiskl také S.O.S. - Stručný oznamovatel Sokola Pařížského, zprávu o připravovaném symposiu mládeže o Mistru Janu Husovi a humorný popis výstupu dvou členů jednoty na 4061 m vysoký vrchol Gran Paradiso. MIKULÁŠSKÁ ZÁBAVA jednoty konala se 7 . prosince v Domě setkání, tradiční Šibřinky se připravují na 8. února v Zrcadlovém sále Německého divadla a oblíbený závod jednoty na lyžích - Tyršův memoriál, bude se konat dne 17. února 1980 v Jachenau za účasti členů jednot evropských sokolských žup i hostů. 30 Sokolík [pageend14]Mistrovství světa v nářaďovém tělocviku, konané 2.-9. prosince ve Forth Worth v USA, znovu potvrdilo, že čsl. gymnastika zůstává mnoho dlužna své kdysi slavné pověsti, kdy barvy Československa hájili vynikajícím způsobem sokolští borci. Družstvo žen se umístilo na 5. místě, což bylo zlepšením 6. místa, jehož dosáhlo na posledním mistrovství r. 1978 ve Štrasburku, kde tehdy zaznamenalo své dosud nejnižší umístění vůbec. Cest žen zachránila Věra Černá ’’zlatou” na kladině a svým 6. místem ve finálové soutěži. Družstvo mužů se umístilo na 10. místě, pouhých 0,05 bodů před Kanadou, při čemž po povinných sestavách Kanada nad čs. družstvem dokonce vedla! Bylo to v dějinách dosud nejniž- ší umístění čsl. družstva. Při smutném stavu mužské čs. representace je zajímavé prolistovat k mistrovství vydaný přehled všech až dosud konaných mistrovství, od roku 1903 až 1978. Zjistí se, že ze 102 nejúspěšnejších závodníků je na 13. místě dosud nejúspěšnější čs. závodník Alois Hudec, na 15. místě nezapomenutelný Jan Gajdoš, na 25. je Josef Čada, na 28. Emanuel Loffler - všichni sokolští závodníci. 0 36. místo se dělí Ferd. Steiner a Fr. Pecháček, další Sokolové, se závodníky z období, kdy COS byla komunisty zrušena - Leo Sotorník a Přemysl Krbec, při čemž je známo, že oba měli ještě průpravu sokolskou. Přes všechno úsilí a profesionální provádění tělocviku, nepodařilo se komunistům nahradit nadšení,bojovnost a dobrovolnou, s láskou prováděnou "dřinu" sokolských borců minulosti, kdy patřili k nej lepším na světě. Přestože čs. režimní tisk soustavně potlačuje veškeré zmínky o Sokole, občas projevuje svou nenávist proti Sokolu. Tak např. při oslavách 35. výročí snah o sjednocení čsl. tělesné výchovy, bylo mnoha nadávkami zahrnuto tehdejší "buržoásní vedení Sokola" a předním terčem útoků byl VIII. valný sjezd konaný v říjnu 1947. Sjezd, jak uvedl např. Československý sport, "konal se v období, kdy se reakční síly mobilizovaly do útoku proti KSC. Sjezd dokázal, že Sokol nepochopil převratné změny, které se odehrály ve světě i u nás od roku 1924, kdy se konal VII. sjezd, ani v otázkách sociálních, ani národních ." Článek s rozhořčením uvádí, že "v první části ideové rezoluce se zdůrazňuje nedotknutelnost majetku, z čehož je zřejmý i negativní postoj k socializaci." Dalším proviněním VIII. sjezdu byla resoluce o náboženství a pisatel článku J. Perútka uvádí, že "zdůrazňováním významu náboženství Sokol dokonce udělal krok zpátky proti VII. sjezdu." Zvláště odsouzeníhodný, podle komunistů, byl postoj sjezdu k Socialismu a Csl. sport uvádí, že "v části sjezdové rezoluce o socialismu se jasně vycházelo ze socialismu, který nestavěl na marxismu, nýbrž tzv. masarykismu, spojujícím teorii mezinárodního revizionismu s jakýmsi českým socialismem." Pranýřuje také postoj VIII. sjezdu k vztahu Cechů a Slováků, nebot sjezd "navázal na tradice národní jednoty v překonaném duchu M.R. Štefánika." Největším pokleskem VIII. sjezdu podle komunistů však bylo, že "o sjednocení čsl.tělovýchovy se na sjezdu vůbec nehovořilo!" - nza. 31 Hledají se Gajdoš, Hudec ... Ještě se útočí na Sokol [pageend15]Československý sokol v zahraničí - Czechoslovak sokol abroad Majitel a vydavatel: Ústředí Cs . Sokolstva v zahraničí Owner and Publisher: Czechoslovak Sokol Abroad Vychází měsíčně s výjimkou července a srpna Published monthly except July and August Předplatné: $ 6.00 (D.S.) ročně Subscription : $ 6.00 (U.S.) per year Předplatné ze všech zemí kromě Kanady přijímá: Jaroslav Hanuš, 412 East 73rd Street, New York, N.Y., 10021, U.S.A. Administrátor - přijímá změny adres ze všech zemí a předplatné z Kanady: 0. Stehlík, 1665 Bloor St.East,Apt. 1001, Mississauga,Ont., Canada L4X 1S4 Redaktor: Jan Waldauf, 2333 Kenbarb Rd., Mississauga, Ont., Canada L5B 2E9 Shoemakers to the world Bata [pageend16]