TRIBUNA LIST ČESKOSLOVENSKÉHO ZAHRANIČNÍHO ÚSTAVU V EXILU LEDEN-ÚNOR 1959 ROČNÍK XI Z OBSAHU J. Balada: Arabský nacionalismus A. Šalomoun: Nezhojené jizvy J. Žepa: Náboženská situace v ČSR Hlasy tisku k historii mnichovské konference Poznámky ze světa i podsvětí — Z dopisů a diskusí — Listy z exilu Každá doba měla svůj problém, který jí dodával ráz. Snad je to zrychlením moderního života, že dnešní doba jich má tolik: konflikty národnostní a nacionální staré i nové, boje o náboženství a proti náboženství, zápas o svobodu politickou a zajištění hospodářské, o společenské a státní formy a o formy mezinárodního soužití. Za tím vším stále hrozivěji vyvstává otázka největší: síla moderních zbraní je najednou taková, ze hrozí jako houba s tabule smazat všechny tyto lidské spory a vyřešit je prázdnotou — prázdnotou od civili- sace a snad i od lidstva. TRIBUNA CESTA K ZÁCHRANĚ Položme si otázku: Co je dnes pro nás všechny, pro celé lidstvo, nejnebezpečnější? Naše odpověd je tato: Nej- nebezpečnější je pro nás možnost vypuknuti atomové války, protože atomová válka by mohla zničit, jednak přimo, jednak ve svých důsledcích, takřka celé lidstvo, v nejlepším případě pak lidskou kulturu. Tuto nebezpečnou situaci, ve které jsme se my, všichni lidé, ocitli, bychom si měli jasně uvědomit. Vážnost situace potvrzuje mnoho důvěryhodných pramenů. Bylo by možno citovat na př. oficiální studii na Columbijské universitě z r. 1958, W. Chur- chilla z r. 1955, komisi atomových odborníků při OSN z r. 1958, Jana Masaryka v době před jeho smrtí v r. 1948 anebo admirála Browna, býv. velitele 6. americké flotily, který dne 7. října 1958 ve Washingtonu opět potvrdil, že obě strany mají sílu zničiti svět. Pro každého normálního člověka je přirozené, že jestliže se ocitne tváří v tvář před nebezpečím zničení naprosté většiny lidstva a tím i před velkou pravděpodobností vlastní smrti, že se v něm ozve silná snaha po sebezáchově, snaha po zachránění holého života. Ti pak, kteří cítí svou mravní odpovědnost vůči společnosti a kteří by byli ochotni obětovat i svůj život pro záchranu existence lidstva, si současné nebezpečí uvědomují tím tíživěji. Ve svém celku tedy, lidé, kteří si uvědomují atomové nebezpečí, reagují na ně zesílenou snahou po zachování existence lidstva. K.romě toho je atomové zbrojení značným hospodářským zatížením pro lidstvo. Pokud jde o případně zbylou malou hrstku lidí přeživších atomovou válku, jejich životní úroveň by byla velmi bídná. Přirozenou reakcí na tyto okolnosti je snaha o zachování a pokud možnó o zvýšení životní úrovně. Snaha o sebezáchovu jakož i snaha o zvýšení životní úrovně je tedy normální a přirozenou odpovědí na současnou situaci. Zachování míru je pak jedinou možností, jak za současné situace zachránit vlastní existenci a směřovat ke zvýšení životní úrovně. Každá válka mezi atomovými velmocemi by mohla přejít z původní války se zbraněmi klasickými ve válku atomovou, postupným zasazováním stále mocnějších prostředků do války. Zde je třeba zdůraznit, že zejména funkcionáři Komunistické strany Sovětského svazu by si měli uvědomit, že vypuknutí atomové války by neznamenalo »pouze« záhubu lidstva, ale i záhubu jich samotných ; měli by se proto všemožně snažit, aby zabránili opakování podobných provokujících akcí, jako byl protilidový zásah sovětské vlády do revoluce v Maďarsku v roce 1956. Snaha o zachování míru musí tedy být společnou snahou všech, bez rozdílu politického přesvědčení. Dokonč na str. 7. [pageend1]2 TRIBUNA POZNÁMKY ZE SVĚTA... KATOLÍCI A GHETTO Ve 4. čísle Nového Života (Řím 25.3.58) na poslední stránce čteme odpověd na dotaz, zda existuje katolická věda, katolický skaut, katolický tělocvik atd. Autor odpovědi správně fiká, že takovéto dělení je nerealistické a bezdůvodné. Vysvětluje však a ospravedlňuje, jak se zdá, že katolíci zakládají své vlastní kulturní, výchovné, studijní a i tělocvičné skupiny. Je to v lidské povaze, že wovný rovného si hledán', a je to i nutné pro zabezpečeni náboženských výchovných hodnot. Katolíci mají jistě plné právo — a demokratický stát jim je vždy přizná — vytvářet vlastni spolkový život. Chápeme všeobecně lidské, přirozené i specificky historické a národní důvody. Odpověd však dělá nějaký tvrdý dojem. Ne snad tím, že háji přirozené právo, ale Spiše tím, že míči o povinnosti katolíků spolupracovat přimo na zdokonaleni společenského a kulturního ~ řádu. Čtenáři se mohlo zdát, že NŽ přece jen koneckonců schvaluje kulturní a společenskou uzavřenost katolíků jako ideál, nejen jako přechodnou historickou nutnost. Bylo by bývalo vítané kdyby odpověd byla zdůraznila nejen to, že katolíci mají právo na své spolkové skupiny matematiků a šachistů, nýbrž i povinnost být přítomni činně všude tam, kde jde o zájmy člověka, rodiny, kultury, národa a lidské společnosti vůbec. Pius XII. ve svém projevu k Pax Romana 25. dubna 1951 v tomto smyslu pravil: „Je si přát, aby se uskutečnila spolupráce katolíků [s nekatolíky] ve všech institucích, které v teorii a v praksi uznávají přirozený zákon. Katolíci se budou snažit udržet v nich správnou linii a svou činnou přítomností kladně pracovat na jejich úkolech«. Necht tato naše poznámka není chápána jako projev hyperkritiky anebo do konce důkaz protináboženského postoje. Jde naopak o to, abychom mezi sebou, měli hodně schopných a důsledných katolíků', abychom je viděli, jak přemýšlejí a pracuji opravdu po katoličku na nej důležitějších úkolech exilu. Snad se někdy některý článek či poznámka mohly dotknout katolického svědomí. Těmto bolestným nedorozuměním a omylům by mohla předejit skutečná činná přítomnost katolíků mezi námi. Výchova, kterou jsme si přinesli z domova, mnoho neříká o pravé povaze katolicismu. Proto bychom měli mezi sebou mít katolíky, kteří by se zúčastnili naši práce a svým myšlením i svou prací vydávali o katolicismu svědectví. Pz- KOMUNISMUS V LATINSKÉ AMERICE V zemích' latinské Ameriky se komunismu nepodařilo dosíci takových úspěchů jako na př. v Asii a v Africe. Důvody pro to nutno hledat ve velkých zeměpisných vzdálenostech, které existují mezi hlavními středisky světového komunismu a zeměmi latinské Ameriky, v blízkosti Spojených států, které nepřipustí projev síly komunismu na americkém kontinentě (viz Gautemala), a konečně v poměrné slabosti komunistických stran latinsko-amerických, v které Moskva nikdy neskládala příliš mnoho naděje. Všechny verse o tajných agentech NKVD pracujících ruku v ruce s latinsko-americkými komunisty na zřízení latinsko-americké sovětské republiky byly šířeny, aby zakryly skutečné úmysly Moskvy na latinsko-americké půdě. Moskva prozatím nepovažuje růst komunistických stran latinsko- amerických za důležitý, protože jejich posílení dosáhne snadněji nepřímo splněním primérního úkolu, kterým je, aby existující komunistické strany prolnuly vzrůstající hnutí extrémních nacionalistických skupin —• taktika, která se tak dobře osvědčila v Asii a v Africe. Tato strategie, obsažená v dlouhodobém plánu, je uskutečňována štábem odborníků, vědců, národohospodářů a vysokých vojenských úředníků, kteří, zabývajíce se rozborem latinskoamerického panorama za několik posledních let, dospěli k následujícím závěrům: a) Marxismus-leninismus je slabý nebo neexistující nejen v širokých masách latinsko-amerických národů, nýbrž i mezi »aktivisty« komunistických stran; b) organisační aparát a komunistické strany všeobecně jsou slabé a nejsou hodné důvěry; c) během let 1950-1956 všechny komunistické strany byly infiltrovány bezpečnostními úřady. Po druhé světové válce, na sjezdu Kominformy v Bělehradě bylo navrženo zřízení zvláštního departamentu pro celou latinskou Ameriku, který později obdržel jméno »Mexiko«. Podrobnosti byly naplánovány několika italskými členy bývalé Kominterny, odborníky v jihoamerických záležitostech, a některými jugoslávskými soudruhy, velmi činnými v latinsko-amerických záležitostech od doby, kdy Tito jmenoval generálmajora Pirce velvyslancem v Buenos Aires. »Mexiko« bylo později převedeno do Bukurešti a asi o rok poté byl jeho výkonný úřad převeden do hlavního města Mexika, kde se mu dostalo příjmení »Ciudad«. Vedení úřadu »Ciudad« (v Mexico City) a vedení úřadu »Mexiko« (v Bukurešti) je pod dozorem zvláštního útvaru — GUJA (Glav- noje Upravlenije Južnej Ameriki) v Sekretariátu pro zahraniční záležitosti Výkonného výboru KSSS. Přirozeně, že jako ostatní komunistické strany ve svobodném světě, tak i KS latinsko-americké tvrdí, že udržují jen bratrské styky s SSSR a nic nevědí o Výkonném uřadu v Mexico City, který řídí komunistické strany celého kontinentu, nebo o jeho nadřízeném úřadu v Bukurešti, nebo dokonce v Moskvě. Existence úřadu GUJA byla známa pouze vybrané hrstce hlavních vůdců latinsko-amerických komunistických stran. Na jeře 1952 GUJA bylo překřtěno an Všesvazový úřad pro pomoc latinsko-americ- kým demokraciím. Je pozoruhodné, že vedoucí důležitých sekcí ve všech třech úřadech zřídka kdy byli Jihoame- ričané. Francisco Martin, první vedoucí GUJA, byl Němec narozený v Katalanii; Eeonid Ivanov- sky, ruský žid narozený na Ukrajině, byl jeden za zakladatelů úřadu Mexika; Rudolf Wertheimer, personální šef GUJA, je narozený v Rize; Ignacio Lobo, pravým jménem Isidore Gerschin, polský žid, má funkcí vedoucího sekce Mexika; Isidore Munich, jedna z nej zajímavějších osobností mezi sovětskými agenty v jižní Americe, organizátor Mexika, asi 36 letý, je původem Madar, prý syn Ference Municha, »šedé eminence* nynějšího Kadarova režimu; Ventura Gobija, jeden z býv. vedoucích Ciudadu, je narozen na Ukrajině; René Depeste je z Haiti, hlava Mexika; studoval v Praze; a Hilda Fausti, slovenská partyzánka, klerá málem zahynula v Os- wieczimi, byla dlouho vedoucí sekretářkou Mexika. Školení latinsko-amerických aktivistů se provádí ve zvláštních učilištích, z nichž většina se nachází v zemích lidových demokracií. Pozoruhodným faktem je, že procento adeptů z jihoamerických zemí je daleko menší než na př. z Jihoafrické Unie, Belgického Konga, Iráku, Iránu a jiných zemí, z kterých je výjezd daleko těžší než ze zemí jiho- a středo- amerických. I PODSVĚTÍ [pageend2]TRIBUNA 3 ARABSKÝ NACIONALISMUS Arabský svět se už druhé generaci nachází ve varu, pro který se jako nejúplnější vysvětlení udává nacionalismus. Od konce druhé světové války tento var nabýval neustále na síle, až v posledních letech přerostl hranice Blízkého východu a vyvolal dvě z největších poválečných mezinárodních krisí. Nacionalismus je vnějším projevem úsilí, jímž se národ snaží v různých formách odlišit od národů jiných. Národ je celek, vzniklý historickým vývojem, který tvoří jen úsek obecného vývoje a je tudíž ovládán stejnými vývojovými principy. Za tohoto vývoje menší biologické celky — kmeny, rody, případně i rodiny — jsou potlačeny a promíšeny. Biologické celky jsou celky, jejichž zdrojem sounáležitosti jsou shodné • zděděné a dědičné vlohy a z nich vzniknuvší vlastnosti. Národy, jak napsal Jacquier-Bruěre v Demain la paix, »jsou zrozeny z nej nižších a nej základnějších vztahů v lidském životě — z těch, jež vytváří podnebí, jazyk, práce, společná nebezpečí a společné potřeby, příbuzenství krve. Jsou syny ducha stejně jako těla; a proto každý z nich má vlastní individuální život«. Pojem národa však nelze vystihnout jen popisnými objektivními znaky, které mají členové národního kolektivu společné a které je odlišují od členů národů jiných, nýbrž také jednotným účelem, který je obsažen již v samém pojmu národa a který znamená směřování k organisaci státní, ke splynutí ideje národního kolektiva s idejí státní resony. Tento, účelový znak je ovšem národu vlastní až v době, kdy je národ charakterisován objektivními znaky popisnými, tedy tenkrát, kdy národ již vznikl mocensky, za silného spolupůsobení státní moci, které užívala nebo kterou vytvořila skupina vládnoucí a jejímž prostřednictvím formovala skupiny podrobené své vůli. Stálost a pevnost národa rostla tím, jak ústřední orgány celku zatlačovaly a nahražovaly orgány společenství podrobených. Protože k této organisaci došlo prostřednictvím státní moci, mezi vývojem státu jako mocenské organisace a mezi vývojem národa jako společenského celku vznikla úzká souvislost. V dlouhodobém spolužití se vytvářely společné znaky pro všechny útvary, které byly původně vládou jednoho z nich spojeny, a takto vzniknuvší společnost je základem národa. Národ vzniká, jakmile se z jeho složek, spojených dočasně mocí, vytváří trvalá společnost s vyhraněným charakterem, odlišujícím ji od podobných společností jiných. Úprava poměrů mezi národem a státem musí vycházet z poznatku, že cílem politického úsilí má být maximum duševního rozvoje společnosti a že funkcí národa je být nositelem duševního vývoje. Aby svou funkci mohl zastávat, musí mít národ formální i materielní možnost k jejímu plnění a tuto možnost mu zaručuje jen jeho vlastní stát. Nadto však také tak, jako národ je nositelem rozrůznění a výběru v oblasti esthetické a vědecké, je jeho povaha rozhodující pro řešení problémů politických i hospodářských. Podle ní národ formuje své instituce, upravuje poměr mezi svými členy, řídí výrobní pochody, rozděluje jejich produkt, organisuje svou vládu. Toto vše může čitini jen tehdy, je-li svrchovaný, při čemž pod svrchovaností jest rozuměti ten stav společnosti, za kterého si společenství lidí dává pravidla svého života samo a za kterého si vlastními prostředky vynucuje jejich zachovávání. Ze skutečnosti, že produkty odlišnosti národních povah ve všech oborech duševního života jsou přínosem národa k celkovému duševnímu vývoji lidstva a že stát je nezbytným prostředkem, umožňujícím tento pochod, plyne požadavek, aby národ byl samostatný — aby měl svůj stát. Národní politické hnutí musí usilovat pro národ, který je předmětem jeho péče především o státní samostatnost, která je základem a předpokladem pro uskutečnění cíle politického úsilí. Taková je zhruba theorie evropského nacionalismu, který až do začátku dvacátého století byl úzce spjat s hnutím liberálním a demokratickým. Vytvoření Československé republiky bylo jedním z jeho posledních nej výraznějších příkladů. Blízký východ přijal shora rozvinutou theorii nacionalismu a na jejím základě založil politické hnutí za arabskou jednotu. Blízký východ však přijal nacionalismus, zbavený liberalismu a demokracie a humanismu. Arabský nacionalismus je spíše inspirován érou poliberální a anti-liberální, která se vyznačovala přeceňováním vlastního národa a podceňováním národů ostatních, nedostatkem kritičnosti a odpovědnosti, a svalováním viny za všechno špatné na jiné národy, které je z toho důvodu třeba potírat. Fašismus, nacismus a komunismus mají daleko větší vliv než liberálně demokratický nacionalismus, který jim předcházel, i když se jim liberálně orientovaná menšina vzpírá. Na Blízkém východě vrchu nabyli ti, kdo jako jeden z vůdců libanonské revolty chtějí oasimilovat to nej- lepší ze všech velkých hnutí: fašismu, komunismu a západní demokracie«. Jejich nacionalismus se vyznačuje dvěma hlavními prvky: xenofobií a šovinismem, nenávistí k cizincům a emocionálním zaměřením na nedefinovatelné cíle. Xenofobie se projevuje ve všem, co se na Blízkém východě dá shrnout do hesla »anti-imperialismus«. Ačkoliv je pravda, že Blízký východ byl obětí evropského kolonialismu, většina jeho národů byla při nej menším od konce druhé světové války politicky nezávislá. Nerovnost v hospodářských vztazích se neustále zúžovala a vina za to, že domácích zdrojů není používáno ve prospěch celku, nepadá především na Evropu, Spojené státy a ani výlučně na jednu domácí společenskou třídu. Cizinci jsou však obětním beránkem pro všechno — skoupost přírody stejně jako její zneužitou přízeň, nedostatky v národní tradici a povaze, hospodářskou zaostalost a politickou nejistotu. Šovinismus se nejvýrazněji obráží v novém imperialismu, který na sebe bere podobu panarabského hnutí. Podobnost mezi pan-arabismem a ruským imperiálním — a komunistickým — panslavismem a německým pangermanismem co do ideologie, prostředků a cílů usnadňuje toto hnutí vidět v jiné perspektivě, než v jaké by jeho noví vůdcové chtěli, aby je ostatní svět viděl. Xenofobie a šovinismus se navzájem podporují a oba směry odvádějí Araby od vnitřních problémů, od povinnosti realisticky jim čelit a je řešit a opájejí je pomyslnými národními tužbami. Místo aby se pokusili ustavit pokrokové vlády — a kde už tak zvané revoluční vlády jsou, aby splnili své sliby pokrokových politických a hospodářských opatření, vůdcové arabského nacionalismu se soustředují na zahraniční politiku, na které vyčerpávají jak psychologické tak hmotné zdroje arabského světa. Parlamentní vláda na Blízkém východě selhala. Arabský parlamentarism dvacátého století sepodobal evropskému parlamentarismu století osmnáctého a nelze se proto divit, že nestačil na komplex moderních problémů, nemluvě ani o tom, že byl na jedné straně stále srovnáván s vyspělou evropskou parlamentní vládou současnou a na straně druhé s totalitními režimy, které se zdají nabízet zrychlenou cestu k úspěchu. Co na Blízkém východě tedy zbylo, byl feudální systém a vedle něho vyrůstá tak zvaný vojenský socialismus, diktatura armádních klik s vágním programem národní a sociální obrody, který je směsí korporativního a národně komunistického řádu. [pageend3]TRIBUNA Vojenský socialismus je zajat v začarovaném kruhu: protože jeho vnitrní obrodný program je tak neurčitý, hledá východisko v xenofobii a šovinismu; a protože se vybíjí v xebnofoii a šovinismu, nemůže se dostat ke smělému obrodnému programu. Protože se toto hnutí nejen ztotožňuje s arabským nacionalismem, nýbrž se mu staví v čelo a aktivní většinou Arabů je za vedoucí sílu uznáváno, je třeba arabský nacionalismus našich dnů jako politickou sílu soudit podle method a cílů tohoto hnutí. Ve světle tohoto soudu se musí současný arabský nacionalismus jevit jako destruktivní síla. Ačkoliv je mu třeba přiznat, že tak jako všechny nacionalismy se snaží vytvořit z menších příbuzných, ale roztříštěných celků jeden homogenní celek, je třeba odmítnout násilnost, se kterou se o tento cíl pokouší; výlučnost, se kterou odmítá brát v potaz zájmy a práva jiných národů; nezodpovědnost, se kterou se chová vůči mezinárodnímu společenství; a především klam, kterému vystavuje Araby samotné. Nebot jest již dost historické zkušenosti, aby stačila varovat před tím, jak krátkodobým lékem jsou xenofobie a šovinismus, jak bezúčinné jsou vůči velkým problémům, jak znetvořují, co je na nacionalismu tvořivého. Obroda arabského světa může přijít jen z obrozeného nacionalismu, zbaveného těchto nedostatků a sledujícího skutečné zájmy Arabů civilisovanými prostředky. JAN BALADA NEZHOJENÉ JIZVY Zářijové slunce prodlužovalo léto v metropoli jižní Moravy-Znojmě, o kterém se říkalo, že je o kabát teplejší oproti ostatním krajům Moravy. Za Rakousko- Uherské monarchie bylo poslední zastávkou na životní tepně Praha-Vídeň, a tak zvaná císařská silnice bývala plna povozů a vozků. Za první republiky se provoz obrátil do vnitrozemí, které zásobil čerstvým ovocem, zeleninou a dobrým vínem. Stráně a sady byly ověšeny bohatou úrodou meruněk a vinné révy, zatím co údolí dravé Dyje skytalo romantická zátiší pro turistiku a rekreaci. Město samo bylo plné života, obchodu, průmyslu a školství. Avšak během let 1937— 38 byla německá část obyvatelstva vystavena otravné propagandě nacismu, který se usadil na dosah ruky, na rakouských hranicích. Našlo se dost oportunistů, kterým se nelíbil spořádaný život a začali rušit poklid myslí obojího obyvatelstva. A tak přišly těžké dny na toto spokojené venkovské město a léto 1938 vidělo jeho odumírání. Více a více lidí odcházelo a všude bylo cítit napjetí. » Jakýsi strýc z Anglie« jménem Runciman doporučil, aby Sudety přináležely Německé říši. A pak již následovala mnichovská dohoda a černý deštník pana Chamberlaina se stal zlým znamením budoucnosti Evropy. Události stihaly jedna druhou, budování krytů, protiletecká cvičení, zatemnění, okna polepená papírem proti výbuchům, mobilisace. Tak zvaní Ordneři — milice Sudetoně- mecké strany, prchali přes rakouské hranice a odtud podnikali přepady čs. území. Když už byla mnichovská zrada podepsaná a všichni nás opustili, bylo nám ještě pohroženo, že ani sami sebe bránit nesmíme. Byl jsem ještě mladík a nechápal plně závažnost těchto událostí, když jsem poslouchal na zatemnělé ulici s hrstkou ostatních řeč presidenta Beneše o jeho resignaci a plánech. Snad ani sudetští Němci si nebyli vědomi, čemu se propůjčili tím, že se dali do služeb Hitlerova nacismu. Byla to snad beznadějnost celkové situace, která mne přiměla, abych zůstal a viděl praktické důsledky činu německých spoluobčanů. Týdny plné napjetí a horečnatého ruchu za dne, liduprázdné ulice, dunění a záblesky výbuchů a střílení za noci naplňovaly dramatičností vyvrcholení těchto osudových chvil čs. pohraničí a jeho obyvatelstva. Zpěv vojáků, trávících poslední noc v kasárnách byl rozloučením těm, kteří zůstali, nemohli odejít, byli odepsáni. Druhý den ráno o 9. hod. poslední oddíly našeho vojska opouštěly město, a na rozloučenou jim řídce mávali se slzami v očích převážně starší občané, kteří neměli kam odejít, nebot zde ztrávili celý život, a nyní se resignovaně vydávali osudu. Kdosi chvatně zakrýval českého lva na průčelí městské radnice a za hodinu se objevily první německé tanky a výzbrojí zatížení vojáci, klouzající v těžkých okovaných botách po dlažbě. Na Mariánské náměstí postavili polní kuchyni a vyvářeli hrachovou polévku pro »hladovějící« německé obyvatelstvo. Mnozí si to zdvořile pochvalovali, ale nikdo si nešel dvakrát. Výkladní skříně českých obchodů byly vytlučeny a chodníky popsány vápnem. . . tschechi- sches Schwein, Sau, atd.. . . Městem procházeli vojáci a obyvatelstvo, které vyšlo z úkrytu. Jakási žena na nás pokřikovala, proč my české svině nemluvíme německy, zatím co její manžel se na nás pohrdlivě usmíval. Druhý den jsem šel na vojenské velitelství, kde na mne jakýsi důstojník SS řval něco o židech, ale já jsem mu nerozuměl. Moje jméno je původu biblického, pro něho ovšem původu židovského, ale s pomocí Ordnera-tlumočníka jsem dostal propustku přes demarkační čáru, abych se mohl dostat zpět domů na naši Vysočinu. Ani mne nenapadlo, jak bláhové bylo jít se ptát, kdy pojede první vlak směrem do vnitrozemí. Stálo tam několik nádražních zaměstnanců ještě v českých uniformách, ale všichni zapomněli česky mluvit. Nezbylo nám nic jiného než pověsit kufřík přes záda, a vydali jsme se s přítelem pěšky na cestu k domovu. Dorazili jsme do Vranovské Nové Vsi právě když návsí pochodoval oddíl německých vojáků za břinkotu vojenské hudby. Vojáci si z nás dělali úšklebky, jak uprášeni a s provázky svázanými kufry se plahočíme podél cesty, zatím co místní obyvatelé stáli kolem se vztyčenými pažemi. Z malého domečku právě vyváželi nějakého mrzáčka na pojízdné židli, který v leže držel pravici vztyčenou vzhůru. Po půl roce plném chaosu Hitler dokončil své dílo obsazením zbytku Československa a z mnichovské dohody se stal cár papíru. Dalšího půl roku pak přivedlo Evropu do počátku válečných hrůz. Co následovalo, je každému dobře známo. Miliony padlých na frontách i v zázemí, statisíce umučených v kon- cetračních táborech, zavlečených na nucené práce do německé válečné mašinérie. Degradace lidské důstojnosti označováním příslušníků polské národnosti velkým »P«, které museli viditelně nosit na hrudi, »O« — Ost pro příslušníky Ukrajiny a Ruska, hvězdou pro Židy, a vydávání potravinových lístků pro příslušníky neněmeckých národností s označením »Europa II«. Představy, co by se asi stalo s národy, a to hlavně slovanskými, kdyby Hitler vyhrál válku, nemohly býti dosti hrůzostrašné a zoufalé. Choval-li někdo tolik nenávisti a touhy přinést porobu ostatním národům, musel si být vědom i odpovědnosti a nebezpečí, které na sebe uvaluje, prohraje-li. Byli si toho vědomi Němci, a ještě více si toho měli být vědomi Němci sudetští, kteří procentuelně se propůjčili nacismu větším počtem nežli Němci říšští. Hněv a nenávist, vyprovokované hrůzami totální války vůči všemu, co bylo německé, vytvořily pro Němce podmínky, od kterých mohli očekávat jen to nejhorší. Průmysl měl býti zničen, v oblasti Poruří měla být pěstována pšenice, a Německo se mělo stát čistě zemědělským státem pod kontrolou vítězných mocností po dobu nejméně jedné generace. Plánování odsunu německé menšiny z ČSR ještě 4 [pageend4]TRIBUNA 5 za války usměrnilo jaksi touhu čs. národa po zabezpečení a odplatě vůči sudetským Němcům, která jinak mohla vyústit v mnohem horším fysickém násilí, rovnajícím se vyhlazovacím akcím Němců vůči různým národnostním skupinám ve střední a východní Evropě a jinde. Kdyby k odsunu nebylo došlo, bylo by jistě přikročeno k jiným trestním řízením pro zradu, napomáhání nepříteli a udání, na základě kterých čs. občané přišli o život nebo utrpěli ztrátu svobody, zdraví a majetku. Žádný z těch, co sloužili v německé armádě, by se neodvážil vrátit. Tisíce by jich uprchlo tajně a dobrovolně, další tisíce by byly potrestány odnětím svobody a NÁBOŽENSKÁ SITUACE V ČSR JAN ŽEPA Komunismu nejde jen o vnější vybudování tak zvaného socialistického řádu, nýbrž o vytvoření nového komunistického typu člověka. Metafysický zákon dialektiky, vpašovaný do všech odvětví lidského poznání a bytí, dovoluje jakési alespoň zdánlivě logické zdůvodnění, proč otázka výchovy integrálního komunisty patří mezi přední cíle strany. Nový socialistický člověk podle měřítek dialektického materialismu tvoří dokonalou syntézu všech lidských dokonalostí přistřižených podle hospodářského metru. V marxistickém pseudohumanismu není ovšem místa pro náboženské hodnoty. Ateistická povaha komunismu není náhodný a přechodný jev ani pouhé popření Boha; je ryzím bojovným bezbožectvím, které si klade za úkol smazat co nej rychleji a nej účinněji všechny stopy náboženství ve společnosti i v jednot-' livci. Komunismus bojuje všemi taktickými, psychologickými a násilnými prostředky proti jakékoliv víře v Boha. Náboženství znamená pro komunismus kulturní kaz, překážku pokroku a brzdu socialismu. Věrnost čs. strany komunistické marxistické moskevské ortodoxii se stala už dávno příslovečnou. Nejen že se nikdy nevzdala Marxovy a Leninovy protináboženské metafysiky, nýbrž vracela se znovu a znovu k jejímu provedení. Měnila jen způsoby boje, ale bojovala stejně nenávistně; skrytě a pokrytecky před únorem — otevřeně po únoru ničí stále soustavně náboženské hodnoty v našich zemích. Svými protináboženskými útoky míří na všechna vyznání. Základní zásadou protináboženské taktiky zůstává stále heslo »nedělat mučedníky*, nýbrž pokusit se udělat z náboženských organisaci poslušné nástroje, proniknout jejich vnitřní stavbou, zmocnit se jich zevnitř a přinutit jek pomalé sebezradě a sebevraždě. Nej silnější útoky strany i státu se soustřeďují na katolickou církev jednak proto, že je početně nej silnější, ale snad také proto, že vlastní dokonalejší právní organisaci, vyhraněnější nauku a nesmlouva- vější etiku — a konečně snad také proto, že taktika vnitřní ideové a politické infiltrace do katolické církve většinou selhala, jak ukazují t.zv. »katolická akce« a »mírové výbory*. To ovšem neznamená, že ostatní náboženské obce netrpí bezbožeckým tlakem. Mohou snad snadněji uniknout ostrým hrotům administrativního útlaku, protože jejich práce se vyvíjí spíše na individuální rovině a v diaspoře. Veřejně se nepíše o životě nekatolických skupin, proto nemůžeme dobře sledovat jejich stav v komunistickém státě. Strana — a ovšem i stát, který však není ničím jiným než nástrojem strany — bojuje proti katolickému náboženství jak na ideové tak i na admistrativní rovině. Oba způsoby směřují k témež cíli: definitivnímu zničení náboženství v ČSR. Ideový boj proti náboženství v posledních letech se nespokojil s naprostým zákazem vydávání náboženských časopisů a revuí (Katolík, Vyšehrad, Archa, Na hlubinu, Dopisy, Filosofická revue atd. byly zastaveny během roku 1948) a s postupným odstraňováním náboženské literatury z veřejných knihoven, nýbrž přistoupil k positivnímu útoku proti náboženství. v. majetku, a zbytek by byl vystěhován do vnitrozemí, aby již nikdy jako celek nemohl rozložit jednotnost čs. republiky. Většina by pak hledala ochranu v masovém členství tehdejší komunistické strany. Jako národnostní menšina byli by likvidováni a přestali by existovat. Odsun pro ně takto znamenal ztrátu domoviny, ale zachránil je jako národnostní celek, tudíž byl pro ně menším zlem, a za podmínek odpovídajícím tehdejším poměrům, byl řešením humáním. Bude-li se chtít někdo někdy vracet, pak jedině jako loyální občan ČSR. Je to jediná náhrada za utrpení, které Němci čs. národu připravili. A. Šalamoun. Byla založena Čsl. společnost pro šíření politických a vědeckých znalostí. Na ustavujícím sjezdu v Praze 21.-22. června 1952 tehdejší ministr informací a osvěty Václav Kopecký řekl« . . . stále musíme čelit vlivům zaostalého světového názoru, vlivům náboženských pověr, - vlivům reakčniho klerikalismu. Chtěl bych podtrhnouti feden úkol společnosti, který se jeví jako velmi důležitý a který se týká boje proti náboženskému tmářstvi, proti reakčnímu klerikálnímu myšlení. Jsou lidé, kteří demokratické svobody myšlení zneužívají k pokusům a reakčnim provokacím a k pěstování reakčních spikleneckých myšlenek. Přirozeně, že na takové návštěvníky kostelů pohlížíme svým způsobem'. V boji proti takovým nepřátelům se nezastavujeme před ničím, ani před vstupem na tak zv. posvěcenou půdu kostelů, klášterů ani před t.zv. posvěceným šatem komplicům. (Literární Noviny č. 21, 28. června 1952, str. 3 a 4). Po XX. sjezdu KSSS nastalo nepatrné uvolnění, které se projevilo vydáním některých knih o českém náboženském umění a ve vydání několika svazků katolické beletrie v nepatrném nákladu. Byl zrušen Státní úřad pro věci církevní a jeho úkoly převzalo ministerstvo školství. »Do působnosti ministerstva školství a kultury spadá dosavadní působnost ministerstva školství, ministerstva kultury a i zásadní otázky církevní politiky. Při radách KNV se ponechávají odbory pro věci církevním. (Rudé právo 16.6.56) Výrazné přiostření protináboženského boje nastalo teprve po zasedání Ústředního výboru KSČ dne 13. a 14. června 1957, kde byly řešeny »některé současné otázky ideologické práce strany*. V závěrečné zprávě ústřední výbor řekl: »V úsilí o podstatné odstraňováni přežitků kapitalismu, jež bráni v růstu socialistického uvědomění lidu, nesmi strana ani na okamžik ztrácet se zřetele překonáváni náboženských předsudků. Toho je třeb a dosáhnout soustavnou výchovou, aby se věřící občané sami postupně a dobrovolně — na základě vlastního přesvědčeni, oprostovali od vlivu náboženství. Vědecká atheistická propaganda musí být prováděna v těsném spojeni s veškerou politickou, kulturní a osvětovou pracím. (Rudé právo 16.6. 1957) To byl pokyn k nastoupení boje »za vědecko- atheistickou výchovu*. Denní tisk začal uveřejňovat dopisy, ankety, odpovědi stranických ideologů. Vzpomínám si na dopis 18 tiletého dělníka Petra Lipperta ze Sokolova, který se postavil na obhajobu náboženství. Jeho dopisem Mladá fronta z 20.6.57. zahájila několikatýdenní diskusi o náboženských otázkách. Kampaně se zúčastnili a zúčastňují i krajské deníky. Slovensko žilo intensivněji svůj náboženský život, proto klade dodnes větší odpor. Ján Žiaran v bánsko- bystrickém Směru napsal: »Pri výchově k vědeckému světovému názoru má velký význam budovanie materialistického náhladu na ludské poznanie, na podstatu ludského myslenia a vyvrátenie učenia o »dušim a »posmrtnom životem. Pokial naši žiaci nebudú aspoň čiastočne chápat, že hmota a myslenie sú neoddělitelné,* že vysoko organizovaná hmota mysli, pokial budú verit [pageend5]6 TRIBUNA v onehmotnú dušw, nebudeme moct hovořit že sa u nás dobré učí darwinizmus a Pavlovovo učenie o vyššej nervovej činnosti*/.. (Směr 11.10.1957. str. 2) Takto široce rozvětvený ideový boj vedený^ tiskem, rozhlasem, televisí, filmem a organisovaný Čsl. společností pro šíření politických a vědeckých znalostí vyvrcholil ve svolání čtyřdenní celostátní konference o atheistické výchově dne 9.12.57. v Praze. Uspořádání konference měla na starost ústřední sekce vědeckého atheismu Čsl. společnosti pro šíření politických a vědeckých znalostí spolu s ministerstvem školství a kultury. Zpráva Rudého práva z 10.12.57. praví: //První den byla na pořadu vysoce zajímavá a obsažná přednáška univ. prof. dr. J. Turecka //Ideolo- gie Vatikánu a suverenita státuy k niž byly odpoledne předneseny ko-referáty a diskusní přispěvky. — V dalších dnech se konference zabývala současnou církevní politikou v CSR a důležitými problémy vědecké atheistické výchovy — jak v prvé řade na školách — tak i mezi širokou veřejností, jejím obsahem, methodami i orga- nisací, aby co nejlépe odpovídala současným problémům. Značné místo je na konferenci věnováno výměně zkušenosti a diskusi o tom, jak odstranit dosavadní nedostatky v atheistické výchově*/.. Tato celostátní konference znamenala nový impuls v boji za »rozvinutí vědecko-atheistické výchovy«. Vedení převzalo ministerstvo školství, resp. povere- nictvo. Propagačním účelům atheistické výchovy slouží předně pražské a bratislavské Učitelské noviny a všechny pedagogické odborné revue a časopisy. Profesorka na Pedagogické škole v Bratislavě Vilma Václavíková si stěžuje v Učitelských novinách č. 4. z 30.1.58., str. 4., na potíže skutečné a netoliko formální atheistické výchovy v pedagogické škole. Jistý úspěch prý zaznamenala atheistická výchova organisováním besed a přednášek, ke kterým jsou zváni externí řečníci. //Tak se ů nás přednášelo, na téma: Jak vznikla země, Původ, vznik a vývoj, života, Vznik a vývoj vesmíru, Původ křestanstvi, Úloha církví při vykořisto- váni pracujících, Pověry, jejich historický původ a škodlivost a j. Nej zajímavější a nejúčinnějši byla doposud přednáška dr. Pajdušákové-Mrkosové o sovětských družicích země. Hodně využíváme i filmu a divadla. Společně jsme navštívili filmy, které ukazují reakčnost církve a škodlivost, náboženství. Tak jsme viděli filmy Jan Hus, Jan Žižka, Proti všem, Osudy smělých atd. Filmy na žákyně mocně zapůsobily. Brechotva hra Život Galileiho strhujícím způsobem odhaluje dogmatismus a zaostalost církve. Nejúčinněji nám pomáltá individuální přistup k jednotlivým žákyním. Jsou však i takové, které a těchto tématech zarytě mlčí anebo se přetvařují. Největší překážkou naši výchovy je rodinné prostředí. Někteří rodiče si výslovně přeji, aby jejich dcery chodily do kostela a naše argumenty prostě neberou na vědomí*/. Samozřejmě by nás zajímalo, jaké úspěchy zaznamenala atheistická propaganda strany, jíž stojí k disposici všechny prostředky —• od státu až po krajský oběžník, zatím co církev má jen svou víru a naději. Nemůžeme dělat přesné odhady. Už proto ne, že byly u nás velké náboženské rozdíly v intensitě duchovního života. Všeobecně lze říci, že Češi v posledním století nevynikali náboženskou opravdovostí a zájmem o duchovní hodnoty. Nelze pochybovat o tom, že naše země se proměňují v misijní území. Křivdili bychom však národu, kdybychom se domnívali, že bez výjimky přijal atheismus. Pan Dejdar, učitel jedenáctiletky v Praze-Košířích, píše v Učitelských novinách 20.3.1958: //Mnoho mladých lidí, přestože již prošlo naší novou školou, je stále ještě nábožensky zatíženou. Dne 23.10.58 jsem náhodou o půl sedmé večer otevřel radiový přijmač a zaslechl jsem z Prahy diskusní přednášku o atheistické a křestanské morálce. Radovan Krátký a Jana Dítětová odpovídali na potíže a námitky mladých posluchačů. V diskusi citované dopisy ukazovaly na živý zájem o náboženské otázky a na velmi kladný postoj ke křestanstvi. Vedoucí diskuse si též na konci vysílání hněvivě a rozčíleně vyjel na ty posluchače, kteří mu zaslali mnoho anonymních »sršatých a zlostných listů«. Mladá fronta z 24.4.58. str. 4. si klade otázku, co s Vojtěchem Křížkem, který měl v říjnu nastoupit jako učitel na střední školu a který se podle jejího názoru naprosto nehodí do socialistické výchovy. //Na seminářích z marxismu-leninismu dokázal — píše Mladá fronta o Křížkovi — sice skvěle diskutovat, u zkoušky odpovídal naprosto suverénně, nikterak se však netajil tím, že ve sprá/vnost a pravdivost vědeckého světového názoru nevěří. Že jeho víra se ubírá docela jiným směrem a není rozumem dokazatelná. A přesto mu psali soudruzi učitelé výborné známky z marxismu. Protože ovládal látku. Za čtyři roky nikdo Vojtěcha Křižka nepřesvědčila. N Účitelských novinách č. 11. z 20.3.58. str. 5 Marie Sedláčková z Chotěboře se vyslovuje proti magii slov »věda« a »pokrok«. Píše: //Obojího je zapotřebí k dosaženi plnosti — křestanstvi a vědy — a v tom je podstata pokrokw. Komunistická strana dobře ví, že v ideové oblasti nezmůže vše; proto používá proti náboženství též opatření administrativních, »zbraní zákonodárných a justičních« jak to vyjádřil Rastislav Petera. V této oblasti je komunistická taktika tak bohatě rozvětvená a přizpůsobená krajově, časově i osobně, že je skoro nemožno zachytit její úplný a konkrétní obraz. Lze jí rozumět jen tehdy, neztrá- címe-li se zřetele její stálý strategický cíl: definitivní zničení církve. Pokusíme se shrnout do několika bodů nej důležitější momenty »administrativního« boje proti církvi. a) Komunistům se podařilo skoro úplně zamezit styk biskupů, kněží i lajků se světovou katolickou církví, hlavně s jejím středem —- Římem. Douhé trvání umělé isolace a rostoucí tlak se strany státu zapříčiňuje bolestné nejasnosti; vzniká určitá desorientace a únava. Jednostranné, překroucené a nepravdivé zprávy jsou přijímány nekriticky. . b) Komunistická strana postavila hned po převzetí moci katolickou církev pod přísnou státní a stranickou kontrolu. Nejdříve vykonávala kontrolu skrze Státní úřad pro církevní věci. Od roku 1956 se o dohled nad životem církve stará samo ministerstvo školství a kultury. Krajští a okresní církevní tajemníci vedou v evidenci pomocí důkladných kartoték, osobních návštěv a špiclů každou sebemenší činnost kléru, hlavně duchovních správců. Bez státního souhlasu, který udělují církevní tajemníci v okresu či kraji — nebo v některých případech i samo ministerstvo — nemůže kněz vykonávat svou duchovní činnost nejen ve škole, ale vůbec nikde a nikdy. J e mu pod těžkými tresty a pod hrozbou odnětí státního souhlasu zakazováno vypomoct v sousední farnosti, zastoupit nemocného spolufaráře. Kázání nejsou předběžně kontrolována. Není však tajemstvím, že jsou pečlivě odposlouchávána. • c) Taktickou zásadou boje proti církvi je heslo rozděl a opanuj! Proto se strana a její aparát stará také o to, aby biskupové nemohli mít styk nejen s Římem, nýbrž ani s klerem. A ovšem se snaží odtrhnout i kněze^od lajků. Většina katolických biskupů v ČSR je bud ve vězení nebo je přinucena žít v naprostém soukromí, pod kontrolou státních orgánů a bez možnosti vykonovat třebas i kněžské poslání. Jediný olomoucký arcibiskup sídlí doposud ve své residenci. Je však stále hlídán. Jednou týdně může přijmout generálního vikáře, sem tam i kněze, stále v přítomnosti státního »anděla strážného«. Je výslovně přikázáno, že jednací řec nemůže být ani latina ani jakákoliv cizí řec. Olomoucký pomocný biskup Tomášek je správcem malé horské farnosti. Podobná situace platí i pro biskupa v Trnavě Lazíka. Vyřazením biskupů zasáhli komunisté jedno z nej citlivějších míst církve. d) Byly zakázaný děkanátní schůze kléru a na místo nich zavedeny tak zvané besedy u okresního [pageend6]TRIBUNA 7 tajemníka pro církevní záležitosti. Těchto besed je ovšem všelijak zneužíváno — okresní církevní tajemník při nich zkoumá politické myšlení kléru, snaží se je přemluvit ke spolupráci, dává podepisovat mírová prohlášení atd. V prvních letech komunistického režimu besedy byly pořádány každý měsíc. Dnes se dějí tak jednou za tři měsíce, ale prakse není jednotná. e) Dosud trvá, a není naděje že by se situace změnila, zrušení kněžských a řádových seminářů a učilišt. Ze svazku university byla vyloučena theologická fakulta jak pražská tak olomoucká (a ovšem i bratislavská) a byla převedena do Litoměřic. Na litoměřickém a bratislavském semináři je určen omezený počet posluchačů, takže nemohou být přijati všichni, kteří se hlásí do semináře. Lidová demokracie z 18.12.57. píše: »Podle údajů Státního úřadu statistického studovalo ve školním roce 1956-57 na bohosloveckých fakultách 325 osob, z toho 16 žen. Cyrilometodějská fakulta v Litoměřicích měla 89 studentů, Komenského fakulta v Praze 37, Husova fakulta v Praze 26, Cyrilometodějská fakulta v Bratislavě 49, Slovenská evangelická fakulta v Modré 23 a Pravoslavná fakulta v Prešově 60 studentů* (strana 3). Seminářům chybí dostatečné učebnice, vědecké časopisy, zahraniční revue. Domácí publikace je omezena na některé historické úseky. /) Z náboženských katolických časopisů jsou povoleny jen týdenníky Katolické noviny v Praze a v Bratislavě. Silně ovlivněny komunistickými ž,ivly, bezohledně kontrolovány — a vycházejí v naprosto nedostačujícím nákladu — asi 25.000. Časopis Duchovní pastýř, který vychází jak česky tak slovenský, je určen jen kléru. Časopisy jiných náboženských obcí jsou tyto: Český bratr, Český zápas, Hlas pravoslaví, Kostnické jiskry, Křesíanská revue, Protestant Churches in Czechoslova.kia, Církevné listy, Odkaz sv. Cyrila a Metoda. Z náboženské literatury nej důležitější publikace je snad překlad Starého Zákona péčí Dr. J. Hegra. Vyšly tři svazky. Byl vytištěn i katechismus, zpěvník s modlitbami a misálek, bohužel s některými nevkusnými úpravami a v tak malém nákladě, že nestačí, podle zpráv duchovních správců, krýt ani 5% potřeby. g) Velmi silnými středisky odporu proti režimu byly mužské i ženské řeholní komunity. Roku 1950 byly skoro všechny řeholní domy v noci přepadeny komunistickou policií a řeholníci převezeni do koncentračních táborů. Někteří řeholníci byli později posláni do duchovní správy nebo k příbuzným, starší a nemocní dožívají ve starobincích. Nenávist režimu se obrací hlavně proti salesiánům a jesuitům. Přijímat dorost do řádů — pochopitelně tajně — je trestné. Jsou ještě v živé paměti dva procesy proti členům premonstrátského a salesiánského řádu, kteří přijímali tajně novice. * * * Komunisté mají prozatím všechny zbraně a všechny výhody ve zničujícím boji proti náboženství. Jen jednu, a to tu první a nej základnější, nemají: nemají pravdu a nemají právo. Mají moc proměnit civilisačně naše země v kulturní poušt a nábožensky v misijní úženi. Nemohou však zrušit zákon pravdy a práva. V jedné z loňských TRIBUN jsme uvažovali o budoucnosti exilového tisku. V odpověď nám došla od čtenářů řádka povzbudivých dopisů. Budiž nám dovoleno z této krátké řádky ocitovat na začátku nového roku aspoň dva. Vedle dopisu a s dopisy přišla však i pomoc: Ústav obdržel 41 darů v celkové výši $ 544.82. Děkujeme, všem kdo nám přispěli. Ty, kdo tak dosud neudělali, prosíme, aby kriticky posoudili naši práci a rozhodli, zda si nezaslouží i jejich podpory. CESTA K ZÁCHRANĚ (se str. 1.) K tomu, aby byl zachován mír, je však nevyhnutelně třeba, aby lid celého světa měl možnost kontrolovat činy svých vlád, zejména těch vlád, které disponují atomovými zbraněmi. Jedině kontrola vlád lidem je největší možnou zárukou, že některá z vlád neroz- poutá šílenou atomovou válku. Diktátorským vládním špičkám nelze důvěřovat; vždyt diktatura vede k nekontrolované touze po moci a je v této šílenosti často ochotna riskovat i vlastní existenci. Pokud má diktátorská moc, nekontrolovaná lidem, ve svých rukou atomové zbraně, jako je tomu v zemích sovětského bloku, potud není nikdy dostatečné jistoty, že nerozpoutá šílenou, lidstvo ničící válku. — Je třeba si též uvědomit, že vítězství atomové diktátorské velmoci na celém světě bez války, by naprosto neznamenalo zajištění světového míru, nýbrž naopak vznik diktátorských frakcí, bažících stejnou měrou po světovládě, a tím i atomovou válku mezi nimi, což by zničilo lidstvo. — V zásadě tedy jediná možnost, jak zachovat světový mír, je dosažení toho, aby vlády států byly lidem kontrolovány. A tuto kontrolu je možno provádět jedině pomocí pravidelně se opakujících řádných svobodných voleb do zákonodárných shromáždění jednotlivých států světa. Jinými slovy, žádná diktatura nesmí vlastnit atomové zbraně. Z existence atomových zbraní plyne požadavek svobodných voleb pro všechny lidi všude na světě. Uskutečnění tohoto požadavku by znamenalo záchranu lidstva. Jeho neuskutečnění ohrožuje samotnou existenci lidstva. J estliže dříve byla idea demokracie realisována politicky nejvyspělejšími národy světa, dnes vyplývá nezbytnost demokracie pro celý svět jako přirozený důsledek z existence atomových zbraní jako nová historická nutnost. Všechna jiná řešení mohou býti v nej lepším případě jen přechodná. Připustme, že by bylo dosaženo oficiální dohody o odzbrojení. To samo o sobě by znamenalo určitý pokrok. Kde však je záruka, že tato dohoda bude i jen oficiálně zachovávána tou vládou, která je pouze diktátorskou vládní špičkou a která není lidem kontrolována ve svobodných volbách, nemluvě už ani o možnosti tajného zbrojení? Je vůbec možno s jistotou očekávat, že vláda, která není kontrolována svobodnými volbami, bude alespoň v tomto případě, i když jen oficiálně, zachovávat mezinárodní smlouvy? To očekávat nelze. Při tom obyvatelstvo by mělo možnost zabraňovat porušování dohody tajným zbrojením spíše ve světě, kde existují svobodné volby, nežli ve světě diktátorském. Dokud bude na světě existovat diktatura, t.j. absolutistická vláda, která násilím znemožňuje kontrolu svobodnými volbami, vlastnící atomové zbraně, potud žádná mezinárodní dohoda nemůže dáti lidstvu dostatečnou záruku, že nevznikne atomová válka. Jedině kontrola vlád svobodnými volbami může znamenat zabezpečení lidstva. Při tom je třeba dosáhnout svobodných voleb všude na světě, nebot postupem času by mohly vlastnit atomové zbraně i ty diktátorské vlády, které je ještě dnes nevlastní. Z předchozích úvah je možno učinit tento stručný závěr: 1) V současném atomovém věku je ohrožena existence lidské kultury a dokonce i samotná existence lidstva. 2) Snaha o sebezáchovu jakož i snaha týkající se životní úrovně je přirozenou odpovědí na současnou situaci. 3) Odtud vyplývá snaha o zachování míru. 4) Důsledkem pak jest snaha o dosaženi svobodných voleb všude na světě jakožto záruky miru. Uplatnění souvislosti Mtom — svobodné volby« jest novým, životně důležitým historickým požadavkem. [pageend7]8 TRIBUNA VELKÁ VÝZVA. Pravděpodobně největším úspěchem československého exilu na mezinárodním poli je po stránce propagační výstava »Velká výzva«, k níž popud dal a kterou zorganiso- val redaktor Čechoslováka a F.C.I. Josef Josten. Na naši žádost napsal přes své přetížení o výstavě několik původních informací, které ukazují, jak taková veliká věc vzniká a jak se dá dělat. Otázka, kterou jsem slyšel v posledních měsících nejčastěji, se týká toho, jak prý vznikla »Velká výzva« JThe Great Challenget, nebo jinými slovy první mezinárodní výstava politických karikatur}. Protože jsem za tuto wperacú spolu- odpovědný, vítám příležitost, abych na tuto otázku odpověděl najednou všem, které to zajímá. První politická karikatura k níž jsem našel vskutku osobni poměr, byla skvělá Triereva kresba z r 1943, na které vypodobnil německé válečné zločince [Hitlera, Goebelse, Goeringa, Himlera a Ribentropa} za mřížemi v londýnské zologické zahradě, hned vedle jiných bestii. Před kleci stál otec, který vysvětloval malému chalpci: » Vidíš, za mřížemi jsou dnes docela krotcit. To byl obrázek malovaný r 1943: vidina umělce, sen nás všech. V roce 1945, jsem se s těmito zločinci (pokud přežili požár který rozpoutali), osobně sešel, když byli v zajeti v Lucembursku (Keitel, Streicher, Goering, atd. atd.) a tu jsem se uvědomil, jak se předpověď karikaturisty splnila do poslední čárky. Originál oné kresby je dnes v naši redakci. Úplynula léta, viděl jsem mnoho karikatur, ale nesmírně mne upoutal v VDaily Expressu obraz komunistického gestapáka, který měl na jednom rameni svastiku a na druhém kladivo a srp. Pod tu kresbu autor, Michael Cummings, napsal: »Je to jen věc náramenikůu Ihned jsem ho zavolal, gratuloval jsem mu k úžasné zkratce, ve které vystihl »rozdlh mezi nacismem a komunismem. . . I ten obraz dnes visi v naši redakci a Cummings se stal mým osobním přítelem. Do třetice všeho dobrého: Když se Chruščov stal Stalinovým nástupcem, Glan Williams nakreslil jeho obraz jak, mluví v nejvyššim Sovětu pod obrazem Chruščova a ve vládních lavicích šedi další Chruščovové s různými výrazy ve tváři. Umělec to nadepsal: ^Kolektivní vedenú. Napsal jsem o tom malou úvahu a list »Time and Timen ji přinesl jako komentář oné karikatury. No a to rozhodlo. Navrhl jsem přátelům, že býchom se měli pokusit shromáždit podobné politické karikatury z celého světa a ukázat veřejnosti, jak se na problémy současnosti dívají novináři a umělci, kteří k soli této země. Následovala schůzka tři: Lord Birdwood, Michael Cummings a moje maličkost. Z té vyšel název »Velká výzvat. Pak už nám do noty zahrál i maďarský ministr Maroszan svým prohlášením, že »vtipy a karikatury mohou být používány proti kapitalismu, ale nikdy nesmi být dovoleny proti socialismu. . .« Od doby, kdy jsme vyhlásili úmysl uspořádat »Velkou výzvue, uplynulo asi 8 měsíců a pak 16. října m.r. zahajoval lord Attlee na Fleet Street výstavu, kterou obeslalo 24 národů, representovaných 106 umělci a více než tisíci kresbami. Svět karikatur z oblasti za železnou oponou byl representován výběrem asi 300 výstřižků z tamních denních listů i satirických periodik. K dokresleni obrazu jsme vydali knížku The Great Challenge, kde je 118 nejlepšich karikatur doprovázeno biografiemi a fotografiemi asi 43 malířů. Texty jsou v pěti jazycích: anglicky, francouzský, německy, Španělsky — a ruský. Knížka vyšla v nákladu 10.000. Závěrem snad ještě několik slov, jaká byla dosavadní reakce. Sunday Times pro myšlenku razil heslo: »Světová zbraň sály ryt. Sovětský sKrokodýls o výstavě napsal pod titulkem »Bláto na Fleet Streeh. Finský ministr zahraničí vydal o jedné karikatuře, která znázorňuje osud podmaněných národů, odmítavé prohlášeni, protože autorem byl Fin a protože byl na něho učiněn úsilný nátlaku — netřeba dodávat, kým. Z toho je zřejmé, že jsme Welkou výzvou^ nemlátili prázdnou slámu a že tato myšlenka, v té nebo oné formě, přežije všechno to, co se snaži svobodu projevu potlačit. Ano, jde o to: kdo s koho? — Ti, kteří jsou za ^Velkou výzvm odpovědni, věři, že zvítězí ta svoboda. . . J. Josten. (Pozn.: V době, kdy čtete tyto řádky, putuje výstava po Japonsku, pak ji uvidí Amerika, Kanada, Austrálie, Nový Zéland, některé africké a asijské země. Výstava je zadána do konce roku 1960! Vzhledem k její důležitosti se k ní asi ještě vrátíme později.) NAD SBÍRKOU ESEJÍ PETRA DENA Jedenáct eseji, které napsal Petr Den a vydal čtvrtletník Svědectví jako šestý svazek své edice, pod názvem »Době proti srsti« je něčím mnohem vice než »sbír- kou«. Je odpovědí na mnohé z našich dnešních naléhavých otázek. Třebaže některý z těch eseji byl psán téměř před dvaceti lety, nezestárl a nezapadl. To proto, LISTY že autor se zabývá takovými thé- maty, jako je absolutno, pravda, svoboda, hledání Boha i člověka. Petr Den se ve svých esejích skutečně »pokouší« a nejen hledá, ale také nalézá a objevuje. A třebaže je tato jeho snaha v pravém slova smyslu revoluční, nic mu není protinějšiho než revoluční, silácká slova. Právem se dovolává Václava Černého, po duchu patrně nejpříbuznějšího ko- legy-esej isty, který napsal, že »nej- větši revolucí je ta, jíž na světě pomalu vítězí pravda«. Ji a její sestru svobodu hledá Den v každém svém eseji. Nalézá při tom na př., že tak zv. socialistický realismus, jehož se tak často dovolávají moderní kulturní revolucionáři, je ve skutečnosti reakčni, protože se spokojuje jen s daným stavem a s oficielně uznaným, nebo »dovoleným«, literárním projevem. (^Socialistický realismus je v podstatě jen domyšlením výrobní techniky a strojového pojetí světat — vyvozuje Petr Den.) Není divu, že literát Den věnoval dobrou polovinu těchto eseji problémům literárním. Jsou to však tak veliké úkoly, jež Den přisuzuje básníkovi, že jejich řešení a vyřešení zajímá všechny smrtelníky, kteří hledají nesmrtelnost. JSku- tečnou kulturu nacházíme jako hlídku na hranicích — a jsou to hranice důležitější než všechny ostatní hranice země — mezi věčnosti a pomíjivosti života, na hranicích mezi neznámem a poznanýma.) Cituje Sch e 11 i n g ů v výrok, podle něhož »krásno je Nekonečnem konečně vyjádřenými, Petr Den je přesvědčen, že svět vždy potřeboval básníky, protože potřebuje tvůrce. Není pak divu, že eseje, které autor psal v kruhu svírajícího se fašismu, jsou aktuel- ními i dnes a že Denovo zpytování svědomí literárního je do velké míry zpytováním celé naší povahy národní. — Byli-li čeští spisovatelé v posledním roce prvé světové války skutečným svědomím národa, brzo jim vypadly otěže z ruky a národ byl ochoten naslouchat spíše halasným táborovým projevům než vroucímu prameni ticha, klíčícímu v pracovnách spisovatelů. Petr Den se zamýšlí nad literaturou, která přežila své autory i dobu svého vzniku. Na řadě příkladů dokazuje, že to byla ona, která neměla s aktuelní problematikou nic společného nebo měla společného jen velmi málo. To ovšem neznamená, že naši spisovatelé doma, nebo v zahraničí, by se měli časovým problémům [pageend8]TRIBUNA 9 Z EXILU vyhýbat, (vůkolem českých spisovatelů je osvobodit literaturu od službičkováni hodině a dni, od službičkování mocným a platicim, vrátit literatuře její autonomii a jejím tvořitelům svrchovanost a důstojnost praví Petr Den a za jeho slovy tušíte zas ono úporné / hledačství pravdy, svobody a poctivosti, jež charakterisu j e každý jeho esej.) Vpravdě objevitelské je autorovo hledání analogie mezi K o- m e n s k ý m a Kafkou, duchy na prvý pohled tak odlehlými. Petr Den hledá ovšem hlubší a přesvědčivější analogii než je Komenského putování olabyrintem světa« a Kafkův pocit židovského vyděděnce. Oba hledají nejen Boha ale také člověka. (v Daleko je Bůh u Kafky, protože daleko je pře- devšim člověka.} A Den vysvětluje, proč si dnes, právě dnes, vzpomíná na oba poutníky, bloudící labyrintem světa, v němž hledají ráj srdce. (vZuřivý stařec Osud v době Komenského nevládl tak přísně a neúprosně, jako v naší době vládnou historické sily, které přemýšlející individuum již již rozmačkávají na padrt.) Jestliže Petr Den zaměřuje své pokoušení a hledání na absolutno, Boha i člověka, je jen pochopitelné, že se nemůže vyhnout D o s t o- jevskému, v jehož románech — jak připomněla Virginia Wool- fová —• »hlavhím hrdinou je lidská duše«. — I zde Den připomíná, jaká to má být revoluce, která může zrodit »nového člo- věka«. (vBez nového člověka každá revoluce bude jen výměnou tyranům — připomíná Den Dostojevského výrok.) Vyvrcholením Denových eseji je onen závěrečný, vystihující v lapidární zkratce dnešní naše čekání a přešlapování. Petr Den si k tomu zvolil známou tragikomedii Samuela Becketta »En atten- dant Godot«. — Tajemný Godot, který není nic jiného než projevem svobodné vůle, ne a nepřichází! Cekají na něho diváci v hledišti (kteří se nudí, ale nemají dost svobodné vůle, aby odešli). Cekají na něho tuláci Estragon a Vladimír na jevišti, kteří si rozpačitě zouvají a obouvají boty, nemajíce dost odvahy přiznat, že hrát neumí a kteří rovněž čekají Godota. — Proč nepřichází? —■ táže se Petr Den a odpovídá: vPrvnl příčinou je nedostatek živého a spontánně cítícího chóru. Dnešní dav již ne- tančí, jen se kroutí podle pokynu tanečních mistrů. Již nezpívá. . . nýbrž jen poslouchá cizí gramofonové desky. Již ani nejí, nýbrž jen si strká do úst vitaminy a kalorie. . . A především se neumí modlit, protože v nikoho a v nic nevěří, a nejméně v sebe, nejméně v možnost, že z něho a z nikoho jiného musí vyrůst příští hrdina, příští herec moderní tragédie«. Třebaže Petr Den uzavřel čekání na Godota snad až příliš pesimisticky, jistě vystihl tímto krátkým esejem naši dobu mnohem přesněji než sebe obšírnějším rozborem. — Čtenáři, kteří vdávají přednost hudbě mlčení před dechovou kapeloui. — jak praví autor ve své úvodní poznámce — se budou k jeho esejům často vracet. Měl by se k nim vracet celý náš exil. Pavel Javor A JEŠTĚ POESIE Křestanská Akademie v Římě vydala jako svazek devátý své Edice Vigilie v Svaté obrázky českém od Paul Claudela a jako svazek desátý »Malou Trilogiú od Karla Schulze. (Cena obou knížek 0.70 $.) Osou Claudelovy tvorby je několik myšlének — ne právě lehkých. Předně chce tento hledač spirituálna modernímu světu osvětlit těžké dogma a tajemství obcování svátých, které prohlašuje obecnou solidaritu všech duší, duší již zrozených s těmi, jež teprve se narodí. Podle tohoto dogmatu utrpení a zlo dostává zvláštní mystický význam nadpřirozenou nadějí, že zlo bude konec konců poraženo. vHeureux celui qui souf- fre et qui sait á quoi bonli, to je poselství Claudelovy slavné L’An- nonce Faite A Marie, jejíž třetí versi patrně upravoval v Praze. Claudelovo dílo je dále provanuto přesvědčením, že všecko umění je jen bledým odleskem svatosti, jak výslovně píše ve známém dopise Jacques Riviěrovi. Úkolem umění je bojovat proti smrti a rozdávat radost — je to tedy úkol, který na sto procent splnili svati a to, především svati mučednici. Paul Člaudel svým celým dílem hází modernímu světu a jeho technické vědě strašnou výtku: vVous avez multiplié le peuple et vous n’avez pas augmente la joi«. Uvědomíme-li si řečené, nepřekvapí nás, že z Claudelova setkáni, bohužel krátkého, s naší vlastí a s Prahou v roce 1909 až 1911, kdy byl u nás konsulem, vznikly čtyři Svaté obrázky české, a že tři z nich jsou věnovány českým mučedníkům. Lze z nich ve zkratce vyčíst celý smysl Claudelovy tvorby, která i u nás básnicky odhaluje hlubší smysl naší krajiny, v níž vzačiná dřevěným křížem cesta, která až k Bohu jde, vroubená smutnými jabloňkami, které putuji do dálky dvě a dvě«, pokračuje líčením noční Prahy, viděné a cítěné s Karlova mostu, když do řeky bylo hozeno tělo Jana Svéhlavého, a vrcholí příkazem: »Vy drž, Čechu paličatý! Nepouštěj kruh, Václave!^ Francouzský text čtyř básní je provázen českým překladem a úvodem, který pořídil Jan Čep. V exilu jistě není nikdo povolanější ani k výkladu Claudela ani k jeho překládání. Čep vždycky byl a je mistr české řeči. Osobně lituji, že v posledních třech básních upustil od rýmů a assonancí, které tak dobře zachránil v básni o Svatém Václavu. Možná, že se jednou ještě k tomu těžkému úkolu vrátí. Knížka Karla Schulze obsahuje tři ukázky jeho prosy a sice povídku o »Obláčku Tulákovi«, episo- du z románu Kámen a bolest s názvem »Agostino, šílený sochař sienský* a konečně »Poutní píseň k Panně Marii na Květnou neděli*. I v nich je mnoho z kulturního odkazu spisovatele, který zemřel tak mlád dílem tak nedodělaným: je v nich lyrický patos přednesu, jenž je v naší literatuře poměrně řídkým zjevem, je v nich barokní vidění života s katolickou tohou po milosti Boží a je v nich pro Schulze tak typické~ spojování lásky a smrti. Vždyt v první povídce i obláček musí zemřít, chce-li láskyplně pomoci vyprahlé české zemi a dát jí vláhu, kterou tolik potřebuje. A druhá episoda je jen variací a zkratkou ústředního tématu románu o Michelangelovi, podle něhož jen bolest smrt dovede dát život kameni a tvořit umělecká díla. Edice Vigilie učinila dobře, že nám připomněla Schulze i z jiného, prosaičtějšího důvodu. Všichni v exilu potřebujeme znovu a znovu číst ukázky prosy, která se o tolik liší od toho, co většinou česky můžeme nyní číst. Vezměme jaksi do ruky každou Schulzovu větu a pomazleme se s ní trochu! Třeba hned tu, jež stojí na počátku druhé ukázky: Na vyhřátém kameni číhá ještěrka, blýštivá a pestrá jak pohozený náramek princezninr. Nevyjadřuje tato malá větička tolik z Itálie tomu, kdo ji malounko zná a hodně miluje? Neměli bychom onen náramek zvednout, neměli bychom zvednout mnoho z těch blýšticích a pestrých skvostů českých slov a obratů, které Schulzova prosa tak hýřivě kolem sebe rozhazuje? Tím nechci říci, že se máme vracet do baroka, v životě i v literatuře. Domnívám se jen, že dnešní poušti a dnešní naší prose by nevadilo, kdyby se občas ozdobila šperky, jichž blýskavé kameny nemusí být vždycky jen falešným sklem. Petr Den [pageend9]10 TRIBUNA NEDOROZUMĚNÍ NEBO ZÁLUDNOST ? Podivné skutečnosti okolo vydávání revue Sklizeň vyšly najevo otevřeným dopisem Dr. Roberta Vlacha, tvůrce Sklizně a České kulturní rady. Dopis, který byl již otištěn v několika časopisech, viní nynějšího vydavatele Sklizně Antonína Vlacha z Hamburgu, že neprávem používá jména »Kul- turní rada«, a tím mate exilovou veřejnost a poškozuje existující Českou kulturní radu pracovně i finančně. Česká kulturní rada je okruh spolupracovníků, sdružený kolem dvou osob — předsedy prof. Straky a jednatele Dr. Roberta Vlacha, a její úctyhodnou činnost exil zná. Připravila k publikaci další sérii svých knih, které jsou na tomto poli to nej lepší, co exil udělal, a má nevyrovnané finanční závazky za publikace minulé, závazky, jdoucí do tisíců švédských korun. Nyní Antonín Vlach na základě ankety, kterou podnikl v minulem roce, ze spolupracovníků Sklizně, kteří jsou mnohdy totožní se spolupracovníky Kulturní rady, vytváří organisaci, jež rovněž používá jména »Kulturní rada«, i když s označením »Československá« místo »Česká« a s občasným dodatkem »okruh spolupracovníků Sklizně«. V jeho postupu by bylo možno vidět prosté nedorozumění či nedopatření, nebýt dalších okolností, které jsou s tímto konfliktem spojeny. Jak známo, redigoval Sklizeň původně Dr. Robert Vlach a Antonín Vlach vzal na sebe technickou stránku jejího vycházení — tisk, administraci a expedici, s právem zařadit drobné aktuality a provést úpravy článků, vynucené technickými podmínkami. Tato dohoda byla postupně porušována tím, že Antonín Vlach si osvojil rozhodování o výběru článků a zavrhoval články na převážně osobní základně, zejména články lidí, o nichž předpokládal, že jsou neoblíbeni u jeho představených v RFE. Z toho plynoucí neshody vedly k tomu, že se Dr. Robert Vlach y zcela stáhl ze spolupráce se Sklizni a žádal, aby přerušení jeho vztahu ke Sklizni bylo oznámeno veřejnosti, třeba formou inserátu, s udůvodněním, že bylo způsobeno jeho přesídlením do U.S.A. Teprve když jeho žádosti nebylo vyhověno a když jméno »Kulturní rada« začalo být užíváno Antonín Vlachem, obrátil se na všechny exilové časopisy s prohlášením, ve kterém svůj rozchod se Sklizni oznámil a protestoval proti převzatí jména »Kulturní rada«. Své oprávnění mluvit jménem Kulturní rady opírá o okolnost, že Kulturní rada nikdy neměla stanovy ani členy, jen spolupracovníky, a jen dva činovníky, prof. Straku a jeho, a že takto pracovala po celý čas podle zakládacího oznámení ve Sklizni v říjnu 1953, který ji Robert Vlach uvedl v život a v kterém oznámil, že za ni přejímá veškerou zodpovědnost. Dále poukazuje Dr. Robert Vlach na to, že ani sjezd Kulturní rady v Paříži v létě 1956, který byl jistě vhodnou příležitostí k provedení případných změn, nepřinesl v chodu a vedení Kulturní rady žádných změn ani nevyjádřil jejich potřebu. V listopadovém čísle přinesla Sklizeň článek, ve kterém prohlášení Dr. Roberta Vlacha bylo označováno za pravděpodobný komunistický podvrh a za útok Bohemie; v prosincovém čísle už bylo toto stanovisko na půl opuštěno a vytváření Kulturní rady se ospravedlňuje souhlasem velké části jejích spolupracovníků s odmítnutím svůdcovského principu*. Současně se vybízí k vytváření kroužků Kulturní rady, zdůrazňuje se její nyní československý charakter a kritisuje název vCeská kulturní rada«, na kterém Dr. Robert Vlach trval. Prohlášení se nezmiňuje o převzetí finančních závazků původní Kulturní rady, které Dr. Robert Vlach ironicky učinil podmínkou pro předání jména a kontinuity nové organisaci. Dr. Robert Vlach usiluje o vytvoření čestného soudu, který by záležitost prošetřil a vynesl příslušný nález. Takový soud — první toho druhu v exilu — by byl dobrý nejen pro objasnění tohoto případu, ale měl význam i jako precedens pro budoucnost. Tak by exil našel cestu k projevu mravní autority, jakou dosud neprojevil, a jistě by mohl objasnit věci více než veřejná diskuse, ve které lze mnohé překroutit a zamlžit. I když je zřejmé, že dnes má jen Antonín Vlach prostředky a možnosti pokračovat ve vydávání Sklizně a že jeho organisační methoda je nejvýš obratná, minulý výkon Dr. Roberta Vlacha ukazuje, oč bude čs. exil chudší, bude-li umlčen nebo zmlkne-li. Stejně tak je třeba se obávat, že celý případ znechutí a odradí řadu spolupracovníků Sklizně a Kulturní rady ke škodě československé kultury, jíž Sklizeň a Kulturní rada tak dobře sloužily a již tak dobře představovaly. vh DĚJINY AMERICKÝCH KRAJANŮ Jde o knihu Josefa Martinka Století Jednoty Č.S.A. Je to historie vzájemně pojištovacich spolků »Ceské spolky v Americe^, ale dějiny národního života amerických krajanů se v knize s ni nerozlučně prolínají. A tak Martínkova kniha může mnoho říci našemu exilu, aby si utvořil pravý obraz. Není to suchý výpočet spolků, jejich podpůrné agendy a čišel, ale opravdová historie našeho lidu v Americe, která se důstojně řadí k dílům dřívějších jeho historiků Vojana, Čapka, Vojty Beneše a j. Spolky byly a jsou vlastně jen velkolepou organizační šiti, cementem toho roztroušeného čs. živlu po celých Spojených, a tím i udržením národního ducha, který pak v rozhodných dobách první a druhé války dovedl vlasti dáti tolik, až i svou krev, a dává dodnes. Kolik materiálu je v knize Martínkově sneseno, co práce stálo jeho sbírání a studium-až i ^prameny anglické, německé a z ČSR jsou citovány! A jak je kniha zajímavá! Považte, jak bylo u nás před sto lety, kdy více méně začínal prudší politický i kulturní život, který samozřejmě měl jiný spád a rozmach v kompaktní sile národa a za samostatnosti dělal přirozeně mílové kroky, a srovnejte poměry našich krajanů v cizim prostředí, při zápasu o uplatněni, malém počtu a ještě roztroušenosti a vzdálenosti od života doma. A přece jaké výsledký! První český průvod s prapory už v r. 1857, založení vlastního tisků, český pavilon na chicagské výstavě, sokolské a dělnické jednoty, české a Slovenské školy, národní domy, hřbitovy, ochotnické a zpěvácké spol- ky-i na české opery si troufali a věřte, že úroveň nebyla právě malá', kuturni i politický styk s vlasti, který je ovlivňoval, že také byli mezi nimi staro — a novo —, jako doma staročeši a mladočeši, spolupráce se Slováky, kdy u nás sotva počínala, a jiné a jiné. Naši mladou exilovou generaci bude ovšem nejvíce zajímat vliv naší čs. větve na americké názory v prvním odboji, její velká finanční pomoc Masarykovi, účast jejich synů legionářů na bojištích ve Francii a celá ta ohromná práce pro naši samostatnost. A dále jak již v únoru 1938 konala přípravy k druhému odboji, jak přispívala na půjčku obrany v Republice, jak po Mnichově hned manifestovala a po obsazeni hitlerovském postavila se za Beneše, založila informační kancelář pro americkou veřejnost a pracovaly znovu pro konečné vítězství. A konečně jak i dnes po krátkém snad počátečním kolísáni vlivem komunistické propagandy stoji zas ve velké většině v odboji s námi proti režimu v Praze a snaží se uplatnit u americké vlády heslo svobodných voleb ve vlasti. Napište si o tuto knihu na adresu: Czechoslovak Society of Amerika — 2138 6 Court — Cicero lil. — U.S.A. Je zdarma a stoji za přečteni a poučeni. V. Láska [pageend10]TRIBUNA 11 Z RADY SVOBODNÉHO ČESKOSLOVENSKA Zastupitelstvo Rady svobodného Československa se od listopadového zasedání v roce 1956 sešlo zase po prvé 6. a 7. prosince 1958 v New Yorku. V tomto dvouletém mezidobí se vedení Rady znova rozložilo na dvě skupiny, které ve svém složení a politické orientaci sledovaly dělítko, jež se v mírných obměnách táhlo Radou od roku 1949. Tentokrát bylo vedení Rady rozděleno na t.zv. pracovní sbor a na výkonný výbor. Pracovní sbor se nedlouho po ustavení rozpadl coby organisovaná skupina a tím také jeho činnost, která nikdy nebyla značná, zanikla. Výkonný výbor toto období přežil ve zlomkovém složení a s omezenou činností, protože ta část jeho členů, která zároveň patřila k pracovnímu sboru, se jeho práce nikdy nezúčastnila. Výkonný výbor se, během roku 1958 pokusil rozšířit zastupitelstvo o nové členy, aby dal Radě širší základnu. Ve volbách per rollam bylo zvoleno 24 nových členů. Prosincového zastupitelstva se zúčastnilo 44 členů z celkového počtu 114. Schůze se nezúčastnili někteří přední tvůrci pracovního sboru, na př. Peroutka, Osuský, zatím co jiní, na př. Majer, Černý, Heidrich, se dostavili. Prosincové zastupitelstvo bylo svoláno za následujícím účelem: (1) změnit stanovy Rady tak, aby i těm exulantům, kteří přijali cizí státní občanství, bylo umožněno zúčastnit se jako plnoprávní členové na činnosti všech orgánů Rady; (2) zvolit výkonný výbor a předsednictvo zastupitelstva na dvouleté funkční období. Hlavním cílem však bylo rehabilitovat starý výkonný výbor, doplnit jej na plný počet, »omladit« jej a navenek znova představit Radu jako nej- representativnější a odpovědný nástroj československé zahraniční akce. Zastupitelstvo bylo rozdvojeno ve dvou otázkách a kolem nich se celé dvoudenní zasedání v podstatě točilo. Za prvé šlo o volbu 24 nových členů zastupitelstva. Proti její pravoplatnosti bylo protestováno na základě skutečnosti, že žádný ze zvolených nedostal absolutní, nýbrž jen relativní většinu hlasů členů stávajícího zastupitelstva. Stanovy, podle kterých bylo hlasováno, uznávají relativní většinu; protestováno však bylo proti aplikaci tohoto opatření při hlasování per rollam. Ve skupině, která se stavěla proti pravoplatnosti volby, nej nekompromisnější stanovisko zastával Václav Majer, který však nakonec ve svém odporu zůstal osamocen. Velká většina však volbu přijala a podle toho ve schůzi postupovala. Za druhé šlo o způsob, jakým mají být vybíráni členové výkonného výboru. Před dvěma lety zastupitelstvo prosadilo, že má právo členy výkonného výboru volit, a v tom smyslu tenkrát upravilo stanovy Rady. Tatáž skupina, která protestovala proti volbě nových členů zastupitelstva, se stavěla proti tomuto právu a trvala na tom, aby se Rada vrátila k původnímu postupu: aby výkonný výbor byl vytvořen na základě dohody vůdců všech politických směrů z představitelů těchto směrů a t.zv. osobností. Protože až do roku 1956 bylo tohoto opatření zneužíváno ke skrytému diktátu nebo vetu jednotlivých skupin, veliká většina zastupitelstva byla proti návratu k tomuto neuspokojivému řešení. Podle upravených stanov má výkonný výbor mít nejvýše 21 členů, včetně 4 členů předsednictva zastupitelstva, kteří jsou jeho členy ex officio. Kandidační komise podala tyto návrhy: (1) Předsednictvo zastupitelstva: předseda —• Jozef Lettrich; místopředsedové — Fantišek Němec, Emil Ransdorf, Gabriel Sarkanič. (2) Výkonný výbor: Samuel Belluš, Pavel Blaho, Josef Černý, Rudolf Fraštacký, Jan Chomutovský, Matěj Josko, Emil Klíma, Adolf Klimek, Radomír Luža, Otakar Machotka, Václav Majer, Jan Papánek, Mojmír Povolný, Juraj Slávik, Josef Ševčík, Petr Zenkl, Jaroslav Zich. Z plena byli navrženi: Arnošt, Heidrich, Martin Hrabík a Mikuláš Franěk. (3) Dozorčí rada: Jozef Horváth, Alois Lysý, Gerge Tovtin. O těchto návrzích, stejně jako o návrhu na změnu stanov, proběhlo hlasování per rollam, které bylo uzavřeno 22. ledna 1959. Navržení kandidáti byli většinou zvoleni a v polovině února se konalo první zasedání nového výkonného výboru. Asi třetina členů zastupitelstva odmítla zúčastnit se hlasování, vyjadřujíc tak odpor nej zatvrzelejších odpůrců reformy RSČ. Bude třeba nějakou dobu vyčkat, zda obroda splní očekávání i po stránce pracovní. DO POPŘEDÍ Do popředí boje o osvobození Československa se mezi všemi or- ganisacemi svobodných Čecho-slo váků dostává nesporně Československá národní rada americká. Její tisková služba rozeslala čs. svobodnému tisku ve světě výkaz činnosti za rok 1958. Výkaz má 6 stránek, a o rozsahu činnosti svědčí, že těchto 6 stránek při nej lepší vůli nelze zkrátit. Od činnosti publikační, zaměřené k americkým představitelům (Ten Years — The Czechoslovak Question in the United Nations) a veřejnosti (American Bulletin a Czechoslovakia in the Heart of Europe) a veřejnosti krajanské (zejména Věstník) až po péči o udržení československého živlu v Americe podporou českých škol a českých kursů na amerických školách a nesčetnými podniky společenskými, vzpomínkovými, o- slavnými a vzdělávacími, od zákroků politické povahy (telegramy a dopisy americkému presidentovi, státnímu tajemníku, senátorům a representantům), z nichž nej význačnější byla akce pro rovnoměrnost v t.zv. kulturní výměně s komunistickými zeměmi, po činnost sociální (spolupráce s American Fund for Čzechoslovak Refu- gees a pomoc uprchlíkům), od reakcí na články amerického tisku o Československu po representaci Čechoslováků na různých amerických podnicích sahá všestranná činnost Rady a jejich odboček a přidružených organisaci. Co však je nej důležitější, je, jak se zdá, že úsilí Rady se podařilo zpomalit nebo dokonce zastavit proces vymírání čs. národní větve v Americe a zahájit úspěšně splývání starousedlíků s poúnorovými uprchlíky. ■ Růst počtu členů, odboček i přidružených organisaci je toho důkazem. Zvláštní zmínky zaslouží vytvoření Společnosti pro vědu a umění; které ČSNRA dala nejen svou záštitu, ale i dalekosáhlou autonomii, bez niž by činnost SVU nebyla možná. Výkaz činnosti SVU za rok 1958 oznamuje ukončení organisačních prací, a i když práce na stanovách j eště, budou pokračovat i v r. 1959, slibuje, že už zahájí vlastní činnost, kterou vymezuje takto: »podporovat vědeckou a uměleckou tvorbu, dávat k ní podněty, upozorňovat na mezery, které by se měly vyplnit, koordinovat práci; hodlá napomáhat členstvu v jeho činnosti publikační, přednáškové, propagační, v přípravě koncertů, výstav; zamýšlí fungovat jako orgán svobodné, objektivní kritiky, který bude pečovat o kvalitu prací, atd.; připravuje se fond pro podporu studentstva, zřizuje se žurnalistická sekce, chystá se do tisku brožura o AVU, uvažuje se o vydání publikace o čs. vědcích a umělcích ve svobodném světě, plánuje se pracovní konference v Blooming- tonu a snad banket v Washingtonu, organisuje se skupina pro zpracování historie čs. krajanství, komise připravují všechno pro zahájení činnosti hned počátkem roku 1959, atd.« Čs. zahraniční ústav v exilu spolupracuje s ČSNRA prostřednictvím své chicagské pracovní skupiny, která je přidružena k [pageend11]12 TRIBUNA chicagsskému oblastnímu výboru Rady. Celkem lze říci, že se ČSNRA vynořila během roku 1959 rozhodně jako nej vážnější odpůrce komunistického režimu v Československu, a co více: že jsou oprávněny naděje, že je to teprve začátek její úlohy v našem obtížném zápase. ch. Z. ČINNOSTI ČS. ZAHRANIČNÍHO ÚSTAVU V EXILU Když Sovětský svaz poslal západním velmocem svou notu o Berlínu, Československý zahraniční ústav v exilu na ni reagoval memorandem, které poslal všem zahraničním ministrům státu sdružených v NATO. Ústav znovu shrnul své názory v dopise, zaslaném presidentu Eisenhowero- vi a vedoucím členům senátu u příležitosti Mikojanovy návštěvy ve Spojených státech. Hlavní body memoranda a dopisu byly: 1) Svobodný svět vidí počátek dnešní mezinárodní krise v tom, že Sovětský svaz nesplnil svůj slib a nerealisoval ve své oblasti vlivu válečné cíle, za které Spojenci bojovali v II. světové válce. 2) Spojenci, kteří bojovali proti mocnostem Osy, pověřili čtyři velmoci — Britanii, Francii, Sovětský svaz a Spojené státy, aby hledaly řešení pro poválečné problémy. 3) Svobodný svět nedovolí, aby Sovětský svaz obešel toto pověření tím, že by do jednání přibral ony státy, jako na příklad Československo a Polsko, v nichž jsou válečné cíle Spojenců soustavně porušovány, nebot by tak ve skutečnosti uznal za pravoplatnou situaci, jež má být předmětem jednání. 4) Jakékoliv narovnání mezi Sovětským svazem a svobodným světem musí bezpodmínečně vést ke skutečně nezávislé Střední a Východní Evropě, v níž sě jednotlivé státy budou moci volně vybrat své vlády, jak jim to Spojenci slíbili mezi svými válečnými cíli. 6) Svobodný svět je v zájmu evropské rovnováhy a bezpečnosti ochoten zaručit neutralitu celé oné oblasti. Na tyto podněty dostal Ústav řadu odpovědí. Státní department Spojených států, britské zahraniční ministerstvo a německé zahraniční ministerstvo je kvitovaly s poznámkou, že příslušní úředníci se jimi zabírají. Z Kanady přišla zpráva, že ministr Smith vzal podněty Ústavu na vědomí. Členové senátu Spojených států je nejen vzali na vědomí, jako senátoři Dirksen a Fulbright, nýbrž se ve svých odpovědech rozepsali i podrobněji. Senátor Hubert H. Hum- phrey napsal, že »bude stále mlu- viti v zájmu národů za železnou«. »Jsem plně přesvědčen*, napsal Humphrey, »že mocnost, jež upírá lidu právo, aby si mohl vybrat svou vlastní formu vlády demokratickým způsobem, nemůže přežít*. Senátor Paul H. Douglas se zmínil o svém trvalém přátelství pro komunisty porobené národy: »Budu samozřejmě nadále podporovat konstruktivní návrhy na potírání komunismu a na posílení svobody a domnívám se, že hlavní body Vašeho návrhu představují dobrý plán. . . Údělám všechno, co mohu, aby americká zahraniční politika šla směrem, který povede k osvobození porobených národů*. Rovněž nej mocnější muž amerického senátu^ Lyndon Johnson poslal odpověd, v níž vyjádřil svůj názor na Mikojanovu návštěvu a její význam. Vydavatelská činnost Ústavu se v posledních měsících jeho správního roku 1958 znamenitě vystupňovala. Vyšla poslední dvě čísla jeho anglického bulletinu COM- MENTARY o celkovém rozsahu 40 stran. Předposlední číslo přináší vedle obvyklého redakčního komentáře velmi informativní přehled sjezdů KSČ »Congress of the Czechoslovak Communists* a pod nadpisem »An Account of a German Central European* překlad v TRIBUNĚ uveřejněné recense knihy W. Jaksche Europas Weg nach Potsdam. Prosincové číslo bylo zaměřeno na otázky aktuálnější. Vedle autentického textu dopisů, které Ústav rozeslal příslušným činitelům u příležitosti berlínské krise a návštěvy A. I. Mikojana v USA přináší obsáhlý článek »Berlin, Germany, and Central and Eastern Europe*, objasňující základy, z kterých oba dopisy a vůbec postoj Ústavu k těmto otázkám vycházejí. V prosinci rozeslal Ústav studii V. Chalupy o přípravě a průběhu komunistického puče v Československu Communism in a Free Society (87 str., cena $ 2.00). Přestože autor byl během únorové krise v jednom ze středisek politického rozhodování, postrádá jeho studie jekéhokoliv memoárového rázu a je střízlivým a objektivním rozborem komunistických i demokratických politických method v Československu i na poli mezinárodním. Současně vydává Ústav další dvě obsáhlé studie. Pracovní skupina v Torontu publikuje práci Dr. M. Hikla The Civil Code in Czechoslovakia (60 stran, cena S 1.00). Dr. Hikl vydal v rámci STUDIES již svou práci The Penál Codes in Communist Czechoslovakia, již-jeho nová studie doplňuje, uzavírajíc zhruba obraz právního řádu a jeho~ použití komunistickou vládou Českoslo- • venska. Studie Dr. Ivana Gaďourka Recent Trends in Sociál Control in Czechoslovakia (45 stran, cena $ 1.00) podává obraz method, jimiž v postalinském údobí kontroluje komunistická centrála československé obyvatelstvo, a tak přispívá k zodpovězení často diskutované otázky, proč v Československu nedošlo k událostem maďarského nebo polského typu. Vydání této studie sponsorovala čs. národní rada americká. Po několikaletém zdržení, zaviněném omezeností finančních prostředků, vychází v nakladatelství Stenfert-Kroese v Leidenu II. svazek anglické KNIŽNICE Ústavu: The Rise and Development oj a Totalitarian State od V. Chalupy (290 stran), k níž se ještě vrátíme podrobněji. -sl- STUDIUM REVOLUCE Americké university Cornell a Rut- gers se od roku 1956 zabíraly sociologickým studiem společností, žijících pod totalitním komunistickým režimem. Svůj výzkum založily na skupině maďarských uprchlíků, kteří se po maďarské revoluci dostali do Spojených států. Výzkumem zjistily, že tradiční madarské kulturní hodnoty se přenášejí s rodičů na děti a že i děti pak dávají přednost těmto hodnotám před hodnotami a institucemi komunistickými. Z téhož důvodu i skupiny, které režim nejvíce preferuje — dělníci, inteligence, studenti — odmítají komunistický režim. Většina z nich nemohla najít uspokojení svých nadějí a cílů v tom, že by se přizpůsobila komunistickým normám. Proto se mnozí komplikovaným způsobem vyhýbali úřední kontrole a z toho pramenilo lhaní, krádež, černý trh spolu s pocity hanby a viny, z nichž pak rostly vnitřní úzkost a napětí. Uvolnit se tyto pocity daly aspoň částečně oporou o tradiční rodinná pouta a stará přátelství, korespondencí s cizinou, návštěvou klasické opery a divadla, četbou starých knih, návštěvou kostela, samotářskou rekreací a zastřeným odporem. To všechno však nebylo dost a psychologické reakce se projevovaly v hádavosti, drobných sporech, vyčerpávající únavě a dokonce i v otevřené revoltě. Na základě těchto poznatků usuzují sociologové a sociální psychologové, kteří se těchto studií účastnili, že za určitých podmínek, podobných podmínkám maďarským těsně před revolucí z roku 1956, kdekoliv v sovětské oblasti může dojít k novému podobnému výbuchu snáze a rychleji, než se mnozí současní političtí pozorovatelé domnívají. J.B. [pageend12]TRIBUNA 13 HISTORIK MNICHOVSKÉ KONFERENCE Tribuna {záři-řijen 1958) přinesla přehled reakci německého a sudetoněmeckého tisku na knihu Borise Čelovského, Das Miinchener Abkommen von 1938 (Deutsche Vérlags-anstalt, Stuttgart). Vzhledem k tomu, že polemika v Německu neutichla, naopak, nabyla na intensitě, pokračujeme v přehledu. Zdá se nám totiž, že od dob únorového puče se německá a sudetoněmecká veřejnost nezabývala s takovou vervou a v takovém rozsahu žádnou jednotlivou otázkou týkající se Československa. Konečně a hlavně, toto velmi různorodé přijetí knihy o Mnichovské konferenci je zkušebním kamenem sudetoněmeckého a německého soudobého politického myšleni. Zcela v tradici předchozích sudetoněmeckých útoků proti autoru Čelovskému Sudetendeutsche Zeitung (28.6.1958) v nepodepsaném článku »Čelovský pod lupou«, neříká nic o obsahu knihy, nýbrž se soustřeďuje na jeho prý »penetrantně protiněmeckou činností. A končí obvyklou vyhrůžkou: “Man wird diesen kleveren Zeitgenossen, seine Protektoren und merk- wůrdigen Fachberater auch weiterhin im Auge behalten můssenm. — Dr. H. Kuhn, zaměstnanec »Sudeto- německého archivu«, si svou »kritiku« zřejmě vyhotovil s mnohými průklepy. Tentokráte ji otiskuje v Der Europáische Osten (čís. 9, 1958). — Volksbote (27.9.1958) přináší ve čtyřech sloupcích rozhovor dr. Emila Franzel-a s bývalým poslancem sudeto- německé křestansko-sociální strany a nynp členem bonnského Bundestagu, Hans Schůtz-em. Čelovský totiž ve své práci (str. 144) cituje výtah z jedné z mnohých Franzelových prací o předmnichovském Československu a jeho obsah nazývá »více než nepravděpodobnými. Franzelovo vyprávění míří k tomu, že pražské deníky přinesly zprávu o anšlusu Rakouska dříve než dr. Beneš se o něm vůbec dověděl, a že dr. Beneš měl ve svém audienčním salonu za záclonou tajnou strategickou mapu s nástupními posicemi čsl. branné moci. Rozhovor Schůtz-Franzel přináší některé pozoruhodné detaily, avšak není s to opodstatnit tato dvě zcela nepravděpodobná tvrzení. Že úvod a závěr k rozhovoru jsou plny ironických a nevěcných výpadů, patří asi už k dobrému tónu tohoto časopisu. Jedna z prvních sudetoněmeckých recensí, které se zabývají obsahem Čelovského práce, je otištěna v solidním měsíčníku Východoněmecké Akademie, Ostbrief (září 1958). Na neštěstí je jejím autorem dr. Hans Neuwirth, bývalý poslanec Henleinovy strany, který se teprve nedávno vrátil z pražského žaláře. Dr. Neuwirth rozebírá některé pasáže, ale takovým způsobem, že se už ani nedá tvrdit, že by dr. Neuwirth jednal vědomě ze zlé vůle. Očividně falešné citáty se mísí s interpretacemi, které jsou pravým opakem toho, co Čelovský napsal, a pod. Domníváme se, že •Ostbrief otiskl tuto »recensi« z nevědomosti a že tedy přinese v jednom z příštích čísel tiskovou opravu. Že většina těchto nevěcných útoků je dirigována politickým vedením sudetoněmeckým, _ a že tedy “publizistische Absichtm — jak se tomu teď v Německu v jistých kruzích říká — je příkazem, vysvítá z jednohlasného usnesení »Sudetoněmecké rady«, která na základě referátu prof. dr. dr. H. Raschhofer-a (čelný dlouholetý spolupracovník »Volk und Reich«), “vyslovila politováni nad tím, že Institut fůr Zeitgeschich- te se nejen stal platformou pro jednostranné historické vylíčeni sudetských dějin, nýbrž že. chce, aby výsledek této jednostranné práce se stal základem občanské výchovy“ (Sudetendeutscher Artikeldienst, 21.6.1958). Pomalu se ale začínají ozývat suďetoněmecké hlasy, které, byt ne yždy pochvalně, přece jenom věcně se vyjádřují k Čelovského Mnichovu. Tak dr. Emil Franzel (Rheinischer Merkur, 26.9.1958) uznává wědeckou akribiim Čelovského, pri čemž ovšem nesouhlasí s některými body Čelovského interpretace. Zde jenom zaráží poznámka, že Čelovský měl k disposici “zřejmě též oficiální české pramenym. Dr. Franzel-ovi se současně nabízí možnost, toto tvrzení dokázat (mělo by být snadné najít y knize materiál, který je nedostupný západně od Železné opony), anebo se opravit. — Podrobný referát se najde v Mitteilungsblatt der Ackermann Gemeinde (prosinec 1958). Recensent W.D. pokládá za, “pozoruhodné“, z kolika materiálu Čelovský čerpal. “Že nemohl použit důležitých pramenů ze zemí za Železnou oponou, rozumi se samo sebou. Čelovský se jistě naučil v Heidelbergu pracovat metodicky čistě. Umí provést šetření s vůbec jen možnou akribií, své úsudky pečlivě uvážit a pak s velkou jistotou vystihnout to správné. . . A budiž zde zdůrazněno: podobné věcně dobře podepřené jednotlivé poznatky nejsou zde jen osamoceny. Neberou také ohled na to, zda mohou vzbudit odpor v tom či onom táboře. Sledujeme tyto vývody autorovy, pokud -se pohybuji v tomto směru, ,s radosti a uznáním. Některé poznatky jsou vyjádřeny s takovou jasnosti, která se nenalezne ani u sudetoněmeckých autorům. Recensent pak poukazuje na některé věcné nesrovnalosti (někdy oprávněně a někdy nikoliv), kritisuje mezinárodně právní konstrukce a konečně nesouhlasí s interpretacemi, které se dotýkají celkového problému Mnichova a česko-německého soužití posledních dvaceti let. Linecká Heimat (17.7.1938) přinesla dlouhý kritický referát dr. H. Slapnitschky. Tento recensent rovněž zdůrazňuje Čelovského vědeckou methodu. “Vzorný přiklad pečlivé kritiky pramenů představuje úsek o květnové krisipr. 1938, anebo o sporu mezi Benešem a Hodžou. . . Čtenář má dojem, že je doprovázen vůdcem, který je seznámen s celým materiálem a literaturou. . . Autor je výtečný znalec zahraničně politické situace Československa, důkladný badatel všech pramenů o mezinárodních stycích a mezinárodním právu. . . Kniha dává výborný vhled do evropské situace v předvečer druhé světové války, ukazuje, jak Hitler využil slabosti západních demokracii pro své účely a jak Československo se stalo oběti diplomatické bitvy. ..« Negativní kritika dr. Slapnitschky spočívá, jak to on sám vyjadřuje, »ne v tom, co autor předložil, nýbrž v tom, co v knize schází“. Domnívá se, ze Čelovský nedocenil dosti hluboko vnitropolitickou situaci v německém pohraničí a že vůbec se soustředil na zahraničně politickou stránku Mnichova na úkor jeho národnostního aspektu. Slovem, kritika konstruktivní, na kterou se dá navázat v plodné diskusi o jednotlivých aspektech česko-německého soužití, která je tak žádoucí. Německý „lište. pokračoval celkem ve velmi kladném postoji k Čelovského knize. Tak Hamburger Abend- blatt (27.9.1958) považuje knihu za upevní práci o Mnichovské dohodě, spočívající na obsáhlé znalosti dokumentům. “Čelovský“, píše W. Hůhne dále, “zažil na vlastním těle tragedii svého národa, a stanice jeho životni dráhy jsou stanicemi dějin československého utrpením. — Ernst Deuerlein hoďnotí v Schwábische Landeszeitung (Augsburg, 29.8.1958) Čelovského práci následovně: »V knize se rozviji za suverénního ovládnuti četných, v mnoha jazycích vyšlých pramenů, obraz situace roku 1938, který dosud v tomto „shrnutí a s takovou důkladností nebyl po ruce. . . Čelovský má též onu, u historiků stále méně patrnou schopnost, vyprávět a popsat. Nedává jen analyzy, aspekty a názory, nýbrž podává vývoj v celé jeho šíři a hloubce, a pozastavuje se u důležitých otázek dosti dlouho, aby je plně osvětlil. I německý čtenář musí přiznat, že za touto studii se skrývá nejen důkladná práce s prameny, nýbrž i velmi svědomitá meditace, která pečlivě zvážila všechny elementy jednotlivých úsudků. Kniha je velkým výkonem badání v současných dějináchm. — Die Allge- meine Sonntagszeitung (Wůrzburg, 21.9.1958) zdů[pageend13]14 TRIBUNA razňuje, že Celovský zpracoval ^neobvykle mnohostranný materiálu, který je mýborně uspořádán a začleněnu. — Otto Bach v berlínském Telegrafu (13.7.1958) označuje knihu za Dprávě tak povděčnou fako nutnou publikaci, která nejen odkrývá kořeny historického děni, jež konečně vedlo k těžkostem politiky svobodného světa, nýbrž která právě nyni by měla být menetekel pro státníky svobodného světan. — Stuttgarter Nachrichten (19.8.1958) soudí, že mnichovský Ústav pro současné dějiny je meprávem<t kritisován pro vydání Celovského práce, nebot tato je wenná pro objemný pramenný materiál, přehledný sloh a výstavbu, a konečně také pro vlastni úsudek, s kterým se vždy nemusí souhlasit, který však reprodukci skutečnosti neškodú. — J. Miihl- berger v Ems-Zeitung (Schwábisch-Gmiind, 17.5.1958) píše, ze Celovský je historikem won hohen Gradem., který předkládá »jasně jako bilanci výsledky svého badáni. Kdo se bude namáhat knihu čist, bude otřesen, ale zároveň zaznamená veliký zisk, pokud jde o histo- ricko-politický náhled a perspektivu^. Německý »velký tisk« se zabýval knihou dopodrobna. Tak Franfurter Allgemeine Zeitung (29.9.1958) uznal za vhodné po dopisech čtenářů redakci (viz Tribuna, září-říjen 1958) zaujat vlastní stanovisko. E. Bitzer píše: ^Zřídka vyvolalo v této zemi objemné vědecké dílo takový rozruch jako Celovského kniha o Mnichovu. . . Že autorem je Cech, dalo už některým kritikům podnět k prudkým výpadům. Že ale mnichovský Ústav pro současné dějiny pojal knihu do své sbírky, působilo na mnohé mysle jako národní kapitu- lace«. Celovského kniha nezasluhuje takových výpadů, říká recensent, a dokládá to četnými citáty, které nejsou československé politice z let 1918-1938 právě příznivé. Jestli se Celovskému dá vytýkat národní předpojatost, tedy méně vůči Německu než vůči Polsku..»Ještě nikdy dosud žádný historik nevypracoval tak pečlivě rozhodujici ú.ohu Polska v roce ig38t, píše Bitzer a uzavírá: ^Hodnota Celovského práce spočívá v tom, že na základě četných dokumentů prokázal, že Hitler neuzavřel Mnichovskou dohodu proto, aby su- detské Němce ‘osvobodil’. Požadavky sudetských Němců dodaly Hitlerově moci posedlé dovývačné politice zdáni práván. — Liberální hamburský Die Welt (2.8.1958) přinesl recensi P. Sethe-ho, v které se říká, že Mčeni je jasné, neseno vědeckou vážnosti, bez falešného pathosu, ale zastíněno smutkem*. — Herbert Hupka uvádí Celovského knihu na stránkách sociálně demokratického Die Zeit (10.10.1958) zjištěním, že Celovský opřikrocil k ~ materii zcela bez předsudkům. Cituje z knihy a zjištuje, že je welmi divné, že někteří sudeto- němečti politikové a publicisté, mezi nimi též Wenzel Jaksch, vyčítají Celovskému jednostrannost*. S povděkem se zde kvituje, že Celovský dělá zřetelný rozdíl mezi demokratickým a nacistickým. Německem, ale i kritisuje, že odsudek Benešovy politiky vůči Němcům není dosti důsledný. Levicově liberální Sůddeutsche Zeitung (13.9.1958) přinesl recensi B. Ruhm von Oppen-a. Recensent srovnává knihu Celovského s knihou Jakschovou (pro recensi viz Tribuna, červenec-srpen 1958). Mba autoři*, praví se zde, »jsou duchovně takřka antipody: jeden je politik, druhý historik. Jaksch je politickým aktérem, Celovský pozorovatelem, i když postiženým pozorovatelem. Oba však sdileji stejný osud v tom, že ztratili svůj domov. ... Střízlivost Celovského Učeni (. . .mistrná analýza. . .) otřásá vice než důraz Jaks chův. Zvládl pro tyto diplomatické dějiny obrovský mnoho- jazyčný materiál, dokládá vše, co říká, soudí po svědomitém uvážení (při čemž se vždy nemusí přijat jeho úsudek) . . . Celovského systematické Učeni vypracovává důrazně mezinárodni polyfonii a dramatiku této truchlohry. A opět se ukazuje, že materiál sám o sobě, dokumenty, jsou výmluvnějši než četné komentáře. Celovský používá dokumentů suverénně-, a cituje dostatečně ze současných dokumentů, aby oživil atmosféru oněch týdnů...«. Jaksi stranou těchto různorodých hlasů v sudeto- německém a německém tisku o Celovského knize se slyší hlasy, které se pozastavují nad kampaní, organizovanou povětšině spolky německých vyhnanců. Zaznamenat tyto hlasy je mnohem důležitější než cokoliv jiného v této zprávě. Jednak si totiž uvědomíme, že jisté kruhy v dnešním demokratickém Německu se snaží nevěcně zdiskreditovat vše, co jen zavání objektivním badáním, jehož výsledky by případně mohly vrhnout stín na potlačená práva těchto skupin. Jednak si uvědomíme, že tento tlak vyvolává v dnešním Německu protitlak. Tak Die Welt (2.9.1958) přinesl původní zprávu Volker von Hagen-a pod titulkem H'ak nedojdeme k nové Střední Evropě*. Úvodem se cituje Charta německých vyhnanců, která se výslovně vzdává pomsty a odplaty. Nato se citují vyhrůžky proti mnichovskému Ústavu pro současné dějiny, protože tento se odvážil vydat knihu českého autora; útoky proti bonnskému ministerstvu vyhnanců a bezdomovců, protože si troufalo vydat bez pathosu a nadávek dokumentaci k vyhnání Němců ze Střední a Východní Evropy; útoky proti jednomu německému vědeckému časopisu, protože se dopustil té chyby, že otiskl stanovisko polského vědce (ynejedná se spíše o polského žida?*). A zpráva uzavírá: »Domní- váme se, že věda by neměla být ponechána samotna v boji o svobodu badání, který se dá očekávat«. Známá revue Deutsche Rundschau (září 1958, čís. 9), zakázaná v době Hitlerově, otiskuje článek Harry Pross-e, který se zabývá tímtéž tématem. Rozebírají se útoky proti Schiederově sbírce dokumentů (viz recensi v tomto čísle Tribuny) a útoky proti Celovskému a mnichovskému Ústavu pro současné dějiny. Cituje se zpráva z Die Šicht (13.5.1938 —■ orgán vyhnanecké strany BHE): ^Předseda frakce GBfBHE v bavorském zemském sněmu [dr. Becher] protestoval ostře proti tomu, že mnichovský Ústav pro současné dějiny pověřil právě českého emigranta dr. Celovského, aby napsal práci o Mnichovské dohodě z r. 1938. Nepřihlížejíc vůbec k tomu, že Ústavu českých emigrantů v Anglii či ve Spojených Státech by nikdy nenapadlo, pověřit německého historika, napsáním dějin vyhnáni sudetských Němců, prokázal Celovský v četných článcích, že ještě dnes mysli tak šovinistický jako všichni příslušnici prvni české republiky a její vedoucí politikové. Celovský denuncoval odporně a špinil v četných článcích, uveřejněných v amerických novinách, vědoucí sudetoněmecké politiky ze všech politických táborů Spolkové republiky. Že se povolává právě takový člověk, aby napsal dějiny jedné z nejchou- lostivějšich kapitol česko-německých styků, je vice než netaktnosti. A k tomuto citátu H. Pross dodává: vZarážejici na těchto výpadech není jejich tón, který je příliš dobře znám, nýbrž ono ‘nevinné’ rovnítko, které si pan Becher dovoluje položit mezi Mnichovskou dohodu a vyhnáni [sudetských Němců], a dodatečná diffamace ‘všech příslušníků české republiky’. Dále ono nápadné přesvědčení, že o česko-německých vztazích musi psát němečtí šovinisté,_ a konečně srovnáni Ústavu pro současné dějiny s Ústavem české emigrace. . . Mlčky se zde předpokládá, že práce k současným dějinám východní Evropy musi dopadnout podle chuti někoho. A k tomuto falešnému předpokladu se dodává požadavek, že to musi být jen ta jedna chul. Jak hluboce klesá myšleni o německém badáni! A jaký výsměch historickým obětem! Má se přinést na světlo ne to, jak popravdě umřeli, nýbrž má se vzpomenout toho, co se pozůstalým hodí do krámu. Necht nás budoucnost chrání před takovými ‘správci německé věci’*. Podobným útokům na objektivní poznávání německé minulosti se brání též mnichovské Jugend- nachrichten (červen 1958) a, svým vlastním způsobem, Der Spiegel (27.8.1958). [pageend14]TRIBUNA 15 Není zcela nezajímavé zde stručně zaznamenat hlasy československého exilového tisku o knize B. Čelovského. Dr. Theodor Procházka {Sklizeň, říjen 1958) odmítá práci silnými slovy, je prý napsána v německém duchu, zastává se většinou německých thésí, ba používá i německých termínů. Čelovský si nehistoricky dovoluje kritisovat jednání zúčastněných (rozumí se: zúčastněných z české strany). Recensent si vybral několik málo pasáží a ponechal bez povšimnutí ony stovky stran, které se zabývají politikou Henleinovou a Hitlerovou. — Londýnská Demokracie a socialismus otiskla recensi jednoho z nej význačnějších znalců česko-německých styků, historika dr. J. W. Brůgela. Recensent pokládá knihu za »a/ dosud nej obsažnější a nej důkladnější pojednáni o Mnichovské konferenci v r. 1938. Je to kniha z několika hledisek pozoruhodná. . . neni propagační literaturou. Autorovi jde o objektivní zhodnocení skutečnosti.. . Ve všech těchto případech Čelovský svědomitě uvádí obsah různých a často vzájemně protichůdných dokumentů, než sám projeví svůj vlastní úsudek. . . Vcelku, Čelovského kniha je imponujícím dílem', tím více, že byla napsána mladým autorem a v emigračnich poměrech*. Zdá se, že dr. Brůgel má jedinou vážnou výhradu: nedostatečné zhodnocení činnosti sudetoněmeckých sociálních demokratů v předmnichovské době. — Jaroslav Dresler hodnotí v Českém Slově (prosinec 1958) knihu následovně: »Aniž by to bylo jejím cílem, kniha totiž říká nepříjemné věci jak na stranu sudeto- německou, tak také komunistickou. . . Hlavní myšlenka Čelovského je však v tom, představit Mnichov 1938 jako křižovatku dějin, kdy se nerozhodovalo jen o Střední, ale o celé Evropě a budoucnosti světa. Naši otázku klade tedy Čelovský opět jako světovou. — Historická práce neni nikdy ‘absolutně pravdivá' a definitivní a je tedy možné, že budoucí badáni v tom nebo onom směru některé vývody a závěry Čelovského poopraví. Pro nás je důležité, že tato kniha, ačkoli vyšla z řad našeho demokratického exilu, nezastává, nějaké úzké hledisko a stanovisko československé nebo exulantské, ale že se masarykovsky snaží najit pravdu, padni komu padni. Kvalitní vědeckou prací si na Západě získáme více přátel než propagandou. Závěrem bychom mohli říci, že je to snad nejzajimavějši a nejhodnotnějši kniha, která za více než deset let vyšla z řad našeho nynějšího exilu*. (Pro recensi z péra Pavla Opršala, viz Tribunu, červenec-srpen 1958). * Za zmínku snad ještě stojí, že americký měsíčník Foreign Affairs (červenec 1958), dirigovaný jedním z největších znalců mnichovského údobí, H. F. Armstrongem, kvalifikoval knihu jako omassive, scholarly and richly documented study by o Czech scholar now in exile<i, a že londýnské Times (Literary Supplement, 3.10.1958) přinesly zcela proti své praksi recensi této cizojazyčné knihy ve dvou sloupcích. * Komunisté doma sotva kdy přinesou obsáhlejší zprávu o Čelovského knize. Že ji znají a že je jim nepohodlná, vysvítá z mála příležitostných poznámek v jejich tisku. Tak Nová Mysl (theoretický a politický časopis ÚV KSČ, 9.9.1958) napsala: »Buržoazni literatura — at memoárová. .. nebo monografická, historickopublicistická {Wheeler-Bennett, Namier, Laf- fan, v poslední době emigrant B. Čelovský) — neni způsobilá na tyto základní otázky [»proč západní mocnosti vydaly hitlerovskému fašismu zemi, kterou líčí jako vzorného uskutečňovatele zásad buržoazní demokracie«] uspokojivě odpověděli. Úvodník Rudého Práva (30.9.1958) k výročí Mnichova jen procedil mezi zuby: »Proti Mnichovu a mnichovanům stál v roce 1938 důsledně jen Sovětský svaz. Jen bezmocný vztek vede buržoazní pisálky — i různé ty Čelovské, Stránské, Peroutky a Ducháčky k popíráni toho, co museli po 30. záři 1938 doznat i Beranové, Dérerové a Benešové. ..«. * Diskuse o Čelovského Mnichovu není zdaleka ukončena ani v exilu, ani v Německu (pražzké poznámky nemohou být diskusí, jen monologem). Nutno doufat, že zejména po vyjití odpovědných recensí v odborných časopisech na této i na oné straně Atlantiku se diskuse zcela usměrní k věcným a praktickým otázkám, které jsou dosud nevyřešeny a které se řešit musí. J.R. DÍTĚ TŘÍDNÍHO NEPŘÍTELE Napsal: Hoang Cam Otec — kulak a nepřítel — neskončil v boji v dešti střel, však zrádnou ranou do týla, již neukryla mohyla. Když potom matku, jako běs proud uprchlíků k jihu nes, drobnou dcerušku po ránu, uviděl rybář z Vietnamu. Oči — plamínky vychladlé v tragickém, puklém zrcadle. Promrzlé květy — ručičky — a nohy jako hůlčičky. Jak by se zřítil celý svět do jejích šesti dětských let — Kde bude spát, kdo jí dá jíst ? Tak končí třídní nenávist. . . Když — nevěděvší proč a zač — slyšela její dětský pláč, ozval se v jedné dcerce cit a šla to dítě nasytit. . . Jako když bolest svírá hřeb, tak, jak se chodí na pohřeb, přišla k nim žena-světice, vzala kus toho krajíce. (Včera dala jen malý díl, a dnes ji »liďák« odsoudil.) »Necht pojde-prý-a nepláče, plod vesnického boháče«! Ztemnělo slunce, zemřel květ. Týž osud stihl dcerku hned, když za ní dozněl skřípot vrat a začali ji vyslýchat pro úchylku a pro zradu, nemarxistickou zásadu, pro buržoásní nectnosti a nedostatek bdělosti. A jak se v cele stmívalo, z každého koutu dívalo se na ubohou očí dvé, jež hladem ztuhly na uhle. Vše mohla v dětských očích číst, jenom ne třídní nenávist. . . (Z anglického textu zkrátil a volně přeložil Pavel Javor.) [pageend15]16 Z DOPISŮ A DISKUSÍ DESAŤ ROKOV V EXILE Minulým číslom dovršila TRIBUNA desiaty rok svojho vychádzania. Bilancia tohoto jej výročia javi sa viac než uspokojujúca. Svoj úkol, ktorý na seba v exile převzala, plní tak, ako sa mohlo od nej oíakávat. Vyplňuje tu istú medzeru, v čom by ju žiadny iný list krajanskej alebo exilnej tlače nenahradil. TRIBUNA reprezentuje názory mladšej generácie československých intelektuálův v exile, s ktorými by akiste súhlasila váčšina čsl. demokratických intelektuálov doma v ČSR, za podmienok slobody prejavu. I ked v nej vidíme sa opakovat mená, po vdčšine, tých istých auto- rov, vysoký kvalitný standard je vždy dodržaný. A tento standard markantně javí sa tiež v triezvom a disciplino- vanom reagováni redakcie na útoky proti TRIBUNE, alebo na vyvrátenie tlačených nepravd', často samotné citovanie útoku alebo nepravdy, bez redakčného komentáru, stačí na* odzbrojenie útočníka. Finančné tažkosti ohrožujú dnes existenciu TRIBUNY tak ako ju ohrožovaly za celých desai rokov. Redakcia předplatné nežobre', předpokládá, že kultúrna úroveň jej čitateíov zná svoje povinnosti, a že umožni TŘIB UNE jestvoval dokial len slovo w exilw bude sa objavovat v jej podtitule. K doterajšej činnosti móžme jej iba gratulovat. A. E. SPOLEČNĚ BUDOVAT? Před několika dny mi poslal můj přítel dvě čísla Vašeho listu. Přiznám se bez mučení, znám skoro všechny publikace exilu, ale Tribunu jsem poznal teprve dnes, vlastně včera. Vedle problematiky komunismu mne nejvíce zajímaly Vaše úvahy o německém, či lépe řečeno sudetoněmeckém problému. Domnívám se, že mnozí wvažovatelé^ studuji tento problém jen ze Sudetendeutsche Zeitung a jiných časopisů. Skutečnost je už hodně jiná, těch pouhých 200 tisíc ve Stuttgarte v roce 58 dosvědčuje, že tento problém už hodně ztratil na aktualitě. Ti starší pánové sice ještě rozebírají léta mezi 1918—1945, ale ta mladá generace už se assimilovala. Jsem v písemném styku jak se Sudetáky v DDR (Ostzone) tak v osobním zde v Bundesrepublice. Mladým jde o nějaký dobrý job a o mír. Zajisté, změna situace by mohla vše pozměnit, ale věřím, že USA už ve vlastním zájmu kontinuitu vývoje v Bundesrepublice zachová. Neznám. P. Pittra osobně, komentoval jsem jednou před lety v Die Briicke jeho brožurku o táboře děti po 45. roce, ale myslím si, že on posuzuje situaci asi stejně jako já. Objednal jsem si před několika dny knihu Václava Jaksche o politickém děni mezi lety 18-45. Znám ho z doby roku 38, kdy koncem záři povzbuzoval své politické přátele, Sudetáky, v boji proti Anschlussu. Setkal jsem se s nim po letech v Oberbayern. Na tom »Tagungu« byl též přítomen Prchala. Věřte mi, přestože jsem po 45. roce poznal své krajany, Čechy, z opravdu hrůzostrašné strany, hledal jsem po svém Austreibunku zase okamžitě kontakt, ve snaze ten česko-německý problém lidsky vyřešit. A můžete mi věřit, dlouhé úvahy mnoho nesvedou. Vyhrnout rukávy a hledat kontakt, to je to jediné řešení. Prosím, pak al si ten či onen napíše, co poznal, ale bez reminiscenci 1918, 1938, 45 etc. Nacionálni napětí mezi Čechy i Němci zůstane, to už nikdo neodstraní, zrovna tak jako mezi Němci a Francouzy. Ale společné zájmy dovedou odstranit i ty nejostřejši protiklady. A není svobodná Evropa společným zájmem? Vaše stanovisko- kontinuitaJČSR-je trochu zastaralé. Pochybuji, že to je v zájmu ČSR, když drží každý kousek území. Jestli se nemýlím, nebyl TGM příliš nadšen když se svého času Dbojovalot o ašský výběžek, či jinačí drobty území. Ze už tenkráte tušil, že zrovna v těch drobtech se bude jednou koncentrovat irredenta, mu slouží jen ku cti. A pak, kdo drží rozdělenou ČSR v pěsti? Němec? pokud vím, ne. Ze jednou ty Čechy ovládl, nebylo jen chybou Němců. Prožil jsem své mládl v Sudetech a zažil jako mladistvý svědek v Litoměřicích proces mezi jedním sudetá- kem a zástupcem české organisace na »severu« Králem. Slova českého soudce na konci přelíčeni nezapomenu. Nezapomenu ale ani slova lidiček, kteří nás witalú, když jsme opouštěli Sudety {y roce 1938!) a hledali jako demokraté ve vnitru Čech asyl. Viděl jsem na Kladně v roce 39 oElendsquartieret Čechů ze Sudet. Naše kvartýry po 45. roce zde, v rozbitém Německu, byly proti tomu zámky! Pane, problémy nové Evropy mají být z velké části jinačí, než je řešíte, prosím, nejen vy. Máme společného nepřítele, Nikitu a spol. A toho můžeme porazit jen společným úsilím! Dějiny se opakují, skoro před 1000 lety bojovali češi a Němci proti Hunům. Pochybuji, že Nikita vydá DDR, ČSR atd. bez boje, jen na základě jednáni. Kdo v to věří, toho je mi lito. Ale moje úvahy jsou výsledkem studia, nejen západo- německých poměrů. Měl jsem možnost studovat během těch 13 let poměry v ČSR, v nynější DDR i zde. Hovořil jsem se sta návštěvníky z ČSR, když w rámci Zenovým navštěvovali své příbuzenství zde na Západě. Ale abychom si rozuměli, váš list stoji za přečteni, protože nutí kypřemýšleni. A jen tímto způsobem možno se dohovořit. Skoda, že vycházite jen tak sporadicky a o několika stránkách. A to nejsmutnější, v exilu. Bez možnosti širší čtenářské obce. . . Srdečně zdraví Germán »krvú, ale panevropan srdcem: Karl Stein TRIBUNA - LIST ČS. ZAHRANIČNÍHO ÚSTAVU V EXILU. REDAKCE: POSTBOX 8, HAREN(GR.) — HOLANDSKO. Jako nepravidelný tisk nemáme právo požadovat předplatné. Ale inepra- videlný tisk se platí v tiskárně .Příspěvky účtujeme ročně: Austrálie: 22sh. — Belgie: 100 frs. — Velká Britanie: 18sh — Brazílie: 70CrS. — Francie: 900frs — Holandsko: 9 zl. — Itálie: 1500 lir. — Kanada: $3. — Německo: 10 DM. — Norsko: 16 K. — Švédsko: 12 K. — Švýcarsko: 12 frs. — USA: $ 3.— Mexico: 15 pesos. PŘÍSPĚVKY ZAŠLETE: z Evropy na Czechoslovak Foreign Institute in Exile, Postbox 8, Haren, Holandsko. z USA a Kanady na Czechoslovak Foreign Institute in Exile, P.O.B. 934, Chicago 90, Illinois, USA. z Austrálie na Czechoslovak Foreign Institute in Exile, Commonwealth Bank of Australia, Sans Souci, Sydney, N.S.W. Děkujeme Vám. TRIBUNA [pageend16]