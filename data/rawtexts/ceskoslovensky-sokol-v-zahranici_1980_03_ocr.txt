ČESKOSLOVENSKÝ SOKOL V ZAHRANIČÍ Časopis ústředí československého sokolstva v zahraničí Ročník XXX BŘEZEN 1980 Číslo 3 (293) VI. SLET SOKOLSKÉ ŽUPY KANADSKÉ 20 - 22 Če r v n a 1980 v TORONTĚ NA SPARTAKIÁDU NEPOJEDEME! Jan Waldauf Letos v červnu bude v Praze uspořádána "Československá Spartakiáda 1980". Bude, jak režimní hromadné sdělovací prostředky uvádí, "oslavou 35. výročí osvobození Československa sovětskou armádou." Propagační aparát komunistického režimu se rozjel na plné obrátky, aby na Spartakiádu přilákal co nejvíce návštěvníků také ze zahraničí a zcela zvláštní úsilí bylo v tomto směru vyvinuto ve Spojených státech. V období, kdy "bratrský" Sovětský svaz snižuje dodávky oleje čsl. průmyslu, potřebuje Československo v míře stále větší západní tvrdé valuty a dolary amerických turistů jsou proto vítaným jejich zdrojem. Propagace Spartakiády mezi americkými krajany děje se všemi dostupnými prostředky - pomocí propagačních filmů, různých tiskovin a brožur a nabídkou mnoha slev, jak při cestě do Československa, tak i během tamního pobytu. Že tyto akce čs. propagandy našly leckde živnou půdu je patrno z dopisu, který mi byl doručen koncem února a jehož pisatelem je Cecho-Američan, starokrajan, který uvádí, že jsou mu známy případy, kdy mnozí krajané se skutečně na Spartakiádu chystají. Píše také, že je dokonce znám i případ jedné americké sokolské jednoty, která Spartakiádu a zájezd na ní nejen mezi svým členstvem propaguje, ale dokonce i na ní připravuje hromadný zájezd svého členstva. Pisatel končí svůj dopis ujištěním: "My jsme dobře viděli, co komunismus je, když jsme byli na návštěvě v Československu r. 1948 a pak zase v roce 1968, víme, jak komunisté nenávidí Ameriku a jak tam zničili Sokol a proto my na Spartakiádu nepojedeme!" Nevím, jak dalece se zakládá na pravdě zpráva, že se americká sokolská jednota propůjčila k propagaci Spartakiády - zdá se to neuvěřitelné a proto doufám, že jde o zprávu mylnou. VždyE Americká Obec Sokolská právě v těchto dnech [pageend1]rozesílá svou nově vydanou brožurku přehledu českých dějin "Highlights of Czech History", v jejímž závěru je mj . uvedeno: "... není zajisté zapotřebí vysvětlovat náš postoj ke komunismu. Každá myšlenka, jež se projevuje diktaturou a nedává lidem příležitost k vlastnímu uspořádání svých životů, je cizí československému a americkému nazírání na život. Loajální Američané a miliony dalších ve světě bojují usilovně proti komunismu a všemu co představuje. Postavme se proto všichni proti komunismu a veškeré podvratné činnosti. K tomuto stanovisku nás *vede naše láska k rovnosti a demokracii a ke všem cenným hodnotám, jež činí lidstvo svobodné." Jestliže se namítne, že Spartakiáda je podnikem pouze tělovýchovným a sportovním, jenž s politikou a komunistickou stranou nemá nic společného, stačí, na vyvrácení této námitky opsat z úředních pokynů účastníkům Spartakiády část závěrečné věty, v níž je vysloveno "přesvědčení, že Československá Spartakiáda 1980 bude projevem hrdosti a lásky k socialistické vlasti, vyjádřením díků Komunistické straně Československa a hlubokých citů k Sovětskému svazu a jeho lidu." Nade vše výmluvný a příznačný je také postoj organizátorů Spartakiády k přepadení Afganistanu Sovětským svazem, jež bylo drtivou většinou všech států světa odsouzeno jako hrubé porušení míru. Ústřední výbor Československého svazu tělesné výchovy (ÚV ČSTV) , tedy nejvyšší orgán svazu, jenž byl stranou a vládou pověřen uspořádáním Spartakiády, vydal prohlášení, v němž uvádí, že "iniciativa Sovětského svazu je dalším výrazným svědectvím principiální a hluboce humánní politiky Sovětského svazu k řešení životních zájmů všeho mírumilovného lidstva." V této souvislosti je snad již přebytečné uvést, že to byli komunisté, kteří v Československu Sokol zrušili a zničili a jeho majetek ukradli, že to byli komunisté, kteří členy Sokola pronásledovali, žalářovali a popravovali a že to byli komunisté, kteří někdejší krásné sokolské slety - spontánní svátky celého národa, nahradili Spartakiádami, oslavami třídní nenávisti a morálního úpadku, které jen svou divadelní náplní někdejší sokolské slety připomínají. Jestliže americký president Carter žádá od sportovců, aby bojkotovali Olympijské hry v Moskvě po dobu Sovětské okupace Afganistanu, stojí za uváženou, zdy i my bychom neměli žádat, aby všichni demokraticky smýšlící krajané, především však Sokolové, Spartakiádu bojkotovali až do doby, kdy také z Československa odtáhne okupační armáda Sovětského svazu a kdy i tam bude obnovena svoboda se stejnými právy pro všechny a kdy tamní občané se budou moci svobodně rozhodnout zda chtějí pořádat Spartakiády a nebo slety. Dnes musí být každému jasné, že na Spartakiádu pojede jen, kdo svou účastí chce vyjádřit dík komunistické straně a projevit souhlas se sovětskou okupací Afganistanu. Kdo se takto ponížit nechce, na Spartakiádu nepojede. 34 [pageend2]HLÍDKA VZDĚLÁVACÍ Zdeněk Slavík Když druhý president Československé republiky dr. Edvard Beneš nad rakví Tomáše G. Masaryka za nás za všechny tenkrát v tom třicátém sedmém roce sliboval, že jeho odkazu věrni zůstaneme, mnozí ve svém smutku netušili, jak cenný to bude pro národ odkaz. Oceňuje to už více než 42 let několik generací Čechů a Slováků. A také celý kulturní svět, který dodnes těží z moudré filosofie Masarykovy humanitní demokracie a sociální spravedlnosti. V dobách těžkých pro náš národ, zůstával Tomáš Masaryk symbolem vyššího principu mravnosti, práva a spravedlnosti. Několikrát v historii našeho mladého státu pokoušel se agresor a okupant z učebních osnov odstranit jeho učení a filosofii . Marně. Protože srdce a síla myšlenky byly silnější než zbraně nepřítele. Legionáři na bojištích prvé světové války, zahraniční vojáci v druhé válce světové, příslušníci domácího odporu na nacistických a komunistických popravištích a vězeních umírali statečně a hrdě se jménem Tomáše Masaryka na rtech. Pro vyšší princip jeho mravní filosofie. Pro lepší zítřek svého národa. A Sokolové vždy v prvých řadách. Protože Masaryk je součástí jejich srdcí a duchovního programu. Také pro nás zde v exilu je Masarykův odkaz velkou posilou. Ve všech těch dnech, tak často nastavovaný nocemi v práci pro svobodný zítřek našeho národa. A v naší domovině? Idea masarykovské humanitní demokracie je stále vůdčí silou duchovního odporu národa. A také jednoho z prvých článků ústavy opět svobodné Republiky Československé . Z poselství pres. Masaryka dne 28. října 1929: Demokracie není pouze formou státní, nýbrž také metodou všeho veřejného a soukromého života, je názorem na život; podstata demokracie je shoda lidí, jejich mírné obcování, láska, lidskost. - Opravdové demokracii nestačí instituce, ona potřebuje lidí, lidí živých, tedy lidí, věřících v poslání svého státu a národa, lidí, spojených ideou; naše demokracie je mravním úkolem životním všech rozmyslných občanů a občanek a v prvé řadě zástupců občanstva, jeho vůdců. Proto naše demokracie musí být stálou reformou, stálou revolucí, ale revolucí hlav a srdcí! 35 VYŠŠÍ PRINCIP [pageend3]SOKOLSKÉ DOJMY Z AUSTRÁLIE Předesílám, že následující řádky jsou jen zlomky plného nadšeného sokolského života a dění v Austrálii, nebot jsme tam byli v době dovolených a školních prázdnin, kdy prakticky sokolský ruch v tělocvičnách ustal. Snad intensivnější dojmy doplní později ještě bratr Chochol z Kanady, který v Austrálii se zdrží plné čtyři měsíce. Do Melbourne v Austrálii jsme přiletěli z Curychu na Sylvestra odpoledne a po krátkém zotavení po 21 hodinovém letu jsme hned večer se zúčastnili sokolského rozloučení s rokem 1979 na sylvestrovské zábavě místní jednoty. Konala se v nové sokolovně a přítomných na 300 návštěvníků budovu skoro "rozhoupalo". Sylvestr ovšem není vhodnou dobou pro diskuse, nebot každý chce poslední chvíle roku trávit po svém, mezi svými. Omezil jsem se proto na stručný pozdrav za Ústředí a dojednal si schůzku s činovníky výboru, pokud ovšem již nebyli na dovolené. Po několika dnech jsme se s výborem sešli a v živé tříhodinové diskusi mi sestry a bratři nastínili svůj sokolský život a vysvětlili potíže a problémy - některé z nich přednesu na jarní schůzi Ústředí. Svůj nový sokolský Stánek, dvoupatrovou renovovanou budovu stále vylepšují a mají při tom samozřejmě také i starosti finanční, vždyt taková rekonstrukce není maličkost; mají však dobrou, obětavou členskou základnu a několik úspěšných podniků ročně jim úspěšné pomáhá umořovat dluhy. Velmi úspěšně si vede oddíl odbíjené, úspěchy vykazují i oddíl táboření a zábavní výbor. Úmyslně neuvádím jména činovníků, nebot táhnou všichni za jeden provaz a jde jim o celek. Záhy na to jsme navštívili letní dětský tábor na Šumavě. Domníval jsem se původně, že je to jen "okřídlený" název a byl jsem ale opravdu překvapen rázem přírody okolí tábora a mohu říci, že jsem za posledních 30 let neviděl vzornější sokolský stanový tábor - s vlajkami a živým veselým ruchem táborníků. Všechny větší slavnosti a podniky se pořádají většinou právě zde, asi 60 km od města, at již jde o volejbalové turnaje, různé sjezdy, posvícení atd. Jen pan farář, jehož je Šumava majetkem si stěžuje na malou spolupráci se Sokolem - a stačilo by tak málo. Skutečně moc jsem litoval, že jsme se nemohli déle zdržet, měli jsme však rozsáhlý program před sebou. Jeli jsme pak podél pobřeží do Sydney, kam jsme po mizerné silnici, zato však krásnou přírodou, dorazili po 3 dnech. Na okraji Sydney jsme trochu bloudili, najednou se však před námi objevil osobní vůz, z něhož nám dáváno znamení, abychom jej následovali. Divili jsme se té ochotě Australanů, domnívali jsme se, že jeden z těch, jichž jsme se ptali na adresu bratra Doležala, nás tam vede. Byl to však sám bratr starosta Doležal, který snad náhodou zahlédl sokolský odznak na našem motorhomu a nebo se jinak o našem bloudění dověděl a tak si nás odvedl k sobě domů. Samozřejmě, že nastalo znovu veliké vyprávění a nebýt našeho pevného programu, byli bychom snad býval celé 3 dny proseděli u Doležalů a ani slavnou budovy opery v Sydney neviděli. Okamžitě byla však narychlo do sokolovny svolána schůze výboru a večer jsme pak jeli do sokolovny, je36 Reportáž bratra náčelníka ze země protinožců: Dipl. Ing. Rudolf Veselý [pageend4]jich oprávněné chlouby. Je to velkorysá stavba, velikosti asi 40x60 m, jež se nyní rozšiřuje o restauraci, což postaví podnik na reálnou finanční základnu. Nezažil jsem v Americe nebo v Kanadě, natož v Evropě, iniciativnějšího ducha, jehož zájmem je prospěch celku, jako v Sokole Sydney. Ani finančních otázek se nelekají a vše je vedeno realisticky, odborně. Budoucí blízký atletický stadion a vynikající plavecký bazén ideálně doplní dnešní tělocvičnu. Výstavbou sokolovny prokázali Sokolové v Sydney pionýrské činy, které jsou tím cennější, že nejde o činy několika jednotlivců, ale celého kolektivu jednoty. Asi 14 dní před našim příchodem do Sydney řádily kolem města obrovské požáry a tak jsme viděli necelých 15 m od nedokončené restaurační stěny ohořelé, černé stromy a deformované skleněné lahve svědčící o vysokém žáru ohně. Však se Sokolové zapotili obavou, aby jim jejich pýcha nelehla popelem. Ohrožený olejový tank museli obkládat mokrými hadry, aby neexplodoval a jinak podle svých možností hasili létající jiskry dopadající na blízkým žárem rozpálenou střechu. Tak mimochodem mi napadalo, zda by Sokolové jinde také dokázali se sjet z okolí 100 km a s nasazením životů zachraňovat sokolovnu? Nestačili jsme obdivovat tu obětavost nejen vedení jednoty, ale i cvičících, kteří jezdí 2 hodiny do cvičení. Kde se tam bere ta vůle obětovat volný čas na cestu, na cvičení, na schůzování? V Evropě se ztěží scházíme v okruhu 30 km. Je to snad ta dálka, která Australany sjednocuje? A je to naše evropská lenost a pohodlí, či neschopnost výborů, která udává takt evropskému sokolováni? Vybavuje se mi při tom ta nesmírná malichernost evropských sporů, to nedůtklivé slovíčkaření a nízký duch. Líčení večera by zabralo snad více než 10 stránek... Loučíme se sestrami a bratřími a odcházím nadšen a současně i sklíčen tím, že nám to tak nejde jako australským. Milé překvapení jsme zažili den na to, kdy jsme se zastavili v mě- stčku Manley v mořském akváriu, kde předvádějí krmení žraloků. Když už mělo dojit ke krmení a stáli jsme s nosy připlácnutými na skleněné stěny akvária, slyšeli jsme najednou: "... a koukejme se, to jsme se trefili...". Byl to bratr náčelník ze Sydney Mařík a sestra Hajdekrová s partnerem z Winterthuru ze Švýcarska, kteří rovněž cestovali Austrálii. Nastalo vysvětlováni, vypravování a při tom všem jsme nakonec téměř na to krmení těch mořských potvor zapomněli. Okamžiky takové spontánní radosti opravňují korekci programu a jsme srdečně zváni k Maříkům. Ukazují nám odpoledne nádherné mořské pláže v okolí. Vše má však svůj konec, musíme se loučit a pokračujeme dále směrem na Brisbane, kde nalézáme překrásné a liduprázdné pláže... Celkem jsme v Austrálii ujeli na 4.000 km. Cesta, kterou jsme absolvovali motorhomem, byla turisticko-objevitelská a dosti namahavá. Vrátili jsme se domů, do Švýcarska, doslova napěchováni různými dojmy - velikosti a rozlohou země, odlišným podnebím, růzností přírodních krás, odlišným způsobem života a tím i jinými životními podmínkami. Nejsilnější a také nejkrásnější dojmy byly ovšem z návštěvy sokolských jednot. To tamní nadšení se musí osobně zažít, popsat se to vlastně ani nedá. Nejvíce mi na tom imponovala skutečnost, že tam všichni skutečně táhnou za jeden provaz, že zájem celku je všemi stavěn nad malichernostmi osobními. V tomto ohledu nám především naši australští Sokolové zůstávají zatím nedostižným vzorem. Na náš pobyt v Austrálii budeme dlouho a vždy rádi vzpomínat. 37 [pageend5]12. března si připomínáme 50. výročí úmrtí Aloise Jiráska, nejoblíbenějšího národního spisovatele, průkopníka českého realistického historického románu. Budi- telský a vlastenecký význam jeho díla je zvláště veliký; doplňoval a dovršoval je také ještě činnosti politickou. Byl spisovatelem, ale také rakouským státním úředníkem, který se nerozpakoval nasadit své postavení, svoji svobodu a třeba i život ve prospěch svého národa. Byl duší květnového manifestu českých spisovatelů r. 1917 a v dubnu r. 1918 pronesl známou přísahu v Obecním domě v Praze. Po národním osvobození byl činný politicky - v letech 1918 až 1925 byl členem senátu za stranu Kramářovu. Alois Jirásek roku 1918, kdy mu bylo 67 let Jirásek chtěl svému národu nově a zajímavě představit jeho slavnou i smutnou minulost a činil tak románovými cycly z nichž jsou nejznámější "Mezi proudy", "Proti všem", "Bratrstvo", "Psohlavci", "Temno", "F.L Věk", "U nás" a nedokončený "Husitský král". Byl také národem za svou spisovatelskou práci a osobní a vlasteneckou statečnost milován a když v r. 1930 v Praze zemřel, truchlil nad jeho rakví skutečně celý národ. Alois Jirásek, narozen 23. srpna 1851 v Hronově, byl rovněž dlouholetým členem Sokola, od r. 1886, kdy se stal členem Sokola v Litomyšli až do své smrti. Sokolstvu zanechal řadu krásných projevů, jako např. při oslavě jeho 75 narozenin r. 1926 v Hronově, kdy řekl: "Psal jsem také o Bratrstvu, o válečné jednotě statečných mužů, kteří se proslavili svou silou a udatenstvím. Ale ti bojovali v cizině a za cizí krev prolévali. Dnes však má národ náš jiné bratrstvo, statečné a jaré, své So- kolstvo, které slouží jen jemu a jméno jeho proslavilo i za hranicemi. Duch tohoto bratrstva: zdraví těla i ducha, radost z práce i zápasu pro právo, pro vše dobré a lidské, necht zůstává neporušen, necht osvěžuje a sílí všechny." Na blahopřání COS k zmíněným již 75 narozeninám odpověděl tehdy Mistr Jirásek: "Vaše vzácná přízeň, kterou jste mně nejednou krásně projevili, ozvala se zas a naplňuje mne radostí, neboř vysoce si vážím Sokol- stva, miluji je. Pamatuji jeho rozvoj od prvních, nadšených let, kdy jednoty se zakládaly a jsem štasten, že jsem se dočkal jeho podivuhodného rozkvětu, jeho velkého díla, kterým národu sloužil i v dobách nej těžších a jméno jeho proslavil v cizině. Jste národa našeho oporou a silou. Z toho se raduji a na sklonku svých let se tím utěšuji, když pomýšlím na budoucnost. Stálý zdar i nadále. Pozdravuje Vás a ruce Vám tiskne, milí bratři. Váš vždy věrně oddaný Alois Jirásek." dne 9. listopadu 1920 vznikla v Budyšině (Bautzen) první sokolská jednota Lužických Srbů? Postupně vzniklo 18 jednot, které tvořily Lužickosrbský Sokolský Svaz; měl sídlo v Budyšině, vydával měsíčně Sokolské listy. V dubnu 1933 byl nacisty rozpuštěn a jeho představitelé zavřeni. 38 KRONIKA ALOIS JIRÁSEK VÍTE, ŽE ? [pageend6]CVIČENÍ S MLÁDEŽÍ V PŘÍRODĚ (4. pokračování) (Lano - a co s ním přírodě) Vhodným použitím lana vypěstujeme u mládeže odvahu, sílu, mrštnost, odhad vzdálenosti, všeobecnou dovednost a koordinaci, a dokonce i smysl pro spolupráci celku. Lano jako švihadlo Přeskoky lana Podbíhání lana Posilováním rozumíme zatěžování určitých svalů opakovanými cviky. Účelem je zvýšení výkonnosti svalů. Zeneme-li posilování do extremu, začnou svaly značně mohutnět, až se z běžného tělocvikáře stane tzv. kulturista. Pozor: to nemá s běžným slovem "kultura" příliš mnoho společného, máme-li na mysli vzdělanost, umění či mravnost. Jde v tomto případě jen o "pěstování" - v našem případě pěstování svalstva. My ale chceme zachovat harmonii tělesného vývoje, a tím i duševního. Zvolíme dobu posilování až po nějaké cvičební hodině, hře, běhu nebo plavání. Zejména když zjistíme, že některá partie našeho svalstva potřebuje zesílit. Doma nebo v tělocvičně máme po ruce činky, medicinální míče, šplha- dla, žebřiny, švihadla. V přírodě můžeme činky, pokud je nevozíme s sebou, nahradit kameny nebo silnými poleny. Volíme takový rozměr, aby toto přirozené náčiní mohly naše prsty zvládnout. Není nic krásnějšího nad cvičení s kamenem nebo břevnem ve voňavém lese, na břehu řeky či jezera - nebo alespoň v parku. 39 SOKOLSKÝ TĚLOCVIK Jiří Liška Další možnosti: Z výletu či cvičení si pořídíme fotografie. Budou výbornou památkou i pomůckou pro instruktáž. Posilování v přírodě (Pokračování) [pageend7]CVIČEBNÍ HODINY ŽEN Jana Tůmová (2. pokračování) (2, hodina) 1-3 stoj spatný, paže volně: přednožit levou, zanožit - přednožit. Výdrž v přednožení na další 3 doby. 1-3 stoj spatný, paže volně: zanožit levou - přednožit - zanožit. Výdrž v zanožení na 3 doby, na 3. dobu přinožit. □pakuj pravou. 1-3 stoj spatný, ruce v bok: švihem přednožit levou a kruhem zpět do stoje spatného. Totéž pravou. 1-3 stoj spatný, ruce v bok: opisovat kruhy střídavě levou a pravou nohou, špička nohy stále u země. 1-4 stoj spatný, ruce v bok: přednožit, unožit, zanožit, přinožit. Střídavě levou a pravou. Vzpor dřepmo: ručkováním vzpor ležmo za rukama - ručkovat po obvodu kruhu o 90 stupňů, nohy na místě - ručkovat zpět do vzporu dřepmo. Vzpor ležmo za rukama: ručkovat po obvodu kruhu o 180 stupňů, nohy na místě. Vzpor stojmo: ručkovat do vzporu ležmo za rukama - ručkovat zpět do vzporu stojmo. Vzpor ležmo za rukama: drobnými krůčky vpřed do vzporu stojmo - krůčky vzad do vzporu ležmo za rukama. Vzpor klečmo: narovnáním kolen vzpor ležmo za rukama, ruce a nohy zůstávají na místě - a zpět. 1-4 sed skřižný, skrčit připažmo: vzpažit - hmit pažemi - předklon, dotknout se lokty země. 1-4 sed roznožmo, skrčit upažmo: 2 hmity lokty vzad - 2 hmity do předklonu, rukama se dotknout země. 1-3 klek, pokrčit upažmo, předloktí vzhůru, dlaně vpřed: vzpažit zevnitř levou - upažit dolů pravou, zakroužit pažemi vzad - zpět do základní polohy. Totéž opačně. 1-4 sed ve vzporu za rukama: skrčit přednožmo - přednožit vzhůru - na 2 doby spustit nohy nad zem. Sed ve vzporu za rukama, přednožit povýš: střídavě roznožovat a snožovat - hmitat střídnonož vzhůru a dolů - střídavě roznožovat a křížit nohy. Leh, vzpažit: sed - přednožit pravou - předpažením dotknout se rukama pravé. Zpět do základní polohy. Totéž s přednožením levé. Leh, připažit: sed - přednožit vzhůru - dlaněmi se opřít o zem vedle boku - zpět do základní polohy. 1-3 sed, nohy napjaté, ruce podle těla: skrčit nohy, uchopit rukama nad kotníky - pomalým pádem leh vznesmo, nohy stále držíme - zpět do původní polohy. Stoj spatný, připažit: dřep, předpažit - vztyk, připažit. Stoj výkročný levou stranou: podřepy levou. Totéž pravou. 40 (Pokračování) [pageend8]ŽIVOTNÍ JUBILEA Dne 6. prosince minulého již roku oslavil v Chicagu svou pětasedm- desátku významný exilový a krajanský pracovník, vedoucí činitel Slovenského národního povstání, generál čsl. armády a věrný příslušník Sokola bratr Dr. Mikuláš Ferjenčik. Narozen v Polomce, okres Březno nad Hronem, studoval v Rožnavě a později v Brně, působil jako vojenský zvěrolékař v Berehově a v Pardubicích a jako přednosta armádní zvěrolékařské služby v Bratislavě. Za'II. světové války byl při povstání členem hlavního štábu a povereníkem obrany Slovenské národní rady. Po válce byl státním tajemníkem ministerstva národní obrany CSR a v letech 1946-1948 povereníkem vnitra na Slovensku, kde tehdy dal rozkaz k povolení Sokola na Slovensku a vrácení jeho majetku, čímž umožnil po válce obnovení sokolské činnosti na Slovensku. Od r. 1948 se nachází v exilu, působí v Chicagu, pracuje neúnavně v mnoha exilových spolcích a organizacích, především však v Cs. Národní radě Americké, jejíž je po řadu let předsedou. Bratr Dr. Ferjenčik byl dlouholetým členem Sokola v Pardubicích a později v Sokole Praha I. V exilu se účastní i nadále sokolské činnosti, napsal řadu článků o významu Sokola zejména z hlediska česko-sloven- ské jednoty a po dobu 5 let, od r. 1971 do r. 1976 byl místostarostou Cs. Sokolstva v zahraničí. Do mnoha dalších let mu přejeme hodně pevného zdraví! ŽALOV V Chicagu zemřel ve věku 81 let vzácný čsl. vlastenec a dobrý člověk, bývalý poslanec Čeněk Torn. Svou veřejně-politickou činnost zahájil organizováním venkovské mládeže a práci pro venkov zasvětil pak většinu svého života. Stal se vedoucím činovníkem mnoha družstevních institucí a posléze poslancem za agrární stranu. Za Protektorátu spolupracoval úzce s gen. Eliášem, v září 1941 byl zatčen a uvězněn v koncentračním táboře Mauthausen; po válce pokračoval ve veřejné činnosti jako poslanec strany národně socialistické. Po únoru 1948 se mu podařilo uprchnout do zahraničí, pokračoval ve své činnosti veřejné, zejména v Radě svobodného Československa, kde byl r. 1959 členem Výkonného výboru a od r. 1963 místopředsedou Zastupitelstva. Byl to člověk rozvážný ale i rozhodný a statečný. 25. ledna zemřel v Chicagu ve věku 74 let bývalý čs. důstojník a dlouholetý náčelník Československého Orla v exilu Ing.Arch. Vladimír Richter. Byl znám svou pilnou, obětavou prací a upřímným zájmem o spolupráci všech exilových a krajanských spolků a organizací. 41 MIKULÁŠ FERJENČIK - 75 ČENĚK TORN VLADIMÍR RICHTER [pageend9]Z ÚSTŘEDÍ Předsednictvo Ústředí Cs. Sokolstva v zahraničí konalo svou zimní schůzi dne 26. ledna 1980. Písemného jednání zúčastnilo se 12 členů 16ti členného předsednictva, bratři: Z.M. Dobrovolný, Montreal, R.Fiala, Curych, J. Hanuš, New York, J. Horvath, Paterson, J. Kolínský, Solothurn, J. Kořistka, Montreal, J. Lisner, Vídeň, K. Pavel a 0. Stehlík, Toronto, V.F. Svoboda, Curych, 0. Telichovič, Stockholm a J. Waldauf, Toronto. Omluven br. R. Veselý, t.č. návštěvou v Austrálii. Po schválení zápisu o poslední schůzi předsednictva, konané dne 28. července 1979, podali své zprávy činovníci Ústředí, bratři: jednatel Z. M. Dobrovolný, náčelník R. Veselý, vzdělavatel R. Fiala, pokladník J. Hanuš, matrikář K. Pavel, administrátor a předs. vydavatelského odboru 0. Stehlík, redaktor a starosta J. Waldauf. Další zprávy podali předseda komise pro úpravu stanov bratr J. Lisner a zástupci Ústředí v Cs. Národní radě americké bratři Dr. Ant. Hřebík a Václav ženíšek. V dalším pořadu schůze bylo projednáno a usneseno mj.: Schválen navržený pořad schůze výboru Ústředí, jež se bude konat ve dnech 26. a 27. dubna 1980 ve Vídni; V předvečer schůze výboru, v pátek dne 25. dubna večer, bude se ve Vídni rovněž konat schůze předsednictva Ústředí; Schválen návrh náčelnictva Ústředí na konání týdenní pomahatelské školy Ústředí v dubnu 1980 v Basileji; vedením školy pověřen br. Zdeněk Bidlo, bývalý náčelník Ústředí; Otázka zastoupení Ústředí ve Svazu Sokolstva ve svobodném světě bude znovu projednána na příští schůzi předsednictva - v dubnu ve Vídni; župa Západoevropská byla pověřena zjištěním poměrů v jednotě Utrecht. V případě, že zpráva Sokolské župy Západoevropské potvrdí, že jednota se rozešla, bude výboru Ústředí podán návrh, aby jednota Utrecht byla škrtnuta z členského seznamu jednot Ústředí; Vzato na vědomí ustavení Sokolské župy Australské. Starostou župy byl zvolen bratr V. Haramul, jednatelem bratr L. Březný; Do kandidátní komise Ústředí vyslaly své zástupce až dosud 3 župy - Vídeňská, jež vysílá br. P. Floriána, Kanadská, jejíž zástupcem je br. Bartoš a Západoevropská, jež vysílá br. Trunčíka. župy Švýcarská a Australská své zástupce dosud neoznámily; Na jarní schůzi výboru budou projednány dosud nevyřízené záležitosti - možnost tisku časopisu v Evropě, možnost soustředění archivu a volba archiváře a možnost ustaveni a způsob činnosti historické komise; Jarní schůzi výboru Ústředí bude přeložen námět aby namísto čtyř schůzí Ústředí v roce se konaly schůze tři - jedna schůze výboru a dvě schůze předsednictva. Příští schůze předsednictva bude se konat v pátek 25. dubna večer ve Vídni; bude následována dvoudenní schůzí výboru Ústředí, při čemž části schůze budou společné s členy cvičitelských a vzdělávacího sboru, s členy sletového výboru a se zástupci žup a jednot. 42 ZIMNÍ SCHŮZE ÚSTŘEDÍ [pageend10]Ústředí Us. Sokolstva v zahraničí odeslalo dne 28. února následující dopis předsedovi Mezinárodního Olympijského výboru: The Lord Killanin předseda Mezinárodního Olympijského výboru ženeva, Švýcarsko. Vážený Lorde KiHanin: Jménem Ústředí Československého Sokolstva v zahraničí, jež sdružuje své příslušníky v 11 zemích, vznášíme tímto důrazný protest proti konání XXII. Olympijských her v Moskvě, žádáme Vás, abyste použil své autority k přeložení her do jiného, olympijské myšlence více odpovídajícího místa a nebo, není-li pro krátkost doby přeložení možné, k odložení her do doby, kdy by konání v jiném místě se dalo uskutečnit. Náš protest proti konání her v Moskvě odůvodňujeme následujícími skutečnostmi: 1. Moskva je sídlem státu, který soustavně a záměrně potlačuje základní lidská práva a zasahuje do vnitřních záležitostí druhých států a to jak činností podvratnou, tak i činy hrubé moci, jejíž současným příkladem jest přepadení Afganistanu. Bylo by možno uvést mnoho dalších příkladů sovětské agrese, jež nevyprovokovanému přepadení Afganistanu předcházely, stačí však uvést jen tři - násilné vtělení baltických národů do Sovětského svazu r.194O, přepadení a obsazení Madarska r. 1956 a Československa r. 1968. Časové rozpětí těchto příkladů, spolu s nynější okupací Afganistanu dokazují přesvědčivě, že tato agresivní politika je po desetiletí soustavně plánována a prováděna sovětskou vládou, jejíž sídlo je právě v Moskvě, kde se mají konat XXII. Olympijské hry. 2. Přítomnost sovětských vojsk v Afganistanu, tedy vojsk země, jež má hostit olympijské hry, nelze sloučit s olympijskou myšlenkou míru, mezinárodního bratrství a přátelství. Konání her v Moskvě je proto nepřijatelné. Konáním by byl právem vzbuzen dojem, že představitelé olympijského hnutí schvalují toto další porušení míru a hrubé násilí Sovětského svazu. 3. Sovětský svaz zneužívá olympijské myšlenky obdobně jako ji r. 1936 zneužilo nacistické Německo. Jestliže tehdy olympijské hry měly podat důkaz o rasové nadřaděnosti nacistů, komunisté nyní usilují o zneužití her jako prostředku k podání důkazu o nadřaděnosti komunismu nad demokracií. Nacistické Německo zneužilo her k zastření svých zločinů na vlastních občanech, zejména židovských, a svých příprav na válku. Obdobně i Sovětský svaz plánuje zneužití her k zamaskování systematického potlačování základních lidských práv svých občanů, projevujícího se v poslední době zejména pronásledováním disidentů; napadení Afganistanu dokazuje, že jako nacisté před nimi, i komunisté jsou připraveni uvalit na lidstvo válečné hrůzy. 4. Sokolstvo, jež od založení r. 1862 svou tělovýchovnou a sportovní činností vytrvale uplatňuje svůj ideál tělesné zdatnosti se silou 43 PROTI KONÁNÍ OLYMPIJSKÝCH HER V MOSKVĚ [pageend11]mravní, má blízký vztah k olympijské myšlence; může také s hrdostí poukázat na úspěšnou účast svých příslušníků na olympijských hrách, kde mnozí získali prvenství, jako např. sokolští závodníci v tělocviku Supčík, Vácha, Hudec. Proto Sokolstvu záleží na tom, aby vznešená olympijská myšlenka, v pojetí zakladatele novodobých her barona Pierre de Coubertina, nebyla zneuctěna pořádáním her v Moskvě a nestala se nástrojem politické, imperialistické a agresivní zločinné činnosti Sovětského svazu. 5. Nesčetné hodiny nácviku a příprav, velká námaha, oběti a odříkání tisíce sportovců celého světa si nezasluhují, aby konáním her v Moskvě byla cynickým způsobem zneužita a poskvrněna olympijská myšlenka. 6. V případě, že přes všechny protesty budou hry v Moskvě pořádány nezbývá, než aby ti, jimž na zachování pravé olympijské myšlenky skutečně záleží, hry bojkotovali. Upřímně doufáme, že použijete své autority a svého vlivu k tomu, aby XXII. Olympijské hry se nekonaly v Moskvě - v městě, z něhož vychází rozkazy okupačním armádám v přepadeném Afganistanu. ú s t ř e d í Če s k o s l o v e n s k é h o s o k o l s t v a v z a h r a n ič í POŘAD SCHŮZE VÝBORU ÚSTŘEDÍ ČESKOSLOVENSKÉHO SOKOLSTVA V ZAHRANIČÍ v sobotu a v neděli 26. a 27. dubna 1980 ve Vídni v Rakousku: 44 Zdeněk M. Dobrovolný jednatel Jan Waldauf starosta Sobota - 26. duben: 10:00 hod. 1. Zahájení schůze, ustanovení zapisovatele 2. Schválení zápisu podzimní schůze výboru 3. Zpráva předsednictva 4. Zpráva cvičitelského sboru mužů 5. Zpráva cvičitelského sboru žen 6. Zpráva vzdělávacího sboru 7. Zpráva účetních a hodpodářských dozorců a schválení finanční zprávy Ústředí za rok 1979 8. Přijetí nových členů 13:00 hod. Polední přestávka 14:30 hod. 9. Návrhy cvičítelských sborů 10. Návrhy vzdělávacího sboru 11. Zpráva sletového výboru 17:30 hod. Prohlídka sletového stadionu a dalších objektů 19:00 hod. Večerní přestávka 20:00 12. Program tělovýchovné činnosti do sletu 13. Program vzdělávací činnosti do sletu Neděle - 27. duben: 10:00 hod. 14. Rozprava o dalších úkolech a činnosti 13:00 hod. Polední přestávka 14:30 hod. 15. Projednání došlých návrhů 16. Nedokončené záležitosti 17. Dotazy, připomínky; určení příští schůze 17:30 hod. 18. Ukončení schůze. [pageend12]Volbou jednot v Austrálii byla dnem 1. ledna 1980 ustavena Sokolská župa Australská a zvolen ustavující župní výbor, jejž tvoří bratři a sestry: V. HARAMUL, Sydney - starosta, F. VOZÁBAL, Melbourne - I. místo- starosta, A. NYPL, Sydney - II.mí- stostarosta, V. BRODECKÝ, Melbourne - náčelník, Z. KAŠPÁRKOVÁ, Canberra - náčelnice, L. BŘEZNÝ, Sydney - jednatel a matrikář, F. Ct VRTECk A, Sydney - vzdělavatel, J. KNOB, Melbourne - pokladník, V. SOUST, Melbourne, V. ŠUSTKOVÁ, Melbourne, J. TŮMOVÁ, Melbourne a G. WOŘECHOVSKÝ, Melbourne. Hospodářskými a účetními dozorci zvoleni bratři J. KOPECKÝ, Melbourne a L. KAŠPAR, Canberra. Do návrhové komise Ústředí byl župnim výborem delegován bratr mí- stostarosta župy A. Nypl. Zvolený výbor byl pověřen řízením župy až do řádné valné hromady, jež se bude konat v prvé polovině letošního roku v Sydney, u příležitosti otevření nové části sokolovny v Sydney, jejíž stavba bude tím dokončena. Adresy hlavních činovníků župy: starosta br. V. Haramul, 7 Westbury Grove, East St. Kilda, Vic. - 3183, Australia. Jednatel br. L. Březný, 144 Cowles Road, Mosman, NSW- 2088, Australia. Součástí župy, kromě jednot australských, je také sokolská jednota v Jižní Africe a župa má celkem přes 600 příslušníků všech složek. ŽUPA KANADSKÁ JUBILEJNÍ 30. ŠIBŘINKY jednoty. konané 19. ledna 1980,o jejichž mimořádně velkém úspěchu byla uveřejněna zpráva v minulém čísle, byly zpestřeny vystoupením níže vyobrazené taneční skupiny, která zatančila Českou besedu. "CESTA KOLEM SVĚTA" byl ráz letošních šibřinek jednoty, které se konaly v sobotu 9. února 1980. Sál Osady sv. Václava, kde se ši— břinky konaly, byl vhodně vyzdoben plakáty s motivy krajin a měst mnoha zemí. Četné hosty vítal kapitán Sokolských Aerolinií - jinak starosta jednoty br. Mimra s dalšími členy posádky, jíž tvořili sestry Hol- lerová, Locherová, Matušková a Wal- daufová v uniformách letušek a br. Kubík jako ko-pilot. Sál se brzo zaplnil maskami různých národů ve smyslu daného rázu. Ve 22.hod. byl uveden program nástupem a představením posádky sokolského letadla S48 a již se roz- hučely motory tryskového letadla k oznámenému letu. První zastávka byla v kanadském Halifaxu, kde ta- 45 ZE SOKOLSKÉHO SVĚTA ŽUPA AUSTRALSKÁ Toronto Montreal [pageend13]nežni skupina dorostu předvedla kanadský lidový "Square Dance". A již pokračovala cesta k další zastávce, jíž bylo romantické město Buenos Aires v Argentině, jež návštěvníkům živě přiblížili krásným tangem pan Kocián s paní. Let pokračoval do hlavního města Skotska Edinburgu, jehož ráz úspěšně vystihla živým skotským tancem dor. V. Janoušová. bychtivě očekávanou zastávkou bylo kouzelné město nočního života - Paříž, kde sestra Janoušová a dor. M. Waldaufová předvedly temperamentní kán-kán. Předposlední zastávkou bylo město hudby na modrém Dunaji Vídeň, jež Straussovým valčíkem znázornil br. Matuška s partnerkou. A již zde byla zastávka poslední - v zlaté Praze. Taneční prostor zaplnila početná krojovaná skupina sestry Janet Szamuhelové, jež předvedla krásnou směs čs. národních tanců a tak jedinečným způsobem ukončila tuto zdařilou scénu letošních šibřinek. Program byl vhodně doplněn zvukovým doprovodem, jenž byl sestaven br. S. Kubíkem a namluven br. V. Janoušem. Zdařilé šibřinky se vyznačovaly všeobecně dobrou náladou, velkým počtem vtipných masek a dobrou návštěvou. Potěšitelným zjevem při tom byla větší návštěva mladší generace, jakož i několika přílušníků nejnovější emigrace. Prožil jsem zde ve Švýcarsku dvě sokolské slavnosti. Předposlední slavnost byl slet Sokolstva v roce 1976 v Curychu. To byl pro mě a myslím pro nás všechny tak daleko od domova a přitom v novém domově nádherný pocit. Všude čeština, známé radostné obličeje - jako v rodině, jako mezi svými. Díky nekonečnému úsilí všech organizátorů se náš svátek podařil. Letos pořádaly z pověření župy Švýcarské jednoty Aarau a Baden 8. prosince 1979 ve Windischi první žup- ní akademii. To byla druhá velká sokolská slavnost ve Švýcarsku. Vím, co dá práce a úsilí, dobré vůle a kázně, zkoušek a snahy všech, má-li se něco zdařit tak, jak si představujeme. Je radost se podívat na naši mládež, jak cvičí na žíněnkách, skáče přes bratra vedoucího, nebojí se skoku nebo i špatného doskoku a při tom všem dbá na správné držení těla a kázeň. A ti "dorostenci"? Skáčí tak, jak ti malí. Bylo vidět, že Sokol pro tyto muže není jen pojem. Znamená obratnost, kázeň, pěstění ducha a těla. Gymnastická cvičení našich žen byla ukázkou mravenči práce, at už při volbě hudby nebo při propracování cviků do rytmu. Viděl jsem profesionální skupiny předvádět svoje sestavy a viděl jsem nyní naše ženy - sestry. Ukázaly nám, že i za skromných podmínek, které mnohá jednota stále ještě má, se dají nacvičit skoro zázraky. Moc jste se nám sestry, líbily, jsme na vás pyšni. Cvičení na bradlech bývala vyvrcholením sokolských slavností. Muži i ženy švýcarské župy nejsou výjimkou. Nikdo z vás nebude olympijským magnetem, ale přesto bylo vidět, že se pilovalo drženi těla a co se nedokázalo silou, šlo švihem a vůlí. Vím, že si mnohý z nás při pohledu na cvičící asi řekl: to bych mohl také zkusit, takovýhle cvik jsem už 46 ž u pa Šv ý c a r s k á První župní akademie [pageend14]skoro jednou udělal. No prosím, každý z nás dostane možnost předvést za rok, jak vyspěl na duchu a na těle. Naše první župní akademie je za námi. Těžko říci, co bylo hezčí. Skotačení naší mládeže, ladnost cvičení našich žen, či sokolské držení těla a předvádění cviků na nářadí? Nebo ladnost a melodičnost předváděných tanců? Rej česko-moravsko- slovensko-lužických... krojů našich žen, dívek a šohajů? Zdar akademie je slibným zahájením příprav na náš 5. slet Cs. So- kolstva v zahraničí v roce 1982 ve Vídni. ŽUPA ZÁPADOEVROPSKÁ MIKULÁŠKA BESEDA, konaná 9. prosince, byla pěkným uzavřením minulého roku činnosti jednoty a těšila se velké účasti nejmladších, mladých i méně mladých. Svým bohatým, pečlivě připraveným programem předčila dosavadní "Mikuláše". Zásluhu o to má hlavně cvičitelský sbor, jako pořadatel . TĚLOCVIČNÝ RUCH po vánočních prázdninách opět oživil tělocvičnu. Tato tělocvična, v níž jednota cvičí již přes 50 let má býti za nějaký čas zbourána a na jejím místě postavena jiná, jistě lepší. Jenže po dobu bourání a stavby musí si jednota hledat tělocvičnu jinou. ZÁBAVNÍ ODBOR zahájil nový rok v chatě Sokolské louky "Leoš Mileč" 20. ledna bratrský oběd na počest podzimních a zimních jubilantů vysokého nebo méně vysokého ale okrouhlého věku, jež oslavili nebo oslaví br. Mileč - 92, s. Provazníkové - 89, s. Prokšová - 88, bratři Komárek a Fiedler - 80, Tichý a Holeček - 75, sestry Fiedlerová a Lei- poldová - 70, br. Opériol - 60. - Mládež pod 60 se ovšem nepočítá. NA SOKOLSKÉ LOUCE stoji řada topolů - a mohli bychom pokračovat podle písně Karla Hašlera - jenže ... musíme je poraziti pěkně pospolu... Je to škoda, ale musí to být. Jednak proto, že již uvnitř prohnívají a za velkého větru by se některý mohl sřítit na sokolskou chatu nebo domek souseda a potom proto, že jsou na ploše, určené pro plánovanou přístavbu. SE STAVEBNÍMI PRACEMI na Sokolské louce se započne, jakmile přejde nevlídné zimní počasí. Na stavební fond bylo dosud upsáno celkem 58.000 F, z toho 9.000 F půjček a 49.000 F darů. TRADIČNÍ SOKOLSKÉ ŠIBŘINKY podařilo se letos z podnětu sestry náčelnice D. Šmídové opět obnovit a budou se konat 1. března v salonech radnice 14. okresu v Paříži. V tanci i poslechu bude vyhrávat oblíbená polská hudba J. Mackowia- ka a sokolská krojovaná skupina předvede živé pásmo čls. národních tanců. SPOLEK FRANCOUZSKO-CESKOSLOVEN- SKÉHO PŘÁTELSTVÍ na své valné hromadě, konané 27. ledna, vyslechla zajímavý výklad sestry Zdenky Fli- pové o dojmech její návštěvy Československa, kde se narodila a cvičila jako žačka v Malostranském Sokole. Všichni činovníci spolku, s výjimkou jednatelky, paní prof. Faucherové, jsou členy Sokola Pařížského. Na mistrovství světa v nářaďovém tělocviku, 2.-9. prosince 1979 ve Fort Worth dosáhl vynikajícího úspěchu bratr James Hartung ze Sokola Omaha, člen závodního družstva USA - v soutěži jednotlivců získal 9. místo s 116.4 body (nejúspěšnější čs. závodník J. Tabák byl 25. s 114.3 body). K úspěchu upřímně blahopřejeme! 47 B. Codr Paříž S. 0. s. AMERICKÁ OBEC SOKOLSKÁ Ospěch sokolského závodníka [pageend15]Bata Shoemakers to the world We make Bata shoes People make them popular ČESKOSLOVENSKÝ SOKOL V ZAHRANIČÍ - CZECHOSLOVAK SOKOL ABROAD Majitel a vydavatel: Ústředí Čs. Sokolstva v zahraničí Owner and Publisher: Czechoslovak Sokol Abroad Vychází měsíčně s výjimkou července a srpna Published monthly except July and August Předplatné: $ 6.00 (U.S.) ročně Subscription : $ 6.00 (U.S.) per year Předplatné ze všech zemí kromě Kanady přijímá: Jaroslav Hanuš, 412 East 73rd Street, New York, N.Y., 10021, U.S.A. Administrátor - přijímá změny adres ze všech zemí a předplatné z Kanady: 0. Stehlík, 1665 Bloor St.East,Apt.1001, Mississauga,Ont., Canada L4X 1S4 Redaktor: Jan Waldauf, 2333 'Kenbarb Rd., Mississauga,Ont., Canada L5B 2E9 [pageend16]