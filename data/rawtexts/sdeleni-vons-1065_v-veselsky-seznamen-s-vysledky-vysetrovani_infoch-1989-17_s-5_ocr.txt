Sdělení č. 1065 (Vladimír Veselský seznámen s výsledky vyšetřování) Jak jsme již uvedli (viz sdělení VONS č.964, 1005 a 1061), je od 21.8.1989 ve vazbě jako obviněný z trestného činu útoku na veřejného činitele podle S155Ile tr.z. Vladimír Veselský, třiadvacetiletý číšník z Brna, zakládající člen Moravské siládeže. Tohoto trestného činu se měl dopustit tía, že fyzicky zaútočil na tří. příslušníky VB při zákroku, který proti němu prováděli. Vladimír Veselský byl 21. srpna před 18. hodinou v Orlí ulici v Brně, kde měla probíhat pietni vzpomínka na Stanislava Valehracha z Koválovic, který zde byl ve věku 28 let zastřelen při demonstracích v r. 1969. Pod záminkou, že prý Vladimír Veselský má poškozený občanský průkaz, vyzvali ho příslušníci VB, aby je následoval do služebního vozu. Když to V. Veselský odmítl, vtáhli ho do průjezdu blízkého domu, zavřeli vrata a jeden s nich se postavil před ně, aby zabránil občanům ve vstupu do domu. Z domu sa ozvalo sypání rozbitého skla a po chvíli vyšli tři príslušníci VB s Vladimírem Veselským, který byl zraněn na hlavě, odvedli ho do vozu a odjeli s ním. Legenda, že tyto tři uniformované příslušníky V. Veselský v domě fyzicky napadl - jeden z nich se prý přitom zranil o sklo výlohy, kterou údajně rozbil Vladimír Veselský při útoku na příslušníky VB - je zcela nevěrohodná, Vladimíru Veselskému nyní hrozí trest odnětí svobody do tří let. Od svého zadržení držel hladovku, a protože se jeho zdravotní stav zhoršil, byl 29. srpna převezen do vězeňské nemocnice v Praze na Pankráci. Zde byl uměle vyživován v souladu s ustanovením podle §23|č. zákona o péči o zdraví lidu, tj. byl na něm proveden zákrok bez jeho souhlasu, neboť "vzhledem ke zdravotnímu stavu nemocného nebylo možné si jeho souhlas vyžádat”; Vladimír Veselský byl totiž v bezvědomí. Dne 4. září 1989 byl ve vězeňské nemocnici spolu se svým obhájcem JUDr. Jiřím Machourkem seznámen s výsledky vyšetřování. Obhájce mu radil, aby hladovku skončil, čemuž se V. Veselský zdál být nakloněn. K hlavnímu líčení by mohlo dojít již v druhé polovině září. V Praze 4.9.1989 [pageend1]