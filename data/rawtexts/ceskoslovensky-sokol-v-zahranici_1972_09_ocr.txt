ČESKOSLOVENSKY SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXII Listopad 1972 Číslo 9 80 Let »SOKOLA PAŘÍŽSKÉHO« F. X. F. Ve skutečnosti se může-mluviti o 110. výročí založení, jak vysvítá ze všestranných a bohatých dějin života našich krajanů ve Francii, dějin, které není možno vtěsnat zcela přehledně do vzpomínkového článku. Bylo to v témže roce 1862, kdy v Praze Miroslav Tyrš a Jindřich Fügner založili SOKOL, co i v Paříži — pod vlivem vlasteneckého šelestu našeho národního probuzení — založili pařížští Češi, z podnětu V. J. Friče (jenž po nezdařeném povstání r. 1848 byl žalářován a po propuštění z vězení Komárna se vystěhoval do Francie r. 1859), spolek »Česko-Moravská Beseda«. Byl to po prvním českém spolku v Berlíně druhý český spolek v Evropě mimo vlast. Spolek byl pak r. 1879, zase pod vlivem tehdejšího slovanského harcování, přejmenován na »Čes- ko-Slovanskou Besedu«. Spolek tento vyvíjel převážně osvětovou a vlastenecky uvědomo- vací činnost, a tak měli pařížští naši vlastenci potěšení přivítat mezi sebou, zvláště u příležitosti světových výstav a podniků, nejvýznačnější osobnosti našeho osvětového, uměleckého a hudebního, také ale hospodářského života, které se zapsaly do Zlaté knihy »Besedy«: František Palacký, F. L. Rieger, Jan Neruda, Josef Frič, Ferda Náprstek, Julius Grégr, J. J. Strossmayer, Jaroslav Vrchlický, student Karel Kramář, F. Rašín, F. J. Ondříček, dále pak F. V. Červený z Hradce Králové, ten »co té píšťale robí«; jak poznamenala jakási Ha- načka, pak jsou tam jména jiných Slovanů: Wladislaw Mickiewicz, M. Čerňajev, Ilja Staničič Mutilič, a cyrilikou jakýsi P. Tolstoy. Dále pak 6. července podepsán J. HUSS s poznámkou »poslední z rodiny [pageend1]Husovy«, a j. Konečně také 3. září 1868 — Dr. Miroslav Tyrš, náčelník Sokola Pražského, který tu vepsal své památné »Vše nebo nic, za cíl jsme vytkli sobě, Radš slavně klesnout v boje třeskném víru, Než jako otrok chřadnout v podlém míru, A uhnít bez památky v porobě. — My darů nechcem z cizích, rukou víc, Ni živořit z milosti zpupných zdroje, My chceme pevně svaté právo svoje. A plné právo! VŠECHNO NEBO NIC!«. »Beseda« získala pro náš národ také první vlivné francouzské přátele, kteří pak byli horlivými zastánci našich práv. Vzpomeňme hlavně Louis Légera a Ernesta Denise, pokračovatele Palackého. K Sokolu pak zvláště přilnul Josef Sansboeuf, starosta 8. okresu Paříže a předseda Sekvánské Federace franc, gymnastů. Jako Alsasan, který dobře věděl, že český sněm r. 1871 byl jediný, který protestoval proti připojení Alsaska k Německu se zajímal o Cechy a jako gymnasta se zajímal také o Sokoly, s nimiž se po prvé poznal r. 1889, když na pozvání Federace francouzských gymnastů, na jejich Slet u příležitosti Světové výstavy, přijelo 60 Sokolů, vedených J. Podlipným, starostou nedávno utvořené ČOS v doprovodu mladého J. Scheinera. Výprava byla přijata Presidentem Republiky Sadi Carnotem. V té době byl Sansboeuf již delší dobu členem Besedy, s níž úzce spolupracoval. Po tomto prvním seznámení přijal Sansboeuf rád pozvání na Všesokol- ský slet v Praze r. 1891, na němž se po prvé podíleli i francouzští gymnasté. — Očarován výkony a duchem Sokolů, dal po návratu z Prahy v »Besedě« podnět k tomu, aby utvořila »tělocvičný odbor So- kola«. Podnět tento dozrál r. 1892, kdy bratr Jokl podal a prosadil návrh, aby »Cesko-Slovanská Beseda« byla přetvořena na »Sokol Pařížský«. Tak se změnil jen název spolku, který pokračoval na původní základně, se členy, archivy a knihami »Besedy«. Josef Sansboeuf si zakládal na svém členství v Sokole Pařížském, jehož se stal později čestným členem, a s nímž dále úzce spolupracoval až do své smrti (1932). Tu pokračovala vlastenecky prodchnutá činnost sokolská. »Sokol Pařížský«, zvaný na všechny slety Federace francouzských gymnastů, získával svými vzornými vystoupeními stále větší sympatie a přátelství nejen Sokolu, ale i národu. A nebyla to jen veřejnost (nakloněná gymnastům), ale postupně i kruhy kulturní, umělecké, politické i vládní, které se zajímaly o naše problémy. V začátcích »Sokola Pařížského« i později, před první světovou válkou, byli mezi členy a činovníky Sokola i slavní nebo k slávě směřující umělci a jiné osobnosti, mezi nimi: L. Mucha, J. Dědina; Václav Brožík byl po určitou dobu jednatelem, jak o tom svědčí jeho krasopisné řádky v knize Zápisů schůzí. Když pak v tu neděli Sarajevského atentátu, kdy »Sokol Pařížský« zrovna cvičil na sletě gymnastů v Bonnevalu, Prefekt, sedící po boku starosty bratra Smutného, tu zprávu dostal na tribuně a dotázal se bratra Smutného — »co budete nyní dělat«, bratr Smutný bez váhání 162 [pageend2]prohlásil: »budeme bojovat po boku Francie«. Toto prohlášení se stalo »Přísahou Bonnevalu«, kde na tento slavný den nikdy nezapomněli. Tak se také stalo. Hned při vyhlášení války se všichni schopní bratři, s náčelníkem br. Pultrem v čele, (mezi nimi i 16 letý dorostenec Bezdíček, který jako praporečník padl vedle druhých), dobrovolně přihlásili k boji. K nim se připojili členové socialistického spolku »Rovnost«. Byli to první dobrovolníci, první legionáři v boji za naší svobodu a na tuto skutečnost mnozí naši význační státníci, politikové a historikové zapomínají. Z určitých poznámek tu zůstal pocit, že se tato skutečnost přehlíží proto, že tu prostí krajané, většinou řemeslníci, pomocníci, drobní obchodníci, rozhodli sami, z vlasteneckého nadšení, postavit se ihned na stranu bojovníků za svobodu, právo a spravedlnost, aniž by čekali na výzvu či pokyn osobností k tomu »povolaných«, které tak byly předběhnuty. Jakýsi p. S., který se mezi dobrovolníky nepřihlásil, na omluvu prohlásil, že nepůjde se spolkem, jemuž předsedá Němec! Tu myslel na bratra Jackla, spoluzakladatele Sokola, ryzího vlastence, na němž německé bylo jen to jméno. »Rota NAZDAR«, kterou tak nazvali naši první dobrovolníci, má již své čestné místo nejen v dějinách »Sokola Pařížského«, ale také v dějinách boje za naši svobodu, již i proto, že při nasazeni do rozhodné bitvy, 9. května 1915, na La Targette u Arrasu, výkvět »Sokola Pařížského« tu zanechal 50 životů, jimiž zpečetil základ naší svobody. Zbylí členové po této vítězné bitvě byli pak přiděleni do jiných jednotek, které se zúčastnily bojů ve Verberie (Sampaň), Belloy (na Sommě), ve Verdunu, ve Vouziers, Soissons, Darney. Po válce, kdy Sokol doma byl jedním z předních spolubudovatelů naší samostatné Republiky a jejím prvním strážcem, i v Paříži se na troskách jednoty budoval znovu ten »věčný ruch« sokolský. Přílivem mladých lidí z vlasti, často již otesaných Sokolů, kteří přijížděli do vábivé Paříže — na zkušenou, za prací nebo na učení se francouzskému jazyku, také na studie, »Sokol Pařížský« se brzy zas dopracoval k radostné činnosti v přátelské zemi, která nám přála. Zase získával a utvrzoval přátelství Francie k našemu národu a státu, i když nás naši páni diplomati většinou opomíjeli, protože nepochopili, že jsme tuto nezištnou práci nekonali jen pro svou zábavu, ale s věrnou myslí, stále upřenou k naší rodné vlasti a zaměřenou na její dobré jméno ve světě a její blaho doma. Svobodu nestačí jen dobývat a vydobýt, tu je nutno také stále střežit a hájit. To nám připomenula pochmurná doba hitlerismu. I v této kritické době to byl zase Sokol, který v Paříži vydával tiskoviny a pořádal velké manifestace, aby i francouzskou veřejnost upozornil na hrozící nebezpečí nejen naší Republice, ale i Francii, když se Hitler dal na pochod zabráním Rakouska. Následovala jedna z nej smutnějších dob našich novodobých dějin, každý z nás ji prožil a odplakal. Národ, hotový ke každému, i bez163 [pageend3]nadějnému, boji byl morálně zlomen vinou nevěrných spojenců. Jim nelze však přikládat celou vinu; vzpomeňme si, že — až do chvíle probuzení a nadšeného odhodlání konečně sjednoceného národa — národní roztříštěnost na strany a stranicky a osobní ambice v nich dovolila, že z posledních voleb vyšla, jako nejsilnější, strana Henleinova. To probuzení potom již přišlo pozdě. »Sokol Pařížský« šel zase věrně v tradicích svých obětavých a statečných předchůdců. Všichni schopní bratři, kteří před tím již věnovali neděle vojenským cvičením, se opět dobrovolně přihlásili, s náčelníkem bratrem Tichým v čele, k novému boji dříve, než byla vyhlášena mobilisace. Čs. letci, většinou Sokolové, kteří mohli zavčas uprchnout z Republiky, se ihned přihlásili do »Sokola Pařížského« a jako takoví šli do boje ve Francii a po porážce pak odletěli do Anglie. I v této »podivné válce« (dróle de guerre), měl »Sokol Pařížský« ztráty, mnohem menší — v poměru ke krátké době bojů. Na Loiře padl místonáčelník bratr Moc, avšak největší oběť přinesli pak sokolští letci v Anglii, kteří — vedle polských letců — byli nej lepší obranou právě v době nebezpečí nacistické invase, proti níž samotné anglické letectvo nebylo připraveno. Činovníci služby neschopní se zase přesunuli, za obsazení Francie Němci, do podzemního boje po boku Francouzů, společně s jinými krajany, pod vlastní čs. vlajkou. I když se nemohou vykázat zvlášť okázalými činy, sama okolnost, že francouzská resistence znala toto naše pevné stanovisko a odhodlání k boji, byla zase k prospěchu našeho dobrého jména. Pozoruhodnou jest i krásná skutečnost, že hned po vylodění spojeneckých armád v Normandií, kdy ještě se všude vedl s Němci urputný boj, přistál jedné noci padákem u Paříže náčelník »Pařížského Sokola« bratr Tichý ještě s jedním důstojníkem naší armády v Anglii, aby tu ve spojení s naším podzemním bojem a vůbec mohli svou vysílačkou, kterou si přivezli, podávat do Anglie zprávy o všem, co bylo pro vedení boje zajímavé a cenné. »Sokol Pařížský« napsal tak zas jednu stránku dějin v boji za svobodu naší a svobodu všech co jí milují, a ta stránka je důstojným pokračováním těch předešlých. * A protože od tragického února 1948 ten boj znovu započal a pokračuje, »Sokol Pařížský« v něm neochvějně setrvává a setrvá až do konce — při nejmenším až do té doby, co jeho záloha, ošlehaná životem a boji, tu bude na stráži. Věříme však, my »veteráni«, že ani ta mladší generace, jež nastupuje, nikdy neopustí tu narýsovanou, jedině správnou cestu svobody a pravé demokracie, protože je to jediná cesta pro důstojný a lepší život národa a světa. 164 [pageend4]HLÍDKA VZDĚLÁVACÍ SOKOL — OBČAN Jan Fellmann Často slyšíme tvrzení, že Sokol má zůstat mimo dění politická, že se má věnovat cvičení a nevměšovat se do věcí veřejných. Obyčejně jsme takový požadavek slyšeli od lidí, jimž jsme »šlápli na kuří oko«. Dějiny Sokola dokazují však velmi jasně, že naši členové měli rozhodující slovo i činnou účast vždy, kdy národ očekával jasné slovo a statečný čin. Tisíce našich členů, kteří ztratili život pro své činorodé sokolství, nás nejen zavazují ke vděčnému zamyšlení při listopadových vzpomínkách na padlé, nýbrž i důtklivě připomínají, abychom vlastenecky pracovali k tomu, by přinesené oběti nebyly marné. Boj o lidskost demokracie je možno vidět téměř ve všech zemích, kde jsme našli nový domov. Posloužíme staré i nové vlasti nejlépe, když statečně vydáme svědectví, proč demokracie zaslouží být chráněna. V krátké úvaze nelze podat návrh na řešení vyhovující všude. Jsem ale jist, že vzdělavatelé mohou s větší jistotou připomenout členům jednot, co mají a mohou, dle místních poměrů, dělat. Domníváme se, že láska k vlasti, staré i nové, najde správné uplatnění v dnešním nenávistí tak rozháraném světě. Takový občansky uvědomělý postoj celý exil nejen potřebuje, ale zcela oprávněně také očekává. Snažme se tedy dle svých skrovných sil taková očekávání plnit. Dokážeme tím, že jsme a chceme dle sokolské tradice i dále býti dobrými občany. LITERATURA Ústředí čsl. Sokolstva v zahraničí vydalo tyto pomůcky: Tyršova soustava, rozbor a názvosloví s ilustracemi, 42 strany v měkké obálce — cena 75 Sokolský zpěvník obsahující národní hymny a 20 nejoblíbenějších sokolských pochodů s notami. Cena $ 1.—. Sokolský pomocný výbor v New Yorku vydal Tyršův základní programový článek Náš úkol, směr a cíl, který má mít každý člen. Cena 50 Všechny tyto pomůcky je možno objednat u s. M. Provazníkové, 25-64, 35 St. Long Island City, N.Y. - 11103 — USA. V Mnichově a ve Vídni vyšla studie Moniky Glettler Sokol und Arbeiterturnvereine der Wiener Tschechen. Německy psaná studie líčí nezaujatě dějiny obou organizací, a jejich těžký zápas s nepřátelskými vídeňskými úřady. Srovnáním s mateřskými organizacemi v Čechách a na Moravě také ukazuje, v čem byla jejich síla: nepřízeň prostředí, menšinové postavení v nepřátelské většině nutily vídeňské spolky zmnožit a prohloubit uvědomo- vací a výchovnou činnost tak, že daleko předčila stejnou činnost v mateřských organizacích, pracující v příznivějším prostředí. Je to čtení poučné i pro dnešek a usnadní nám pochopení vídeňských poměrů. M. P. 165 [pageend5]III. NAARDENSKÉ SETKÁNÍ Zpráva delegáta. Na II. Sjezdu čs. Sokolstva v zahraničí ve Vídni dne 3. 7. 1972, b/li jako delegáti na III. Naardenské setkání v Innsbrucku ve dnech 7., 8. a 9. července 1972 pověřeni sestra Marie Bělehrádková, Paříž, bratr Ing. O. Kobliha, Londýn a bratr Pavel Florián, Vídeň. Na všech zasedáních se účastnili s plným hlasovacím právem bratr ing. Kobliha, zároveň tajemník Naardenského Hnutí a br. Florián. Sestra Bělehrádková se nedostavila. V přiložené listině jsou uvedeni ostatní účastníci setkání. V Pátek 7. 7. jsem v poledních hodinách přijel do Zenzenhof v Tyrolích, Rakousko. K večeru byla registrace a rozdání jmenovek. Nás’edovala volná beseda. Sobota 8. 7. — Předseda Dr. J. Lang přivítal ve 3/4 na 10 hodin, zástupce organisací, členy a hosty. Po té b*. Ing. Kobliha podal zprávu o Činnosti N. H. od posledního setkaní. Hlavně zdůraznil, že v doporučení slučování jednotlivých organisací se ukázalo, že to vypadalo jako komando s vrchu, čemuž se musí zabránit. Dr. Martin Kvetko se zabýval politickými záležitostmi, organisací ACEN, radou svob. Českos'ovenska, mládeží a její výchovou, o snahách doplnit equipu, která se ustavila po r. 1948 v R.S.Č., o jednotném vystupování na světovou veřejnost s dobře promyšlenými prohlášeními a na konec poměrem Slováků — Cechů. V živé diskusi promluvili pan Ruchner — Kanada o obnovení církevní činnosti u nových exulantů (68). Pan Křepelka — Švýcary — o zahraničním tisku, který musí psát moderní žurnalistikou a jak vést mládež k vedoucím postavením. V konečných debatách před obědem promluvili ještě: J. Pošva — Naše Hlasy — Kanada, pí. A. Matysová — Švýcary, Ing. Kob’iha — Sokol v zahr. — Londýn, dr. Kvetko — U.S.A., a dr. Jánský — U.S.A. Následoval společný oběd. Odpoledne bvlo schvá’ení stanov a jednacího řádu vyřízeno. Návrh na rozšíření výkonné skupiny koordinačního světového výboru byl schválen na 22 členů. Následovala schůze nově zvolené výkonné skupiny světového koordinačního výboru N. H., na které byli zvoleni předseda Dr. J. Lang, místopředseda Dr. A. Slovák a tajemník Ing. O. Kobliha, všichni z Anglie. Takže sídlo centra zůstává Londýn. V dalším programu následovala úvaha s příklady na téma »Neutralita CSR a mezinárodní právní morálka« — Prof. Dr. R. Jánský. Velmi výstižný a podnětný přednes vyvolal živou diskusi. K závěru však bylo řečníky konstatováno, že se nemůže v tak krátké době toto téma dostatečně prodiskutovat, natož řešit. (Vypracuje výkonná skupina a dá zpracované k disposici organisacím). Poselství domovu k 21. srpnu, t. zv. "Dni hanby SSSR" bvlo přečteno, taktéž návrhy dopisů hlavám států. Po společné večeři v domě, následovala diskuse k tématům dopoledním i odpoledním s žádnými zvláštními odstíny nebo novvmi aspekty. Přátelská beseda se pak protáhla do pozdních hodin za zpěvu a povídání. V neděli 9. 7. 1972 byla též v domě, v kapli, česká mše svátá, která byla zakončena zpěvy »Otče náš, vyslyš nás, zachovej nám národ náš!« a »Bože cos ráčil . . .« V 10 hodin bylo zasedání zahájeno zkrácenou přednáškou dr. R. Krempla »Komenský náŠ vzor«. Po té schválen dopis vládám svobodných států a poselství domovu, které je podepsá- no — Vaši ve svobodném světě —. švýcarský svaz Čsl. spolků vstoupil jako celý do N. H. a zřídí státní koordinační výbor. Diskuse: Kritika a klady dosavadní činnosti: p. Sklenář — sdružení T.G.M. — Lucemburg: finanční potíže N.H. — návrh na sbírky. Křepelka — křesťanské spolky — Švýcarsko: návrh na vlastní noviny: materielní základnu — třeba budovu; sbírky — uložení peněz. Kobliha — na podzim kampaň sbírku na N.H. Návrh na rok sjednocení 1973 Spojit se blíže se Spol. pro vědy a umění. Florián — Sokol —Vídeň promluvil k poměru Čechů a Slováků — starousedlíků k používanému výrazu "Exil". Poukázal na bezpříkladnou organisací Menšinové Rady české a slovenské větve v Rakousku, která má ve svých řadách sdruženy všechny demokratické orga- nisace v Rakousku a základny těchto spolků 166 [pageend6]jsou utvořeny v dobách předválečných. Právě tak Sokol má na př. v Paříži, Londýně a samozřejmě v U.S.A, kořeny zapuštěné o mnoho dříve, než po r. 48, kdy mluvíme o Exilu. Ku zlepšení poměru starousedlíků a exulantů, dal br. Florián návrh na užívání označení — Češi a Slováci v zahraničí —. Toto znění bylo shromážděním doporučeno. dr. Kvetko — USA: Starousedlíci nemají vztahy k vlasti, jsou většinou umrtveni v národním cítění. Těžko se exulanti mohou zapojit do práce těchto spolků, které mají malý obzor. K novinám: naše české a slovenské noviny musí přinášet hlavně zprávy z ČSR, jelikož zprávy z našich zemí kde bydlíme, se dozvíme rychleji a obšírněji z místních Časopisů, rádia a televise. Poslání exilu a všech zahr. Čechů a Slováků — poznávat vše doma, hlavně vývoj politické situace pozorovat a rozšiřovat. Následovala diskuse o tisku — měla mnoho názorů, m. j. o sjednocování časopisů a pod. K nově se tvoľícímu sboru poradců byl postoj N.H. velmi kritický. Avšak přítomní páni J. Pejskař a E. Řehák vysvětlili smysl této nové »organisace«. Pejskař — redaktor Svobodné Evropy a Českého Slova — Mnichov: v Evropě je asi 50 — 80 tisíc Čechů a Slováků, z toho asi 5 tisíc organisovaných. Náš poradní sbor nemá být žádnou vrcholnou organisací, má pomáhat všem organisacím a spolkům, — i společkům, při práci. Má být omezen na záp. Evropu a vysílat dle potřeby poradce, pomahatele tam, kde budou zapotřebí. I pro N.H. to může být jen přínos . . . .« Tato rozprava, do které zasáhli ing. Kobliha, M. Heidenreich — Švédsko, Sklenář — Lucem- burg a j., odstranila jisté nejasnosti. Ing. Kobliha navrhl utvořování základen N.H. v malých organisacích a v tom by mohl sbor poradců již pomáhat. Po společném obědě se účastníci rozjeli k Europabrücke a z parkoviště nesli za Československou vlajkou věnec rudobílých kara- fiátů. Po krátkém proslovu a motlitbě předsedy dr. Langa, připnuli delegáti organisací stuhy na věnec a pronesli zdravice, které vyzněly k podání rukou, k sjednocení všech Čechů a Slováků v zahraničí pro náš společný boj o svobodu Československa. Zástupce Ústředí čs. Sokolstva v zahraničí P. Florián pronesl m. j. >. . . sokolstvo podporuje snahy Naardenského hnutí pod sokolským heslem "Jedinec nic, celek vsel"« Společný věnec byl pak položen u pomníku dělníků, kteří nechali život při stavbě mostu. Europabrücke je symbolický most pro sjednocení svobodné Evropy a snad i cestou ke svobodnému Československu. Ing. Kobliha v závěrečném proslovu porovnal stavbaře mostu s N.H., které staví podobné, sice nehmotné pilíře k mostu spojení všech Slováků a Čechů v zahraničí. Podotkl, že nás je stále více, avšak mnoho překážek nám leží v cestě. Nebudeme váhat a pracovat pro most spojení a ten povede k svobodnému domovu ve svobodné Evropě! Zapsal Pavel Florián, Vídeň VÝSTŘIŽKY »Vynikajícím číslem sletového pořadu bylo cvičení žen vídeňských jednot. Cvičily s kuželi a jejich vystoupení bylo skvělé. Cvičily jako družstvo profesionálů — s obdivuhodnou jistotou a bez jediné chyby.« Bea Walková, Sokol Times, Perth Amboy »Slet byl zdařilou manifestací národní jednoty v exilu, nejen úspěchem tělocvičným.« Zprávy Společnosti pro vědy a umění, New York »Sdružení Čechoslováků v Kanbeře v Austrálii se připojuje k nesčetné řadě gratulantů k jubileu 110 výročí založení Sokola a tím také uznání neocenitelné Činnosti, kterou Československý Sokol v zahraničí vykonal a vykonává v sokolském duchu na poli národního bratrství. Přejeme Vám hodně zdaru k III. sletu, který jistě bude velkou manifestací Sokolstva a sokolské myšlenky, zvláště vyzvednutou svou volbou místa na prahu naší vlasti.« Ze zdravice Czechoslovak-Australian Association of Canberra 167 [pageend7]»Velkým sokolským svátkem byl slet Čs. Sokolstva v zahraničí ve dnech 1. a 2. července ve Vídni. A nebyl to jen svátek — a to jen sokolský: byla to i mohutná manifestace celé čs. emigrace proti útlaku, jemuž je vystaven národ doma v Československu.« Z.V., Věstník čs. organizací v Montreale »Všechna vystoupení byla provedena skvěle — ale domnívám se, že největší obdiv si zasloužila společná prostná mužů a žen. Bylo nám řečeno, že je cvičilo 400 Sokolů a Sokolek. Podlaha rozlehlé tělocvičny byla cvičenci úplně pokryta. Američané byli dobře zastoupeni a rozhodně byli rádi, že se na sletu také podíleli.« Mary Ann Malý, American Sokol, Chicago »Byl jsem velmi hrdý, že my, representanti Sokola Sydney, jsme průvod vedli. Po celou dobu pochodu, kolem rozsáhlého cvičiště, jsme sklízeli velký potlesk. Dojem byl tak mohutný a hluboký, že ani jedno oko nezůstalo suché. V té chvíli jsem byl přesvědčen, že sokolstvo na celém světě je jednotné a národní cítění je větší než kdy jindy. — Tímto mohutným sletem, kterého se zúčastnilo oficiálně asi 9,000 včetně cvičících, bylo dokázáno všem, kteří jej chtěli zesměšnit a znemožnit, že v národě je síla a v mládeži budoucnost.« O. Marik, Věstník čs. Sokola Sydney, Austrálie »Nejvýznamnější událostí čs. exilu v letošním roce byl bezesporu III. slet Čs. Sokolstva v zahraničí ve Vídni ve dnech 1. až 3. července tohoto roku. Z celého světa se sem slétli Sokoli, kteří zůstali věrni idei, jež se stala podstatnou složkou naší národní svébytnosti a zůstává živou a sjednocující silou zahraniční složky našeho národa v celém svobodném světě. — Nevšední krásou vyniklo cvičení s kuželi vídeňských Sokolek a vrcholu dosáhla společná prostná mužů a žen v sestavě Waldauf-Waldaufová při hudbě br. Matějovce. — Večerní sletová veselice byla radostným závěrem III. sletu, který všem účastníkům zůstane hluboko zapsán v srdcích nesmazatelnou vzpomínkou.« — jk — Nový domov, Toronto »Vzrušené dny III. sletu Čs. Sokolstva v zahraničí jsou za námi. Od čtvrtka 29. června do pondělí 3. července 1972 — po celých pět dnů žila krajanská Vídeň nadšeným sokolským ruchem. Sjížděli se Sokolové ze všech končin svobodného světa — ze Spojených států, Kanady, ze svobodných zemí Evropy a přijeli dokonce až z Austrálie. Bylo radostné vítání, setkávání se s přáteli a seznamování se s novými bratry a sestrami. Sletová kancelář byla stále obléhána, kupovaly se sletové odznaky, sletové pohlednice a sletové památky. Byl shon po slavnostních sletových číslech »Českého Slova« a »Vídeňských Svobodných listů«, které si účastníci odnášeli v upomínku na nezapomenutelné sletové dny ve Vídni.« ík/ar. — České slovo, Mnichov BRATR STAROSTA DĚKUJE Drazí bratři a sestry! V době mého třítýdenního pobytu v nemocnici MacNeal Memorial Hospital v Berwynu, III., kde jsem se musil podrobit vážné operaci, dostal jsem od Vás tolik srdečných pozdravů a vřelých přání brzkého uzdravení, že při nejlepší vůli nemohu Vám všem odpovědět a poděkovat. Ujišťuji Vás však, že Vaše srdečné pozdravy a vřelá přání mého brzkého uzdravení byly mi nejen důkazem Vašeho upřímného sokolského bratrství a se ster st ví, ale i velkou posilou v době mé nemoci. Srdečně Vám proto všem děkuji! Váš Dr. Antonín Hřebík starosta 168 [pageend8]Velký ohlas Sokolského manifestu 1972 Sokolský manifest, který byl jednomyslně přijat na sjezdu Čs. Sokolstva v zahraničí ve Vídni v pondělí 3. července 1972, měl mimořádný ohlas. K tomuto manifestu, jak známo, se připojilo šest dalších významných celonárodních organisací, a to Čs. Národní Rada Americká, Čs. Národní Sdružení v Kanadě, Jihoslovanské Sokolstvo v zahraničí, Čs. Obec Legionářská v zahraničí, Dělnický Americký Sokol a Menšinová Rada České a Slovenské Větve v Rakousku. Sokolský manifest uveřejnila řada krajanských listů ve Spojených státech, v Kanadě a v Evropě, a to: Denní Hlasatel v Chicagu Ill., Národ v Chicagu, Ill., Nový Svět v Clevelandu, Ohio, Americké Listy v New Yorku, Besídka Sokolská v Astórii, N.Y., Věstník Čs. Nár Rady Americké v Chicagu, Ill., Čs. Krajanské zpravodajství ve Washingtoně, D.C., Naše Hlasy v Torontu v Kanadě, Nový Domov v Torontu v Kanadě a České Slovo v Mnichově v záp. Německu. Anglicky uveřejnily Sokolský manifest FCI v Londýně (Josef Josten) a The American Bulletin of the Czechoslovak National Council of America — a srbochorvátsky Věstník Jihoslovanského Sokolstva v zahraničí. Sokolský manifest byl v anglickém znění rozeslán řadě vládních a jiných význačných veřejných činitelů ve Spojených státech a v Kanadě — se zvláštním upozorněním na odstavce, žádající, aby svobodný svět při chystané konferenci o bezpečnosti Evropy, kterou znovu a znovu navrhuje Sovětský svaz, který jedině tuto bezpečnost Evropy ohrožuje, nazapomněl na Československo, porobené a okupované Sovětským svazem, a aby na konferenci o bezpečnosti Evropy bylo důrazně požadováno odvolání všech sovětských vojsk ze zotročených států střední a východní Evropy a aby v těchto státech byly připuštěny svobodné volby pod dozorem Spojených národů. Z těchto vládních a jiných význačných veřejných činitelů kladně a příznivě — s příslibem pomoci — odpověděli: Ve Spojených státech: President Richard M. Nixon, státní tajemník William P. Rogers, tajemník obrany Melvin R. Laird, senátoři Hubert H. Humphrey, Charles H. Percy, Adlai E. Stevenson a Harrison A. Williams a kongresníci Edward J. Derwinski a Roman C. Pucinski. V Kanadě: Generální guvernér Kanady (zástupce královny a hlava státu) Roland Michener, předseda kanadského senátu, bývalý zahraniční ministr a bývalý zástupce Kanady ve Spojených národech Paul J. Martin, zahraniční ministr Mitchell Sharp, předseda státní rady (tajné rady královny) a ministr federální vlády, bývalý ministr 169 [pageend9]zdravotnictví a sociální péče Allan J. MacEachen, předseda kanadské pokrokově-konservativní strany Robert L. Stanfield, předseda kanadské nově demokratické (socialistické) strany David Lewis, federální poslanci Paul Hellyer (bývalý ministr národní obrany), Douglas S. Harkness, (bývalý ministr národní obrany) a představitelé kanadských provincií: William Davis, premiér provincie Ontario, Thomas L. Wells, ministr školství provincie Ontario, Robert Welch, ministr sociální péče provincie Ontario, Gordon MacMurchy, ministr školství provincie Saskatchewan, Horst A. Schmid, ministr pro kulturu, mládež a rekreaci provincie Alberta a Laurent L. Desjardins, ministr pro turistiku, rekreaci a kulturu provincie Manitoba. Jak tedy patrno, Sokolský manifest, přijatý na sjezdu Cs. Sokolstva v zahraničí 3. července 1972 ve Vídni, měl mimořádný význam a setkal se s mimořádným ohlasem. Dr. Antonín Hřebík ŽALOV 23. září t. r. zemřela v Československu sestra ŽOFIE GÜRTLEROVA bývalá dlouholetá náčelnice Sokolské župy Budečské a členka náčelnictva žen ČOS. Prožila ještě jaro roku 1968, plné nadějí, i hrůzu sovětské okupace, vždy věrně se zbylými spolupracovnicemi náčelnictva ČOS. Dožila se 87 roků. 22. žáří zemřela v domu uspokojencov v Bokalu u Lublaně sestra ELZA SKALARJEVA bývalá dlouholetá náčelnice svazu Sokola kraljeviny Jugoslávie, poslední náčelnice Svazu slovanského Sokolstva, členka Mezinárodní tělocvičné federace a vždycky věrná spolupracovnice náčelnictva žen ČOS. V 88 letech věku ji smrt vysvobodila z dlouholetého utrpení. Obě sestry vyplnily svůj život službou sokolské myšlence. Vzpomínáme jich s láskou a vděčností. SLETOVÉ FOTOGRAFIE uveřejněné v posledním čísle našeho časopisu byly pořízeny sletovým fotografem, br. Jindřichem Foltinem z Vídně. Zájemci si mohou fotografie (většinou ve velikosti 13 x 17 cm - 5 x 7 inčů) objednat přímo u br. Foltina, Sperrgasse 2/10, A-1150 Wien. SLETOVÝ BAREVNÝ FILM byl dokončen a premiéra byla ve Vídni na oslavě 28. října. Sletový výbor má možnost pořídit další kopie filmu a zájemci si mohou dopsat o další informace jednateli župy Vídeňské, br. P. Floriánovi, na odrese: Keplergasse 14/18, A-1100 Wien. 170 [pageend10]MARIE BĚLEHRÁDKOVÁ - 75 Dlouholetá vzdělavatelka Pařížského Sokola a Sokolské župy Západoevropské sestra Marie Bě- lehrádková se 1. října dožila 75 let! Nechtělo se nám té zprávě ani věřit, neboť známe sestru vzdělava- telku stále čilou a plnou energie a tak jsme si pro jistotu musili její data narození znovu ověřit. A vskutku je tomu tak! Sestra Bělehrádková se narodila 1. října 1897. Je původem z obce Rozseče n/Kunštátem, historického města se sochou slavného českého krále Jiřího z Poděbrad a města básníka Fr. Halasa, který tam na hřbitově odpočívá od r. 1949. Střední školu studovala v Brně, kde byl jejím profesorem prof. dr. Bohumil Kladivo, vynikající Sokol, který hrál důležitou úlohu na VII, valném sjezdě COS r. 1924 a stal se později jednou z obětí nacistické okupace. Do Sokola vstoupila r. 1919 v Křetíně, jednotě založené po válce mateřskou sokolskou jednotou v Leto vících v župě Krále Jiřího z Poděbrad. Bylo to v době radostné práce v přípravě na slet 1920. Zastávala tam funkce náčelnice, vzdělavatelky a všeho, co bylo v začátcích jednoty potřebí. V r. 1922, kdy byla ve svém povolání přeložena do Letovic, zapojila se do činnosti ve velké jednotě, kde pracovala ve cvičitelském i vzdělávacím sboru. V r. 1923 vedla za onemocnělou náčelnici dorostenky na župním slete a téhož roku se zúčastnila kursu rytmického tělocviku br. Pospíšila a br. Oče- náška. Po tříleté plodné činnosti opustila práci v této jednotě, vdala se a byla pak rok v Anglii. Po návratu z Anglie byl její manžel jmenován profesorem na lékařské fakultě v Brně. Tam brzy navázali styky se Sokolem a účastnili se finanční podporou při zakládání jednoty na Stadionu. V r. 1935, kdy manžel byl jmenován profesorem lékařské fakulty v Praze, kde její první starostí bylo přihlásit syna do cvičení v Sokole na Han- spaulce, kde se stali členy. Zatčení manžela na začátku II. světové války, věznění na Pankráci a později v Terezíně zasáhlo krůtě ro- 171 [pageend11]dinný život. Po válce se již k sokolské práci pro jiné povinnosti nedostala, zatím co manžel, jako ředitel státního tělovýchovného ústavu, spolupracoval s ČOS. Po jeho jmenování do UNESCA v Paříži, kde měl organisovat universitní oddělení, začalo rodině pronásledování komunisty; výslechy, zabavení majetku atd. Záchranou byla emigrace v r. 1951. Do Pařížského Sokola vstoupila v r. 1954 a od r. 1959 je vzdělavatel- kou jednoty. Po několik let také vedla s prof. Kupkovou čs. doplňovací školu. Za její dlouholetou a záslužnou práci v Sokole Pařížském vyslovují sestře Bělehrádková upřímný dík sokolské sestry i bratři nejen v Paříži, ale v celém svobodném zahraničí. A přejí ještě mnoho let pevného zdraví v kruhu sokolské rodiny! — ff — Z ÚSTŘEDÍ Dary Ústředí: Po 50.00 dol.: Marie Špačková, Sokol Bern. Sokol Brisbane 27.33 dol, Česko-Brazilský spolek 25.00 dol. Po 20.00 dol.: Fr. Hrdlička, A. Macounová, po 10.00 dol.: Emily Růžičková, Marie Mušková, Josef Koch. Po 5.00 dol. Zdenek Kynkal a Zdenek Mimra. Všem dárcům náš srdečný dík. Jarmila Uhlířová, jednatelka. ZE SOKOLSKÉHO SVETA AMERICKÁ OBEC SOKOLSKÁ 25 let Sokola Washington, D.C. Sokolská jednota v hlavním městě Spojených států, Sokol Washington, D.C., založená roku 1947 hrstkou nadšených sokolů, oslavila letos 25 let svého trvání. Ačkoliv patří mezi nejmladší jednoty ASO je jednou z nejčilejších jednot sokolské obce. V pořádání kulturních a společenských podniků bezesporu na vedoucím místě v celé Americe. Zásluhu o to má předně její starosta br. M. Neumann s celým výborem, vedoucí kulturní sekce s. Lída Brodenová a cvičitelský sbor vedený br. F. Štovíčkem. Jednota má dnes 145 členů. Pročítáme-li dějiny jednoty, shrnuté dnes již ve 4 pěkných památnících, žasneme nad tak bohatou a úspěšnou činností, uskutečněnou v tak poměrně krátké době. Co se týká obětavosti, nadšení, vynalézavosti, tvořivosti, bratrství a sokolské spolupráce mohla by být zářivým vzorem všemu sokolskému bratrstvu v celém světě. Přes všechny překážky dnešní doby neklesá, nezná únavy, nýbrž jde pevným krokem za vytčenými metami, které jednu po druhé se zdarem zdolává. Jak je vidět, v tomto pevném sokolském předsevzetí-vytrvat, nikdy se nev- zdat-je skryto ono kouzlo všech úspěchů mladé jednoty. Slavnostní oslava 25 výročí-banket, se konal 30. září v budově University College Center na campusu marylandské university. Krásného večera se zúčastnilo na 220 hostů. Americkou Obec Sokolskou zastupoval její starosta br. S. Barcal a místostarostka s. B. Prenerová, oba z Chicaga. Východní župu ASO pak br. Ch. Zralý z New Yorku. Delegátem severovýchodní župy ASO byl br. L. Rychtera z Clevelandu. Sokol Miami na Flori172 [pageend12]dě zastupovala s. E. Welcl-Růžičková s manželem. Za Radu Svobodného Československa byl přítomen br. dr. Petr Zenkl z Washingtonu, D.C. Za Ústředí Čs. Sokolstva v zahraničí pozdravil shromáždění br. J. Hanuš z New Yorku. Hlavním řečníkem večera byl starosta jednoty br. M. Neumann, který vede jednotu již po 14 roků. Je také členem předsednictva našeho Ústředí Čs. Sokolstva v zahraničí. Br. Neumann ve svém projevu promítl činnost jednoty za posledních 5 let a nastínil další úkoly jednoty, kterých jednota hodlá splnit. Žádal o podporu a spolupráci každého jednotlivce a jak bylo z ohlasu jeho projevu vidět, dostalo se mu sborového slibu. Je odhodlán vést jednotu k nejvyšším úspěchům, mezi jinými, postavení vlastní sokolovny. Jednota udělila čestné členství starostovi ASO br. S. Barca loví, místostarostce ASO s. .B Prenerové a starostovi vých. župy ASO br. Ch. Zralému. Celá řada členů jednoty obdržela diplomy za dlouholeté členství v Sokole, počínajíce členstvím v jednotách v Československu. Nejstarší člen jednoty, 88 letý br. dr. Petr Zenkl, obdržel diplom za svoje 70 leté členství v Sokole. Program krásného večera byl vyplněn několika výstupy. Mladičká dorostenka Julie Barcalová z Chicaga, dcera starosty ASO, předvedla vzorně volná prostná i když jen na silně omezeném prostoru. Baletní skupina, řízená ředitelkou baletní školy, s. Milici Hasa- lovou — Švehlovou, zatančila několik tanečků při hudbě Dvořákových Slovanských tanců. Koncertní a pěvecký program, ve kterém vystoupili místní američtí umělci, byl připraven ředitelkou Sokolské Opery, s. Lídou Brodenovou. Po skončení programu následoval tanec při hudbě Continentals Orchestra a družná zábava se protáhla až do 1 hodiny noční. Sokol Washington skončil opět malou etapu své sokolské činnosti vysoce úspěšně. Je to důkaz, že kde je nadšení dá se dosáhnout i zdánlivě nemožných cílů. Věk vůbec nerozhoduje. Jsme přesvědčeni, že Sokol Washington bude ve své sokolské činnosti pokračovat se stejným nadšením jako dosud a v nedaleké budoucnosti dosáhne splnění dalších svých vytčených úkolů. Do další sokolské etapy a práce přejeme jednotě mnoho zdaru. Jaroslav Hanuš SOKOLSKÁ ŽUPA ZÁPADOEVROPSKÁ má také již své dějiny. Když se po únoru 1948 komunistický fašismus vymstil i na Sokolu, nejdemokratičtější to všenárodní organi- saci, nemohl tím přímo zasáhnouti i Sokoly ve svobodném světě. Učinil sice podloudný pokus (na klamání veřejnosti) utvořením, za spolupráce zrádce Klingera, jakéhosi »Svazu zahraničního Sokolstva«, který měl a má jen jednoho člena: Sokol Vídeň X (to je ten od- padlický Sokol, který byl za Sovětské okupace Rakouska zkomunisován a po vyklizení Rakouska také vyloučen ze Zupy Vídeňské). Sokolové ve svobodném světě osiřeli a ztratili svůj živelný pramen. Odkázáni na sebe, semkli se ve vlastní celky. Mezi uprchlíky byla velká řada osvědčených Sokolů, kteří zakládali nové jednoty tam, kde se jich sešlo více. Byli mezi nimi i starosta Č.O.S. br. dr. Hřebík a náčelní s. Provazníkové. Utvořilo se napřed Ústředí zahraničního Sokolstva (v náhradu za Č.O.S.), které sdružilo všechny trvající jednoty a přijímalo nově se tvořící. Původní podklad sokolské organisace — Č.O.S. — župy — okrsky — jednoty a jejich pobočky — musel být přizpůsoben novým podmínkám, protože v některých státech zůstala jen jedna jednota, která nemohla tvořit ani okrsky ani župy. V Evropě byl, po roce 1948, utvořen napřed Evropský okrsek z jednot Paříž, Londýn, Brusel, Stockholm, Västeras, Curych, Casablanca (mimo Evropu). Protože v té době Sověti ještě dleli ve Vídni, takže se Župou vídeňskou nemohl být styk navázán, zůstal tento okrsek samostatným. Po vyklizení Vídně Sověty a ostatními se pomýšlelo na utvoření jediné Evropské župy, avšak Vídeň lpěla na své dávné tradici a přála si zůstat svou Župou Vídeňskou (kdysi Dolnorakouskou). — Proto okrsek evropský byl přejmenován na Župu Západoevropskou, která tvoří Oblast se župou Vídeňskou. Jestliže některé ze starých jednot ochably, jiné byly založeny nebo probuzeny zásluhou nových emigrantů po sovětském napadení Československa. Tak dostala posilu jednota Stockholm a Curych. Pohostinnost a pomoc Švýcarska poskytla možnost slušné existence značnému počtu našich uprchlíků, mezi nimi ovšem četných Sokolů, kteří založili nové jednoty — v Bernu, Solothurnu, Bielu, poz173 [pageend13]ději v Luzernu, Baselu a Winterthuru, jež vyvíjejí záslužnou činnost. Také v Německu, ve Wiesbadenu, byl založen Sokol. Vůdčí myšlenkou těchto nových sokolských harcovníků v zahraničí, kterou všichni schvalujeme, jest: sokol jest nadále tou ideální, nestraníckou, všenárodní organisací, okolo které by měl být soustředěn všechen náš zahraniční odboj proti bezpráví, útlaku a týrání páchaných na našich národech a pro obnovu naší svobody. Župa Západoevropská, jejíž sídlo je tam, kde působí přední členové předsednictva, nyní tedy v Paříži, dostala vznikem těchto činných jednot ve Švýcarech, podstatnou vzpruhu a tím i možnost další plánovité činnosti v duchu sokolského »úkolu, směru a cíle«, zasvěcené ryzím a šlechetným zájmům a touhám národa. F. X F. Winterthur V neděli 11. června 1972 se ve Winterthuru konalo předsletové cvičení všech sokolských jednot ve Švýcarsku v jehož rámci byl rozvinut prapor jednoty ve Winterthuru. Zprávy sletové nám nedovolily přinést dříve zprávu o tomto důležitém podniku sokolských jednot ve Švýcarsku — byl generálkou pro vídeňský slet a současně i dokladem organizátorské zdatnosti švýcarských bratří a sester, zejména členů ve Winterthuru v čele s jejich starostou br. Ing. Mir. Hajdekrem. Ranní obloha nevěštila nic dobrého — od časných hodin ranních pršelo bez ustání. Deštivé počasí ale neodradilo ani jediného cvičence — na dopolední zkoušky se dostavili všichni a skutečně statečně se chovalo žactvo. Protože během zkoušek stále pršelo bylo rozhodnuto neoblékat cvičební úbory, aby byly zachovány suché pro odpoledni vystoupení. V polední přestávce déšť ustal a zdálo se, že zlepšené počasí vydrží po celé odpoledne. Nevyšlo to ale nakonec zcela podle přání. Přesně ve dvě hodiny odpoledne byl dán povel k slavnostnímu nástupu župním náčel- nictvem — bratrem J. Kolínským a sestrou M. Komárkovou — k němuž nastoupilo celkem 110 cvičících — 44 bratří, 36 sester a 30 žáků a žákyň. Po vztyčení státních vlajek a zahrání švýcarské a československé hymny, zahájil slavnost starosta místní jednoty bratr Ing. M. Hajdekr; ve svém německo-českém projevu přivítal všechny přítomné a zvláště pak hosty, mezi nimi zástupce města Winterthur Dr. Hüssy, zástupce kantonální policie p. Majera a oba kmotry nového sokolského praporu: předsedu krajského Švýcarského tělovýchovného svazu p. H. Rufa a předsedu Sdružení křesťanských pracujících p. Ing. Husáka. Svůj projev zakončil přečtením pozdravného dopisu starosty Čs. Sokolstva v zahraničí br. Dr. Ant. Hřebíka a zdravice předsednictva Sokolské župy Západoevropské. Po tomto zahajovacím projevu následoval proslov br. Pittra o významu Sokola a sokolství v dnešní době v řeči německé a br. F. Kroutila v řeči české. Praporečník jednoty br. Hájek pak v doprovodu praporečníka Švýcarského tělovýchovného svazu se svazovým praporem a doprovázen čestnou stráží v slavnostních sokolských krojích s tasenými rapíry, přináší zahalený prapor jednoty k státní vlajce u hlavní tribuny. Za zvuků »Mé vlasti« rozvinul br. Kroutil prapor a předal ho starostovi br. Hajdekrovi, který jménem členstva jednoty slíbil, že prapor věrně ponesou jako záštitu myšlenek zakladatelů Sokola. Poté rozvinutý prapor předal opět praporečníkovi br. Hájkovi. Oba kmotři praporu nato pronesli své zdravice. Po této slavnostní části bylo přikročeno k druhé, cvičební části pořadu. První nastoupilo žactvo jednoty Curych, které za vedení sestry M. Mařasové předvedlo velmi pěkné cvičení sletových prostných s motivy národních písní. Obecenstvo odměnilo zdařilé vystoupení opětovným potleskem. Stejně vděčně b/lo přijato obecenstvem i následující vystoupení žactva jednoty Bern které, vedeno s. M. Komárkovou, předvedlo »Pohádku o Tyršovi«. Mezitím se opět již rozpršelo a tak původně připravované cvičení na nářadí bylo z pořadu cvičení vypuštěno. Deštivé počasí však nemohlo narušit živé a temperamentní vystoupení taneč*í skupiny jednoty Curych vedené br. Horvátem — strhující tance a pestrost barev národních krojů vyvolaly opětovné bouře potlesku spokojených, i když značně promoklých diváků. Závěrečným vystoupením byla společná p-ostná mužů a žen. Nástup i cvičení se konalo za neustálého deště, ale diváci byli sokolským cvičením nadšeni a když po skončeném vystoupení sestry a bratři při odchodu začli zpívat »Lví silou, vzletem sokolím«, diváci povstali a zpívali sokolský pcohod společně s odcházejícími cvičenci. Dobrá věc se podařila. Cvičení, dobře řízené župním náčelníkem br. J. Kolínským a župní 174 [pageend14]náčelnicí s. M. Komárkovou, mělo rychlý spád, slavnostní zahájení a rozvinutí praporu dalo podniku důstojný rámec, hodnotný pořad a ukázněné vystupování byly nejlepší propagací jak nadcházejícímu sletu ve Vídni, tak i sokolské myšlence. Sestry a bratři, díky vám všem. Aa KANADA Montreal Posletová společenská činnost Po návratu všech členů montreálské sokolské výpravy z Vídně, kde se účastnila nezapomenutelného sletu, sešli se Sokolové a jejich přátelé 5. srpna na pikniku opět na farmě u pana Nesvadby. Vzpomínalo se na slet, a na zážitky jednotlivců z cest po různých státech Evropy, nevyjímaje Československa, a zvláště Švýcarska. Švýcarští Sokolové překvapili svou hojnou účastí na sletu ve Vídni, svou dynamikou, svým optimismem a chutí do další práce. Příští slet bude pravděpodobně ve Švýcarsku. Piknik se protáhl do pozdních večerních hodin kolem mohutného táboráku, kde se opékaly vuřty a popíjel cider. Návštěvníci se rozcházeli s nadějí, že se příštího sletu ve Švýcarsku určitě účastní. Sokolské setkání Ottawa — Montreal 9. září 1972 se sešli na přátelském setkání v provinčním parku Long Sault v Ontariu montreálští a ottawští Sokolové včetně rodinných příslušníků. Účelem tohoto střetnutí bylo se vzájemně poznat, vyměnit si zkušenosti z krajanské činnosti a dohodnout se o budoucí spolupráci. Ottawští se vyznamenali ve volejbalovém turnaji, ve kterém přesvědčivě porazili Montreal. Děti závodily ve svých oblíbených hrách, po nichž byly rozděleny ceny, o které nikdo ze soutěžících nepřišel. Setkání se zúčastnilo asi 80 lidí, kteří přijeli ve 20 autech. Příští setkání bude na vzájemných Šibřinkách a ještě předtím na Svatováclavské veselici, kterou Ottawští uspořádají 7. října. Gazda. Normální činnost v tělocvičnách skončila v druhé polovině května, ale nácvik prostnvch na slet ve Vídni pokračoval — dvakrát týdně — až do konce června. Do Vídně se vypravilo celkem 20 bratří a sester, z nichž polovina cvičila; sletové podniky — zejména akademie — se velice líbily a zájezd byl tedy zdařilým podnikem po všech stránkách. Činnost v létě se omezila na jednu schůzku výboru a členstva u sestry Voleníkové. Na sklonku leta (počátkem září) se asi 50 členů jednoty setkalo na společném výletu/pikniku s bratrskou jednotou Sokol Ottawa — provinční park Long Sault u Cornwallu na řece Sv. Vavřince, se ukázal být krásným místem pro všechny druhy her a závodů, takže doufáme že příští leto se nám vydaří podobný podnik ještě lépe (a že odbíjenou pro změnu vyhraje Montreal). Každoroční tenisový turnaj — pod vedením br. Skály — se konal 9. a 10. září za účasti 20 hráčů (členů i nečlenů). Do tělocvičen jsme se vrátili koncem září — cvičíme opět dvakrát týdně (dorost a členstvo — žactvo jednou za týden). Valná hromada Tělocvičné jednoty Sok Maasryk se konala 18. října 1972 v kultu středisku. Podané zprávy svědčily r činnosti jednoty v minulém obdob' br. Zajíc hlásil průměrnou návštěv a dorostenců, náčelnice sestra K měrnou návštěvu 6 dorostenek Cvičební hodiny žactva navště měrně 25 žáků a žákyň. III. sletí v zahraničí ve Vídni se zúčastr výprava jednoty vedena st< M. Sherlovou. Jednota čítá slušníků — 42 žen, 60 m a dorostenek a 41 žáků a Pro nové období byl zv složení: starosta br. A. M. Sherlová, vzděláváte ník br. V. Zajíc, náč Členové výboru sestry volný (jednatel), K. V Bartoš, E. Bundálková šová, V. Chochol, 2 Nesvadbová, S. Skála K. Vo*eník. Smírčí k a S. Zicha. Zdravot s. S. Zajícové. Revis a J. Vancl. Za záslužnou a pro sokolskou r notu bylo bvva’ Sherlové úděle předsednictvu v [pageend15] V ZAHRANIČÍ« vychází měsíčně s výjimkou července a srpna. Československého Sokolstva v zahraničí. USA $3.50z ostatní země $2.00 mě Kanady přijímá: J. Hanuš, 412 East 73d Street, New York, N.Y., 10021, USA. anady: J. Fellmann, Suite 11, 200 Kingsview Blvd., Weston 625, Ontario, Canada. itt Road, Islington Ont., Canada AA9B 3EI e St. Joseph Press, Toronto, Canada. [pageend16]