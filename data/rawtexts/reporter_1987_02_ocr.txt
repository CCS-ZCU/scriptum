REPORTÉR POLITIKA - KULTURA - KOMENTÁŘE - REPORTÁŽE 1987 DVOUMĚSÍČNÍ K ZWEIMONATSSCHRIFT IN TSCHECHISCHER SPRACHE BI-MONTHLY IN CZECH LANGUAGE PÉRIODIQUE BIMESTRIEL EN LANGUE TCHÈQUE Číslo Nummer Number Numero2 [pageend1]Z výstavy pěti čs. exilových výtvarníků v Oslo v lednu 1987 IVAN STEIGER PAVEL TAUSSIG JAN KRISTOFORI OLDŘICH JELÍNEK KAREL TRINKEWITZ IVAN STEIGER JAN KRISTOFORI KAREL TRINKEWITZ PAVEL TAUSSIG KRESBA OLDŘICHA JELÍNKA JE NA TITULNÍ STRÁNCE 2 REPORTÉR 2/87 [pageend2]OBSAH REPORTÉR Ročník 4 Číslo 2 Březen 1987 DOPISY DOPISY DOPISY DOPISY DOPISY DOP DOPISY DOPISY DOPISY DOPISY DOPISY DOP DOPISY...................................................... 3 Robert F. Lamberg: Kupředu, levá !.................................... 8 Karel Nešvera: Moskevské jaro ?................................. 9 Vladimír Valenta: U nás v Albertě...................................... 10 Jindřich Stikarovský: Hovory jihoafrické................................ 13 Ota Ulč: O vídeňské dívce, co znala jedno české a tisíce čínských slov .............................14 Tomáš Krystlík: Jak rozlišovat uprchlíky a jak nedělat dotazníky.................................................. 16 Jaromír Kubias: Cesta na severozápad............................. 17 Ivan Sviták: Velké splynutí...................................... 18 Tomáš Novotný: Psiny malé i větší................................... 19 Antonín Měšťan: Franz Kafka, čeština a česká literatura . 21 Karel Gelnar: Přežije Sovětský svaz rok 1987? .... 21 Milan Zelený: Deset, kteří se odvážili; Ant.J.Čermák . 22 Vladimír Valenta: Telefon.................................................. 23 Nové knihy a recenze . . ...................24-27 Vladimír Škutina: Prof.Dr.František princ Schwarzenberg 28 UPOZORNĚNÍ Uveřejněné dopisy mnohdy nevyjadřují názor, s kterým redakce Reportéra souhlasí. Jsou publikovány proto, aby byli čtenáři informováni o všech názorech, které se vyskytují v čs. exilu i v dnešním Československu. Do části nákladu je vložen objednací lístek na odběr Reportéra. Pomozte nám získat další nové odběratele! "PROČ HÁZÍTE KAMENY NA CHARTU 77" Těsně před uzávěrkou tohoto čísla jsme dostali dopis z Cech se žádostí o uveřejnění: »Jménem skupiny přátel píši vám. Reportéru, a ne npř. Listům. To proto, abychom nebyli podezříváni ze sympatií k neokomunismu, což by byl naprostý nesmysl. Na vás se obracíme hlavně proto, že někteří autoři v exilu, kteří nás nejvíce proklínají, patří k vašim redakčním spolupracovníkům (Milan Zelený, Rudolf Ströbinger). Máme přátele i v zahraničí a ti nám posílají výstřižky z nejrůznějších a nejroztodivnějších exilových novin a časopisů, o jejichž existenci skoro nikdo v Čechách (naštěstí) nemá ani potuchy. Tyto časopisy a noviny — npř. Hlasatel či Národní politika — se zřejmě v poslední době rozhodly zdiskreditovat a zostudit každého v Čechách, kdo nesouhlasí s oficielní politikou naší vlády, ale není ochoten hloupě vyrazit třeba na Václavské náměstí s transparenty anebo ještě nesmyslněji začít střílet dp oken UV KSČ. Několik z nás, iniciátorů tohoto dopisu, patří mezi signatáře Charty TI — většina však nikoli. (Náš věk ani zaměstnání neuvádím, snad jen to, že mezi námi jsou věřící i bez vyznání.) I když většina z nás Chartu nepodepsala, však neznamená, že nám je jedno, jestliže se naši lidé v exilu pouštějí do bezhlavých a nepodložených útoků proti Chartě 77 a jejím občanským iniciativám. Přitom šmahem odsuzují všechno a každého, kdo v Československu žije či žít musí. Někteří představitelé exilu mluví o pronásledování v dnešním Československu, ale přitom sami stejně tak bezohledně pronásledují těch několik málo statečných a poctivých, kteří ještě po 19 létech tzv. normalizace v Čechách zbyli. Mluvíme za Čechy, protože situace na Slovensku je nesrovnatelně lepší než v Čechách a kromě toho Charta 77 je převážně záležitostí českou. O nic neprosíme, od nikoho nic nedostáváme (jak nás obviňuje p. Zelený, že prý jsme vydržováni ze zahraničních fondů — čímž slepě opakuje pomluvy komunistického tisku). Apelujeme na vaši občanskou čest, redakce exilových novin a časopisů nechceme omezovat v jejich svobodné kritice našeho počínání — jen musí ta kritika vycházet z faktů a ne z pomluv kdesi z dálky zaslechnutých. Rádi s vámi vstoupíme do diskuse, ale do diskuse věcné a ne plné nepodložených výpadů a překroucených faktů. Jestliže tento dopis otisknete, pokusíme se obšírněji reagovat na některé otázky naší současnosti a snad i budoucnosti, jak se nám jeví tady ”ve velké kleci”, jak právě Reportér hranice ČSSR označuje. ... « Jak je vidět, dopis jsme otiskli a ujišťujeme jeho autora i signatáře Charty 77, že osočování a bezdůvodné napadání nejenže nepatřilo a nepatří na stránky Reportéra, ale ani by se nesetkalo s porozuměním našich čtenářů v exilu a především v Cechách. REPORTÉR = RUDÉ PRÁVO Jako váš věrný čtenář od prvního vydaného čísla jsem se konečně rozhodnul vám napsat dopis. Můj názor vždycky byl, že čtenář (předplatitel) čte, co ho zajímá a s čím aspoň většinou souhlasí. Proto jsem nikdy nečetl Rudé právo. Po dvaceti letech v USA se tohoto pravidla stále držím. Reportér se dal najednou na cestu levice. Články a dopisy Bohumila Brejchy a Evy Kohlové toto jenom potvrzují. Teď jste navíc uveřejnili reportáž od Jindřicha Liona, asi jako na dovršení zkoušek nervů. Takovou snůšku nesmyslů a pomluv jsem o Americe ještě nečetl. Kam se hrabou všichni komunističtí dopisovatelé, co to píší jenom aby se udrželi u koryt v zahraničí (a nebo doma v redakci). Nebudu rozebírat jeho primitivní úvahy, ale kdo chce psa biti, vždycky si hůl najde. Proto ruším své předplatné na tento rok. Peníze nechci zpátky, nechte si je na poštovné do Rudého práva. Možná, že vám za ty reportáže pošlou i honoráře a otisknou je... LADISLAV JAVOREK, ARVADA (Colorado) AD USUM JINDŘICHA LIONA A K JEHO REPORTÁŽI LETEM AMERICKÝM SVĚTEM (Viz článek »Americana«, Reportér 1/87, str. 20.) »Masarykův pomník« v Chicagu zpo- dobující blanické rytíře v těžké zbroji (viz obrázek u článku »Americana«) je dílem čechoamerického sochaře Albína Poláška, nar. 14. února 1879 ve Frenštátě, zemřelého 19. května 1965 na Floridě. Výčet vynikajících děl tohoto umělce a uznání, kterých se mu za jeho práce dostalo, by zabral celou stránku, tož se omezím na několik podstatných údajů. Když přišel mladý Polášek v roce 1901 do Ameriky, byl již zkušeným řezbářem. Sochařství studoval ve Filadelfii na Akademii výtvarných umění. Po třech letech strávených prací a studiem v Římě (kam byl pro své nadání vyslán Akademií) strávil nějaký čas také v Řecku. Poté si otevřel vlastní studio v New Yorku. V roce 1916 mu bylo nabídnuto vedoucí místo na chicagském Art Institutu, na katedře sochařství. Polášek přijal a jako učitel měl příležitost působit na své žáky v duchu svých názorů o vzájemném vztahu sochařství a architektury. V této době vytvořil Albín Polášek upomínkovou medaili ve prospěch formujícího se československého REPORTÉR 2/87 3 [pageend3]státu. V roce 1926 dostal Polášek od amerických Čechů komisi: vytvořit pro Wilso- novo nádraží v Praze sochu presidenta Wilsona. Socha byla odhalena nedaleko Wilsonova nádraží 4. července 1927. Jejího odhalení se mezi jinými zúčastnili i Rudolf Friml a Karel Čapek. V rámci oslav desetiletého trvání československé nezávislosti obdržel Čechoameričan Polášek od presidenta Masaryka Řád bílého lva. Polášek si v Praze najal studio a v něm vytvořil nejen sochu Radegasta, ale i sochu sv. Cyrila a Metoděje. Obě díla dal vlastním nákladem dopravit na Radhošť. »Proč děláte tyto věci, když vás to stojí tolik peněz? Lidé to stejně neocení...,« bylo mu řečeno. »Ty jsou dělány pro budoucnost,« odvětil Polášek. »Až vy ani já už tu nebudeme, ony zde ještě budou. A jestliže jen jeden ze sta poutníků na tato místa pochopí, co jsem do nich vepsal, budu klidně spát.« S příchodem Hitlera musel Polášek, jako mnoho jiných, opustit Prahu. Vrátil se do Ameriky. A byli to opět američtí Češi, kteří uprostřed války, vroce 1941, zadali Albínu Poláškovi úkol. Úkol zněl: vytvořit monument, do něhož by byly promítnuty zásady, na nichž TGM vybudoval republiku: pravda, svoboda, demokracie. Úmělec Polášek se rozhodl spojit jezdeckou postavu Masarykovu na ryzáku a Myslbekova sv. Václava v představě jim oběma společné, v mýtické postavě blanického rytíře. Ano, Poláškův blanický rytíř je v těžké zbroji. Ale mohl, v pojetí frenštátského rodáka Albína Poláška, navíc v roce 1941, nebýt ve zbroji, ve zbroji těžké, nejtěžší? Na pomník, vytvořený za války, se koneckonců ani v Americe peníze nesešly. Polášek tento pomník v roce 1949 věnoval chicagské universitě. Ta se postarala o umístění tam, kde se nalézá dodnes. V popraskaných dlaždicích hluboko pod blanickým rytířem vesele bují tráva, cihlová zídka se rozpadává povětrnostními účinky. Málo z toho všeho si dělá těžkoodě- nec tam vysoko, tam nahoře... »Veliký Bože, jenž vládneš nade vším,« napsal Albín Polášek v modlitbě, kterou po sobě zanechal, »Ty jsi moudrost. Dobře vím, žes mne mohl stvořit i jen jako kámen. Ale Tvá láska mi dala život, i duši ... « Zavane-li vás někdy vítr na Floridu, jděte, do Winter Parku. Najdete tam malé, s láskou udržované museum: Albín Polášek Galleries. A vím, že — jako mnoho jiných — i vy budete žasnout, co v té Americe plné rozporů dokázal pro dobré jméno a pověst českého kumštu udělat řezbář z Frenštátu pod Radhoštěm... JIŘINA FUCHSOVÁ, Los Angeles (Californie) EXIL JAKO CHOROBA Poněkud mě překvapil úvod k rubrice dopisů v Reportéru 1/87. Autor se dopouští přesně té chyby, kterou jiným vytýká — totiž nepřiměřeného zjednodušování. Neznáme přesný počet Čechů a Slováků v exilu, jsou nás však statisíce. Nevím, kolik dopisů jste v uvedeném případě dostali, hádám, že jich bylo nanejvýš několik desítek, autor však dochází k dramatickým závěrům o chorobě a lámání charakterů v exilu. Žiji v emigraci již 18 let a nedomnívám se, že náš exil má přehnaně vysoký morální profil, situace však jistě není tak zlá, jak se nám autor komentáře snaží vnuknout. Na redakci uvedenou otázku »Je to typický znak české emigrace, že když s někým nesouhlasíme, označíme ho okamžitě za bolševika? « troufnu si odpovědět jednoznačně: Ne! O správnosti té odpovědi ostatně svědčí i vámi otištěné výňatky z dopisů, které jsou jen očekávanou a pochopitelnou reakcí na vyslovený názor Bohumila Brejchy. Já, kdybych žil v Jižní Africe za dnešní svízelné situace, také bych se asi dopálil na každého dobráka tímto způsobem si filosofujícího z poklidné Vídně. Pan Brejcha je zřejmě slušný člověk, jeho dopis byl ale poněkud naivní, obzvláště s přihlédnutím k jeho životním zkušenostem. Zažil asi dost křivd na vlastní kůži a proto cítí s utlačovanými; v tomto směru s nírn sympatizuji. Jeho pohled na situaci v JA’R je očividně černobílý a srovnávání s 'dobou Protektorátu zcela absurdní. Žasnu, jak ho to vůbec mohlo napadnout. Nežli si učinil a vyslovil názor, měl se zajímat o to, zda je či není Mandela ’’terorista a zaprodanec komunismu”, to by mu totiž mohlo napovědět, jakou budoucnost může tento ’’bojovník za svobodu” připravit nejen bílým, ale i většině černých obyvatel své země. Jistě, rasová diskriminace a hospodářské vykořisťování jsou svinstva, budou však tato zla odstraněna odstraněním vlády bílých v JAR? Pro poučení si můžeme zajet třeba do Angoly nebo Ugandy, které se zbavily bílých kolonizátorů. Že vláda černých černým neznamená automaticky blaho, svědčí třeba Habeš nebo Ni- gerská Biafra. Hádám, že pan Brejcha měl na mysli něco jiného, než co napsal, že totiž strašákem komunismu nelze krýt jiné nepravosti a že zárukou zdravé budoucnosti společnosti je úsilí o sociální spravedlnost. Napsal však co napsal a dostalo se mu čeho si zasloužil. Paměť mi ještě slouží a celý ten humbuk s Jižní Afrikou mi připomíná případ Iránu před několika lety. Tenkrát se také lidumilové po celém světě pohoršovali nad krutovládou šacha Páhlavího a jeho tajné policie Savak. Šachův režim byl zničen za velkého jásotu světové ’’pokrokové společnosti” a v zemi nastala daleko brutálnější krutovláda náboženského fanatika Čhomejniho. Vím to spolehlivě, neboť jsem tu zemi před dvěma léty navštívil. Nejsem vyznavačem násilí, ale je mi jasné, že kdyby byl býval šach nechal Čhomejniho a pár jeho fanatických stoupenců tenkráte zlikvidovat, statisíce lidských životů by bylo ušetřeno. Přes mnohé nedostatky, korupci a jiné neřády byl Irán za šacha zemí prosperující, s nadějí do budoucna. Dnes je to země nezměrného teroru, země čerstvých hřbitovů. Současné utrpení iránského lidu však už nechce vidět nikdo, všichni ti hluční obránci lidských práv drží hubu. Je to podezřelé ticho. Inu, zdá se, že ’’pokroková světová veřejnost” má nyní plnou hlavu toho, jak pomoci černým obyvatelům JAR. Až tam vypukne krveprolití, jsem zvědav, komu se zase profesionální dobrodinci rozhodnou pomáhat. Aby bylo jasno: neházím pana Brejchu do stejného pytle se všemi těmi levičáky a zmatenými lidumily. Od člověka s jeho zkušenostmi očekával bych však mnohem realističtější pohled na svět. Na svůj názor má však neupíratelné právo a chválím redakci Reportéra, že jeho dopis otiskla. Zajímavým jevem je i reakce na dopis Evy Kohlové. I ten případ svědčí o tom, že to s ’’chorobou” našeho exilu není vůbec vážné. Československý exil přece umožňuje, aby Reportér a podobné časopisy mohly existovat. Nebo je snad někdo či něco mimoexilového financuje? Inteligentní čtenář ví, že každý dopis nebo článek dá se interpretovat nejen jako svědectví o skutečnosti, ale také jako svědectví o pisateli. Pozornému čtenáři bylo hned jasné, že pisatelka jménem Eva Kohlová nenapsala o tom, jaká Kanada je, ale o tom, jak ona ji vidí a cítí. Její dopis obsahuje tolik nehorázných tvrzení, že reagovat naň hněvem je pošetilé. Snad všichni jsme prožili ve svých emigračních začátcích chvíle bezradnosti a propadli dočasně náladám beznaděje. Napadnout své okolí je v takovém stavu tím nejsnazším způsobem, jak si odreagovat svůj psychický problém. Otázkou ovšem zůstává, zda si E.K. opravdu potřebovala jen ulevit (v tom případě buďme shovívaví) anebo pisatelka (či pisatel) sledovala jiný záměr. A zase je dobře, že Reportér ten dopis uveřejnil. Vůbec by mi nevadilo, kdyby ten dopis přetisklo Rudé právo, orgán moudré strany si beztak tiskne, co se mu zlíbí a tímto způsobem by alespoň upozornil více lidí v Československu na existenci Reportéra. Ohlasy na tento dopis byly zajímavým čtením. Líbilo se mi, co napsala Hana Kocková ze Sydney, která je v Austrálii teprve 5 let. Pochybuji, že by sama od sebe usedla a napsala ty zajímavé řádky, kdyby ji zmíněný dopis k tomu nevyprovokoval. Závěrem prosím ctěnou redakci, aby se příště nenechala unést emocemi nad hrstkou dopisů sprostých, ty je nejlépe házet rovnou do koše, a více se radovala z dopisů, které svědčí, že se naši lidé učí reagovat veřejně a nebojí se usednout a napsat, co cítí. Souhlasit jeden s každým přece nemusíme, vždyť to je jeden z důvodů, proč jsme volili exil. I názory naivní či mylné mohou posloužit k zamyšlení. Považoval-li Hercen emigraci za vážnou duševní chorobu, byl to nejspíše jeho problém. A vůbec není projevem duševní choroby otevřená výměna názorů a pocitů. Jsou-li některé z nich formulovány hulvátsky, co to má společného s exilem? Snad jen to, že ve svobodných podmínkách si více lidí troufne svou vulgárnost sepsat na papír, zatímco v zemi, kde se nad každým přísně bdí, si sprosťák může ulevit jen nadáváním na záchodě. Jsem ochoten souhlasit s názorem autora úvodního komentáře, že exil způsobuje lámání charakterů a rozpad osobnosti, pokud mě ovšem přesvědčí nepochybně, že pisatelé oněch hysterických dopisů přišli do exilu jako slušní, tolerantní a uvážliví lidé a teprve emigrace z nich udělala hulváty. Já věřím, že tak tomu není, že je tomu spíše naopak. Exil je totiž velkou příležitostí toleranci a uvážlivosti se učit. Demokratické chování nezískal nikdo tím, že toliko překročil hraniční kámen. Stejně tak ani mnohaletý pobyt v demokratické společnosti nezaručuje, že se každý emigrant demokraticky obcovat vskutku naučil. O ten proces učení demokratických způsobů vy nám ale mělo jít, stejně jako o dobré duševní zdraví našeho exilu. Ty občasné sprosté dopisy lze považovat jen za průvodní zjevy terapie. A pokud jde o duševní chorobu, prokletí či posedlost, stačí porovnat Reportéra (nebo Západ, Svědectví, Hlasy, Panorámu atd.) s Rudým právem (nebo Mladou frontou, Obranou lidu, Prácí atd.), aby hned bylo jasné, na které straně hranice bují paralýza. JAROSL. KOVÁŘÍČEK, Adelaida (Austrálie) 4 REPORTÉR 2/87 [pageend4]DOSTI O ODSUNU! Ať už jsme pro nebo proti odsunu Němců z Československa 1945-47, nezměníme fakta, která se stala. Od odsunu Němců se v posledních letech česky napsalo a řeklo vše, co bylo nutné povědět. Ani ti, kteří s odsunem dodnes souhlasí, nepopírají, že způsob, jakým byli Němci v roce 1945 odsunuti, je přinejmenším selhání československé demokracie a zásad masarykovských (nebo jiných) ideálů humanity, na něž se neustále odvoláváme. Na počátku léta 1986 se přihodilo něco, co českou diskusi o odsunu — hlavně mezi českými intelektuály v duchovní opozici a myslím si, že i v exilu — zmrazí nebo dokonce znemožní. Sudetoněmecký Landsmannschaft, střešní organizace všech odsunutých Němců, kteří žijí ve Spolkové republice Německo, udělil cenu, která nese jméno Karla IV., Svetovému kongresu Slovákov. V článku v revui "Frankfurter Hefte” jsem tuto událost, kterou považuji za politickou facku sdružení českých katolíků v Německu "Opus bonům”, hlavně Otci dr. Opaskovi, časopisu "Svědectví”, autorům doma, kteří do diskuse přispěli vysoce kontroverzními příspěvky, nakonec i dr. Janu Mlynáříkovi, autoru tézí z roku 1977 o odsunu Němců a vůbec všem, kteří se na české straně tuto ožehavou otázku našich nedávných dějin snažili řešit. Cenu Karla IV. Svetovému kongresu Slovákov jsem označil za politický nonsens; nedá se nic dělat, sudetoněmecký Landsmannschaft má zvláštní nadání volit své spojence nebo diskusní partnery vždy na špatné straně... Za článek mi vynadal v 15 dopisech a v jenom článku stejný počet představitelů Svetového kongresu Slovákov (14 dopisů bylo anonymních, článek byl podepsán); stejný počet, tedy 16 Slováků, mě za příspěvek ve "Frankfurter Hefte” zase chválilo. Článek z ’’Frankfurter Hefte” jsem poslal na vědomí domů přátelům a z ohlasů vyplývá, že ta část duchovní opozice, s níž mám styky, souhlasí s mým návrhem, abychom diskusi o odsunu po Karlově ceně Svetovému kongresu Slovákov zastavili. Redakce ’’Reportéra” neměla Mlynáříkův článek o odsunu tisknout ; připadá mi totiž, jako by byl objednán Světovým kongresem Slováků, aby obhájil politický nonsens s cenou Karla IV. Bohužel ve vedoucích funkcích Světového kongresu Slováků nacházíme bývalé členy slovenské fašistoidní Hlinkový gardy. Copak Češi v exilu nemají jiné starosti, než pořád dokola diskutovat o odsunu? ’’Reportér” bohužel posloužil nechtěně nedobré věci. Jsem přesvědčen, že sudetoněmecký Landsmannschaft bude teď po Mlynáříkově článku zase ”na koni” a bude argumentovat: »Tak vidíte, vždyť ti Češi chtějí pořád diskutovat!« K dorozumění s Němci — a sudetští Němci nejsou všichni Němci — máme přece každý z nás a každý podle svých možností jiné možnosti. Jestli český lékař je lepší než jeho německý kolega, jestli český hospodský si "udělá” jméno, jestli tedy všichni přesvědčíme tím, co umíme a prosadíme se tady (každý ve svém oboru), uděláme pro vzájemné sblížení více, než věčným omíláním odsunu. Musím po deseti létech, kdy jsem se do diskuse o odsunu zapojil — a dr. Mlynářík ví, že na jeho straně — a po politickém nonsensu s Karlovou cenou, ukončit dnešní příspěvek do Reportéra patetickým zvoláním: »Dosti diskuse o odsunu! Češi, kteří se tak usilovně snažili odsun Němců aspoň historicky přehodnotit, sklidili za to od sudetoněmeckého Landsmannschaftu politickou i morální facku. Sudetoněmecký Landsmannschaft se zřejmě ničemu nepřiučil a nic nepochopil. Tak ať si o odsunu teď diskutuje třeba s bývalými členy Hlinkový gardy, k nimž sudetští Němci měli už před rokem 1939 i za druhé světové války blíže, anebo ať se snaží prezentovat českému exilu, což se stalo, byť prozatím jen váhavě, jako nového vůdce a představitele — syna generála Prchaly.... OTA FILIP, MNICHOV DOVĚTEK: K Mlynáříkovu článku přišla nejen řada dopisů (rozhořčených i souhlasných), ale i řada telefonických námětů, dotazů a výtek. Znovu upozorňujeme, že žádné dopisy a reakce k odsunu a k situaci v čs. pohraničí v létech války a po válce nebudeme otiskovat! Co nás zajímá, je současnost a budoucnost česko-němec- kých vztahů, problémy s překlady do němčiny a především, čím obohatili dnešní čs. emigranti německou kulturu a naopak čím německá kultura obohatila je. REDAKCE PROBLÉMY SE SVĚTOVOU RADOU CÍRKVÍ Redaktor Reportéra mne požádal, abych napsal několik vět odpovědí na dotazy z Československa, týkající se Světové rady církví. Tato ekumenická rada sdružuje více než 300 křesťanských církví ze všech kontinentů, protestantských, pravoslavných a anglikánských. Římsko-kato- lická církev členkou není, účastní se však na většině zasedání svými pozorovateli. Hnutí se ustavilo 1948 na světovém shromáždění v Amsterodamu a má své ústředí v Ženevě. Československé čtenáře znepokojuje, jak píší, politická jednostrannost mnohých stanovisek SRC. Té starosti se nedivím. Do jisté míry jde ovšem na účet jednostranných zpráv v' tisku: i tisk na Západě, ale tím víc na Východě, referuje zpravidla o politických otázkách a vybírá podle svého zaměření to, co se mu hodí. Tak vzniká jednostranný obraz. Problémem však není jen jednostranné zpravodajství; problémem bývají i samy zmíněné rezoluce SRC v politických otázkách. Tak jako v jiných mezinárodních organizacích přichází většina ekumenických delegátů ze zemí Třetího světa. Ti mají většinou jiné priority než třeba pro nás tak palčivou otázku lidských práv ve Východní Evropě. Nadto se v jednání SRC projevuje dosti často povážlivá disproporce: zatímco se církve ze Západu v demokratické svobodě vyjadřují k poměrům ve svých zemích kriticky (a leckdy až hyperkriticky), delegáti z Východu své kritické hlasy o situaci doma tlumí, protože jsou v blízku i v dáli pod dohledem státních orgánů. Církevní představitelé ze Západu si o této situaci nedělají iluze, avšak vedou si přitom většinou víc než ohleduplně, protože jim záleží na přítomnosti představitelů z Východu, a ovšem především na stycích s jejich církvemi, jež jsou členstvím v ekumenické radě umožněny. To je problém, se kterým ekumenické hnutí zápolí už po desítiletí. Co je však podstatné: ekumenická práce není zdaleka jen práce politická. Je tu řada jiných oblastí, jež má větší význam pro konkrétní církevní život, o nichž se však v tisku (zvláště ne v komunistickém) nepíše. Myslím např. na vydatnou »mezi- církevní pomoc«, ve které silnější církve podporují věrně a účinně slabší. Je to dílo duchovní i materiální solidarity, které jde k dobru i církvím u nás. A nezapomeňme na dlouhodobé úsilí, jemuž má SRC především sloužit: posílení ekumenické jednoty křesťanů z různých konfesí. Sám zastupuji už po několik let švýcarské církve v tomto odvětví ekumenického díla: ve výboru komise pro »Víru a řád«. Tato komise je jedinou, ve které s námi pracují i přední katoličtí myslitelé, pověření Vatikánem, a to ne jen jako pozorovatelé, nýbrž jako plnoprávní členové. Píši tyto řádky v předvečer odletu do Ríma k poradě o otázkách »hierarchie pravdy«, jež zaměstnává od 2. Vatikánského koncilu teology všech konfesí. Takové intenzivní porady a dokumenty z nich vycházející (jako např. konvergenč- ní texty č> křtu, eucharistii a církevním úřadě, kterými se už po několik let obírají reprezentativní skupiny ve všech církvích) posilují vědomí podstatné jednoty nejen citově, nýbrž intenzivní výměnou názorů. To vše jde pomalu. Staleté diference nelze odstranit škrty konferenčních per. Ale je to práce, která vede přes všechny obtíže bohdá kupředu. Světová rada církví je jejím funkčním a cenným nástrojem. J. M. LOCHMAN, BASILEJ NEPŘEHÁNÍME TO S OBDIVEM C. A K. MONARCHIE? Stále častěji se dočítám v exilovém tisku nostalgické a sentimentální nářky nad ztracenou c. a k. monarchií. Je zajímavé, že se plačky a plačci vyhýbají termínu Rakousko-Uhersko, které naprosto tvrdě udělalo z Čech poddanskou gubernii. Rakušané si myslí o Čechách té doby stále totéž. Toho dokladem byl pořad rakouské televize 17. listopadu 1986 ve 22 hodin a císařovně Zitě. Nic proti oslavě vdovy po posledním císaři Karlovi. Rakušané mají právo bědovat nad svou republikou a vzdychat nad ztrátou monarchie. Ale urážek, jichž autor a režisér Erich Feigl užíval proti Čechám a proti všemu českému a československému, to by se Rudé právo mohlo jít učit. Byla to oslava Velkomaďarska a starého císařství, jejich největšími nepřáteli byli prý Češi. Na dovršení bylo z obrazovky prohlašováno, že arcinepřítel Rakouska a Habsburků, čs. president Beneš, byl prý nacionálně socialistický podporovatel Hitlera a jeho nástroj. Čopak v rakouské televizi není nikdo, kdo pořad před vysíláním vidí? A jak to, že se neozval žádný z desetitisíců Čechů, žijících v Rakousku? JAN HOLUB, VÍDEŇ JACÍ JSME (Reportér 1/87) Až do ’’normalizačního” období po roce 1969 se česká povaha utvářela v podstatě tak, jak to Tomáš Krystlík popisuje. Ale potom už to bylo jinak. Nepůsobily toliko nedostatky na zbožním trhu, ale řada výraznějších činitelů. Okupační režim nastolil natolik blahodárné společenské klíma a stimulující společenské prostředí, že v uvažované sféře nastal nápadný zlom, který, zrušil předcházející vývojovou linearitu a obrátil směr dalšího pohybu ve vývoji českých povahových vlastností prudce dolů. Někdejší dichotomie soukromého a veřejného projevu se změnila v akutní schizofrenii. Manifestace názorového ztotožnění s oficiální ideologií a propagandou se požaduje všude, na každém kroku; předstírat víru v něco, več naprosto nevěří, musí již dítko školního věku, stejně jako jeho prarodiče ve věku penzijním. O rodičích a jejich situaci v zaměstnání i mimo ně ani nemluvě. Školství je zaměřeno na lámání charakte- REPORTÉR 2/87 5 [pageend5]rù a výchovu k předstírání. Někdejší vědomí zavrženíhodnosti obojetného jednání (probůh, jen aby se děti nedověděly, co táta provedl!) zaniklo, dnes platí obojetnictví za uznávanou hodnotu a rodiče nabádají své děti bona fide, ať jen hezky a prohnaně klamou a hledí z toho vytřískat co největší prospěch (i jen se klidně dej do té partaje a ty jejich blbiny jim tam pěkně papouškuj!). Přitom nejde o jednotlivé, osamocené případy, ale o tendenci určující většiny. Lidé o sobě navzájem vědí, že klamou, neboť nemohou, neklamat. Slovní doprovod komunistického vládnutí může totiž brát vážně po těch dlouhých desetiletích každodenních zkušeností už jen slabomyslný. Bývaly časy, kdy negativní stránky české povahy bohatě vyvažovala řada sympatických rysů. Dovednost, kutilství, tvořivost, talentovanost v mnoha směrech, zdravá pochybovačnost i neokázalá cílevědomost patřívaly k běžnému inventárnímu vybavení českých lidí. Jenže tohle všechno už je i s těmi časy pryč. Důsledně a doopravdy totiž, ne pouze formálně, zavedli u nás všechny specifické struktury sovětského systému (i ty neveřejné, skryté) až v průběhu ’’normalizace” a po ní. Cizí společenské struktury pak zapůsobily jako kadlub, jako forma, a přenesly podobu cizí společnosti i habitus lidí oné cizí společnosti k nám. Kdysi tvořivý český člověk se čím dál víc podobá onomu člověku, jemuž byl ruský komunismus původně ušit na míru. Podobá se mu stále nápadněji a přesněji, ve všem všudy, od plivání na strop ( = ruské rčení označující líné nicnedělání) jako nejoblíbenějšího druhu zaměstnání přes neskonalé lajdáctví a šlendrián v práci a v jednání vůbec až po masovost beznadějného alkoholismu tupé rezignace. Se zlatýma rukama českého dělníka je v této chvíli amen. Proletářský internacionalismus jej příliš silně připodobnil původnímu polonevolnickému, polopatriarchál- nímu originálu. Nikdo dnes nevěří nikomu, lidé nevěří menším ani větším ’’autoritám”, "autority” nevěří lidem, lidé si nevěří navzájem. Celá společnost je impregnována fízlov- stvím, je profízlovaná odshora až dolů, křížem krážem, horizontálně i vertikálně, ve všech oblastech a ve všech vrstvách. Prostor, který nenutí k předstírání a přetvářce, se zmenšil na zanedbatelné minimum. Zato se zvětšil počet lidí zaangažovaných tak či onak na sledování svých bližních. Lidé jsou si vědomi všeobecného úpadku své morálky, a protože si každý nese svůj dílek viny, jsou hluboce nešťastní. Jsou vůči sobě zlí, záludní, závidí jeden druhému každou malichernost. Stav mezilidských vztahů v české společnosti nabyl v posledních 18 letech velice odpudivé podoby. V mnoha případech se stal jedním z motivů emigrace, v nejednom případě hlavním motivem, ano, i dostatečným důvodem sám o sobě. Ačkoliv považuji nynější situaci za dost hodně pochmurnou, rozhodně za horší, než jak ji uvádí autor článku »Jací jsme«, jsem na rozdíl od něho mnohem optimističtější pokud jde o možnost nápravy. Samozřejmě, jen za předpokladu, že budou odstraněny příčiny daného stavu. KAREL HYKEL, Burnaby, BC (Kanada) VLADIMÍRU VALENTOVI Ahoj, kluku! V posledním Reportéru jsem se dočetl, jak Tě mrzí, že existují čtenáři, kteří tu Tvoji kroniku »U nás v Albertě« preferují. Tak jsem to počítal a vyšlo mi, že se známe plných 43 let. Tenkrát se točila ve Foje v Radlicích »Děvčica z Beskyd« ; já svítil a Tys byl asákem u režie. Potom jsme se srazili v Leopoldově a ještě později tady, na smetišti dějin. Ale musím říct, že za ty roky (tedy mimo tloustnutí) přímo literárně rosteš, ba košatíš! Já ty řeči o amerických a světových propletencích viděných z Edmontonu taky pravidelně čtu, a to taky s oblibou. Popud k dopisu dalo poslední číslo. Tvoje úvaha o Chartě a ceně Erasma Rotterdamského je pregnantní. Všiml sis, že řeč Václava Havla j>řečetl až od nás z Ameriky přivezený herec, aby se to holandský královně líbilo? My jsme v tomhle světová rarita. Já se pamatuju, když v osmatřicátým, v okamžiku národní katastrofy, zavolali do rozhlasu z Národního divadla Zdeňka Štěpánka přečíst text kapitulace, aby to bylo jaksepatří smutný. Hele, kronika je skutečně dobrá a dává jakýsi přehled o tom, co se sběhlo ve světě pod zorným úhlem Čížka ze západní Kanady. Vzpomněl jsem si na příhodu někdy z pozdních padesátých let, když jsme fachčili na EZ na hale. Vrátili jsme se z ranní šichty a na cimře byl takovej »nálet« , že jsme po tom filcunku uklízeli celý odpoledne. Plno kluků bylo na odpolední šichtě a nade mnou na dvojáku spal Jura Polášek. »Hele,« povídám Vláďovi Pospecovi, »voni mu tu anglinu nevyfilc- li.« Jura pilně studoval anglický jazyk a sešit měl zašitý provázkem ve slamníku. Kluci okamžitě sešit vyndali a červenou ’’ceruzkou” a bachařským rukopisem, tedy ”levou zadní”, načmárali přes celou stránku: »Ozaj dobré, Polášek. Len tak pokračujte. Okrem iného, preložte aj do ruštiny!« Jura nás pak o půl dvanácté budil a říkal: »To sem eště nežral. Nejenže mi to nezabavili a nefrkli mě k raportu. Eště mě pochválili!« Takže — když si na ten bachařskej vzkaz dosadíš místo Poláška Valentu, je to přesně to, co je účelem tohodle písma. OTA RAMBOUSEK, WOODSIDE, NY VODKA "GORBAČEV"ŠKODÍ Jak oznamuje agentura Reuter, podalo vedení sovětské výpravy na mistrovství světa v lyžování v Oberstdorfu protest proti reklamě na vodku značky »Gorbačev« — že není slučitelná s antialkoholic- kou kampaní sovětského generálního sekretáře. Pořadatelé protest odmítli s tím, že vodka značky »Gorbačev« je starší než generální sekretář. Nápoj se začal vyrábět roku 1921 v Berlíně v kruzích ruské emigrace. STANOVISKO K ČS.-NĚMECKÉ OTÁZCE ... Půjde to, a to na obou stranách, zamyslet se, odložit tíživý balast malých křivd a velkých přehmatů, hledat, nalézat a obnovovat hlavně to, co oba národy kulturně i historicky sbližuje a nešťourat s bolestínským vzdechem neustále v minulosti. Nejde o to, kolik milionů lidských životů má ten či onen národ na svědomí, kritériem by tu mělo být, že tragiku a hloubku viny nelze změřit jenom počtem mrtvol, zničených existencí a protilých slz. Přežití lidstva nezávisí pouze na ekologickém spektru ničení přírody a tím podmínek k žití vůbec, souvisí hluboce s oblastí dosažení lidské humanity, ke které je jednotlivec vůbec schopen. Naděje k humanistické výchově budoucích generací v překonání naočkovaných návyků v myšlení, v rozlišování nebo schopnosti rozlišovat dobro a zlo, leží např. v nových očišťujících směrech školní pedagogiky, která by měla učit mladé lidi toleranci, úctě k životu a právu na život, bez ohledu na národnost a rasu. Měla by je učit kritickému myšlení, nevzbuzovat záměrně v bezbranných, tvárných duších mladých lidí egoistický, přízemní nacionalismus! Tam by se mělo začít! Také církev by se měla už jednou konečně chopit jedné z posledních možností, jak vrátit lidstvu myšlenku čistého křesťanství. Patří k tomu i láska a úcta ke člověku. Sociální spravedlnost je také nutná. Pak jde o to, překročit bariéru jazyka. To je úkol škol, pedagogů, spisovatelů a překladatelů. Umění vůbec! Zpřístupnit tím kulturu obou národů, podporovat svobodnou výměnu názorů osobním stykem, poznáváním. Také sportem se dá hodně udělat. To předpokládá ovšem svobodu. Tam, kde je jí poskrovnu, bude proces vzájemného sblížení a smíření tíživější, komunisté se bojí infiltrace i konfrontace svobody myšlení. Jim jen transfusemi uměle udržovaný německý revanšismus vyhovuje! Mladá generace v ČSSR by měla mít možnost poznat pravdivou historii vlastního národa, očištěnou od všech národnostních škodlivin. To platí i o německé mládeži. Ta česká by měla dostat do rukou Peroutkovo ’’Budování státu” o pravdivém vzniku československé státnosti. Měla by vědět pravdu o komunismu, jeho pravých cílech. Měla by znát zločiny i z vlastních řad — odsun Němců, pravdu o povstání pražském i slovenském, únor 1948, koncentrační tábory a šibenice. Také v německých učebnicích se na mnohé zločiny pozapomnělo. Na krematoria v koncentrácích, na osud židů. Pak by snad obě generace, i ty příští, pochopily, že bestie zla dříme v každém jedinci, v každém národě a že se proti ní musí postavit každý jednotlivec zpočátku sám, aby pak odpuštěním, humanitou, láskou k člověku spoluvytvořil docela obyčejnou lidskost! K německé povaze mě napadá jen tolik. Má mnoho prvků společných všem lidem. Několik specifických. Např. vědomí velkého kulturního národa. V podvědomí stále straší světem připomínaná “Wiedergutmachung” svých vin v minulosti. Západní Němec šije vědom, že patří ke zdatnému, pracovitému, svobodnému národu. Z toho vyplývá jeho někdy viditelné sebevědomí. Německý revanšismus v té podobě, jak ho lživě předkládají Češi a Sověti, je možný v bludných, chorých mozkových závitech jednotlivců. Není politickou silou a programem svobodného západního německého státu. Dnešní západní Němec je pro parlamentní demokracii, svobodu jednotlivce. Budoucnost obou našich národů vidím ve Spojených státech evropských. Bez SSSR! Bez komunistů! Měřítkem dosažení cíle bude vesmírný čas trpělivosti, také přeměny myšlení od materialismu k duševnu, humanitě, člověčenství. Ba ne, to není utopie, to je jediná možnost k přežití lidstva. Lidstvo se musí odklonit od honby za pomyslným bůžkem pozemského štěstí a osobního blahobytu. Pak vidím i další šanci v tom, že se budou oba národy 6 REPORTÉR 2/87 [pageend6]lidsky uznávat i se svými chybami, vzájemně si pomáhat a radovat se z vyměřených let krátkého lidského bytí. Ještě jedno na konec: Přestaňme vláčet své mrtvé na veřejnost. To neznamená, že se má na ně zapomenout! Ale vzpomínat se má vnitřně, do hloubky, tiše. Bez pomsty! STAN SPERO, ST. LEONHARD "EXIL JAKO CHOROBA" (Reportér č. 1/87) — ... Mám v Kanadě strýce, přišel tam jako mladík, dnes mu je osmdesát (ale velice bystré mysli) a prožil tam na 50 let. Dopracoval se velmi slušného majetku, má dodnes otevřené oči a dovede uvažovat, myslí mu to. Píšeme si často, jenže jeho dopisy jsou takového druhu, že se až věřit nechce. Může srovnávat a to dopadá víc než uboze: korupční vláda, premier (ten dnešní), který vykřikuje, že Mandela se má propustit, protože je nevinný; podporování Nicaraguy a pod. států; Unie — všechny — pakáž, nevědí, co by chtěly za vymoženosti, ale ruce dozadu, mezi sebe nikoho nepustí, konkurenci (bezuniovou) se snaží zničit, prostě boje na nože. A když se do takového mlýna dostane náš nový člověk, pak asi neví, čí je a kde se to vůbec ocitl. On sám už kolikrát napsal do novin a tepal různé nešvary, otiskli mu pouze jediný článek a na ten byla taková reakce, že synové ho prosili, aby už nic takového nedělal, že by na svých místech nevydrželi. Podle něho: žije se tam pod heslem »po nás potopa«. Dalo by se o tom dlouze psát, ale myslím, že i to málo stačí, aby se člověk musel zamyslet a přiznat, že ta paní Kohlová má asi v ledačems pravdu... Druhý případ: můj syn s manželkou a dcerou jsou dva roky v Texasu, zoceleni začátečními boji zde a s určitými úsporami. Čili žádná Welfare, ale poctivá snaha o job. Anglicky mluví všichni, dcerka dokonce ovládá pět řečí dobře až výborně. Za celou tu dobu se uchytila jakž takž v nějakém sklepě při přerovnávání spisů. Teprve nyní malinko ’’povýšila”. Za pár ”šupů”, jak my říkáme. Snacha dostala náhodou job před vánocemi na výpomoc v prodeji v obchodním domě, a protože je výborná prodavačka, aranžérka i účetní s vynikajícími výsledky, tak šiji milostivě ponechali i dál za žebráckou mzdu, přesčasy zadarmo, dovolená za dva roky jeden týden. Syn dosud ’’nezavadil”; nemá experience - tamější, evropské nejsou nic, ještě snad kdyby byl černý nebo žlutý. ... I pan Beneš, kterého si jinak velice vážím, odpovídá způsobem, jako by ta paní si zavinila všechno sama. Důkazy mých lidí odporují přesvědčivě i jeho dopisu. Kde je ten zakopaný pes? Proč USA to vedou od deseti k pěti, specielně za poslední léta? (Nemám na mysli nic jiného než hospodářskou situaci.) Pan Ulč už toho taky napsal dost a různé příklady, kterým člověk nechtěl věřit, že je něco takového vůbec možné. A jak vidět - je! ... B.K., Muttenz (Švýcarsko) MALÁ POZNÁMKA K ČESKÝM A SLOVENSKÝM KNIHÁM Rád se procházím s otevřenýma očima. Jednou v sobotu mě něco vlákalo do jednoho basilejského dvora, kde se nachází prodejna »odpadu« Armády spásy pro chudáky nebo ty, kteří dobrovolně nechtějí mít nic společného s luxusem. V regálech a hromadách odložených věcí se dá pěkně hledat a najít mnohé, co dobře slouží v jednoduchém životě. Navíc — těch několik franků, které člověk rád zaplatí, je věnováno humanitnímu účelu. V jednom zastrčeném koutě jsem objevil velký starý koš na prádlo, na kterém bylo neumělou rukou napsáno KNIHY — ZDARMA. A protože jsem ČTENÁŘ, začal jsem se v tom hrabat. A ejhle, tahal jsem je jako leklé úhoře z otráveného Rýna: Dušan Šimko, Maratón Juana Zabalu, Londýn 1984, se srdečným věnováním autora! z roku 1982 Vladimír Škutina, Rusové opravdu přicházejí, Magazín, Curych 1979 Zpěvy Staré Číny, přeloženo od Bohumila Mathesia, Praha 1960 Dr. Edvard Beneš, Paměti (s unikátními fotografiemi), Orbis, Praha 1947 E.B.Hitchcock, Zasvětil jsem život míru (životopis Edvarda Beneše), Podroužek, Praha 1947 G.B.Shaw, Průvodce inteligentní ženy po socialismu a kapitalismu, Družstevní práce, Praha 1929 a ještě jedna pěkná detektivka od Emila Vachka. A tak mám dojem a strach, zda se také v mnohých českých mozcích šíří otrava, která sice nepochází od koncernu Sandoz, ale může mít stejné následky pro ekologii duševního života našeho prostředí. P. KOTRABA, BASILEJ KNIHA O VLASTOVI BURIANOVI Dost často posloucháme kazety s Vlastou Burianem, já při posledním poslechu vzpomínal, že jsem kdysi vlastnil knížku, která se jmenovala Vlasta Burian (asi ji budete znát, napsali ji dva Králové, Antonín a Petr, tuším, a šlo spíš o soubor vzpomínek lidí, kteří Vlastu osobně znali — i V & W byli zastoupeni), pak jsme si říkali, že se o Burianovi ve svých pamětech rozepisuje (ne moc hezky) taky Marvan, ale to je tak všechno, co se o něm dá číst. Aspoň pokud víme. A tak nás napadlo, že Vy jste jeden — dnes už vlastně z mála lidí — kteří Vlastu Buriana dobře znali, tu a tam o něm píšete i v Reportéru, nemáte náhodou v plánu napsat o Vlastovi samostatnou knížku? Bylo by moc fajn, kdybyste měl. Jednak se toho o Vlastovi dodnes ví málo, tedy všeobecně mezi lidma, především o tom, co dělal, či spíš nesměl dělat za bolševiků, jednak je to v tom nejlepším slova smyslu skutečně národní osobnost, která se »dědí« z generace na generaci. ANETTA A TOMÁŠ NOVOTNÝ, AUSTRÁLIE Kus toho jsme společně s Vlastou Burianem už napsali v knížce »Hrdinové filmové veselohry «, která vyšla v Orbisu rok před smrtí Vlasty Buriana a byla rozebrána ještě než ji zakázali. Ale kromě historek, které čas od času v Reportéru otiskujeme, bych si na knihu o Vlastovi Burianovi netroufal. Ale snad se nám podaří vydat tu část z pozůstalosti pana profesora Václava Wassermana, která je věnována převážně Vlastovi Burianovi. VLADIMÍR ŠKUTINA PRAHA PROTI GORBAČOVOVI Po Praze se povídá, že prý Husák je v neustálém telefonickém spojení s Hon- neckerem a radí se, že je na čase co nejdříve poskytnout sovětskému lidu bratrskou internacionální pomoc. Jinak se sice v Rudém právu otiskují všechny Gorbačovovy projevy, jen slovo »reforma« je nahrazeno slovem »přestavba«. Děje se tak na přímý příkaz pana doktora Rodné Strany Vasila Bilaka. Párkrát se sice objevilo slovo »rekonstrukce«, ale i to Bilak závrhl, protože tomu slovu prý zase při svém vzdělání nerozuměl. Jak nevážně to Praha s Gorbačovem myslí, toho největším důkazem se návštěva představitele kongresu Spojených států v Praze dne 17. února. Když totiž tento oficiální zástupce USA projevil zájem o rozhovor s Václavem Havlem, byl Havel okamžitě zatčen a držen ve vazbě po celou dobu trvání návštěvy amerického hosta. B.A., PRAHA Z NOUZE CTNOST Posílám vám výstřižek ze sportovní stránky Lidové demokracie, kde redaktor Mojmír Chalupa se chce zavděčit svým chlebodárcům, aby ho vyslali na Západ na nějaké mistrovství. V článku »Čeho je moc, toho je příliš« napadá rakouská horská střediska, že je v Rakousku přes 4000 lyžařských lanovek, a to prý škodí! A redaktor Mojmír Chalupa píše, jak prý Rakušané se závistí hledí na českou stranu Šumavy, kde vleky nejsou! Žiji na Šumavě a nevím, co je na české straně Šumavy záviděníhodného. Z bývalého lyžařského ráje se stala za 40 let komunistické vlády zanedbaná pustina. Nejen že nejsou žádné nové lanovky a vleky, ale ty, co byly, jsou poničeny, nefungují, hotely zanedbané, jsou z nich kasárna pro Pohraniční stráž — z nádherné české Šumavy je zpuštošený hnojník. »B.K. ZE ŠUMAVY« PODVOD S GOTTWALDEM Zúčastnil jsem se povinné docházky do tzv. Gottwaldova muzea v Rytířské ulici v Praze (v budově býv. banky). Tam nám byl prezentován Gottwaldův rodný domek v Dědicích. Jeden můj kolega, který tam taky musel jít, aby ho nevyhodili ze studií, pochází z okolí Dědic. Potvrdil, že všechno je podvod — nejenže Gottwald, vrah svých soudruhů, je tu stavěn na obdiv jako humanista — to nikdo nebere vážně. Ale je tu obrázek a maketa rodného domku v Dědicích, kde se tento hrobař čs. svobody prý narodil. Nenarodil. Ten domek je vymyšlený. Gottwald se narodil na poli u Vyškova slečně pochybné pověsti a bohatý sedlák, který jel kolem, ji vzal do svého statku. Tam nemluvně Kléma začal poznávat svět. Pak jej matka sebrala a šla dál. To jsou fakta. Nehodilo by se, aby ’’geroj Gottwald” byl nalezencem jako Mojžíš a nebo dokonce se narodil u bohatého statkáře. Proto byla vymyšlena dojemná historie o rodném domku (hodně podobném rodnému domku Mikoláše Álše ze známé kresby — aby to bylo hodně české). Ale je to podvod, jako byl celý Gottwaldův život podvod. MARTIN M. PRAHA PODPORUJTE GORBAČOVA! Dostali jsme dopis, v němž jeden mladý čtenář navrhuje, abychom posílali Gorbačovovi dopisy, že podporujeme jeho reformní kurs a že se tím vrací naděje Pražského jara 68. Mysleli jsme, že to je dobře vymyšlený tah, jak Gorbačovovi podtrhnout stoličku. Požádali jsme autora dopisu — jinak velice aktivního mladého rozhněvaného muže —, aby svou satiru upřesnil. K naší hrůze jsme zjistili, že onen mladý muž to myslí zcela vážně a že věří, že Gorbačov je naše záchrana a div ne náš tatíček osvoboditel. Neuveřejňujeme jméno onoho mladého muže, protože si ho jinak vážíme (zvlášť jeho exilové aktivity), ale považujeme za správné upozornit čtenáře, že i mezi našinci jsou naivní blouznivci, ochotní na Gorbučovova sladká slovíčka naletět. REDAKCE REPORTÉR 2/87 7 [pageend7]PROČ PROTESTUJE OSN? Demonstrace proti uvedení 14-hodino- vého seriálu americké televizní společnosti ABC »America«, líčící, jak bude vypadat v roce 1997, až už budou Spojené státy obsazeny Sovětským svazem — i to je obrazem demokracie. Méně demokratický už je křik levicových a marxistických novinářů. Jenže s tím se nedá nic dělat — to jsou právě ti, kteří sovětským tankům otevřou brány do zahrady Bílého domu. Horší už je, že v podstatě Sověty manipulovaná OSN protestovala, že prý je nesmyslné, aby sovětští okupanti vnikli do USA pod barvami vojsk OSN... Jak převálcovaly sovětské tanky Československo v roce 1968? Jejich tanky měly bílé pruhy vojsk OSN a sovětští okupanti se vydávali za mezinárodní jednotky à la OSN! Zajímavé, že tehdy OSN neprotestovala! K. BARTOŠ, PAŘÍŽ PROČ CHRÁNIT BARBARY? V Reportéru č. 3/85 v článku »Jak také vytrestat barbary« (jedna z nejlepších a zárověn nejotřesnějších repotráží, které jsem četl), pan Čeřovský mimo jiné píše: ... je třeba tyto lidi veřejně odhalovat a varovat před nimi své spoluobčany... K tomu o kousek dál dodává: ... přes všechny represe se přecijen Reportér do Československa dostane! S panem Čeřovským nelze než souhlasit, ale — zde je důvod, proč píši — proč ani jednou žádného z těchto barbarů nejmenoval pravým jménem? Jsem ochoten tp pochopit npř. v článku »Ledaři« (kterým bych snad i fandil), ale neumím si to vysvětlit v článku o fízlovi a zloději od benzinové pumpy, jakož i v článku »Baron z Mototechny« v Reportéru č. 1/87. Byl bych opravdu rád, a patrně nejen já, kdyby nám pan Čeřovský sdělil důvody, které ho k tomu vedou. B. PETKOV, ŠVÉDSKO PROČ JEN KOMUNISTÉ REPREZENTUJÍ CHARTU 77 NA ZÁPADĚ ? Jak jsem se dočetl v Neue Zürcher Zeitung z 20. ledna tr., byla v dánském hlavním městě Kodani za přítomnosti dánského ministra zahraničních věcí Ellemanna-Jensena předána letošní cena míru, kterou udělují skandinávské časopisy ’’Politiken”, vycházející v Kodani a stockholmský ’’Dagens Nyheter” československé občanské iniciativě Charta 77. »Za nepřítomného dramatika Václava Havla, jemuž československé úřady nepovolily cestu do Kodaně, aby Cenu převzal, se slavností zúčastnili někteří čeští reformní komunisté, žijící v exilu.« Tak píše článek v NZZ. Je to jistě velké vyznamenání a naši lidé v emigraci jistě pochopí, jak mimořádný význam udělení této ceny signatářům Charty 77 pro československou věc má. Ale ptám se znovu a znovu, proč pověřují mluvčí Charty 77 pouze a jen komunisty, aby je na Západě veřejně zastupovali? Při této příležitosti se naskýtá otázka. Autor článku v NZZ je označen iniciálami R.F.L. Zřejmě se jedná o dopisovatele NZZ Dr. Roberta F. Lamberga, který je i stálým spolupracovníkem vaší redakce. A zde je ta otázka: Nebylo by npř. důstojnější, kdyby mluvčí Charty 77 pověřili převzetím ceny tohoto významného a ve světě známého novináře než jen bývalé komunisty? Též by mě zajímalo, kteří to byli. Na tuto otázku sotva kdo z mluvčích Charty 77 odpoví — zato zcela jistě pozvednou hlas opět komunisté, kteří jediní mají v západních sdělovacích prostředcích možnost veřejně promluvit. Proč asi? K. BERÁNEK, SCHLUCHSEE, BRD ROBERT F. LAMBERG KUPŘEDU, LEVÁ ! Poznámky na okraj žurnalistické "Ceny svobody" Jednou ročně udělují dva skandinávské deníky »Cenu svobody«. Na podzim minulého roku vedoucí zástupci těchto deníků — jedná se o kodaňský list POLITIKEN a o stockholmský DAGENS NYHETER — rozhodli, že nositelem Ceny roku 1986 bude »Charta 77«. Předposlední weekend v lednu 1987 byla v hlavním městě Dánska v rámci veřejného aktu před početným obecenstvem a za účasti dánského ministra zahraničních věcí Cena předána. Převzal ji zástupce »Charty 77« ve Skandinávii, pan Frantisek Janouch. Mezi zahraničními účastníky — a zdá se jako jediní »oficiální« zástupci nerežimního Československa — se aktu účastnili kromě již zmíněné osoby pánové Antonín Liehm a Jiří Pelikán. Tolik stručně k předání »Ceny svobody«, jejíž udělení československé oposiční skupině — přesněji: československým disidentům — by nás mohlo naplnit značnou satisfakcí, nebýt určitého levicového akcentu kolem celé záležitosti, které působí disharmonický. * * * Nejprve k samotným sponsorům, z kterých švédský DAGENS NYHETER je značně větší a důležitější než dánský POLITIKEN. Je tomu více méně třicet let, co se šéfredaktorovi DN Olofu Lager- crantzovi podařilo změnit liberální orientaci těchto tradičních novin v levicově- neutralistickou. V současnosti se sice vedení listu pokouší rektifikovat některé extrémní odklony, ale v mnoha směrech zůstalo dědictví Lagercrantze dosud neporušené. (Abych uvedl příklad: Většina reportáží DN o Latinské Americe by se beze změny mohla otisknout v moskevské »Pravdě«.) Kodaňská POLITIKEN má také srdce někde vlevo; jsou to ovšem ani ne tak ideologicky levicové jako v první řadě špatně dělané noviny s výraznou bezobsažností. Kdo dostal »Cenu svobody« za čtyři roky její existence? V roce 1983 Lech Walesa, o rok později Jihoafričanky Winnie Mandela a Helen Sussman, 1985 mezinárodní organisace SOS-racisme a nyní »Charta 77«. I kdybychom měli souhlasný názor na Winnie a jejího manžela Nelsona — že jim nejde o svobodu, nýbrž o něco docela jiného v Jižní Africe: výsledek dosavadního udělování cen není špatný, a to zejména ve srovnání s' historií Nobelových cen v posledním desetiletí. Zdá se, že rok 1986 nebyl pro levicové propagandistické zátahy příliš dobrý. Nobelovu cenu například dostal loni humanista a demokrat Elie Wiesel a ne nějaký extrémistický agitátor jako Pérez Esquivel nebo sporná osobnost typu politisujícího biskupa Tutu, nemluvě o moskevské front organization, nositelce Nobelovy ceny roku 1985. Jsme svědky jakéhosi všeobecného trendu ke slušnosti a k zásadovosti? Bylo by to pěkné, ale mám o tom své pochybnosti: příliš silně působí na část západního veřejného mínění negativní faktory jako — namátkou — pojmová nejasnost, naivita, módní prospěchářství. Takže mi chybí odpověď na otázku, jestli chartisté dostali cenu těch dvou levicových novin proto, že bojují proti svinstvu, organisovanému ve formě státu pod jménem »ČSSR«, nebo jako organisace, jejíž representanti a cíle podle — třeba zcela mylného — názoru skandinávských sponsorů se dají slučovat s tím le- vičáctvím, které se v západní Evropě stalo módou a kterému ty dva listy, které za »Cenou svobody« stojí, samy normálně holdují. Je jistě rušivé a nepříjemné, že se bývalí sedláčkové na Gottwaldově rudé šachovnici, borci Džugašviliho civilisace a pozdější »lidské tváře« tlačí na tribuny a připíjejí si s demokratickými ministry, kteří asi ani nevědí, s kým tu pochybnou čest mají. Důležitější je ale vyjasnit si — a to na obou stranách opony —, co »Charta 77« dnes vlastně je. Tato skupina lidí, stmelena svými manifesty a pronásledováním ze strany policie, je totiž výsostně nesourodá a zahrnuje od nekompromisních demokratů až po byvsie Ijudi nejtemnějšího temna celou škálu politických barev včetně politického novotvaru, ekolo- gismu. Zůstala by »Charta 77« takovou, jakou je dnes, i ve zgorbačovštělém státě, kde by se vrchnost k poddaným chovala trošku lépe? * * * Na tuto a několik dalších souvisejících otázek nemáme odpověď. K tomu ještě přistupuje, že podle všeho chartisté sami disponují jen chabými informacemi o světovém dění. V gubernii to jinak být nemůže; vždyť dokonce my tu na Západě se všemi našimi informačními možnostmi jsme vystaveni matení pojmů, překrucování a relativisaci pravdy a rozvratu hodnot. Přihlížíme třeba, jak levý jet-set ze zrádců dělá hrdiny, z nicotnosti ctnost. Mám. před sebou již zmíněný deník POLITIKEN z 2. listopadu 1986. V souvislosti s rozhodnutím, udělit »Cenu svobody« československým disidentům, přináší dlouhou reportáž a rozmluvu s ... — s kým jiným než Jiřím Hájkem ! Titul: »Politik z Prahy, kterého Rusové nenávidí. Československé vedení je vděčné za Reagana«. Z článku se dovídáme, že Hájek umí osm jazyků a že po srpnovém zá- 8 REPORTÉR 2/87 [pageend8]sahu bratří protestoval na půdě OSN proti přepadení Československa. Jak divně své protesty tehdejší ministr zahraničních věcí formuloval, přes své znalosti jazyků, to se z POLITIKEN ovšem nedovíme. (Kdo o to má zájem, ať se podívá třeba do knihy H. Gordona Skillinga o československé tragédii.) (1) Za války byl Hájek v nacistickém koncentráku, a potom — přenechme slovo POLITIKEN: »... bylo to za těch pět, šest let, že tento mladý Čech ... našel své sociálnědemokratické stanovisko. Když československá sociální demokracie po puči ... byla vtělena do KSČ, Hájek šel s ní ...« Toť vše. Historik Karel Kaplan toho ví o Hájkovi a oné době více. Třeba, že pozdější komunistický diplomat a ministr byl špiclem KSČ v sociální demokracii, vedený v sekretariátě^ KSČ pod krycí značkou E-21, že po Únoru byl pověřen likvidací strany a později, když se kalily ocel a voda a když se dávaly »věšáky«, bojem proti »sociáldemokratismu«. (2) Fierlingrovština — tak píše Kaplan — byla méně otázkou ideologie než otázkou charakteru. Charakter soudruha Hájka? Slovo má bývalý estébák Josef Frolik : » ... V roce 1957 bývalý velvyslanec v Londýně, prof. Dr. Jiří Hájek, přišel do Prahy a na procházce potkal na náměstí Republiky muže, který se podobal ... Josefu Jostenovi (3). ... Dr. Hájek ... okamžitě zavolal šéfa ’’britské sekce”« (STB), podplukovníka Vlastimila Kroupu ... Kroupa informoval šéfa špionáže a ten se obrátil na (ministra vnitra) Baráka. Barák rychle nařídil poplach ... na hraničních přechodech a v pohraničním prostoru k Německu a Rakousku. Hlídky VB byly zesíleny a (Jostenova) fotografie ... byla rozeslána po celém bezpečnostním aparátu Československa. Ten však ... jako by byl zmizel s povrchu země. Ačkoliv nikdo nepochyboval o Hájkově informaci, ... nadporučíka Antonína Svobodu-Sochora pojalo podezření. Věděl o hrubých brýlích dra. Hájka, a proto poslal kód do Londýna se žádostí, aby se podívali, co pan Josten dělá. Odpověď: ”Sedí ve své pracovně v Holland Road a po celou dobu se z Londýna nehnul.” ... « (4) Dnes vzbuzuje Hájkovu nelibost už ne Josten, nýbrž Reagan. Vraťme se k dánskému listu a nechrne promluvit Hájka: » ... (Československé vedení) ... je velice spokojeno tím, že to je právě Reagan, kdo je u moci v USA ... Jsou za něj vděčni ... Reagan totiž potvrzuje linii, kterou stratégové dogmatické propagandy narýsovali... « * * * V POLITIKEN z 9. listopadu 1986 končí dánský žurnalista Arne Larsen jiný článek o Hájkovi, tentokrát pod titulem »Můj přítel, ministr zahraničních věcí«, docela trefně, totiž v znamení divadla absurdnosti: »... Kdyby Jiří Hájek byl zvolil hereckou dráhu, byl by z něho nádherný voják Švejk! Ich melde gehorsamst: Jiří Hájek byl něčím zvláštním ... v politické aréně. Jsem rád, že jsem ho poznal.« Jiní — pokud přežili TNP a PTP, vězení a hrozby ’’věšákem” — třeba nejsou. 1) H. Gordon Skilling: Czechoslovakia’s Interrupted Revolution. Princeton NJ, 1976: Princeton University Press, str. 757 - 758. 2) Karel Kaplan: Das verhängnisvolle Bündnis. Wuppertal 1984: Pol-Verlag, str. 142, 157, 174. 3) Již zesnulý Josef Josten, který žil od r. 1948 v Londýně, byl komunisty nenáviděným novinářem a spisovatelem. Vydával mj. týdeník »Čechoslovák«. 4) Josef Frolik: The Frolik Defection. The Memoirs of an Intelligence Agent. London 1975: Leo Cooper, str. 67. KAREL NEŠVERA MOSKEVSKÉ JARO ? Sovětská byrokratická mašinérie se dostala do pohybu, o tom není pochyb. Gor- bačovovy projevy poslední doby, vůbec první návštěva generálního tajemníka v pobaltské republice, kádrové změny, jež postihly na 10.000 funkcionářů od politbyra až po regionální grémia, blahosklonnost k nestraníkům, omilostnění několika desítek politických vězňů v čele s Andrejem Sacharovem, organizační změny ve stranické praxi, byť zatím v návrhu, příslib větší soběstačnosti podnikům a změny v zemědělství, to vše je náznakem jistých reforem, které nové kremelské vedení pod Gorbačovem vyvolává v život. Za sympatizující pozornosti Západu, zvláště oněch sil, které si přejí návrat politiky uvolnění sedmdesátých let, jež ztroskotala. Zprávy o změnách v Sovětském svazu vyvolaly ovšem i naděje v obyvatelstvu satelitních států východního bloku. V Československu se prý náhle začal zapínat kanál 41 se sovětským televizním programem pro okupační vojska a několik vydání Rudého práva prý bylo rychle rozprodáno, protože tam byla přetištěna Gorbačovova řeč. Jsou tyto naděje alespoň částečně oprávněné? Když se hospodářství v komunistické zemi dostane do vážných obtíží, zavádějí se vždy větší či menší reformy, jež přinášejí jisté politické a ideologické uvolnění. A Sovětský svaz je ve vážných hospodářských potížích. Hospodářský přírůstek je nulový, nafta ztratila cenu o 30%, zemědělství je notoricky neproduktívni, po Černobylu nastaly vážné obtíže s dodávkami energie a se zamořením životního prostředí, válka v Afghánistánu pouští státním financím žilou — náklady se odhadují na 18 až 36 miliard dolarů a ztráty na padlých mezi dvaceti až čtyřiceti tisíci — závody ve zbrojení jdou na úkor civilního sektoru a ukazuje se, že i ve vojenské oblasti Sovětský svaz zaostává. Reformy se staly nutnými. A to v důkladnější míře než reformy předchozí, o které se například pokoušel Chruščov a s větší opatrností než on například — což není příliš známo - i Kosygin a Andropov. Každá reforma nutně někoho postihne — nejvíce nomenklaturu, onu »novou třídu« , jak ji nazval Milovan Djilas. Reformovat hospodářství, aby změny byly skutečně ozdravující, znamená podřídit ho zákonům trhu a oslabit tak kontrolu strany nad ním, což je rovnice, při níž se nutně dojde k výsledku, že ztráta vedení v jedné oblasti vede postupně k oslabení kontroly nad ostatními oblastmi veřejného života. Příklad Československa z roku 1968 je pro komunistické funkcionáře varovným signálem. Už podle Lenina, který ve svých utopiích snil o zrušení státu jako správního aparátu, je stát v období budování komunismu nástrojem k udržení systému doma a rozšiřování socialistické revoluce ve světě. Kontrolní funkce státu si vyžádala při budování Sovětského svazu a komunistického systému v dalších státech nesmírný a těžkopádný aparát, který působil ve dvou rovinách — vládní a stranické. Každou oblast veřejného života řídí jednak vláda — ministerstva — a ta pak kontroluje příslušné oddělení ve stranickém aparátu. Hospodařit znamená především šetřit a pracovat ekonomicky. To vede ke snížení funkcionářských kádrů, které se reformám pochopitelně brání, protože jim hrozí nejen ztráta postavení, ale — až se dá lavina reforem do pohybu — případně i soudní postih, protože být korupční a obohacovat se patří samozřejmě k systému. Nepřáteli jakékoliv reformy jsou hlavně ti, kteří za své postavení vděčí straně a nikoliv svým schopnostem. A oni jsou ve skutečnosti stranou. Gorbačov, který reformy bezpochyby chce (a jemuž nic jiného nezbývá, nechce-li se stát hrobařem komunistického systému), je v paradoxní situaci, protože oslabením vlivu strany se automaticky snižuje i jeho vlastní osobní vliv. Toto dilema bylo dosud vždy překážkou jakýchkoli reforem ve východním bloku. A to dnes znepokojuje režimy i ve spojeneckých státech. Nad husákovským režimem visí Damoklův meč událostí z roku 1968, v Rumunsku, které projevilo poměrně velkou samostatnost v zahraniční politice, vládne uvnitř tuhý stalinský režim a tak se Nikolae Čaušescu náhle dostal do ideologického spojenectví s Vasilem Bilakem a Erichem Honneckerem. Jeho NDR sice nejvíce profituje hospodářsky z příbuzenství se Spolkovou republikou a tím i Evropským společenstvím, ale je právě proto ideologicky nejvíce ohrožené a proto snad nej- konzervativnější v celém Varšavském bloku. Tyto tři režimy se dostaly možností reforem v Sovětském svazu do paniky, zatímco v Maďarsku a Polsku lze pozorovat porozumění a dokonce sympatie pro nový moskevský kurs. V Československu šla ustrašenost tak daleko, že v tisku v souvislosti se změnami v Sovětském svazu zmizelo sľovo »reforma« — prý na přímý příkaz Bilakův. Namísto toho se píše o »přestavbě«. Jakkoli je tato sémantika směšná, dokazuje postupující rozkol v sovětském mocenském bloku, který nastává i u nejoddanějších spojenců. Gorbačovův pokus o uvolnění má ovšem vážnější překážky v Sovětském svazu samotném. Nejen u konzervativních funkcionářů. Ohrožující impulsy z Moskvy musí projít dlouhou cestu obrovskou říší až do jednotlivých oblastí a závodů a víme dobře, jaké zkomolené poselství může vzejít, jestliže se předává tichou poštou dlouhým řetězem REPORTÉR 2/87 9 [pageend9]interpretů. A jakou naději má Gorbačov zmobilizovat k uvědomění a aktivní účasti na obrodě unavené obyvatelstvo, tolikrát už zklamané v nadějích milostivých období, zdecimované špatnými pracovními podmínkami, zdevastovaným a nyní už i zamořeným životním prostředím, zlhos- tejněné alkoholismem a navyklé^ lajdačit a přivlastňovat si veřejný majetek Nicméně Gorbačovův útěk dopředu má některé slibné perspektivy. Může zlepšit reputaci Sovětského svazu na Západě, posílí odpůrce západního atomového zastrašení, může vrazit klín mezi Spojené státy a důvěřivější, o uvolnění napětí více usilující Evropany a roznítit nový spor mezi politickými stranami v evropských parlamentech. Na Západě je dost levicově orientovaných politiků, kteří hovoří o jakémsi blíže nedefinovatelném partnerství se Sovětským svazem, které by podle nich mohlo vést k odzbrojení a odsunu amerických zbraní z Evropy. Moskva ale nemá ve světě partnery - zná jen poddané a nepřátele. Jestliže usiluje o dohody, je to součástí její taktiky a strategie pro čas míru. Západ hovoří o společných zájmech obou bloků. Ale tyto společné zájmy ve skutečnosti neexistují. O naivitě některých západních politických pozorovatelů a komentátorů svědčí například i článek v tak renomovaném listě jako je Neue Zürcher Zeitung, který při úvahách nad reakcí spojeneckých režimů na Gorbačovovu iniciativu hovoří o progresivních a demokratických politicích v těchto státech a jmenuje v této souvislosti Štrougala, Jakeše a Chňoupka. Gorbačov zavádí reformy proto, že jsou nezbytné z důvodů vážné hospodářské krize. Největší chybu by Západ učinil, kdyby pod dojmem Gorbačovovy dobré vůle začal Sovětský svaz horempádem podporovat a tím by dosáhl jediného — reformy by se nestaly nezbytnými, a proto by je jejich odpůrci měli větší možnost oddálit a nakonec je zcela rozmělnit a i zrušit, protože by se s pomocí západní důvěřivosti staly zbytečnými. ■■■■■ fructus TRÄDGÄRDSGATAN 2 GBG -131Í-130129 FIT FOR LIFE OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty NA VAŠI MILOU NÁVŠTĚVU SE TĚŠÍ RODINA LINKOVA TRÄDGARDSGATAN 2 411 08 GOTEBORG Telefon 031 / 130129 VLADIMÍR VALENTA KRONIKA U NÁS V ALBERTĚ Zase se nám jednou dostalo příležitosti přijít do kontaktu s domovem prostřednictvím skutečně lidského filmu Jiřího Menzla »Vesničko má středisková«, který se hraje nyní v Americe pod názvem »My Sweet Little Village«, což je název stejně pitomý jako ten název český. Ale kdo může očekávat něco kloudného od pražského Filmexportu . . . Nechci psát filmovou kritiku, ale vyjdu z kritiky, která se mi dostala do rukou. Je z ’’Los Angeles Times” a její autorka jen dokumentuje, že filmoví kritici všude na světě o filmu mnoho nevědí. Celkem se jí líbí film, jenž líčí idylický život na socialistické vesnici a bez partajní regulace. Dojalo mne to. Jedny z nej vlivnějších novin na světě, které dávají světu každodenní politické kázání a jistě ovlivňují politický aparát USA, nerozeznají ten nejsprostší projev komunismu, jaký může být, a aparát partaje, který dusí celou vesnici. Jak mohou takové noviny vůbec pochopit, co se vlastně děje ve světě? Smutno je člověku . . . Ale raději si povězme o příběhu vesnického blba, který dostane nabídku na práci v továrně v Praze, včetně komfortního bytu v novém paneláku na sídlišti. Na počátku filmu vidíme našeho hrdinu filmu v JZD, kam jako syn a dědic selského gruntu přísluší. Pracuje jako závozník na družstevním náklaďáku a má své potíže se svým šoférem, který by měl raději někoho, s kým by se dalo komunikovat. Ve vesnici nastane pozdvižení a lidé považují za neodpovědné uvolnit z JZD tohoto duševně zaostalého mladíka, který může šťastně existovat jen v prostředí svého rodiště, kde o něj pečují sousedé a přátelé. Brzo se ukáže, že za věcí stojí ředitel továrny, který chce mladíkův rodný grunt přeměnit na svoje letní sídlo. A tento čachr bude možný jen proto, že předseda zemědělského družstva — o předsedech JZD je známo, že tato funkce bývá poslední příležitostí pro neschopné stranické "dělnické” kádry — je korumpován příslibem, že jeho syna ředitel továrny vytáhne z vesnice do lodní školy ve Štětině. Předsedův syn sní o tom být námořníkem. A jeho syn může být — na rozdíl od jiných mladíků, kteří už resignovaně akceptují svoje dědičné třídní prokletí a selský původ — uskutečněn. Nakonec je vše odhaleno, obecní blb se vrátí domů, na předsedu JZD nikdo žalovat nebude (taky by si nikdo stejně nepolepšil), a tak všechno šťastně dopadne. To vše ve filmu je v míře, aby to blbý cenzor neprokoukl. Menzel měl šťastnou ruku a vynikající nápad: ukázal feudální poměry na české vesnici jako idylku. Jeho detailní postup ukazuje, jak malou šanci má vesnický nevolník, aby se dostal z poddanství a mohl pracovat někde jinde, je dokumentem o neexistenci lidských práv v Československu. Že v tomto případě jde o duševně zaostalého, obrací ovšem divákovy sympatie jiným směrem. Jistě zaostalý ubožák se ocitá ve velikém nebezpečí, když ztrácí svoje vlastní životní prostředí. Ale v tom je právě ten trik. Kdo zná socialismus z vlastního prožitku, dokáže se v tom orientovat a těšit, protože vidí, že bylo řečeno maximum. Celý film je protkán příhodami a charaktery dnešní vesnice, která má ve svém zotročeném životě jediné východisko v nostalgii. I proto nad vesnicí stojí hřbitov a vesnička sama, sedlčanské Kře- čovice, rodiště Sukovo, dojímá krásou fotografie. Film poskytl vynikající příležitost pro Rudolfa Hrušínského nejstaršího, filmoval jsem s ním, když byl ještě Rudolf Hrušín- ský ml., v roli vesnického lékaře. Jaká je to postava! Plná pochopení, kam je nutno obrátit svůj zrak i duši, aby člověk nemusel vidět hnusnou realitu. Hrušínského ”pan doktor” je chronický pachatel automobilových nehod, protože ”se kochá” nádherou české krajiny. Vidíme ho v jeho reálně socialistickou péčí ’’vybavené” ordinaci. Může ordinovat jen s pomocí známé metody: »Kde tě bolí?« ... »Jo, to mě bolí taky...«. Má k tomu právo, protože mu lidé věří. On je tu zřejmě jediná lidská autorita, kterou v životě mají. Viděl jsem film dvakrát. Poprvé jsem seděl a bolelo mě srdce ze smutného lidského osudu drceného zhovadilým ’’společenským” systémem, jejž komunismus uvalil především na českou vesnici, kde každý z nás má svoje kořeny. Bylo to dojímavé a otřesné. Chápal jsem, že je to komedie, že bych se měl smát, ale nemohl jsem. To teprve podruhé ze mne všechno spadlo, stal jsem se zase československým, socialistickým divákem a chechtal se mizérii, v níž jsme všichni až po krk. Povídá se, že Menzlův film bude nominován letos z jara na Oscara v kategorii jinojazyčných (neanglických) filmů. Doufám, že to vyhraje. * * * U nás v Kanadě se s politickými skandály dveře netrhnou. Ten poslední je zvláště peprný: Švýcarská firma Oerlikon vyhrála konkurs na výrobu zařízení pro leteckou ochranu a začala stavět továrnu v Quebecu. Pozemky vhodné pro stavbu stouply v rozmezí delším o něco málo než měsíc o částku větší než milion dolarů. Za tím účelem bylo třeba změnit dvakrát jména držitelů půdy, až nakonec se celý ’’vývar” octl v kapse presidenta místní konservativní strany, jejíž poslanec Bissonette byl ministrem federální vlády příslušným pro jednání s firmou Oerlikon. Tato firma už měla kooptovaného nového kanadského vicepresidenta, takto blízkého přítele ministerského předsedy Mulroneyho, který právě nedávno jmenoval tohoto nového vicepresidenta Oerlikon Aerospace Canada senátorem. Není třeba povídat, že se toho jeden v Kanadě mnoho o skutečném vládnutí nedoví, protože oposice v parlamentě, i mimo něj, se v tomto skandálu vyžívá, i když to byl právě ministerský předseda, jenž skandál sám zveřejnil a dal případ vyšetřovat policií. Takže pro Mulroneyho bylo skutečně úlevou, když se mohl vydat na plánovanou cestu do Afriky, aby mohl připojit svůj hlas k morální koalici proti Jižní Africe. Kanada dnes představuje hlavního stoupence Britského společenství národů a dělá vše možné proti tomu, aby se nerozpadlo, čímž už dlouho všichni marxisti 10 REPORTÉR 2/87 [pageend10]a komunisti, diktátoři v bývalé britské Africe, vyhrožují. Kanada vidí v této oblasti příležitost pro odbyt svého průmyslového zboží a v současné krizi i příležitost se vtlačit tam, kde předtím přirozeně dominovala Jižní Afrika. Problém je jen v tom, že místní vlády jsou zkorumpované a neschopné. Snad jen kanadský poplatník bude schopen zaplatit nové investice, z nichž nikdy nepřijde zpět ani cent. Kaunda, Mugabe a další drží v šachu svoje obyvatelstvo sovětskými kulomety a agitují s rasismem v Jižní Africe. Přimlouvají se za to, aby i Kanada uznala nutnost násilí na řešení jihoafrického problému. Což Mulroney, jenž byl touto argumentací zaskočen — bylo to mimo plánovaný program — neakceptoval, ale také nebyl schopen — navzdory své výmluvnosti, s níž zvládá palbu oposice v kanadském parlamentě — násilí jako prostředek k rozvratu Jižní Afriky rozhodně odmítnout v duchu hlásaného kanadského humanismu. To konečně rozhýbává skutečným, ne levicí inscenovaným veřejným míněním. Nějak si lidé nedovedou připomenout, že by se takto jednalo někdy s SSSR, že by se někdo tak vytrvale zasazoval za Afganistan. Připomíná se, že kanadské svědomí je plně uchlácholeno dobrým obchodem s pšenicí, vyváženou do SSSR. Zdá se, že konservative!, díky sérii skandálů, ztratili morální kredit k tomu, aby byli schopni vést Kanadu k nějaké duchovní obrodě. Namísto toho se snaží přetrumfnout strany nalevo od nich v prokazování své "pokrokovosti”. Zvláště tam, kde je to moc nestojí. A tak všichni, co jsou nějak spojeni s bolševiky v Moskvě, i Moskva sama, jsou tu bezpečni před úrazem jako jeleni v národním parku. Pokud jde o Afriku ’’Britského společenství národů”, je to vlastně snadné. Protože každý, kdo na tamní absolventy moskevské teroristické university a pomocníky sovětského agenta Joe Slova ukáže, je hned osočen jako rasista. Našinec se také rozpomene, jak se vždycky mluvilo o sankcích vůči Sovětům: »Nedodávat jim obilí? Chleba?« - »Toho mají v Kremlu vždycky dost. Takovými sankcemi bude trpět jen prosté obyvatelstvo SSSR, ty nelido!« — A dnes? Že bude trpět ekonomickými sankcemi všechno obyvatelstvo Jižní Afriky, a především většina černých obyvatel, nikoho nezajímá. Všichni, kdo tak lidsky mluvili o marné snaze ztrestat SSSR, žádají důsledně vyhladovění Jižní Afriky bez rozdílu. Žádný čas na politický vývoj se neposkytuje. Tyrani a diktátoři, kteří by už dávno v Africe nevládli nebýt bolševiky, jsou hrdiny kanadské televize a radia. A když s nimi dělají interview naše kanadské reportérky, tak blahem učúrávají. V tomto směru to není v USA lepší. Lze to pochopit leda tím, že velká část černého obyvatelstva je dostatečně zpracována, aby neviděla jinou alternativu, než v násilí pro Jižní Afriku. Politickým stranám jde jen o nadbíhání hlasům voličů. Reaganovo veto sankcí proti Jižní Africe bylo kongresem odmítnuto. Zapomenuta je Sověty kolonizovaná Angola i protikomunistický Sawimbi . . . Po USA nedávno cestoval Oliver Tambo, hlava teroristického jihoafrického ACN. Bylo to ve znamení vystupňovaného napětí vůči Jižní Africe. Soudruh Tambo nikdy neodpověděl novinářům, kolik má komunistů ve svém exilovém komitétu, který vydává za celonárodní, protože tam zřejmě nikoho jiného nemá a to by v USA nebylo dost populární. A on chtěl dosáhnout toho, aby se s ním setkal státní sekretář Shultz, což je ovšem morální blamáž pro Reaganovu vládu. Tambovou hlavní snahou byla propagace násilí, a to se mu dokonale povedlo. Nikdo neměl dost odvahy, nebo publicity, aby hájil třeba ideály tak oslavovaného Ghandiho: politiku nenásilí. Ideál, jehož jinak, tam, kde se to nepočítá, má každý plnou pusu. Zřejmě se nedá nic dělat, Moskva vnutila celému světu svůj slovník a pojmy. Zatímco Sověti likvidují své rasově odlišné obyvatelstvo ve své sibiřské kolonii, jejich trumpety v západních parlamentech, televizích, rádiích, novinách, i universitách a školách, vytrubují jejich písničku do ohlušení. Aby bylo jasno: nemyslím, že se to jednou neprokoukne. Mám jen obavy, že pak především vlády demokracií samy nebudou stačit na to s novinami, mikrofony a kamerami, aby vyplely, co samy pomáhaly zasít. * * * Nic není v novinářství a v politice chvályhodnější než sledovat ohlas čtenářů. V naší exilové politice pak záleží nejen na čtenářích, ale hlavně na čtenářích mladší generace. Snad je to pud národní sebezáchovy, že s hrůzou sledujeme, jak se řady našich čtenářů tenčí a jak nejsou nahrazováni těmi mladšími. Proto ti nejbystřejší z nás se snaží všemi způsoby přitáhnout mladší generaci na stránky svých časopisů pomocí rozhovorů i konferencí s mladými. Mohu si jen povzdechnout, že když já jsem býval mlád, nikdo se se mnou nebavil. Nějak jsem se nerpohl dostat za hranice, abych to těm starým vysvětlil, jak my mladí se na to díváme. A oni zase oplývali jistotou, že jim neřeknu, aby šli se svou exilovou politikou do háje, že už jsem unaven politikou, znechucen, a kdoví, co ještě. Když se dívám na ty roky nazpět, tak zjišťuji, že ti v exilu za mou mizérii doma mohli nejméně. Jakkoli to doma prošvihli, viděl jsem v nich ty, kdo snad ve světě za nás mohou promluvit, dostanou-li příležitost. Exil představoval pro mne jedinou možnou politickou kontinuitu Československa, kterou národ má. Časem jsem pochopil, že exil je prostředí, kde je mnohem těžší se politicky prosadit než mohl být náš nejčernější pesimismus. Ti, kteří viděli československé perspektivy jinde, potřebovali podzim 1968 a dále, snad až do dneška, aby se vyrovnali se skutečností. Ovšem na jejich účet jde i dnešní stav mládeže, která je rozčarována z falešných proroků a vyhlašuje, že nechce mít s minulostí nic společného. Jaká je to pošetilost! Opravdu se nemohu ubránit podezření, že je to odněkud řízeno. Kdysi v šedesátých létech v pražské kultuře vládlo heslo: »Odvaha zlevnila, rozum podražil!« Ti, kteří nikdy a nikde odvahu neprokazovali, začali pro sebe reklamovat patent na chytrost. Jak to dopadlo, víme. A víme, že je víc těch s tím "podraženým rozumem”, kteří podepsali např. antichartu, než těch, kteří dali svoje jméno pod Chartu, což jen uvádím jako statisticky poměřitelný element, s nímž se každý občan doma musel zabývat. Dneska je to odříkání se minulosti. Mladí, kteří znají z domova většinou žumpu komunistické výchovy a domácí dramata kolaborantského sebezneueťování, jsou puzeni k projevům odporu vůči celé národní minulosti. Měříme-li to podle zásady »Komu co prospívá?«, velmi brzo si uvědomujeme, že jde pouze o prohloubení operace vykořenění národa, který má být přesazen do sibiřského povětří. Doufám, že nejde o fyzické přesazení, i když i to je možné, ale přesazení duchovní. Přetnout dějinnou štafetu, to je úkol číslo jedna. Komunismus už nemá ani jediný vzor, jejž by mohli mládeži ukázat, proto nic neztrácí, když podepře skepsi a znechucení, jež přichází z bezprostředního poznání v rodině, ve škole i v práci. Nemá zájem nahradit chybějící zářné příklady, jimž tu stejně nikdo nevěřil. Naopak, pomůže najít vědro s močkou, kterou vyleje na celou českou minulost, o níž je stejně známost jen útržková, překroucená a tendenční. A my tu sedíme a uznáváme: »Ach jo, ti mladí nechtějí jít s námi.« Z ruské literatury se pamatuji na jedno velmi často se opakující slovo: »Naplivat!« Nic nesedí lépe. Dosud nikde jsem nečetl: »Tak dobře, vy mladí, kteří si chcete vzít odpovědnost za budoucnost, opravdu dopadnete tak, jak vám to v Moskvě nalinkovali. Vaše jediná naděje je v tom, že se obrátíte k minulosti, ne s nadějí, že tam naleznete blanické rytíře, ale že se prohrabete tou nebližší minulostí, na níž leží tolik hnoje, kvůli němuž pokládáte za módní papouškovat po jiných, že se vám chce zvracet. Až tam naleznete svůj model, pro nějž proteklo mnoho krve, ani ne tak vašich otců, jako spíš dědů a pradědů: mám na mysli Masarykovu republiku. K tomu vzoru se dostaňte, protože bez této republiky jste nic a nic budete. A nám starým, kterým pořád kdosi připomíná, že s námi nejdete, neprokážete žádnou laskavost, že se k svobodné a demokratické ČSR a k nám přihlásíte. Protože my jsme celým životem nesli opojení svého mládí, kdy jsme okusili omamnou vůni svobody, kterou nám dal tento stát, zatímco vy jste chudáci, kteří bez tohoto ideálu nikdy nenaleznete žádnou perspektivu, ať budete sedět doma nebo se toulat po všech světových kontinentech. A budete úspěšní a bohatí a slavní jako tenisové hvězdy. Pořád nebudete nic znamenat. Ne jiným, ale sobě.« Nikdo to dosud nikde nenapsal, a tak to píšu já. * * * Nevzpomínám si, zda někdo kdy napsal politickou studii o vlivu mezinárodní situace na změnu v SSSR po Stalinově smrti. Zda bylo kdy uvažováno, nakolik ovlivnil Kreml korejský debakl, poslední Stalinův výboj do Jižní Koreje, který skončil přesně tam, kde začal. Ani nakolik zapůsobil tvrdý postoj Ameriky a zvolení presidenta Eisenho- wera na dosazení Nikity Chruščeva na kremelský trůn. Také nic nevím o analyse vlivu mezinárodní situace na Chruščevovo sesazení. Aniž bych to chtěl idealizovat, Chruščev, který tak katastrofálně selhal jako vnitropolitický reformátor, znamenal mezinárodně určité uvolnění. Co se tenkráte dělo v USA? Po smrti presidenta Kennedyho se USA stále více zabývaly Vietnamem a REPORTÉR 2/87 11 [pageend11]neprojevovaly mnoho zájmu o oblasti, které přednostně zajímaly SSSR. Šlo tedy o ’’uvolnění” podle sovětského gusta. Když jsme dnes svědky nového sovětského pokusu o reformy, neměli bychom zapomínat na předchozí zkušenosti. Zdá se mi, že je na míst$ otázka, nakolik Reaganova tvrdá mezinárodní linie a její pro- tisovětský postoj pomohly Gorbačevovi se dostat na špičku. A nakolik po dvou létech začíná Gorbačev dělat ústupky v lidských právech právě pod tlakem nekompromisního postupu Západu a nikoli proto, že má měkké srdce a je dobrák od kosti. V poslední době si Gorbačev dokonce pozval skupinu nejvlivnějších politických osobností téměř všech odstínů v politice USA a nejen je “překvapil svou upřímností”, ’’přesvědčil je, že to myslí s reformami vážně”, ale dokonce jim umožnil setkání se Sacharovem, nepochybně nejvýznam- nějším disidentem a znovuosídlencem Moskvy. My ovšem nemusíme vůbec jásat. Dosud nikde nepadlo jediné slovo o sovětských satelitech a naopak s obavami hledím do budoucna, nakolik sblížení s SSSR bude pro USA znamenat, že velkoryse odsunou střední Evropu ze své agendy. Pro nás zbývá jedině si přát, aby USA nepolevily ve svém tlaku a měly na paměti, kolikrát v minulosti byly napáleny svým leninsko-stalinským partnerem. »Brzo po soudu nad Siňavským a Danielem jsem přiletěl v r.1966 na cestu po USA a v New Yorku jsem byl hostem senátora Roberta Kennedyho v jeho man- hattanském bytě. K mému překvapení mě pozval do koupelny, pustil sprchu a snížil hlas, aby mi pověděl: ”Rád bych, abyste řekl vaší vládě, že jména Siňav- ského a Daniela byla dána našimi agenty vašim agentům.” Divil jsem se tomu a tázal jsem se, proč by to dělali. Kennedy se smál mé naivnosti. Řekl: ’’Protože naši chtěli zneužít situace a vaši to sbaštili. Kvůli Vietnamu jsme hodně ztratili doma i ve světě. Potřebovali jsme nějakou propagační protiváhu...”« Toto právě napsal sovětský básník Jevtušenko do Time (9.2.1987) v článku Básníkův pohled na ’Glasnost”. Používám toho pouze jako ilustraci k současné situaci v americké politice. Tentokráte jde o republikánskou vládu, která se s dobrými úmysly zamotala do mezinárodní aféry s Iránem, současným vyvržencem ze společnosti slušných států, ale potřebným pro strategickou rovnováhu ve světě. Tenkrát šlo o demokratickou vládu a politika, který před krátkou dobou opustil vládní křeslo ministra spravedlnosti v téže vládě a byl zvolen senátorem za stát New York. Podstatné je, že to byl přímý vzkaz sovětské vládě, máme-li věřit Jevtušenkovi. Že takto shodit lidi je ošklivé, o tom není sporu. Ale motivy nemohou zakrýt moje rozpaky nad činem o dva roky později zavražděného senátora Kennedyho, dodnes v USA velmi uctívaného. Reagan je dnes ve svízelné situaci. Lidé, odpovídajíce na zručně sestavené otázky, říkají, že mu už nevěří. A důvěra byla hlavním pilířem, na němž stála Reaganova reputace. Skutečností však je, že volíme politiky, jimž věříme, aby dělali věci podle svého svědomí a ne aby se denně vystavovali v soutěži krásy. Ti, kteří jsou v USA mistry na levicovou demagogii, to dobře vědí a mají úspěch. Po moci lačnící demokrati, kteří od dob presidenta Cartera nebyli schopni dát dohromady účinný politický program, jásají nad tím, co jim padlo do klína, a jsou ochotni učinit vše pro to, aby byl v roce 1988 zvolen presidentem kandidát demokratické strany. Demokraté vidí, že znemožnit vládu presidenta Reagana v očích světa i amerického voliče, je hejlepší cesta, jak vyhrát volby. Nesázel bych na to. Ale o to nejde. Co je závažnější, je osud dvou mezinárodně důležitých Reaganových programů: Strategická obranná iniciativa, SDI — Star Wars, se dostala nečekaně se svými laboratorními výsledky tak dopředu, že brzo — dříve, než se plánovalo — bude možné je zkušebně aplikovat mimo laboratoře přímo ve vzdušném prostoru. To je ovšem jediná řeč, které Sovětský svaz rozumí. Jestliže ještě za Reaganovy vlády bude učiněn tento krok, nebude možná cesta zpět, ať je presidentem kdo chce. Pro Reagana a republikány to znamená, že mají naději i na konečné prosazení správné báze, jak mluvit s SSSR. To by znamenalo i rozhodný mezinárodní úspěch pro celý svobodný svět. Znamená to také vyřazení atomových zbraní jako garanta světového míru a rovnováhy sil od počátku příštího století. A v tom případě jde o historický přelom, na němž jak Sověti tak i krátkozrací oponenti v USA nemají zájem, protože si dovedou spočítat, kolik by ztratili. Demokraté byli odkojeni na ideálu panství dvou supervelmocí ve vyhraně- ných sférách. (I proto se nenašel žádný demokratický senátor, který by spustil sprchu a zašeptal českému básníkovi, co řekli Brežněvovi agenti vládě USA než SSSR okupoval v roce 1968 Československo.) Vidina dobře fungující Jalty je stále jejich ideálem, i když hlavním našeptava- čem tenkrát již ochabujícího presidenta Roosevelta byl komunistický agent Albert Hiss, oficiálně asistent State Departmentu. Dnes demokraté chtějí nehotový a neprověřený systém SDI podřídit politické licitaci se Sověty. Jak by to dopadlo, se po zkušenostech s Jaltou ani nemusíme zajímat. Byl by to funus západních demokracií. A obávám se, že náš taky. Druhým Reaganovým programem je plán na zastavení sovětského postupu ve Střední Americe. Ono pověstné nicaraguj- ské konto ve švýcarských bankách, o němž nikdo neví, zda skutečně existuje, vážně ohrozilo americkou rozhodnost vynutit v Nikaragui demokratické řešení, nikoli porážku komunistů na hlavu. I v tomto případě je nebezpečí, že stra- nicko-politické zájmy spojené s presi- dentskými volbami převáží nad nutností rychle jednat. Tento i příští rok prožijeme mnoho úzkosti a obav, protože v obou případech máme naději tolik získat. Jedinou útěchou nám může být, že už nemáme co ztratit. Edmonton, 11. února 1987 — um STÄLE DALŠÍ A DALŠÍ ČS. VLÁDY V EXILU! Loňský a letošní rok byl obzvláště bohatý na vznik nových československých a jen českých vlád v exilu. K nim nyní přibyla další — zcela nejnovější. Dostali jsme do redakce její MANIFEST, a protože jej považujeme za nesmírně závažný, otiskujeme jej v plném znění: MANI FEST Volného sdružení obrany práv a rozumu » Volné sdružení obrany práv a rozumu« navazuje na tradici »Strany mírného pokroku v mezích zákona«. Jeho úkolem je sdružovat všechny normálně myslící občany, kteří nesouhlasí s výstřelky současné společnosti, zejména společnosti totalitní a od vlasti odtrženého exilu. VSOPR proto bojuje proti všem úchylkám zprava i zleva, proti hlouposti ve všech jejích formách, proti demagogii a dezinformaci, proti samozvaným panovníkům, prezidentům, senátorům atd. Působnost VSOPR je celosvětová, nikoli však celovesmírná. VSOPR se zajímá především o osudy a zájmy národů bývalého Československa, nečiní si však nárok mluvit jejich jménem. Cílem VSOPR není také převzít veškerou moc a rozdělit úřady i jiné prebendy, až někdo osvobodí Cechy, Moravu, Slezsko, Slovensko a Podkarpatskou Ukrajinu od dnešního útlaku. Za člena VSOPR může být bez kádrování přijat každý, kdo souhlasí s jeho programem a zavazuje se, že se bude při svém jednání řídit svým rozumem, svědomím, citem pro čest a morální povinnosti svobodného občana. Nečlenové VSOPR a jeho odpůrci mají samozřejmě právo své myšlenky a názory volně projevovat a nebudou proto ani stiháni ani trestáni — bude jim nejvýše doporučeno dobrovolné léčení. Jednací jazyky VSOPR jsou čeština a slovenština, pokud možno bez hrubých gramatických a slohových chyb, jakož i jiné jazyky civilizovaných národů. Newspeak je jako jednací jazyk vyloučen. Příspěvky VSOPR žádné nevybírá, neboť se spokojí podporami olejových magnátů, pokud se ještě nějací najdou. Vlajka VSOPR je čistě bílá, bez jakýchkoliv skvrn a barevných odstínů. Činnost VSOPR řídí demokraticky její zakladatelé. Jejich funkce není označována žádnými tituly, není čestná ani placená, ale pouze pracovní. Volby se v VSOPR nekonají, schůze se svolávají podle potřeby. Zápisy ze schůzí nejsou pořizovány, protože mezi členy VSOPR panuje vzájemná důvěra a nechuť hádat se o malichernosti. Diskuse ve VSOPR je volná, otevřená, bez demagogie a tělesného násilí. VSOPR vydává ve volných lhůtách prohlášení, manifesty, dekrety a jiné písemnosti. Vydává rovněž vlastni ČASOPIS PRO LEGRACI KRÁLÍKŮ A PREZIDENTŮ (CPLKP). Za vynikající výkvěty na poli hlouposti uděluje VSOPR čestný řád Bílé růže. Zájemci, zasílejte své přihlášky a dotazy prostřednictvím tohoto listu. Illllll TISKOVÁ OPRAVA V příspěvku Tomáše Novotného v minulém Reportéru na straně 8 (3. sloupec nahoře) zní první věta: »Chceme-li ztotožňovat, a to my rozhodně nechceme, s lidsky čirou čestností a opravodovostí Václava Havla, ...«, ale správně mělo býti vysazeno: »Chceme-li ztotožňovat, a to my rozhodně chceme, ... « Prosíme autora i čtenáře o prominutí. 12 REPORTÉR 2/87 [pageend12]JINDŘICH STIKAROVSKÝ HOVORY JIHOAFRICKÉ Nový rok se přehoupl, tak nějak nenápadně, aspoň se mně to zdá, mám pochopitelně na mysli náš černý kontinent, a ani netrvalo dlouho a bubliny splaskávají jedna za druhou. Třeba ta óbrbublina s havárií letounu prezidenta Machela. Co všechno si kdekdo navymýšlel, o jihoafrické konspiraci a tajemných beaconech, které svedly nešťastný letoun z cesty, plné noviny toho byly, ve všech možných jazycích a formátech, a najednou — plop! Jako z chlupaté deky začaly vylézat informace založené na strohých faktech. Kdo měl zájem, musel si pochopitelně trošku zalistovat, už nešlo o palcové titulky na prvních stranách, bodejť by se to strkalo před oči, když se dopadlo jako hubkaři, a pomaličku, potichoučku se konstatovalo, že nikoliv »cloak and dagger« made in South Africa, ale nedisciplinovanost sovětské posádky letadla. Nedisciplinovanost, hraničící s trestuhodnou ignorancí, a pak také mnoho technických nedostatků jak v aeroplánu tak v letovém dispečinku na maputském letišti. Za starých dobrých časů se podobná blamáž řešila tiskovým »dementi«, neboli »zasláno«, kde se čtenáři bavili sdělením: »Není pravdou, že podnikatel staveb Voráček Josef je vůl, ale je pravdou, že vůl není.« Dobré časy minuly už dávno, tudíž bavení se nekoná, ani ty facky a insulta- ce probíhající velmi organizovaně proti bílým občanům v Zimbabwe a Zambii nikdo nesmaže, proč taky, že? Mají tam svou svobodu, v červený květ rozkvetlou, apartheid tam neexistuje, a to, že nemají čím přikrýt holé hýždě, na svobodě jim neubere. Jistí členové amerického kongresu zjistili, že dosavadní protiafrické sankce zatím jaksi nefungují, tak honem přišli s dalšími návrhy na sankce ostřejší, což se však nesetkalo s pochopením jak pana prezidenta Reagana tak paní Maggie z Londýna, o panu Bundekancléři nemluvě. Metizím v Austrálii se rozhodli, že přivinou do své náruče dalších 250.000 imi- grantů, mezi nimi »oběti apartheidu« z Jižní Afriky. Tohle se dozvěděla jakási jihoafrická oběť jménem Seabata Neph- talia Moahloti — (promiňte, ale on se tak doopravdy jmenuje), a požádala o udělení exilu. Všechno v pořádku, z naší strany panu Moahlotimu nikdo nebrání, problém však je, že filantropické snahy imigračního ministra, pana Hurforda, nenacházejí potřebné pochopení v australských kruzích, neboť »povolením imigrace Asiatům či černým Jihoafričanům by mohlo dojít k rasovým nepokojům v Austrálii«. To prohlásil pan Bruce Ruxton, Australan a šéf »Victoria State Returns Services League« . Bohužel nevím, čím se tato dlouho- jmenná společnost zabývá, ale je mi sympatická prozíravost pana Ruxtona, který má, jak je vidět, nejen dějiny své země v malíčku, ale dokáže je aplikovat na dnešní poměry. Přesto lze věřit, že suplika pana Moahlotiho bude vyřízena pozitivně a že Austrálie bude obohacena o platného občana. Má sice jednu měšťanku a anglicky se nedomluví, je prý však bystrým učedníkem, takže rychle všechno dohoní, co zanedbal do svých 26 let. Takže kdyby byl další zájem, stačí se jen ozvat, dodáme promptně další. Lock, stock and barrel! My proti Austrálii sankce rozhodně nevyhlásíme. Je potěšující, že začíná ubývat štvavých artiklů ze stránek zahraničního tisku, namířených proti Jižní Africe. A začíná přibývat hlasů, které požadují méně senzacechtivých zpráv a více pravdivých a objektivních informací. Také turisté ze všech koutů světa se počínají trousit a zjišťovat si věci na vlastní oči. Proti loňskému roku jich prý přijede do Jižní Afriky o 25% více. Především z Německa, Anglie, Francie a USA. Vítáni jsou všichni a budou to mít laciné, díky nízkému kursu našeho randu. Ale ať si užijí, je jim přáno. Mohou si všechno dobře prohlédnout a ohřát si kosti po těch letošních mrazech v Evropě. Jak se tedy zdá, sluníčko začíná vykukovat zpod mraků do našich jihoafrických oken. Samozřejmě je toho hodně, co není jak by mělo být; máme inflaci jako hrom, ceny letí nahoru, páni politikové se nepřestali dohadovat a ze zahraničí pořád pofukuje studený vítr. Svět prý chce vidět opravdu »pronikavé změny« jihoafrického systému. Naše reformy jsou prý nejenom malé, ale též pomalé. Nechceme prý jednat s ANC, takže není zdaleka »míru pod olivami«. Snad aby nám dodal kuráže a ukázal, jak se to dělá, promluvil si s ANC, tedy s hlavním představitelem ANC, komrá- dem Oliverem Tambo, sám pan Shultz z USA. A pak nejen on, ale miliony amerických diváků, kteří jednu z diskusí viděli v televizi, byli poněkud v rozpacích. Protože pan Tambo se necukal a řekl to na rovinu. Že v teroru se bude pokračovat! A téze zhuštěná do hesla »moc skrzevá lauf od flinty« — což je můj specifický překlad anglického originálu »Power through the gun-barrel«, je pro ANC-knechty stále platná! Koncem ledna oznámil prezident Botha národu, že 6. května se půjde volit. Národ to vzal na vědomí bez jakéhokoliv vzrušení, protože proč se taky vzrušovat? Jedinou šanci má opět Nacionálni strana, sedící uprostřed mezi nalevo nakloněnou Progresive Federal Party a napravo orientovanou Conservative Party. Ta první partaj nestojí za moc, ta druhá zase nemá dostatek financí a obrazotvornosti. Její snahy spojit se se sesterskou HNP (Hers- tigte National Party) a utvořit silnou pravicovou koalici jsou bezvýsledné, protože každý má svou pravdu a ti druzí ji odmítají poslouchat. Takže vládní Nacionálni strana bude držet státní opratě dál. Pro Nacionalisty není otázkou vyhrání voleb, ale docílení ekonomické stability státu. Jižní Afrika má povážlivou nezaměstnanost, nezdravou inflaci a značně nízkou produktivitu práce. Zato populace černého a barevného obyvatelstva utěšeně roste. Studium populační statistiky nahání husí kůži, zejména prognózy do let 2000, kdy se kalkuluje s 200 miliony černochů, pakliže jejich plodnost zůstane na dosavadní výši. Jsou optimisté, kteří tvrdí, že dokáží-li' se přesvědčit černé rodinky, aby omezily svůj objem na dvě dítka maximum, sníží se uvedená katastrofa na pouhých 70 milionů. Jde však o pouhé theorem, které nikdo nemůže brát vážně, Takže asi těch 200 milionů ... Co bude pak, neví nikdo, ale pořád jsou tu jisté možnosti, jimž Angličané dali lapidární jméno »Act of God« a pod které lze zařadit všechno možné, od masového výskytu aids až po nukleární výbuch. Tak či onak, vyvstává otázka, kdo tu chasu jednou uživí, protože Evropa i Amerika bude mít svoje starosti a Sovětský svaz na tohle rozhodně není. Spíš tak nějaké samopaly. Ale všude je halt něco a nikdo to nemá lehké. Do pana prezidenta Reagana se kdekdo strefuje kvůli jakýmsi zbraním, páni Izraelité mají potíže s mládeží, která preferuje dobře placená místa v USA místo budovatelského úsilí v kibucech a československý exil, či jeho jistá část, se rozhodl ke generálnímu kádrování. Já o tom nerad mluvím, je to takové frapantní, ale dostávám posledních pár měsíců různé letáky a dopisy, kde se dočítám hrůzostrašné zvěsti, že ten a ten pán úplně zradil; a pak už to není jenom pán, ale celá halda pánů, kteří se dopouštějí velezrady, a tak prý páni z Charty 77 už nejsou páni, ale zaprodaní tová- ryšči, a já jsem pak z toho úplně blbej, protože jsem si vždycky myslel, že chceme-li dokázat alespoň maličko, měli bychom být jednotní a ne se hašteřit jako malí kluci, ale nikdy jsem do toho nestrkal nos, když vím pendrek jak o Chartě tak o třeba panu Kulhánkovi, jestli zrazuje či nezrazuje, protože on bydlí v Torontu či Oberammergau a já v Jižní Africe. Proto jsem kdysi řekl pánům z Charty 77, aby se laskavě neangažovali ve věci pana arcibiskupa Tutu, protože nevědí zhola nic, co on je zač, a akorát tím dělají ze sebe šašky. A zrovna tak se nehodlám zúčastňovat kritizování jiných, neb vím taky houbeles, jak to v té naší domovině vlastně pracuje a vůbec . . . Kdysi jsem slyšel zajímavou větu, že po dvaceti letech exil vadí už jenom sám sobě . . . Nikdy jsem tuto filipiku nebral vážně, ale dnes se nad tím začínám zamýšlet .. . O co vlastně jde? Chceme něco, byť sebemenšího dokázat, nebo jsme se s definitivní platností rozhodli být pro srandu králíkům, popřípadě soudruhům z letenské kachlíkárny? Protože: takto pokračovat, nepotřebujeme další nepřátele. Je to možná hloupost, ale vzpomínám na svého dědečka, který mně jednou zazpíval starou c. a k. rakouskou hymnu, jejíž jedna sloka tvrdila, že »když se ruka k ruce vine, tak se dílo podaří . . .«. A je mně smutno, že se nic nevine, naopak, rozjíždí se rozdávání facek a ukazování prstem. Chci věřit, že ti či oni rozhorlenci to myslí v jádru poctivě, ale myslet to poctivě někdy nestačí, k poctivé politice je zapotřebí státnické moudrosti a především objektivního pohledu na věc. A slušnosti především! To nás přece učil pan prezident Masaryk. Ukazovat prstem a osočovat někoho, kdo se nemůže bránit, však není slušnost. Takže to je všechno, co si o tom myslím já a pakliže jsem se někoho dotknul, prosím za prominutí. Já už to víckrát neudělám. (Johannesburg, 18. února 1987) MMS UPOZORNĚNÍ NOVÝM UPRCHLÍKŮM Noví uprchlíci, hlašte se u nás hned po příchodu do Rakouska, event, již při potížích v Jugoslávii, i telefonicky. Můžeme vám poradit a prakticky pomoci. AMERICAN FUND FOR CZECHOSLOVAK REFUGES, Gumpendorferstr. 5A, 1060 Wien VI. Telefon 56 34 75 nebo 56 34 94 AFCR REPORTÉR 2/87 13 [pageend13]OTA ULČ O VÍDEŇSKÉ DÍVCE, CO ZNALA JEDNO ČESKÉ A TISÍCE ČÍNSKÝCH SLOV Od smrti Maotsetunga uplynulo již desetiletí. Čína prochází mnoha, zdá se, že podstatnými změnami, systém se mění k lepšímu, země se potýká s problémy. V prosinci 1986 vypukly nepokoje: demonstrace desetitisíců studentů pro demokracii, proti volební šarádě s jednotnou kandidátkou, proti praktikám vládnutí jedné strany. Z Šanghaje se hnutí rozšířilo i do jiných měst. Náš spolupracovník Ota Ulč nám poslal záznam rozhovoru, který měl v srpnu 1986 s evropskou studentkou právě ze šanghajské university. V Kulangsu, rodném to ostrově mé manželky, ve fukienské provincii veliké Činy, je turistů hodně, ale o bledou tvář nás cizích dáblů se zavadí jen zřídka. "Hu- ana, huana," prohlašují domorodci. "Barbaři, barbaři." Souhrnné toto kádrové zařazení pak ponoukne pokládat majitele téhož druhu pokožky (dlouhého nosu, kulatých očí, chlupů na bradě, na plecích) za zpřizně- nou duši. Tedy se zdravíme a dáváme do řeči. Zrovna jsem se ve stínu mnou nedefinovatelných stromů batolil pár kroků k moři, do vody perfektně polévkové teploty, když v protisměru kráčel chlapík vyloženě středoevropského vzezření. Anglicky jsme se pozdravili, vzájemně postřehnuvše naše cizí akcenty. »Sind Sie aus Deutschland?«, ptám se. »Nein. Aus Wien,« dozvídám se. »A vy mluvíte česky, že ano?«, dodal po našem. Pokynul jsem na souhlas. V Americe jsem sice strávil půlku života, ale rachoti- vého slovanského, neřku-li sibiřského přízvuku jsem se nezbavil, vlastně nesnažil zbavit, neusiloval o jeho zbavení. A proč že dotyčný byl obeznámen s naší lahodnou paní matkou češtinou? Inu, přece, jako správný Vídeňák, babičku má tam od nás, od Brna. A co činí, j?k zavandroval správný Vídeňák na tento ostrov? Pravil, že tady je to hezčí a zajímavější, než v přeceněném, turisty zaplaveném Hanchow, kde novostavby vysokostavby zničily tradiční panorama; než v Soochow, oněch prý Benátkách Východu, s kanály nikoliv mezi paláci, ale barabiznami, s vodou smrdutou, zničenou — jsou Benátky v porovnání úplný křišťál. »Když vám v Soochow spadne film do kanálu, tak se sám od sebe vyvolá!«, dušoval se Rakušan a znovu chválil krásu ostrova Kulangsu; to bude ta moje mít radost. Ale jak to, že o Kulangsu vůbec ví? Dotyčný má dceru, studuje v Šanghaji a ta se vyzná. Přišla dcera Doris, pětadvacetiletá blondýna, a při představování se přiznala, že z babiččiny, vlastně prababiččiny mateřštiny si pamatuje jen jedno slovo: brambory. Zdaleka ale nikoliv linguistický d.řevák. Naopak. Dívka se za jeden jediný rok naučila čínsky. Výborně naučila, potvrdili mi domorodci. Protože se týž večer konal v křesťanském kostele (liberalizace!) koncert šanghajského pianisty a my měli extra vstupenky, tatínek s dcerou šli s námi. Poněvadž přítomné dětičky při sólistově produkci nepřestávaly vřeštět a rodiče je nemínili utlumovat (modernizace!), zvedli jsme se a odešli si popovídat, s pivem, burskými oříšky a magnetofonem po ruce. Ověřit si, potvrdit či vyvrátit některé pochyby, předpoklady. Do Číny jsem jel také proto, abych za naši americkou universitu projednával výměnný program s jedním zdejším učilištěm, jsem tu teprve jeden měsíc, Vídeňačka už dva semestry. Vyzná se, a ač sinofil či tedy sinofilka, není onoho druhu pošetilců, co tvrdí, že vše žluté je hezké, nádherné. Tak tedy vzniklo interview. Napřed jsem si ověřil dost bezpečný předpoklad, že Šanghaj, jedenáctimilionové město, jedno z největších na světě, je nejen rekordně přecpané, ale i zasviněné, s téměř nedýchatelným vzduchem. »Odhadujeme, že za rok v Šanghaji se nám životnost zkrátila aspoň o tři roky — ohavné místo, ale též fascinující,« pravila, vyjádřivši klasicky "love - hale relationship" vůči metropoli, té nej-, nej- v Čině: nejmodernější, nejmódnější, zde si poprvé troufli vylézt na ulice v krátkých sukních. Zde též před dvaceti lety započali řádit kulturní revolucionáři. »Tak tedy ta Futan universita — jak jste si na prostředí zvykla?«, ptám se. »Obtížně, ale vydržela jsem. Víc než polovina zahraničních studentů to za pár týdnů vzdá a odjede. Hodně jich také onemocní. Jeden Rus, silný svalnatý hoch, ten tady ochrnul. Vůbec nemohli zjistit příčinu, domů do letadla ho nesli na nosítkách. — Nejde jen o to hrozné horko v létě. V zimě to je ještě horší. Netopí se. Místní studenti jsou zvyklí sedět a studovat v mrazu, s čepicí na hlavě, s rukavicemi, my ale ne. My, cizí studenti, jsme spolu hodně drželi.« »Bydleli jste extra od těch místních?« »Ano, ale ne úplně. Nesegregovali nás. V koleji je norma sedm osob na místnost. Ale pro cizince to je jen dvě osoby v pokoji téže velikosti. A my si mohli vybrat, zda chceme za spolubydlící někoho z ciziny nebo místního. Já jsem si vybrala Číňanku.« Čímž si dotyčná hodně polepšila. Ale je zajímavé, že dovolili tohle smíchané bydlení. »To přece není zvykem ve všech komunistických zemích. Když už jsem narazil na tuhle choulostivost — jak politické, jak zpolitizované je tamější vzdělávání, vychovávání, tak, jak vy jste to zažila?« »Patrně víte, že Futan universita je velmi prestižní v Číně. Ale její úroveň je ve skutečnosti nízká. Učitelské kádry málo kvalitní — však se teprve vzpamatovávají po kulturní revoluci. Universitní požadavky nejsou vyšší, než co se musí v Rakousku znát u abitur.« »A marxismus-leninismus?« »Ideologie se už nevyučuje. Studenti nevědí o marxismu-leninismu nic. To jsem si často ověřovala. O Sovětském svazu také nic nevědí.« »A co zájem o ruštinu ? « »Každý se snaží učit anglicky — však to je cesta ke kariéře — a jediná cesta ven ze země. Rusky se učí jen ti, jimž to přidělí, a to se stává jen zřídka. Ale ještě chci dodat o té ideologii: v ekonomice jsem u písemné zkoušky dostala otázku o "levi- čácké úchylce". Co to je za nesmysl, to já přece nebudu psát, takhle přímo jsem vybouchla na profesora. Ten se začal jakoby omlouvat, že to tak musí být, že se mnou souhlasí, ovšem, ale jen ať to nějak napíšu, že přece tomu termínu "levičácká úchylka" se mohu snadno vyhnout. — Tohle je důležité: studentův vztah k profesorovi. A profesorův vztah k studentovi je ještě důležitější, na tom závisí budoucí kariéra.« »Tenhle dojem jsem měl při čtení žádostí o studium a stipendium k nám na školu. V Pekingu jsem s několika kandidáty měl pohovor — teda ironie, že ano, bě- ženec z komunismu do kapitalismu pak jede kádrovat do komunismu žadatele o kapitalistické studování a financování — a ti kandidáti všichni zdůrazňovali své styky s profesory. U nás se na písemná dopo- V Reportéru č. 6/86 jsme přinesli článek Oty Ulče »Zkušenosti Madly ze Šanghaje s budováním socialismu«. Dodatečně zveřejňujeme k tomuto článku fotografii »Madly« se svým synkem (na pravé půlce obrázku v popředí, vedle ní zcela vpravo je Ota Ulč). Ostatní osoby jsou část autorova čínského — vyženěného — příbuzenstva vč. — nevyženěného — syna (na levé půlce fotografie; drží v ruce čínskou »vidličku «). 14 REPORTÉR 2/87 [pageend14]ručení zas tak moc nedá, však všichni dobře víme, jak přehnané pochvalná zpravidla jsou. — Ale zpátky k ideologii: řekla byste, že tento nezájem je typický, charakteristický i pro prostředí mimo universitu ? « »Ano, řekla bych. Jsem si tím jista. Dám vám příklad: Jela jsem v autobusu, dal se se mnou do řeči mladý muž a tvrdil mi, že je marxista. Tak jsem se ho zeptala, co tím myslí. Začal blábolit nějaké fráze, celý autobus poslouchal — a reakce? Grimasy, nezakrývané pošklebování, naprosto bez strachu z nějakých následků. S tím se setkáte na veřejnosti pravidelně, že lidé mluví otevřeně, aniž by se ohlíželi, zda je někdo poslouchá. Nahlas třeba začnou dumat nad tím, zda tato vláda se udrží. Jediná ideologie, která v Čině platí, je nacionalismus.« »Však to je též jediná ideologie, která platí v Sovětském svazu. Jenže tam si musí dávat pořádný pozor na hubu. Takže vy říkáte, že s takovou opatrností jste se v Číně nesetkala.« »Ne, to nemohu říci. Například to, co jsem se dozvěděla o potratech, to mi bylo svěřeno jako tajemství, že o tom se mluvit nesmi.« »Nesmí? Vždyť to je přece všeobecně známá vládní politika — jedno dítě, a když podruhé těhotná, musí se na výškrab ... « »Ano, ovšem, ale já se dověděla jiné věci — že dvě třetiny potratů podstupují dívky svobodné a že se kyretáž provádí jen s částečnou anestézií, tak, aby to dotyčnou hodně bolelo. Tak ji potrestat, aby příště ... « »O téhle metodě trestání jsem již slyšel — ale že většina těch těhotenství by bylo nemanželských? Tadyhle v novinách "China Daily" jsem zrovna četl o průzkumu mínění studentů od vás ze Šanghaje, že nejen dívky, ale i mládenci z převážné většiny pokládají panenství do manželství jako záruku úspěchu, štěstí...« »To určitě!«, smála se. »To je typické — říkat, co tázající chce slyšet — stará čínská tradice. Jak by tedy mohlo být možné, že polovina nevěst o svatbě je již těhotná? Tuhle statistiku jsem se rovněž dozvěděla jen šeptem. Když jsem přijela, tak západní studenti se mi chlubili, kolik že už měli čínských holek, a já jsem jim samozřejmě nevěřila. Mávla jsem nad tím rukou, že kluci v tomhle vždycky přehánějí. A pak jsem si ověřila, že zas tak moc nepřeháněli.« »To mě teda překvapuje — když už ne z jiného důvodu, tak z nedostatku soukromí. Kde to můžou vůbec podnikat?« »Tenhle problém mají všichni Číňané. Například policie začala dělat razie v městských parcích, tam se po setmění souloží. Provinilce zjišťovali, pokutovali, ale pak toho nechali — poněvadž většina jich byli manželé. Co jiného jim zbývá? Doma žijí tři, i čtyři generace v jedné místnosti. Tak mladí musí počkat, až rodiče odejdou do práce, dědeček na procházku, babička nakoupit, dítě ještě spí, a tak rychle privátně mohou na chvilku být spolu. — A v kolejích je to tak, že děvčata si vždycky řekla, kdy až v kolik hodin ta druhá má přijít domů.« »Tak tedy se souloží — Číňani s Číňankami. Ale že též s cizinci ? « »Nu ovšem, děvčata! Důvod je jen jeden: dostat se ven ze země, provdat se. Za kohokoliv. Nemá to naprosto nic společného s láskou, však ta se dá snadno předstírat. Znám řadu takových manželství. Ale neslyšela jsem o případu, že by se hoch takto dostal ze země.« »Já takový případ znám, ale došlo k tomu až po intervenci na nejvyšší vládní úrovni. — Ale ještě zpět k předmanželskému počínání — můj kamarád byl koncem padesátých let v Číně a vrátil se se zkušeností, že jakýkoliv jen trošku zdánlivě intimní kontakt s místním děvčetem vedl k deportaci ze země a dotyčnou promptně odlifrovali do koncentráku.« »Tak to tedy už teď není. Když se někdo vyspí s bělochem, je z toho nejvýš pokárání. Ale kdyby ji chytli v posteli s černochem, tak jde do vězení. Zcela určitě. Vím o takových případech.« »Hele, rasismus. O jedné bitce s africkými studenty jsem něco v Americe četl v novinách.« »To se stalo v Tsientsinu — ne jediný, ale ten největší incident. Černošští studenti oslavovali nějaký národní svátek, hráli u toho hudbu, hodně hlasitě. A tak k nim přišla delegace, aby přestali. Oni sice hudbu ztlumili, ale jak Číňané jsou zvědaví, do sálu se jich nahrnulo sto, pak víc, černoši dostali strach, došlo ke strkání, pak se začali mlátit — a dvě stě jich museli odvézt do nemocnice.« »Tak jaké jsou hlavní ambice studentů ? « »Dostat se ven ze země. I třeba jen do té Afriky. Ne nutně utéci. Co zejména chtějí, je získat venku vzdělání, legální papíry a pak domů příležitostně přijet jako "foreign experts".« Při pomyšlení na naše znormalizované exulanty-upravence dodávám: »Hele, to my známe z Evropy.« »Jenže tuto šanci mají jen málokteří. Kdo je z pracujících vrstev, kdo nemá konexe, se ven nedostane. To je většina a ta je pesimistická.« »Pesimistická? Teď, když se situace znatelně lepší ? « »Ano. Poněvadž zlepšování, sice znatelné, je hrozně pomalé z hlediska lidského života.« »Chci se zeptat na tu menšinu — těch nahoře, děti kádrů.« »Ty se dají poznat už podle chůze,« a předvedla pohyby dětí z privilegovaných rodin, »podle chování. Arogantní, nedotknutelní. Profesoři si je netroufnou vyhodit, ostatní studenti je nenávidí, nicméně s nimi chtějí být zadobře, a tak jim i podlézají ... « »Jo, to taky známe z Evropy.« »A když jsem jim to vyčítala, proč po- klonkují před dcerou kádra, vždyť dobře vědí, že je nafoukaná a hloupá, tak jen krčili rameny, usmívali se, všelijak se omlouvali, co že mohou dělat, že jim nic jiného nezbývá.« »Tolik co do čínského egalitárního socialismu. Když jsme chtěli jet vlakem, náš čínský příbuzný nesměl do první třídy.« »Ale ovšem. To je rezervováno pro cizince a kádry. Například někteří sedláci jsou teď už značně bohatí, vydělají víc peněz než ministři. Ale nemají nejmenší naději, že by se aspoň jednou v životě svezli v první třídě. Když si půjdou koupit jízdenku, musí přece předložit povolení od své "danwei", že někam a kam smějí jet. Obyčejný člověk, ten se dostane jen na tvrdé sedadlo nebo bude stát v napěchovaném vagonu, dvacet třicet hodin. Například učitel se může dostat do lůžkového oddělení, ale jen druhé kategorie — spát na tvrdém. Občas to profesoři ilegálně kupovali pro své studenty, aby nemuseli trpět v přecpané nejnižší třídě.« Obšírně jsme se rozpovídali o orwelli- ánském systému "danwei" ("výrobní jednotky"), k níž patří každý Číňan, doživotně. Změnit "danwei" je stejně obtížné, jako změnit rodiče. »Není-li rovnoprávnost třídní, co tedy rovnoprávnost pohlaví?«, pokračuji další otázkou. »Ovšemže není a nikdo se s tím ne- tutlá. Přijel k nám na universitu funkcionář k náboru kandidátů na pět vskutku dobrých vládních míst a předem oznámil: holky nebereme!« »A na co si lidi, lid nejvíc stěžuje?« »Ne na politiku, ta se jejich života málo dotýká. Jim se zdá, že vlastně vůbec se jich nedotýká. Stěžují si na inflaci, na ceny — ceny masa tak vysoké, že si je nemohou dovolit.« »Inu, takové stížnosti lze slyšet leckde ve světě. Ještě toto: Jak jste si, prosím vás, zvykla, jak jste se vypořádala s čínskou logikou ? « »Číňané logiku neznají. Nelze jim tedy odpovídat logicky. To bychom se nikdy nedorozuměli. Tedy odpovídám jako oni: nelogicky. A pak se domluvíme.« S dotyčnou dcerou Doris jsem se domluvil, že ji ve Vídni vyhledám. Je stále plno věcí k propovídání. ibh h DVĚ ČESKOSLOVENSKÉ RESTAURACE NA EXPO '86 Již přes deset let patří výtečně zaběhnutá restaurace »Czechoslovakian Restaurant« v Severním Vancouveru na 707 Queensbury Avenue k vyhlášeným labužnickým atrakcím města. Zavoralovi svou českou kuchyní přilákali Kanaďany na české knedlíky, svíčkovou, kachnu se zelím atd. Když se připravovala světová výstava EXPO 86, chtěli čs. zástupci pana Zavorala jako vyhlášeného kuchaře nala- nařit do čs. restaurace v čs. pavilonu — s nepokrytým úmyslem, že bude muset zavřít svou restauraci. Zavoralovi odmítli. Čs. pavilon vyvěsil nad své pohostinství stejný nápis, jaký mají Zavoralovi nad svým podnikem: »Czechoslovakian Restaurant«. Byly tedy dvě čs. restaurace — obě pod stejným jménem a stejným písmem. Zavoralovi pro své zákazníky vydali bon v ceně 10 kanadských dolarů. Každý, kdo s tímto bonem přijde k Zavoralům do Czechoslovakian Restaurant, bude mít při konzumaci slevu 10 dolarů. A tyto bony kdosi rozdával po dobu výstavy před čs. pavilonem na EXPO 86 a návštěvníci pak vstupovali do čs. restaurace v čs. pavilonu a dožadovali se slevy 10 dolarů... Personál, aby se neblamoval, musel pak hostům vysvětlit cestu ke skutečnému »Czechoslovakian Restaurant« u Za- voralů. Exponenti Husákova režimu byli nuceni doporučovat pohostinství emigranta! A.E.S., VANCOUVER První z pohlednic, kterou k letošnímu 7 5.výročí Junáka vydala redakce čtvrtletníku TAMTAM. Autorem kresby je Jiíí Cejka ml. REPORTÉR 2/87 15 [pageend15]TOMÁŠ KRYSTLÍK JAK ROZLIŠOVAT UPRCHLÍKY JAK NEDĚLAT DOTAZNÍKY Tak se nám v Německu přiostřily podmínky pro přijímání uprchlíků, které mají přibrzdit obrovský příliv utečenců hlavně ze zemí třetího světa, kteří byli importováni do Spolkové republiky většinou přes východní sektor Berlína ’’dojemnou péčí” Aeroflotu a Interflugu za dumpingové ceny. Cui bono? Určitě ne dotyčným leteckým společnostem. Ústava Spolkové republiky se nemění (»Politicky pronásledovaným se poskytuje asyl.«), mění se jen podmínky pro přiznání asylu. Předně se asyl napříště nemá poskytovat uprchlíkům z hospodářských důvodů a těm, kteří prchají před válkou, dále těm, kterým už byla před jejich příchodem do záp. Německa v nějaké jiné zemi poskytnuta ochrana před pronásledováním nebo se v takové zemi delší čas zdržovali, a nakonec i těm, kteří po příchodu do SRN teprve po delší době podali žádost o udělení politického asylu. Všeobecné prodloužení zákazu práce na 5 let se netýká uprchlíků z východní Evropy. Hlavním cílem všeho snažení je zamezit přílivu uprchlíků z hospodářských důvodů ; zřetelná je snaha po odlišení hospodářských od politických uprchlíků. Kdo nepodá žádost o politický asyl víceméně bezprostředně po příchodu do SRN a kdo se předtím zdržoval delší čas na Západě, nemusí podle nových regulí asyl dostat. Domnívám se však, že se v běžné praxi nepodaří spolehlivě rozlišit uprchlíky politické od hospodářských. Teoreticky je to sice možné na základě souboru testů a dotazníků, ale jejich vypracování je drahá záležitost a pro každou národnost by se musely zpracovat zvlášť. V úvahu by také připadalo použití detektoru lži, dotazníky by pak byly jednodušší. Neděste se, prosím, já vím, tzv. snímač kožně galvanického reflexu, jak se eufemisticky detektor lži někdy nazývá, má špatnou pověst, ale všichni žadatelé o asyl museli po příchodu do Německa poskytnout otisky všech prstů, což je zásah, do lidských svobod (omezuje to npř. výkon zlodějského povolání!). Proti tomu je vyšetřování detektorem lži naprostá legrácka. Dokonce by to mělo i další zajímavé efekty, ale to sem nepatří. Jak tedy rozlišit alespoň naše uprchlíky? Tento problém řeší mnozí naši krajané zde na Západě krajně jednoduše: hospodářský uprchlík je ten, který si vztahy s Československem urovnal nebo právě urovnává. Tak jednoduché to však není. Úprava vztahu se svou bývalou vlastí je otázkou především morální, dilematem, zda mám podpořit morálně i finančně režim země, z které jsem utekl, či nikoli. Je však otázkou, zda si to žadatelé o urovnání vztahů s Československem dodatečně uvědomují. Pak teprve nastupuje skutečnost, nakolik jsou jejich morální zásady v tomto směru pevné. I když každý intuitivně předpokládá absenci těchto zásad jako signifikantní hospodářským uprchlíkům, přece jen, zamyslíme-li se nad tím, nemůžeme prohlásit každého žadatele o úpravu vztahu za hospodářského uprchlíka. Co když žadatelova nostalgie dostoupila takové intenzity, že přehlušila jeho morální krédo? Nebo když touží prožít dovolenou v okruhu svých bývalých přátel a kamarádů v tamzemsku, protože jeho asimilace v novém životním prostředí není dokonalá a tato tendence je silnější než uvědomovaná nevhodnost jeho počínání? Přitom lidé mohli odejít z domova z politických důvodů. Na druhé straně každý nový nebo novější uprchlík, který odpoví kladně na mou otázku: »Hodláte do 10 let od příchodu na Západ jet do Československa na návštěvu?«, je s nejvyšší pravděpodobností hospodářský uprchlík, protože na Západ utíkal už s představou, že se jednou pojede do tamzemska chlubit nabytými hmotnými statky. Existuje však ještě jedna kategorie uprchlíků z Československa, která dost dobře nezapadá do výše uvedených kategorií utečenců. Jsou to bývalí vedoucí restaurací, číšníci, řezníci, zelináři, melou- cháři a pod., kteří si dovedli včas spočítat, že jim hrozí zatčení pro rozkrádání národního majetku a uchýlili se na Západ jako političtí uprchlíci. . Získání výjezdní doložky bylo pro ně díky jejich ’’obchodním” známostem snadnější než pro ostatní vrstvy obyvatelstva. Se zpožděním se mi dostalo do rukou Svědectví č. 78/1986, kde byly zveřejněny výsledky tzv. nezávislého průzkumu současného smýšlení v Československu. Protože údaje, získané průzkumem a vydávané za stav veřejného smýšlení v Československu, mohou značně ovlivnit mínění krajanů o svých bývalých spoluobčanech, jsem nucen poukázat na některé metodologické chyby, kterých se dopustili zpracovatelé a administrátoři dotazníku, a které jsou natolik závažné, že naprosto zkreslují získané údaje, které nemohou být v žádném případě vydávány — jak bude ukázáno dále — za stav veřejného mínění v Československu. Rozsáhlejší zprávu o nereprezentativnosti tohoto průzkumu jsem poslal v prosinci mr. redakci Svědectví a hlavnímu popularizátoru tohoto průzkumu, Svobodné Evropě. Podle ’’starého dobrého českého zvyku” se nenamáhali s odpovědí. Největší zkreslení výsledků průzkumu je zaviněno výběrem respondentů. Deklarovaná metoda náhodného výběru nejen nebyla dodržena, ale přímo hrubým způsobem porušena. Princip této metody spočívá v tom, že respondenti jsou vybíráni na principu náhodnosti, npř. losováním, v žádném případě si je nesmí administrátor dotazníku (ten, který dotazník respondentům předkládá) volit sám na základě vlastního výběru. V extrémním případě, dâm-li si záležet na výběru vhodných respondentů, mohu ovlivnit výsledky šetření ve směru, který se mi právě zamane, tedy vědomě výsledky zkreslit. I když z toho autory výzkumu nepodezírám a vím o nebezpečích hrozících ze strany státní moci, tak stejně není v žádném případě možné považovat za náhodný výběr soubor známých a přátel tazatelů, popřípadě známých a přátel jejich přátel a známých, neboť je známo, že známí a přátelé se shlukují na základě svých společných zájmů a názorů a je jisté, že budou v nezanedbatelné míře sdílet názory podobné názorům tazatelů. Podle údajů uvedených ve Svědectví bylo tazatelů nejvýš 17. Z hlediska metodiky náhodného výběru je zcela nesmyslná instrukce udílená tazatelům, aby se a) obraceli na své známé, b) aby se neobraceli přednostně na kritky režimu, ale zahrnuli lidi všech orientací, předně ty, kteří stojí mimo disidentské skupiny. Formulace instrukce (b) prozrazuje zcela neklamně — odhlédneme-li od formulace dotazníkových položek, které prozrazují totéž —, že tazatelé se rekrutovali z nějaké disidentské skupiny ; v souladu s instrukcí (a) je jisté, že výsledky šetření jsou názorem nejvýše přátel a sympatizantů dotyčné disidentské skupiny a známých sympatizantů. Z druhé strany je to potvrzeno četností odpovědí na otázku v dotazníku po osobní (zdůrazněno mnou) znalosti alepoň dvou lidí, kteří se angažují proti současnému režimu. Představte si, celých 71.9% všech dotázaných zná osobně alespoň dva disidenty! Já jsem se v tamzemsku do poloviny roku 1985 nesetkal ani s jedním člověkem, který by se znal osobně alespoň s dvěma lidmi z nezávislého občanského hnutí, ačkoliv podle průzkumu by téměř tři čtvrtiny mých známých a přátel, pokud by byl průzkum reprezentativní, měly s nimi pěstovat byť řídké osobní styky. I kdybychom vzali v potaz jejich mlčenlivost, je ale zhola nemožné, že by se při jejich takovém zastoupení v populaci alespoň několik k tomu nepřiznalo. Instrukce tazatelům prozrazují tedy zcela neklamně, že jim bylo ponecháno na vůli vybírat dotazované. Ale to je naprosto nepřípustné! Při tak malém počtu tazatelů a dotazovaných může každý tazatel z neznalosti (to je pravděpodobné) nebo záměrně (to je méně pravděpodobné) podstatně ovlivnit výsledky šetření. Vyhledání respondentů zapíchnutím prstu do telefonního seznamu v daném okrese či městě a hození si hrací kostkou na místě, který člen domácnosti bude dotazován, splňuje rozhodně lépe podmínku náhodnosti výběru, než obcházení známých. Zbývalo by pak diskutovat otázku, jak dalece ovlivňuje vlastnictví telefonní stanice reprezentativnost náhodného výběru takto realizovaného. Protože disidentům byla telefonní stanice většinou zabavena, lze je dodatečně vřadit do výběru losováním při zachování jejich ali- kvotního podílu v populaci. Stejným způsobem se mohou vřadit dodatečně i obyvatelé velkých sídlišť bez zavedených tele- KRAJANSKÉ STŘEDISKO DENIA - ŠPANĚLSKO Na výběr jsou: garzonky, byty, řadové domky, vilky a pozemky ve viech cenových kategoriích. V Demi najdete: rozmanitý kraj, příjemné podnebí a nové přátele z různých koutů světa. Bližší informace, videofilm »DENIA 86« a adresy našich spolupracovníků v ostatních zemích Vám na přání pošlou: KAREL & VĚRA DIVOKÝ (DIVA IMMOBILIEN) Segantinistr. 9, CH-8049 Zürich Telefon 01/56 21 56 16 REPORTÉR 2/87 [pageend16]fonù opět na základě jejich alikvotního podílu v populaci daného města. Slosovány by pak byly ulice, čísla domů, patra a polohy bytů (vpravo, vlevo apod.). Některé otázky v dotazníku jsou diletantsky formulovány. Namátkově uvedu jen něco. V dotazníku je npř. dotaz na to, zda respondent zásadně nechodí a odmítá zúčastnit se schůzí KSČ. Otázka je naprosto nesmyslná, protože člen KSČ tam musí a nečlen tam nesmí, až na řídké výjimky veřejných schůzí. Otázky po četnosti četby exilového tisku jsou sloučeny s postojem čtenáře k jejich dalšímu šíření, k jeho aktivitě při rozšiřování této literatury. To vede k neinterpretovatelným výsledkům, neboť respondent může souhlasit jen s jednou částí položky, ale protože s druhou částí téže položky nesouhlasí, je nucen celou položku zamítnout nebo volit neutrální odpověď. Další konkrétní případ, který vykazuje stejnou metodickou chybu: »USA i SSSR jsou stejné imperialistické státy, je třeba proti nim vytvořit na obranu Spojené státy středoevropské«. Kdo nesouhlasí s první částí tvrzení, musí volit zápornou odpověď, nebo aspoň neutrální. Navíc ti, kteří nezvolili neutrální odpověď na otázku »USA ohrožují mír více než SSSR«, se budou cítit svým předchozím postojem zavázáni a podle toho budou volit odpověď na dotaz o Spojených státech středoevropských; běží o tzv. transfer mezi dotazníkovými položkami, který má být vždy co nejmenší, nejlépe žádný. Protože výsledky dotazníku byly zpracovány v zahraničí, zbývá jen položit otázku: Byli zpracovatelé tak naivní nebo pozorujeme snahu si lhát do kapsy ? ■ JAROMÍR KUBIAS CESTA NA SEVEROZÁPAD Jak odpovědět na otázku, proč právě Aljaška a celý ten severozápad amerického kontinentu? Mnozí se mě tak ptali, nic tam není, jen zima. Jsou některé lásky a touhy v životě, jejichž příčinu a podněty nutno hledat daleko zpět, velmi často v dětství. Mnohé tužby se splní, když se vytrvale pěstují a je-li i trochu štěstí, většinou ale nikoli, život je proklatě krátký. Byl-li u zrodu mé touhy uvidět na vlastní oči tuto vzdálenou zemi na severu, ačkoliv tolik miluju jih, Jack London, dnes nemohu s určitostí říct, ale snad ano, protože tato touha mě provázela od chlapeckých let. Ale nikdy jsem vážně nevěřil, že se mi splní. Některé názvy, jako jezero Hurónské, Hořejší, velké jezero Otročí už svými nezvyklými jmény mě učarovaly. Později k tomu přistoupil Klondyke, dověděl jsem se o městech duchů. Jak to zní tajemně, ačkoliv na nich nic záhadného není. A když jsem viděl Charlie Chaplina ve filmu Zlaté opojení, jak si uvařil botu a z hladu polykal tkaničky jako špaghet- ti, bylo to k smíchu, ale teprve nyní vím, že to tehdy byla pro mnohé smrtelně vážná skutečnost. Pohled do map a plán cesty dostal konkrétní podobu. Na sklonku léta jsem podnikl se svým synem velmi dlouhou a poměrně i obtížnou cestu na daleký severozápad. Dawson City Metropolí Yukonu, může-li se tak nazvat město s pěti sty obyvateli, z nichž je šedesát procent Indiánů, je Dawson City. Na vrcholu zlaté horečky, v letech 1896— 1998, to bylo největší město Kanady na západ od Winnipegu a žilo zde padesát tisíc lidí. Dnes částečně město duchů, jež žije ze své bohaté minulosti. Jezdí sem ti, kdo se nebojí dlouhé cesty, trochy námahy a milují dobrodružství. Pro ně jsou tu dva hotely, dřevěné, jednopatrové, pár hospod, krámky, kde lze nakoupit nejdůležitější nářadí pro dobývání zlata, krumpáč, lopatu a rýžovací pánev. V okolí Dawsonu se stále ještě zlato rýžuje. Několik ulic, protínajících se v pravém úhlu, opuštěné dřevěné domy, sportovní hřiště, kde Indiáni provozují své hry a zápasy, na břehu Yukonu starý kolesový parník, památka na dobu, kdy neexistovala Alaska highway a veškerá doprava se odehrávala po řece. Ale město s pouhými pěti sty obyvateli má ještě svou zvláštnost: stálou operu. Je to tradice a turisté mají zásluhu na tom, že divadlo žije. Zevně vypadá budova jako z westernu. Dřevěná, dvoupatrová, ale vejdeme dovnitř a jsme skutečně v divadle, jaké známe. Podkovovité hlediště, parter se dvěma balkony, po celém obvodu hlediště lóže. Z balkonů visí vlajky, Union Jack a vlajka americká. Před vchodem do divadla pózují dívky oblečené stylové z doby let devadesátých minulého století, které upozorní každého návštěvníka, že v divadle nesmí jíst, pít ani kouřit. Stejně jsou oblečené uvaděčky a to vše dodává této opeře zvláštní charakterický půvab. Program, který divadlo uvádí, je rozmanitý, podle toho, co má na repertoáru společnost, která zde právě hostuje. Tentokrát to byly scény, zpěvy a tance a žertovné výstupy z doby zlaté horečky. Představení musí vždy končit kankánem, to je nepsaný zákon, tak káže tradice již od založení opery. Jediná výstavnější a kamenná budova v Dawsonu je dům bývalé správy města, svědčící o tom, že Dawson bylo kdysi velké město. Totéž svědectví podává i museum s exponáty historické ceny hlavně z doby zlaté horečky a také ovšem s pěknou přírodovědeckou sbírkou. V malé dřevěné městské nemocnici se léčí hlavně Indiáni z alkoholického opojení, jinak se provádějí jen malé chirurgické zásahy. Vše ostatní se převáží vrtulníky do Whitehorsu, vzdáleného šest set kilometrů. Dawson City je město poznamenané zlatou horečkou jako žádné druhé v celé ohromné oblasti Yukonu a Klondyke a dosud žije z této tradice. Uposlechli jsme rady krajanů ve Whitehorsu a vyhledali Kennedyho. Nebylo to zdaleka tak lehké. Nejdříve bylo nutné najít Bear creek, Medvědí potok. Pak jeho chatu, a to bylo ještě těžší, a nenalezli bychom ji, nebýt mladé Američanky ze San Francisca. Tato ne víc než dvacetiletá dívka žije už několik měsíců zcela osamoceně v chatě na břehu Medvědího potoku. Přivedla nás k úplně neviditelné stezce a po tomto zarostlém chodníčku jsme se lesem dostali k chatě. Kennedy, na jeho pravém jménu nezáleží a ani je neznám, je snad nejsvobodnější Cech, kterého jsem poznal. Jeho domovem je celý svět, nedávno se vrátil z Austrálie a tichomorských ostrovů, pobude pár měsíců ve své chatě a zase vyjede do světa, aby se sem zase vrátil. Jeho přátelé jsou hlavně Indiáni, od nichž se naučil, jak sám říká, všemu, co je třeba k životu.' Živí se lovem, chytáním ryb, jen na zimu koupí mouku, rýži a čaj. Vaří na otevřeném ohništi, sám si peče chleba. Kennedy doslova prochodil velkou oblast Yukonu, zná všechna naleziště zlata, ale sám nerýžuje, hodnotu života neměří vahou nasbíraných nugetú.Ukázal nám hodně. Viděli jsme zemi převrácenou naruby holýma lidskýma rukama, jen s pomocí krumpáčů a lopat. Zlato je všude, stále ještě, jen mít štěstí a kopat tam, kde je ho tolik, aby se těžba vyplatila. Ještě v padesátých letech pracovala na potocích ohromná rypadla, třípatrové obludy, vepředu opatřené železnými lžícemi, nabírajícími zeminu. Na několika místech stojí dosud tyto kolosy. Výsledek naší snahy, když jsme se pokusili o zlaté štěstí, byla tři nepatrná zrnka kovu, která neměla cenu ani rýžovací pánve. Po starých zlatokopeckých cestách jsme projeli širokodaleké okolí Dawsonu, hlavní místa poznamenaná zlatou horečkou. Všude stejný obraz: opuštěná sídliště, města duchů, ale hlavně rozrytá, naruby převrácená země a hory vykopaného přebraného kamení. K večeru jsme vyjeli na vrch Dom nad Dawsonem. Odměnou nám bylo úchvatné zelené horské panorama kolem dokola, bez konce. V hloubce pod námi na břehu Yukonu šachovnice’ města, dále vpravo řeka Klondyke. Sjíždíme serpentinami dolů, je konec srpna a Kennedy už větří zimu. Přijde prý náhle, téměř bez přechodu, přes noc napadne sníh, který už neroztaje, mráz. Zatím ještě vnímáme znaky krátkého sice, ale zato krásného barevného podzimu. Ohromné plochy zeleně dostávají zlatožlutou barvu a břízy, ty štíhlé stromy severu, zaměnily symfonii bílé a zelené v symfonii bílé a žluté. Nedaleko pod vrcholem Domu zastavujeme u poměrně velikého lesního hřbitova. Všechny hroby stejné, stejné bílé kříže, jeden jako druhý, označené jmény těch, kteří zde našli věčný klid po neklidném životě, sami zlatokopové. Blízko vchodu se zastavujeme u jednoho hrobu. Na kříži jméno Jan Welzl. Cech, přítel a náčelník Eskymáků, který prožil většinu života na dalekém severu a který je zde nad Dawsonem na zeleném lesním hřbitově pod horou Dom pochován ve společnosti druhů, kteří mu byli blízcí. Všude žijí lidé, všude žijí a umírají Češi. HMM PRODEJNA ČESKÝCH KNIH a půjčovna video kazet je otevřena denně na Badenerstrasse 698, 8048 ZÜRICH Telefon 01 / 62 68 78 Vyžádejte si VI DEO KATALOG ! REPORTÉR 2/87 17 [pageend17]IVAN SVITÄK VELKÉ SPLYNUTÍ Poznámka k povídce Petra Ginze "Jak dlouho již je tomu, co viděl jsem naposled slunce zapadat za Petřínem." Petr Ginz, VZPOMÍNKA, Terezín 1943 V lednu 1984 uveřejnil populární týdeník v Chicu delší rozhovor o nadcházejícím orwellovském roce, v němž jsem vzpomínal na nacistickou okupaci a problémy, jimž čelí hrdina před mechanismem byrokratických diktatur (část byla publikována česky v »Obrysu«, 1984). Zároveň byla v angličtině uveřejněna má stará esej »Smysl dějin«, napsaná v Terezíně v létě 1961, kdy jsem tam byl asi měsíc na vojenském cvičení a viděl poprvé hrůzu místního koncentráku. Terezínem prošel jednak můj strýc, plukovník MNO Otakar Sviták, na cestě ke své smrti v Berlíně, jednak tu prožila své dětství má přítelkyně Alice, pro níž jsem kdysi napsal sbírku básní »Verše pro Alici«, (1950). Mimochodem, od této hrdinky »Sedmiramen- ného svícnu« jsem slyšel v roce 1948 poprvé jméno jakéhosi Škvoráka, jenž musel už tehdy být zajímavým člověkem, protože Alice si to o něm myslela. Brzy poté byla vyražena v antisemitských čistkách z filmové fakulty, v dobré společnosti Vladimíra Škutiny. Alice je sestra Františka Listopada a mohla znát Petra Ginze osobně, protože psala v téže době v terezínském ghettu své první verše. Některé byly dokonce uveřejněny v angličtině. Několik dnů poté, co se interview a má esej z Terezína objevily v tisku, mě navštívil profesor angličtiny a kolega z protilehlé kanceláře Joseph Herb a přinesl xeroxové kopie několika špatně čitelných rukopisných stránek v češtině — Ginzovu povídku. Spolu s profesorem Samem Edelmannem připravovali televizní pořad o vyvražďování židů a dostali k tomu účelu z Izraele některé původní materiály, mezi nimiž byla loutková hra pro děti (»Brundibár«) a Ginzova povídka, obě napsané v Terezíně. Požádali mne o překlad do angličtiny, který jsem pořídil a zároveň jsem se pokusil zjistit něco o autorovi. Napsal jsem do Prahy Alici (dopis asi nedošel) a Židovské museum potvrdilo, že jméno Petra Ginze je na stěně synagogy spolu se sedmdesáti tisíci dalšími obětmi, ale opravy prý znemožňují poslat fotografii. Napsal jsem tedy panu Erichu Kulkovi (Institute of Contemporary Jewry, Jerusalem), s nímž jsem se seznámil v Mnichově, a ten mi obratem poslal adresu paní Chavy Pressburgerové, sestry Petra Ginze, jež žije v Izraeli a která právě připravovala pietni vzpomínkovou výstavu na svého bratra. Publikovaný katalog výstavy »The Road Through Theresienstadt« (1984) obsahuje biografická data a reprodukce dojemných kreseb z terezínského prostředí (viz obrázky v tomto článku). Kromě dopisu paní Evy Ginzové (Chava Pressburger) jsem dostal i pěknou vzpomínku učitelky Petra Ginze, paní Stelly Dagano- vé, rozené Bergerové, manželky vynikajícího spisovatele Viktora Fischla (Avigdo- ra Dagana). Další pokusy zajistit osobní vzpomínky od možných svědků (František Listopad, Heda Margolius-Kovály, Igor Hraše, Erika Urbach, Franci Ehrlich) nevedly zatím k cíli. Povídka je napsaná v Terezíně, v nejhorším vyhlazovacím táboře na území dnešního Československa, tehdejšího Protektorátu (Protektorat Böhmen und Mähren, 1939-1945), kde zahynuly statisíce v plynových komorách. Dodejme trpký paradox, že město vybudované jako pevnost proti pruské expansi Velkého Fritze a pojmenované podle císařovny Marie Terezie (Theresienstadt) bylo proměněno v továrnu na smrt, nicméně tak dobře utajenou před mezinárodními inspekcemi Červeného kříže, že ani krematorium nevzbudilo pochyby. Ginzova povídka je datována 11. a 12. září 1943, ilustrována autorem a titul »Bláznivý August« má asi skrytý smysl. Jméno samo, obvyklé pro cirkusové klauny, může být chápáno jako označení osmého měsíce (běžné ve slovenštině, vzácné v češtině). Zda je tu nějaká souvislost s plánovaným odporem v srpnu 1943, jenž by byl býval pokračováním heroického varšavského povstání z dubna 1943, to nedovedu říci. V mysl i patnáctiletého hocha byla jistě myšlenka na vzpouru stejně aktuální jako v jeho povídce a motiv inspirovaný četbou tehdy velmi populárních Flammarionových knih o životě hmyzu nevyžaduje výklad. Jestliže veliké splynutí je naplněním smyslu existence a vědomý odpor proti byrokratické diktatuře je privilegiem člověka, pak Petr Ginz byl z rodu Jana Palacha. Povídka z Terezína, napsaná dítětem pekla, má v sobě explosivní aktualitu pro děti ráje, žijící v republice, jež se stala obrovským Terezínem. Jakmile tyto děti pochopí, že nejsou hmyzem, spotřebiteli potravy, drog a orgasmů, v jednom bláznivém srpnu byrokratická diktatura vyletí do povětří — jako nacistický koncentrák v imaginaci Petra Ginze. Mrazí vás z toho v páteři? Výborně, pochopili jste aktualitu velkého splynutí. PETR GINZ BLÁZNIVÝ AUGUST Povídka Ilustroval Petr Ginz V Terezíně 12. září 1943 Ve vzduchu bylo vlhko a chladno. Visely v něm cáry ocelové šedé mlhy, které se skoro dotýkaly povrchu vln. Nepříjemné povětří. Vlnící se zelená masa v dálce asi sto yardů se ztrácela, až splynula s mlhou. V kajutě Bonifáncie seděl August. Říkalo se mu bláznivý August, ale mladý plavčík Petr věřil Augustovi. »On není blázen,« říkával, »on je jiný, nějaký takový divný. On zná asi nějaké veliké tajemství, které vy nechápete a ani nemůžete chápat.« »Vždyť jseš již pomalu také jako on; zblázníš se dočista, když s ním budeš 18 REPORTÉR 2/87 [pageend18]pořád mluvit,« říkali mu ostatní plavčíci. »Jsou nevědomí,« říkával vždy August a jeho oči připadaly v tu chvíli Petrovi, jako by se naň dívaly z vysoké hory, zastřené mraky. Ne, August nebyl blázen, jistě ne, vždyť dovedl mluvit tak přesvědčivě. A Petr jej měl rád, toho blázna s hlubokýma očima a věřil mu. A ten August mluvil divně. »Tak nemluví nikdo na světě,« myslel si Petr, »jaktěživ jsem neslyšel, že by kapitán, kormidelník, plavčíci nebo v přístavu mluvili tak divně.« To byl totiž celý jeho svět. Byla noc. Vše spalo, jen na palubě bylo slyšet kroky psí hlídky. Petr usínal. Jeho svaly mu připadaly měkké a uvolněné. Jeho svaly, celé tělo mu připadalo teplé a volné. S uvolněným tělem se mu uvolňoval i duch, až jeho mysl zastřely modravé mlhy spánku. Ztrácel vědomí. Najednou jako elektrická jiskra pocítil něčí lehký dotyk. Petr se namáhavě zvedl na svém námořnickém lůžku, rozhlédl se a spatřil nad sebou skloněnou postavu blázna Augusta. »Pojďse mnou!« Petr se zvedl z lůžka a protáhl se. »Pojď rychle,« pobádal ho hlas Augustův. Petr bez odmluvy vstal, přestože pod dekou bylo teplo a venku zima. Šel bez hlesu za ním. Vešli do podlodí. August zapálil svíčku. Její slabé světlo stěží zahánělo tmu, která číhala za každým výstupkem, v každé škvíře. Došli do malé místnosti v podlodí. Bláznivý August vešel a Petr za ním. Klíč zaharašil v zámku a nato zmizel v Augustově kapse. Postavil svíčku doprostřed, sedl si na bednu a vzal hlavu do dlaní. Petr se posadil na bobek, neboť mu byla zima. August zvednul hlavu. Ve světle svíčky zazářil jeho výrazný obličej, v němž jako malé ohníčky svítily odlesky v jeho očích. Chvíle uplynula. Malé mušky poletovaly okolo plamene. August se ozval. Jeho hlas působil rušivě v mrtvém tichu. »Život? Co je život? Jako to světlo svíčky, o něž si pošetilí komáři pálí křídla!« Zase bylo ticho, rušené jen občasným zapraskáním knotu. — »Chudáci komáři!« — »Proč tolik kolem toho světla?« — Pomlka. Pomalu pravil k sobě, jako by přemítal: »Zvyk, lnuti k individuálni existenci a ... nejistota.« Zabořil zase hlavu do dlaní a procedil zuby: »Lítají fascinováni kolem toho plamene, což je spálí, a oni spadnou zničeni. Hlupáci.« »Hlupáci? Zvyk a nejistota je příliš silná, nemohou ji přemoci. Ubohý hmyz.« Seděli oba tiše. Petr se vlastně divil, jak to, že je zde, místo co by měl pokojně spát ve své posteli. »Zamysli se nad životem, chlapče,« řekl August. »Hle, je jako ten plamen. Vidíš to, chápeš to? Ze zvyku kolem něj lítáme, a — musíme umřít. Chceme být svými Já a za tuto cenu obětujeme vše!« Natáhl ruku a zhasil svíčku. Rozhostila se tma po místnosti. Bylo slyšet, jak komáři odlétali, zbaveni fascinujícího plamene svíčky. Chvíli ještě bzučeli, pak však zvučení jejich křídel ustalo. Vyletěli asi nějakou škvírou do volného prostoru. »Viděl jsi? Viděl jsi??«, ozval se ze tmy hlas Augustův. »Vnímal jsi dobře, chlapče?«, opakoval August a odsunul víko s bedny prachu. »Ještě jednou, Flammarione,« bylo slyšet jako z nesmírné dálky. »Oproštění...«, šeptl August. Napřímil ruku a vrhl svítící plamen sirky do bedny prachu. A místnost se rozsvítila nesmírným jasem a v ohni výbuchu uzřel Petr zásvit Velkého splynutí. bbbb TOMÁŠ NOVOTNÝ PSINY MALÉ I VĚTŠÍ Představ si, že se ženský budou potýkat už i s metráky železa, žasl jsem onehdá, poté, co jsem někde zaslechl nebo si přečetl, že patřičné federace oficiálně schválily pořádání mistrovství světa žen ve vzpírání. Zkusil jsem představit si ženu- vzpěračku, ale už pouhá představa byla natolik nevábná, že nakonec vyústila jen do mého hlasitého povzdechu: Proč se ten svět místo v ženský kráse začíná poslední dobou zhlížet v ženský mase, Vašku, chápeš to ? Vašek zívl a mlčel, ale zdálo se, že to taky nechápe. To se bude soudruhům krásně inovovat beztak nedodržovaný zákon o maximálně patnáctikilogramovém břemenu, jímž je ženě v rámci pracovního procesu povoleno manipulovat, napadlo mě. Nejdřív barnumsky oznámí založení ženského vzpěračského svazu, kterýžto revoluční počin doplní několik loajálních gynekologů svými poznatky o blahodárném vlivu vzpírání na ženský organismus, potom rozdělí funkce, jmenují realizační týmy vedené politicko-výchovnými pracovníky, zřídí střediska vrcholového amatérského sportu, jejichž podlahy budou pod činkami dunět od rána do večera skoro jako u profíků (jenže my to neděláme pro peníze, nýbrž pro čest reprezentovat socialistickou vlast, v tom je ten rozdíl, vy chytráci), jmenují reprezentační družstvo, totiž — pardon — družstvo, jehož členky po návratu z prvního světového šampionátu ověnčí tituly zasloužilých i obyčejných mistryh sportu za hezké osmé (deváté, desáté, jedenácté atd.) místo, a budou moci uzákoněných patnáct kilo v klidu přezákonit na jeden metrický cent, protože když ho na mistrovství dokázala zdvihnout Andula Vo- cásková, naše pracující ženy se přece nenechají zahanbit. Co ty na to, Vašku ? Vašek se jen míčky podrbal za uchem, ale na očích jsem mu viděl, že se mnou souhlasí. Začal jsem se pak ještě rozhořčovat nad pro mne nepochopitelným trendem, jehož cílem zřejmě je připravovat nová a nová pole působnosti všem obhroublým mužatkám, zlým ošklivkám, nemotorným slonbidlům, neforemným duchnám a co já vím, jak všelijak se jim ještě říká, dbát o to, aby ty chudinky ani v najmenším netrpěly byť jen náznakem nějakého mindráku, a nakonec je začít dávat za vzor všem těm ostatním a obyčejným, které sice dokážou zalahodit oku a potěšit ducha, padesát kilometrů však nikdy neuběhnou, natož aby uzdvihly sto kilo. Všichni jsme sice tvorové boží, jak říkávala moje babička, ale tohle já osobně považujú za přímý útok na samotné principy estetického cítění lidstva! Vašek nic nenamítal. Ale co, mávl jsem nakonec rukou nad budoucími osudy oněch krásně křehkých, křehce útlých a útle krásných, byť netrénovaných a sportovních supervýkonů tudíž neschopných žen. Ještě mají nás, skutečné obdivovatele skutečné ženské krásy. A všeobecné volební právo. A mateřskou dovolenou. A svaz žen. A MDŽ. Vlastně zrovna teď v březnu — jeden celý den z pouhých třistapětašedesáti patří ženám, mohou si přát velkorysejší dar? To by mě zajímalo, čím bude hlavní tělesný vychovatel 'Antonín Himl obdarovávat na MDŽ svoje vzpěračky. Květiny v jejich ručkách zaručeně nevyniknou, i kdyby pro tu příležitost přikázal zahradníkům naškubat gladioly. To by chtělo aspoh keříček. Nebo rovnou strom ? Vašku, co ty na to ? Vašek zachovával mlčení i nadále, ale viděl jsem na něm, že je spíš pro ten strom. Já taky. Nějaké snad přece ještě zbyly. Já MDŽ neslavil nikdy, upřesnil jsem na vysvětlenou, aby si snad Vašek náhodou nemyslel, že tady teď jen tak kecám, zatímco doma jsem se mohl každého 8. března potrhat. V onen veleslavný den (co do významu snad předstihovaný jen — v tomto pořadí — 7. listopadem, 25. únorem a oběma květny, tedy zcela přesně: májem a květnem; co do množství na hlavu zkonzumovaného alkoholu však docela určitě a bezkonkurenčně první) ode mě žádná ženská nikdy neviděla ani pampelišku. Přestože jinak jsem květinami obdarovával rád a průběžně. Pokud byly. A pokud na ně bylo. Když nebylo, musel si holt člověk pomoct jináč. Nenazýval bych to krádeží, snad půjčkou na věčnou oplátku. Rovněž jsem kdysi s oblibou pleníval vybraně udržované záhony v okolí stranických sekretariátů a památníků udatným rudoarmějcům, jenomže v tom bylo ještě něco jiného než pouhá momentální potřeba kytice. V tom byla permanentní potřeba uškodit jim aspoh nějak. Vyjádřena tímto způsobem působila ovšem spíš mladistvě pošetile a byla by možná směšná i těm, proti nimž byla namířena. Ačkoliv ne, jim nepřipadá směšné žádné narušení jejich moci, proto to u nás vypadá právě tak, jak to vypadá. Ale pošetilost to byla bezesporu, jako kdyby ty kytky za něco mohly. Rostly tam, kde byly zasázeny. Být schopny pohybu, jistě by dávno samy odešly někam jinam. V kytkách to není, jak říkávám své ženě, která si oficiálně kladenými věnci a kyticemi (sama je ovšem nikdy nekladla, pouze občas míjela místa, kde už byly nakladeny) zošklivila rudé karafiáty natolik, že je dodnes odmítá, třebaže jinak miluje veškeré kvítí. / takové, jemuž je moje laické oko ochotno přiznat maximálně status plevele. Ne, v kytkách to rozhodně není. Vaškovi se začínaly klížit oči a já si uvědomil, že si už nějakou dobu mlčky medituju jen sám pro sebe. Jednou jedinkrát v životě jsem se pokusil aktivně zasáhnout do oslav Dne těch žen z celého světa, které si přejí mír, začal jsem tedy zase hezky nahlas. Dá ti rozum, Vašku, že tak vznosnej název samozřejmě nepochází z mý hlavy. Kde- pák. Ten jsem si kdysi přečet! na jedné nástěnce a od té doby mi utkvěl. Spousta různých nápisů mi takhle utkvěla, ani vlastně nevím proč. Možná jsem si podvědomě uvědomoval, že něco takovýho si už pak nikdy nikde nepřečtu. Ale o čem jsem to předtím vlastně ... aha, jo, už vím. To mě takhle začátkem jednoho března na mém poněkud detašovaném pracovišti v kotelně průmyslové prádelny navštívila dvoučlenná delegace mladých soudružek pradlen, aby mě jménem Socialistického svazu mládeže i jménem REPORTÉR 2/87 19 [pageend19]svým pozvala na chystanou celozávodní oslavu MDŽ, která měla být pořádána právě pod záštitou SSM. Holky byly samý smích a svůdný pohled, do Božen sice daleko (nebo máme s Oldřichem odlišný vkus, i když, abych pravdu řekl, nikdy jsem neslyšel o tom, že by ta jeho pradlen ka měla po teto váná předloktí jako jedna z těch, co přišly za mnou), ale docela jsem je chápal. Na provoze sto ženských, tu hrstku údržbářů, kteří se mezi ni ma každý den motali, už měly okoukanou i otestovanou, můj topičský kolega byl starší seriózní doktor přírodních věd, který měl hlavu především pro své vědecké problémy, jichž se nevzdával ani po dlouhých letech u kotle, zbýval jsem tedy já, zaručeně nic extra, ale přece jen ještě mladý a vzhledem k určité odtažitosti pracoviště dosud neokoukaný. Bylo mi těch pradlenek skoro líto, považovaly ten mejdan za událost roku, snažil jsem se je tedy odmítnout co nejohleduplněji. »Já MDŽ nikdy neslavím,« povídám po pravdě. »Jak to ? «, divily se velice. » To přece slaví každej. A bude tam sranda. « »Já vím,« usmál jsem se chápavě. »Jenže já slavím TGM.« Pradlenky se rozesmály. »To je jedno, jestli tomu říkáš česky nebo francouzský. Nebo jak to vlastně je. My víme, žes chodit do školy. Tak přijdeš, jo ? « »Fakt nemůžu, holky,« zavrtěl jsem hlavou. »Mám svátek. Zrovna toho sed- mýho, kdy se to bude odehrávat. Oslava už je domluvená. « Protáhly bledé ksichtíky, vyšisované horkou suchou párou. »To je smůla.« »Ale stejně si myslím, že odbejt MDŽ jenom hákým mejdanem, je málo,« plácl jsem, abych jejich zklamání nějak zamluvil. »Jak to, málo ? «, nechápaly. »Měly byste žádat den volna,« navrhl jsem s vážnou tváří, co mě zrovna napadlo. »Na oslavu.« »Jo, to určitě,« usmály se nevěřícně, ale bylo vidět, že jim to začalo vrtat hlavou. Potřeboval jsem jít změřit tvrdost vody, využil jsem toho a vyprovodil je ke dveřím. Za deset minut přilítla z provozu mistrová a začala mi lát, cože jsem to těm jejím holkám nakúkal a poradil. Že s ni ma teď už vůbec nevydrží, protože i normálně je ráda, když ty svoje kriminálnice udrží aspoh trochu na uzdě. A ted přijdu já s takovou pitomou legráckou, které se ovšem ony samozřejmě hned chytly. »Kriminálnice? «, podivil jsem se a dostalo se mi vysvětlení, že řada zaměstnan- kyh průmyslové prádelny má za sebou jeden, ale spíš více trestů za vyloženě kriminální delikty. »Jedna z těch dvou, co tu byly, zrovna,« doplnila mistrová pro ilustraci. » Ta potetovaná,« hádal jsem. »Ta nepotetovaná.« Mistrová byla rozumná ženská, o níž jsem věděl, že pod pojmem kriminální myslí skutečně kriminální, omluvil jsem se jí, přiložil pod kotle a šel holkám vy- světHt, že jsem si předtím dělal legraci. Přijaly to rozpačitě, jestli pak ještě dál zbytečně škemraly o volno, to už nevím. Časem jedna z těch dvou prádelnu opustila a odešla pracovat na sekretariát okresního výboru SSM. Někdo říkal, že tam dělá uklizečku, jiný, že sekretářku, jisté bylo jen to, že jde o tu nepotetovanou. Mnozí jí záviděli, ale já si přál, aby dělala nejmíh tajemnici. Jen houšť a větší kapky. A žádnej strom neroste do nebe. Navíc by to krásně vysvětlovalo, proč jsem tenkrát neprorazil s tou svou sice žertem myšlenou, ale dodnes mě nikdo nepřesvědčil o tom, že úplně blbou radou. Dokud se u nás z pradlen stávaly kněžny, snad se ještě dalo do lecčeho mluvit, ale když se dnes z kriminálnic stávají pradleny a z těch pak funkcionářky, to je každá rada drahá. Po všech stránkách, Vašku, to mi věř. Nejvyšší čas, abychom už zas měli ty kněžny. Odmlčel jsem se a zadíval se na Vaška, který se díval na mě a zřejmě čekal, co mu ještě povím. S tím TGM jsem ale pradlenkám nekecal, to si nemysli, řekl jsem tedy. Sedmej březen jsem slavíval docela pravidelně a vždycky schválně patřičně viditelně. Sezval jsem pokaždé do nějaké restaurace kamarády, kteří byli zasvěceni, a když se pak "náhodou" dostavili nezasvěcení nekamarádi (dostavovali se taky pravidelně, což by nasvědčovalo tomu, že zas až tak nezasvěcení nebyli), se značným zadostiučiněním jsem jim předkládal svůj občanský průkaz, v němž jimi samotnými úředně zapsané křestní jméno hovořilo jasnou řečí v můj prospěch: Každej má přece právo slavit svůj svátek, no ne? Jasně, že to vlastně všechno byla spíš jen taková hra myšky s kocourem, ale mě docela bavila, dokonce jsem si myslel, že na ni mám svým způsobem právo. Na svět jsem se totiž vyklubal (tedy spíš byl vyklubán, protože v tomhle případě nemá člověk žádnou možnost rozhodovat sám o sobě, což si myslím, že je zařízeno správně, jinak by svět asi stále přicházel o značný počet právě těch dobrých, ba nejlepších Udí) krátce poté, co byla v mém rodišti stržena a pro budoucí generace o zem roztříštěna právě socha muže, po němž jsem byl posléze pojmenován, o němž jsem doma slýchával už od předškolních let, jehož knihy (i knihy o něm) jsem si v letech pozdějších začal pročítat, marně se tehdy (a jen o málo marněji dodnes) snaže nalézt odpovědi na různé otázky, což byla zase taková moje ryze soukromá a tichá oslava. Oslava myšlenkami. Kde se mezi námi vůbec vzal? A pokud by! takový, jakým se podle svých myšlenek, slov a především činů jeví být, jaký by byl, řekněme, o třicet let později? Rovněž po válce, tváří v tvář však nikoli poraženému, bezradnému a přirozenou smrtí stářím umírajícímu mocnářství, nýbrž vítěznému impériu zia, právě nebývalé obživlému neokoloniálními injekcemi, plynoucími z potměšilé hry historie, která toto impérium přechodně postavila na stranu dobra, či přesněji řečeno na stranu toho nejlepšího, čeho je lidstvo schopno. Obstál by opět takříkajíc pomníkově ? Síla osobnosti opravdu silné se prý projevuje právě v těch nejzapeklitějších situacích; projevila by se ? Nebo skutečně žijeme ve století, které je schopné produkovat pouze silné antiosobnosti, a mladší Masaryk by už nebyl tím Masarykem ze století devatenáctého ? Hypozéty, hypotézy a ještě jednou hypotézy, já vím. Ovšem myslím si, že mnohdy se člověk dopídí kýženého přítomného "proč" nebo "že"právě přes sterá "kdyby" minulosti. Ale prosím, mohu posloužit i jednou skutečností, byť vzhledem k tomu, že lidstvo dosud nedospělo (a bohdá nedospěje) ke schopnosti přenosu osobnosti a jejích silných stránek z jednoho člověka na druhého, skutečností s nádechem rovněž poněkud hypotetickým. Mám na mysli postupný a pro ně samé jistě i potupný konec dvou mužů, jež by bylo pošetilé jakkoli podezírat z toho, že nemínili "věrni zůstat", když první měl onu věrnost v srdci, v myšlení i v duši, a druhý navíc ještě v genech. A co s ní přesto zmohli, nejbližší žák a jediný žijící syn velikána ? Demokracie versus totalita, permanentní boj dvacátého století. Jako když hraje hokej Kanada s Ruskem. Všichni soudní fandí Kanadě, doufají, že tentokrát už se to snad konečně povede, ale Kanada nakonec dostane zase na frak. Že prý neměla možnost postavit svoje skutečně nejlepší mužstvo, poněvadž zájmy klubů, kalendář NHL, atd... Velice bych se přimlouval za to, aby demokracie na neurčito odložila své klubovní zájmy, neodkladně přerušila všechny své regionální soutěže a konečně postavila na hřiště to nej lepší, co má. Cím dřív, tím lípl Dokud je to ještě vůbec možné. A my, krajánci po světě roztroušení? Nu — zaujmeme místa na tribuně, fandit budeme, ale raději nijak hlasitě, a uvidíme. Už předem je však jisté, že my bychom se sehráli mnohem lip, být na hřišti. Kdybyste viděli, jaké my mívali hráče, kam se dneska všichni hrabou. Jojo, my vůbec bejvali. Však si taky na minulost nenecháme od nikoho sahat. Mrtvé oslavovat a výročími se dojímat, přitom sele rožnit, buřt opékat nebo svíčkovou dlabat, nemůže být činnosti bohulibější. To tak, aby se nám někdo chtěl v minulosti hrabat a všelijak ji převracet. Jedině mrtvá minulost jest tou správnou minulostí. Mrtvá minulost, pohodlná minulost, z níž nevede cesta do přítomnosti, dovolím si podotknout já. O budoucnosti nemluvě. Ono je totiž na budoucnost vůbec škoda slov, protože ta nás zajímá jen tím, kolik bude mít cifer. Nebo válců. Nebo něco jiného. Nebo jsme ještě schopni pohlížet na ni i jinak ? Někdo řekl, že jo ? Mám dojem, že jsem zaslechl jediný tenoučký hlásek, ale zaplaťpánbu na něj. Tak jsem se rozkecal, že jsem ani nepostřehl, že Vašek usnul. Podrbal jsem ho za ušima, mžouravě otevřel pravé oko a zase je pomalu zavřel. Ty se máš s tím svým psím životem, pomyslel jsem si. Co můžeš vědět o lidským? Ale pak mě napadlo, že i ten pes má svoje problémy a tíživé situace. Třeba když někam odejdeme a on zůstane doma sám, což nemá vůbec rád. Jak je všechno krásně relativní. Nebo ne krásně ? MSB PŘI NÁVŠTĚVĚ USA NAVŠTIVTE ČESKOU HOSPODU LITTLE PRAGUE RESTAURANT SMALL PLACE WITH GREAT FOOD 5626 HOLLYWOOD BLVD. LOS ANGELES, CA 90028 TELEFON 213-462-4466 NA VAŠI NÁVŠTEVU SE TĚŠÍ MAJKA A HONZA DRVOTOVI 20 REPORTÉR 2/87 [pageend20]ANTONÍN MĚŠŤAN FRANZ KAFKA, ČEŠTINA A ČESKÁ LITERATURA V roce 1983 se slavilo sté výročí narození pražského rodáka Franze Kafky. Nepřekvapuje, že se při té příležitosti vyrojily stovky publikací, v nichž se kdysi opomíjený autor analyzoval ze všech možných hledisek. Ten, kdo by si dal práci a pročetl by tisíce stránek v.nejrůznějších jazycích, dověděl by se mnoho podružného, především však hodně nového a někdy i překvapivého. Jedna stránka Kafkova životopisu a jeho tvorby však přišla zkrátka: jeho vztah k Čechům. Vinu na tom nesou také čeští odborníci, neboť se nechopili jedinečné příležitosti a nepřispěli k objasnění této důležité otázky. A přitom je dnes i odborníkům ze zemí mimo českou jazykovou oblast jasné, že je nutné mnoho věcí ve vztahu Franze Kafky k Čechům, české kultuře a češtině prozkoumat a mezinárodní veřejnosti sdělit. Zabývám se tímto problémem jako slavista a proto jsem napsal článek »Sla- visches bei Franz Kafka« (Slovanská problematika u Franze Kafky), který vyšel v kanadském odborném časopise Ger- mano-Slavica v roce 1984, v 6. čísle na stránkách 295 až 319. Podle mého názoru patří především problém Kafkovy znalosti češtiny k těm otázkám, které Čechy — a ovšem i ostatní zájemce o Kafkovu osobnost a dílo — musí zajímat. To proto, že v Kafkově generaci tzv. pražských německých autorů se vyskytují vedle spisovatelů, jako Franz Werfel, který česky skoro vůbec neuměl, takoví spisovatelé, jako Kafkův blízký přítel Max Brod, který uměl česky dokonale. Nejde ovšem o samotný problém Kafkových znalostí češtiny. Zjistíme-li totiž, že některý z pražských německých autorů uměl výborně česky, pak vyvstane oprávněná otázka, zda — popřípadě do jaké míry — na takového autora působilo jeho české okolí a zvláště díla české literatury. Neboť autor, který umí dokonale česky, může číst v originále české knihy, navštěvovat česká divadelní představení a sledovat český tisk, popřípadě také udržovat styk i s těmi českými intelektuály, kteří nemluví německy. Má-li se jednou důkladně prozkoumat vliv českého prostředí a zejména českého písemnictví na literání dílo Franze Kafky, musí se začít tím, že se odpoví na otázku, jak to bylo s jeho znalostmi češtiny. Jen Češi — nebo ti cizinci, kteří dokonale ovládají češtinu — mohou spolehlivě zjistit, do jaké míry ovládal tento jazyk Franz Kafka. Ale taky: uměl Franz Kafka česky? České publikace o Kafkovi, stejně jako české výstavy o něm (nebylo jich zrovna mnoho), se soustředily na KaTkovy česky psané úřední dokumenty. Co se z nich dá vyčíst? Jsou psány šroubovanou úřední češtinou prvních desetiletí našeho století a v nejmenším nedávají tušit, že pisatel patřil k nejvýznamnějším spisovatelským osobnostem 20. století. Tyto dokumenty mají pro nás jeden závažný nedostatek: zcela určitě je upravoval rodilý Čech, rutinovaný úředník. Nevypovídají tedy vlastně nic o Kafkově znalosti češtiny; nanejvýš by bylo možné na jejich základě konstatovat, že Kafka zřejmě rozuměl českému textu, který podepsal. Kdybychom měli k dispozici pouze zmíněné ukázky českých textů psaných Kafkovou rukou, nemohli bychom se odvážit žádné hypotézy o jeho češtině. Naštěstí však od něho máme české texty, které psal spontánně a které zaručeně nikdo neupravoval. Od ledna 1921 do prosince 1923 psal česky dopisy, dopisnice a pohlednice svému švagrovi Josefu Davidovi, manželu své sestry Otly. David neuměl německy a tak Kafka, který byl tehdy na léčení ve Vysokých Tatrách, musil psát česky.. Je snadné seznámit se s těmito texty, neboť vyšly v českém originálu v knize: Franz Kafka »Briefe an Ottla« (Frankfurt/M. 1974)'. Celkem se jedná asi o šest stran knižního textu, tedy o poměrně malou ukázku, přece však je možné odvážit se některých závěrů o Kafkově češtině. Především je zřejmé, že měl rozsáhlou slovní zásobu. Z textu je vidět, že pisatel nezápolí s výrazem, že píše to, co chce. Jeho znalost českého jazyka nebyla jen knižní — o tom svědčí např. slova »pardálové se pořád točejí«. Jen ten,,kdo znal výrazy pražských tančíren a hodpod tehdejší doby, věděl, že existuje výraz »pardál« ve významu pozdější »potápky«, »máničky« a podobně, zkrátka »frajera«. Dělal Kafka v češtině chyby? Dělal. Zatímco jeho úřední spisy v češtině žádné chyby neobsahují (doklad toho, že je někdo upravoval), vyskytují se v Kafkově korespondenci s Josefem Davidem drobné chyby ve skloňování a časování a občas i v pravopise. K tomu přistupuje na některých místech nepřirozený slovosled. Každý český čtenář by po několika odstavcích musel přijít k názoru, že pisatel zřejmě není Čech, i když češtinu velmi slušně ovládá. Celkový dojem je: pisatel rozumí dokonale česky, a to jak spisovné češtině tak i hovorové v její pražské podobě, bez námahy může česky mluvit a také psát, je však znát, že aktivně češtinu dokonale neovládá. Co však mě jako slavistu působícího v německém jazykovém prostředí udivuje, je skutečnost, že jsem u Kafky neobjevil chyby ve slovesném vidu. Přitom i ti Němci, kteří jinak dokonale ovládli češtinu, dělají přece jen poměrně často chyby při používání slovesných vidů. Svědčí to jednak o tom, že Kafka měl neobyčejně vyvinutý smysl pro strukturu češtiny, jednak o tom, že musel češtinu aktivně používat poměrně často a po značně dlouhou dobu. Správně používat slovesný vid se nikdo nenaučí z teorie nebo v nějakém jazykovém kursu, kde se skoro ne- PŘEŽIJE SOVĚTSKÝ SVAZ ROK 1987? (Tajná depeše od našeho moskevského zpravodaje 0068 I. I. Šuškina) (Moskva) — Co hýbá Moskvou, není už jen obvyklá šuškanda, Moskva už nešeptá, nešušká,- už přímo řve: Má Gorbačov na mozku švába nebo nádor ? Případ to bude ještě těžší. Dnes už celá funkcionářská třída, počínaje první obecnou, ví, že to není šváb ani nádor, ale že Gorbačov je tajný dubčekovec a pHživý kontrarevolucionář, ne-H přímo agent Cl A. Důkazy jsou nabíledni, mj.: Svou hazardní tzv. mírovou ofenzivou chce pouze ušetřit Americe těžké miliardy za zbrojení v kosmu (SDI); dále, že v protisovětismu soutěžís nepřítelem státu číslo 1 — akademikem Sacharovem. My však víme, že toto bude jen velmi přechodný první tajemník. A zdravé jádro kolem generálplukovníka Onufrije Maximoviče Jodasova už se semklo velice pevně. Z dobře informovaných kruhů se pro- slechlo, že toto jádro brzy uchopí osudy země do svých rukou, a to v rámci vlasteneckého boje proti mezinárodnímu žido- imperialistickému spiknutí. Technicky to proběhne tak, že Sovětskému svazu bude poskytnuta rázná a překvapivá bratrská pomoc v duchu doktríny našeho nezapomenutelného tovaryš- če Brežněva, kterou vykoná internacionální soubor vojsek CSSR, Maďarska, Bulharska, Polska a NDR (jejíž velitelský sbor v Sovětském svazu přece získal své ostruhy a má cenné zkušenosti z doby nepříliš dávné), k nesmírné závisti jejich kolegáčků z druhé části Německa. Soudruh Jodasov řekl doslova: »My dali im, oni dajuť nam,« a pokračoval: »S tímto z čubky synem a bláznem vymeteme co skoro. Ať sype za svými imperálistickými chlebodárci v USA!« Odpovídající žádost podepsalo 9 za- městnanců vagónky Novyj mir v Moskvě a bude předložena, až doba nazraje. Na moskevských ulicích se vedou živé a drze veřejné debaty, zaviněné zčásti nepřirozenou střízlivostí lidu (málo drahé vodky), zčásti vzrušujícím očekáváním totálního průšvihu. Jediné téma: Jak on skončí? Pesimisté vidí válečný soud a odstřel u kremelské zdi, optimisté se přimlouvají o možnost napravení jeho pomýlení jako technik polesí Horní Ob. Nechybí ani hlasy, že Gorbačov bude prvním prvním tajemníkem, který skonči podle amerického vzoru, a to na tribuně 1. máje tohoto roku. Funkcionářstvo střední a nižší kasty reptá, proč to milítér neudělá jako Jaru- zelský v Polsku, a těžko chápe, že okupace v samoobsluze je pasé, neboť ten zloduch abstinentská má už své lidi všude, i v armádě. Nezbývá tedy, než aby se spřátelená vojseka chopila svých závazků, což se stane u příležitosti společných podzimních manévrů. »Jinak,« jak pravd s. Jodasov, »našemu slavnému národu hrozí nedozírné následky, že naše vlast se stane obětí bur- žoasní demokracie, kráčející na smetiště dějin, a to nejpozději během příštích deseti pětiletek.« S. Jodasov dodal: »Porazili jsme Tatary, porazili jsme Švédy, porazili jsme soudruhy NapoHóny i Gíťlera, porazíme i tohoto plíživýho kontrarevo- lucionáře a revizionistu a agenta CIA. Nas mnógo!« Kdyby při této akci měly vypuknout nepokoje ruské inteligence a lidu, budou pacifikovány bezplatným přídělem vodky. Za politruka souboru vojsek bratrské pomoci byl prý určen soudruh doktor Vasil Biľak z Prahy. (Dešifroval a zapsat: Karel Gelnar, Švajc) MM REPORTÉR 2/87 21 [pageend21]dostane k mluvení. Tím se dostáváme k další významné otázce: kdy a kde se Kafka naučil česky? V době, kdy psal české dopisy Josefu Davidovi, mu bylo 28 let — a tehdy už dávno musel umět česky. Víme, že Franz Kafka měl jenom německé školy, a to od obecné až po universitu. Na gymnásiu sice bylo několik hodin češtiny týdně, avšak každý z nás ví, že v nich se sotva kdo mohl naučit česky — svědčí o tom ostatně skutečnost, že podobné hodiny češtiny navštěvovali také ti němečtí autoři z Prahy, jejichž znalosti češtiny později nepřekročily hranici několika desítek jednoduchých vět. Franz Kafka se tedy musel naučit česky mimo školu. Kde ? V rodině se mluvilo německy. Ovšem je otázka, zda vždy a o všem. Víme např., že hospodyně Kafkových rodičů byla česká židovka, která neuměla německy. S ní se tedy musilo mluvit česky. Oba rodiče česky uměli, otec zřejmě lip než matka. Sestra Otla, která se později provdala za Čecha, se brzy začala zajímat o českou kulturu a česky se velmi dobře naučila. Franz, který měl sestru velmi rád, s ní tedy mohl mluvit česky — a zřejmě to také občas z různých důvodů dělal. Jistě se učil česky především na pražských ulicích — jinak by neznal lidový, hovorový jazyk. Kromě toho je známo, že navštěvoval česká divadelní představení, což mělo smysl jen v případě, že češtinu aspoh pasivně velmi dobře ovládal. Jeho zájem o češtinu však šel ještě dál: předplácel si odborný češtinářský časopis »Naše řeč«. Sotva se najde jiný cizí spisovatel, který by se zabýval češtinou takovým důkladným způsobem jako Franz Kafka. Nyní je namístě otázka: když tedy Kafka uměl pasivně dokonale česky a aktivně češtinu slušně ovládal, co znal z české literatury? A hned vyvstane otázka další: měla nějaká česká díla vliv na Kafkovu literární tvorbu? Řekněme rovnou, že odpovědět na obě otázky je velmi obtížné. Také proto, že nám dosud chybějí podrobnější studie o obou problémech. Víme, že Kafka občas četl Národní listy, Večer, Lidové noviny, Čas, Kmen, Tribunu — a dokonce časopis Náš skautík, který si předplácel. Jenže nevíme bezpečně, která česká literární díla znal. Nejdůvěrnější Kafkův přítel, Max Brod, tvrdí, že Franz Kafka »sledoval vývoj českého písemnictví do nejmenších podrobností« (tak to napsal ve své knize »Ueber Franz Kafka« — »O Franzu Kafkovi«, str. 99). Jenže Brod neuvádí žádná jména, žádné tituly, ba ani období z vývoje českého písemnictví, kterými se Kafka podrobně zabýval. Víme, že Kafka četl »Babičku« od Boženy Němcové někdy v roce 1902, tedy ve věku 19 let. A víme také, že si Němcové ze všech českých autorů nejvíc vážil. V roce 1917 četl její vydané dopisy a o české spisovatelce se několikrát v dopisech známým — například Mileně Jesenské — i sestře Otle velmi nadšeně zmiňoval. Zdá se, že Kafka četl víc děl Boženy Němcové, mimo jiné také její pohádky. Je ostatně známo, že náruživě rád četl pohádky různých národů a pohádkové prvky se dají v jeho dílech poměrně snadno zjistit. Max Brod tvrdí, že Kafkův román »Zámek« vznikl pod dojmem četby »Babičky« ; zřejmě by se dalo pomýšlet i na další díla Boženy Němcové, neboť protiklad zámek—podzámčí hraje významnou úlohu ve více dílech české autorky. V českých divadlech (pražském Národním Mivadle, Pištěkově divadle na Vinohradech a v pražských kabaretech) se jistě seznámil s díly několika českých autorů. Najisto víme o tom, že viděl »Hipodamii« od Jaroslava Vrchlického v roce 1911 v Národním divadle, dílo se mu však nelíbilo. Zdá se, že znal rovněž díla Františka Langra; osobně znal jeho bratra Jiřího Mordechaje Langra a jeho díla také četl. Ve své knihovně měl německý překlad Bezručových »Slezských písní« s věnováním překladatele Rudolfa Fuchse. Znal také nejméně jedno dílo Karla Čapka (snad to byla hra »Loupežník« ) a jednu povídku Vladislava Vančury. Osobně se Kafka znal s anarchistickým spisovatelem Michalem Marešem, od něhož četl knihu »Policejní šťára« (kniha se mu velmi líbila). Zcela určitě znal i jiná díla českých autorů, zatím však nemůžeme říci nic bližšího. A zkoumání vlivu českých literárních děl na Kafkovo dílo vlastně Ještě ani nezáčalo. Dá se s jistotou předpokládat, že vliv tu byl, dokonce značný. Vedle Boženy Němcové by bylo možné pomýšlet ještě nejmíň na Komenského, ale pravděpodobně také čeští autoři 19. a začátku 20. století poskytli Kafkovi významné podněty. Kafka je autor, který patří literatuře německého jazyka. Nemáme od něho žádné literární dílo v češtině — nejen že se nesnažil v češtině tvořit, ale ani by to nebylo pro něho bez problémů. Byl by se musel hodně snažit, aby se jeho psaná čeština mohla vyrovnat jazyku českých literárních vrstevníků. Není tedy možné mluvit o dvoujazyčném spisovateli Franzu Kafkovi. Na druhé straně není nadále možné přehlížet skutečnost, že Kafka česky četl, češtinu dobře ovládal a ze záliby se češtinou zabýval. Některých českých autorů si velmi vážil. Zdálo by se, že o Kafkovi řekli už germanisté z četných zemí všechno podstatné. Snad je to v mnohém ohledu pravda — jenže Kafkův vztah k české literatuře stále ještě čeká na objasnění. A tady sotva kdo může zastoupit české odborníky. Možná, že výzkum tohoto problému skrývá netušená překvapení. Bylo by na čase pustit se do práce. 8BMI MILAN ZELENÝ DESET, KTEŘÍ SE ODVÁŽILI 4 ANTONÍN J. ČERMÁK Rudou záři nad Kladnem spatřil Antonín, syn horníka, 9. května 1873. Spatřil ji skrze okénka rodného dvousvětnicového domku, a její odlesk v mámině slze jako by jej předurčil být uhlokopem. A tak to má správně být: Toník Čermáků bude horníkem, tak jako jeho táta, tak jako jeho děd ... a tak jako byl i můj a třeba i tvůj táta. V Cechách, v tom uhelném sklepě zaprášených lidských duší, každý z nás, alespoň na čas či občas, na začátku či na konci, pracujeme s uhlím: já jsem horník — a kdo je víc ? Pro Toníka Čermáka tak bylo však jen na začátku. Bylo mu asi deset let, když se táta Antonín a máma Kateřina vydali za prací do Ameriky. Odvážili se, a tak chtě-nechtě se musel odvážit i malý Toník; odvážil se pak v životě ještě mnohokrát. Je to vždy jen ten první "odvaž", který bývá nejtěžší - pak si na to již člověk zvykne. Náš Toník se později stal starostou amerického města Chicaga v letech 1931 až 1933. Šikágo, Šikágo ... * Již od svých jedenácti let musel Toník makat: až do šestnácti řídil koňské potahy v uhelném dole v Braidwood, kde havířova! jeho táta. V roce 1889, jako podle "předpisu" socialistického reaiismu, ztratil práci: postavil se za své soudruhy-ko- páče, žádal vyšší mzdy, hrozil stávkou... Na toho bodrého muže, který jej tehdy z práce vyhodil, Toník nikdy nezapomněl. Ještě po létech mu vyjadřoval svůj nehynoucí vděk. Toník to s koňmi uměl. Vrátil se do Chicaga, spořil, a když mu bylo devatenáct, měl již svůj vlastní koňský potah — a svou vlastní, samostatnou povoznickou živnost. Vozil vše: odpadky, popel, uhlí, dříví, též stěhování a špeditérství všeho druhu. Nejtěžší je vždy ten první pár koní — pak již si na to člověk zvykne. Zvláště když po večerech trochu čte tuhle "non-fiction". Cermák brzy obhospodařoval přes 40 potahů, získal výnosný kontrakt s International Harvester Co., a na rohu 25. ulice a Marshall Boulevard v Chicagu si postavil svůj první, dvoupatrový dům. Ten první dům je vždy nejtěžší — bývá z něho ale také největší radost. Již roku 1894 se Toník oženil se slečnou Marií Hořejšovou z Cech. Stavění domů se mu zalíbilo: v roce 1904 předal povoznictví i obchod s uhlím (tehdy se už přestávalo v Americe uhlím topit) tátovi a bratrovi. Věnoval se plně pozemkovému obchodu, českým výpomocným spolkům a zasloužil se o rozvoj čtvrti zvané "Česká Kalifornie" v Chicagu. Zde také, v srdci České Kalifornie a uprostřed krajanského života byla rodinná rezidence Čermáků, v čísle 2348 na jižní Miliard Avenue. Pozemková firma Čermák & Šerhant měla své kanceláře v čísle 3377 na západní 26. ulici. Pozemkový obchod a spolková činnost odjakživa vedly a vedou k politice: Čermák byl soudním úředníkem již v r. 1900, státní poslanec za svůj distrikt v letech 1902—08, Městský radní za demokratickou stranu v r. 1909, vrchní bailiff (vykonavatel) městského soudu od r. 1912. Hned po válce se na Kladno prostě "musel" vrátit.' do svého rodného domku a vychutnat něco z národního nadšení roku 1918. Každý z nás se touží vrátit, alespoň jednou: podívat se, vzpomenout si — a potvrdit si správnost a neodvolatel- nost svých rozhodnutí. Tak i Cermák. Ještě plný nadšení nad svobodnou CSR — ale již zpátky v Chicagu: ještě v r. 1918 byl znovuzvo/en do městské rady a v roce 1922 kandidoval na úřad presidenta okresní rady (Cook County) za demokratickou stranu. Tento okres má kolem 4 milionů obyvatel a je shad největším politickým distriktem na světě. Cermák byl do úřadu předsedy zvolen třikrát za sebou (ještě v letech 1926 a 1930). V listopadu 1928 mu zemřela manželka Marie. Zůstaly s ním tři dcery (Lillian Graham, Ella Jirků a Helena Kenlay) a 22 REPORTÉR 2/87 [pageend22]jejich rodiny. Dne 7. dubna 1931 byl Mr. Anton J. Cermák zvolen starostou (mayor) Chicaga, druhého největšího amerického města, a to historickou většinou 200 000 hlasů. Antonín Cermák byl prvním rodilým Cechem, který by i kdy v Americe zvolen do tak vysokého úřadu. Byl asi také posledním, aie to nevadí. Tehdy jsme ještě byli na opravdové úspěchy patřičně hrdi, a to jak v české Americe, tak doma v ČSR. Cermák byl typicky český ve svém myšlení. Naivita amerických politiků mu již tehdy neseděla. Věděl zcela intuitivně, proč ty dobře míněné "společenské experimenty" činorodých reformátorů musí vést k pravému opaku svých progra maticky vykřičených cílů. Tehdy to byla v Americe prohibice, zákaz výroby a prodeje alkoholických nápojů, jedna z největších hloupostí, která kdy Ameriku postihla. Tato blbost zůstává dodnes "ideálem" mnoha socialistických vlád Evropy a v poslední době nakazila i jen pomalu se učícího sovětského předsedu Gorba- čova. Cermák (v projevu na chicagském demokratickém sjezdu k nominaci amerického presidenta 14. července 1932) řekl: »Prohibice přeplnila naše věznice a nikoli zdvojnásobila, nýbrž zečtyřnásobila naše daně. Zkáza, skandály a nepořádek, jež způsobila, povedou budoucího dějepisce k záznamu "špatného experimentu", ale též věřím, že týž napíše o vás, že jste byli velkou armádou vlastenců, kteří bojovali o obnovení amerických ideálů. Strana, jež nesplní náš čestný požadavek, bude odsouzena k úplnému zániku. Nechť se politikové řídí vaším příkladem, nechť vy jste křižáci, kteří osvobozují své spoluobčany z blázince, do něhož Proti- hostinská liga se pokouší nás zavřít. « Cermák nepil, ale v blázinci žít? — to také nechtěl. 4. srpna 1932 odjíždí chicagský starosta automobilem z Lipska do Karlových Varů: začíná se druhá Čermákova návštěva ve "staré vlasti". V Karlových Varech si Cermák "bahnil" v léčivém bahně po celé čtyry dny. Navštívil jej zde Jan Masaryk a pozval jej oficiálně do Prahy a Kladna. V Praze bydlel Cermák v hotelu Sroubek. Jeho příjezd na Václavské náměstí by! provázen fanfárami z Libuše. Promluvil z balkonu česky, večer mluvil v čs. rozhlase, na radnici navštívil pražského primátora dr. Baxu, zval celý národ k účasti na chystané světové výstavě "Století pokroku" v Chicagu. Sochaři Španielovi seděl pro bronzovou bustu. Na Olšanech položil květy k hrobům Karta Jonáše, Miroslava Tyrše a Karla Havlíčka, na radnici pak k hrobu Neznámého vojína. 10. srpna přijel mezi havíře na Kladno a navštívil svůj rodný domek. Nikdy předtím (a dosud nikdy potom) nebylo vidět tolik amerických a československých vlaječek na Kladně. Cermák navštívit ještě Poděbrady, Ptzeř (pivovar i Škodovku), Bratislavu, na skok do Vídně i Budapešti, a nakonec, 18. srpna 1932 přijel autem do Bystričky u Turčanského sv. Martina, na pozvání presidenta T. G. Masaryka. Pak ještě do Zlína navštívit vdovu tragicky zahynuvšího Tomáše Bati, ševče. Do Chicaga se vrátil 15. září, přímo do viru předvolební kampaně v údobí ekonomické krize. Cermák byl pak katapultován do národní prominence, když podle všech jeho předpovědí a snah by! jeho přítel Franklin Delano Roosevelt zvolen (8. listopadu 1932) americkým presidentem. 15. února 1933. F.D.R. právě přistál v Miami na Floridě po desetidenní zotavené na moři, aby se konečně ujal úřadu presidenta. V půl desáté večer se jeho otevřený automobil zastavuje uprostřed jásajících davů a nový president musí pronést řeč. Po skončení proslovu k němu přistoupil starosta A. Cermák, poblahopřál mu a vsunul i pár slov za město Chicago, pro které se snažil od Roosevelta získat nutnou federální půjčku na výplaty pro státní zaměstnance. Ze tmy se ozvalo několik výstřelů. Starosta Cermák se zapotácel. President Roosevelt nařídil, aby ho posadili k němu na zadní sedadlo. Po cestě do nemocnice (Jackson Memorial v Miami) jej držel kolem ramen, uklidňoval jej, chlácholil. Když Cermák v nemocnici konečně otevřel oči, pošeptal naklánějícímu se Rooseveltovi: »! am glad it was me instead of you!« Tohle »Jsem rád, že jsem to byl já a ne vy!«, to byl příspěvek hornického kluka z Kladna Americe. Příspěvek to jistě nemalý. Osmnáct dní po atentátu 6. března 1934 v 5:57 ráno, starosta Čermák podlehl svým zraněním. Jeho vrahem by! Giuseppe Zangara, italský emigrant, který chtě! zastřelit amerického presidenta. Zapomněli jsme již dávno na Čermáka a jeho generaci emigrantů. To byli ti tvůrci, budovatelé a stavitelé toho všeho, co dnes v emigraci máme. Nezbývá toho již věru mnoho: založili jsme dokonce četné spolky a instituce, jejichž jediným účelem se zdá být urychlené rozprodání všech zbývajících majetků emigrace, a to jednou provždy — načisto. Budovy, spolkové síně, školy, kulturní střediska ... prostě hodnoty — vše je na prodej, a po nás potopa. Jaká to hrůza, odstrašující generace. Němým a snad jediným svědkem je hrobka na Českém národním hřbitově v Chicagu a její prostý nápis, spíše jako výkřik, i když nyní již pouze bolestný: CERMÁK. xxxxxxxxxxxxxxxxxxxxxxxxxxxxxxxxxxxxx Stavební inženýr, žijící v Čechách, se obrací na českou veřejnost v zahraničí s prosbou o zprostředkování tříměsíční praxe v oboru moderní stavební tepelné izolace. V tomto oboru již pracuji několik let, ale chtěl bych poznat techniku západní. Dohovořím se německy a anglicky. Laskavé nabídky prosím do adm. Reportéra pod zn. "Sting". xxxxxxxxxxxxxxxxxxxxxxxxxxxxxxxxxxxxx VLADIMÍR VALENTA TELEFON Patřím mezi nevděčníky. Proto se směju, když slyším tu dojemnou, tak hluboce lidskou zprávu o tom, jak Gorbačov osvobodil vynálezce sovětské vodíkové bomby a disidenta Sacharova. Představte si, že sedíte v Gorkém, tedy vlastně v Nižním Novgorodě, od dávna zakopané díře světa, a v deset večer vám někdo bouchá na dveře. Možná, že vás už vytáhl z postele a nařizuje, že vám hnedka zavede telefon. Kdoví, jak to dlouho dělali. Jestli taky museli protahovat dráty. Možná, že ty dráty tam byly ještě od po- sledka, než to tenkrát odmontovali. Možná, že byli podezřívaví: takový fysik je schopen nějak ty dráty propojit a poslouchat si a povídat se světem, aniž to jeden pozná a odposlouchávací ústředna zaslechne. Takže to trvalo asi do půlnoci. Ale co pak? Já vím, že z toho asi byl Sacha rov janek. Dostal sluchátko nebo i číselník ? Pořád mám jednu nezodpovězenou otázku a nepochybujú, že historici si s tím budou dlouho lámat hlavu: co řekl ten montér Sacharovovi. Proč že mu ten telefon montuje? Možná, že Sacharov se ráno sebral a chtěl na špacír. To tam jistě stál policajt a řekl: »Halt! Nikdo z baráku nesmí! Ani pro mlíko!« Možná se to nestalo. Možná, že Sacharov zůstal v posteli a nechtě! vidět ani slyšet o světě, protože žít v komunismu není žádná legrace. Ale mně jde o to, že to muselo být nějak zařízeno. Někdo musel z Moskvy zatelefonovat, aby zavedli Sacharovovi telefon. Možná, že dokonce, když před léty ten telefon Sacharovovi brali, že ten telefon museli poslat z Gorkého do Kremlu a že zvláštní kurýr musel ten telefon přivézt, protože na oblasti v Gorkém žádný reservní telefon nemají. A teď si představte: hlava místní KGB musí zařídit, aby Sacharov nejen byl doma, ale až to bude zvonit, aby to taky zvedl. Proto musel poslat policajta k Sa- charovovu baráku;ale protože šlo o státní tajemství, nemohl mu vykecat, že První bude volat. Proto nařídil svému policajtovi to nejjednodušší: »Z toho baráku mi nikdo nevystrčí ani nos! A žádný vejmlu- vy mi neplatěj! Ani, že je úterý, že mají v mlíkárně čerstvý mlíko a fronta na chleba je jen okolo bloku! Holt budou muset do soboty pít černou bryndu!« Víme, jak to dopadlo. Sacharov netru- coval a telefon zvednul. Hezky si popovídali a nakonec mu Gorbačov řekl, aby spakoval a přijel do Moskvy. Ale jak mu to řekl? On je takový příjemný pán, že mu asi pověděl: »A copak, soudruhu Sacha rove, co se tak na matičku Moskvu zlobíte, že se sem už roky nepodíváte? Stejská se nám po vás, holoubku... Snad si nemyslíte, že se na vás zlobíme? Kdopak vám to povídal? To snad není možný, abyste si něco takový ho myslel...« Kdo platil stěhování a lístek na vlak, to nevím. Taky nevím, jestli ten telefon zase přijeli odmontovat nebo ho tam nechali, kdyby si soudruh První zase chtěl zatelefonovat do Gorkého. Ani nevím, jestli Sacharov či kdo platí účet za montáž. Ba ne, já vím: z baráku je museum, k telefonu přišroubovali měděnou desku s nápisem: »Sem telefonoval soudruh Gorbačov, generální sekretář komunistické strany SSSR.« A budou sem vodit mírové delegace ze Západu. Přijedou taky Zelení z Bonnu, jestli s nimi pustí do SSSR pana bývalého spolkového poslance Horáčka. Kdoví, možná, že tam jednou přijede i nějaký americký president a podepíše novou úmluvu o tom, že každá lidská bytost má právo na jeden telefon do Kremlu, takže je možno zrušit zbytečné Helsinské dohody o lidských právech. A položí tam věnec. mma REPORTÉR 2/87 23 [pageend23]PECKOVY MALOSTRANSKÉ HUMORESKY Někdy se člověk stěží dobere konce. Jindy stačí několik vět a rozmotají hned celé klubko. Vlastní myšlenky a vzpomínky se pak hrnou už samy od sebe. Něco takového se mi přihodilo nad Malostranskými humoreskami Karla Pecky (68 Publishers, Toronto). Brala jsem je do ruky ťrochu s ostychem, už samotný název ve mně budil sváteční pocity. A nemohla jsem se zbavit vzpomínky na školní lavici a portrét dobráckému muže s vousem, skřipcem a hůlkou, který visel vpravo od tabule s portrétem Boženy Němcové. To bylo v první či v druhé obecné. Pak se nám je pokusili vystěhovat někam dozadu a jejich místa zabrali státníci naší a ’’spřátelené” země. Peckový povídky ve smyslu osvěžení si vzpomínek nezklamaly. Jako stuha pevně nás pojící s domovem se jimi táhne vůně a dech Petřína. Střípek ke střípku se obrazy staré Prahy skládají v nezapomenutelné pamorama. Pivo nepijú, ale atmosféra malostranských hospůdek je v autorově podání tak sugestivní, že dostávám chuť zasednout U dvou slunců na jednu hladinku. Hlubokou úklonou pozdravíme naši starou známou a projdeme se po Malé Straně, která je možná jen o něco smutnější a starší, než když jsme ji opouštěli, ale to jsme my také. Sama za sebe se přiznám, že tahle atmosféra mého města mě dojímala a zaujala víc než — ne vždy vinou autora — víceméně všední příběhy jejích obyvatel. Ale je dobré vědět, jak se doma žije dnes, dvacet let po pražském jaru. V poslední době, kdy jsme jako exilová vlna coby taková projevili tolik poddajnosti a otrockého poslušenství, si čím dál víc uvědomuji, že jsem se odchodem z domova v šedesátém osmém rozhodla a zavázala k něčemu, za co je umět nést i následky a co nelze, co nemohu vzít zpět, že domov já osobně už nikdy neuvidím. To nikdy nabýváním konečnosti olovnatí a hořkne, ale existují kompromisy svědomím tiše trpěné a kompromisy nepřípustné. Knížka Karla Pecky je pro nás, kteří se cítíme exulanty, tak trochu ranou i lékem. Útěchou i bolestí. Stále se mi vnucovala otázka, zda bych vůbec dokázala vidět domov v téhle bezútěšné, porobené podobě. Zda bych se bez bolesti a bez křiku dokázala dívat kolem. Člověk se přece nemůže radovat ze zlaté Vltavy a panoramatu Hradčan, aniž by současně nevnímal, kdo jim vládne. Zda bych mohla bez protestu žít tam, kde je člověk z tvůrce — a jen tím je podoben obrazu božímu - stržen na obyčejného pozorovatele nebo ještě hůř na knechta a přislu- hovače, kde je přinucen k nečinnosti, anebo mu je dovoleno oddeklamovat papouškův part. Den ze dne moci jen přihlížet a čekat a sledovat rozklad všech hodnot. V tomhle smyslu na mne nejsilněji zapůsobila povídka ’’Dopis Josefu K.”. Mnohý čtenář jistě pocítí silné ztotožnění s autorem a povídka ho přivede k vlastnímu zamyšlení. Sovětizace je na pochodu a válka, nejen podle Pecky, dávno začala. Vědomí, že doma nejde dělat téměř nic a že velká většina tady i tam zavrhla i pasivní odpor jako zbytečný, zatěžující a neúčinný, že zvolila ignoranci a politickou lhostejnost, je zahanbující. Slyším povzdech, že bude třeba začít od nuly a úplně od začátku a — kdo ví — dospět třeba zas k jinému konci, aby byl život věčný a koloběh úplný. Není to Pecka, jak ho známe z jeho dřívějších prací. Nejsme napnuti, jak se příběh vyvine dál. V Malostranských humoreskách (za povšimnutí stojí obálka s použitím kresby Vlast. Třešháka) je to spíš ta důvěrná znalost Prahy, náměstíček a zákoutí, paláců a domů s ’’leprou” napadenými fasádami, jimž neublížil pouze čas. Jména ulic a uliček pohladí jako setkání s dobrým známým. Prostředí, duch našeho města, schodů pod světly malostranských luceren, to vše způsobí, že nám myšlenky na chvíli zjihnou, že si každý v duchu představíme ten svůj kousíček domova a Peckově knížce vyhradíme místo, které je nám milé. BLANKA KUBEŠOVÁ HRABALOVSKÝ VEČER V CURYCHU Česká literární senzace posledních měsíců je zcela určitě autobiografická kniha Bohumila Hrabala »Proluky«. Koluje v Čechách v opisech — a teď už taky v tištěné podobě, neboť koncem minulého roku vyšla tiskem na Západě. První exempláře se ze Západu už dostaly do Československa. V novoroční anketě Svobodné Evropy četní dotázaní příslušníci exilové inteligence považovali »Proluky« za mimořádnou událost v českém kulturním životě. Dá se ovšem předpokládat, že v Československu román nevyjde ještě dlouhou dobu vůbec — nebo jen ve zmrzačené podobě. Češi a Slováci žijící na Západě se mohou s vynikajícím novým dílem Bohumila Hrabala seznámit dost snadno: stačí si knihu koupit v některém exilovém knihkupectví. Nemělo by tedy smysl předčítat na literárním večírku českých exulantů z »Proluk« a tak spisovatel Jaroslav Ma- rek-Vejvoda měl šťastný nápad seznámit posluchače už tradičních schůzek v divadle An der Winkelwiese v Curychu s jiným Hrabalovým textem. Jak je známo, Hrabal svá díla stále upravuje a přepracovává. A jednotlivé verze se nejrůznějšími cestami dostávají do kruhu jeho obdivovatelů ve vlasti — někdy zabloudí i na Západ. Text »Svatby v domě« koluje už delší dobu mezi Čechy na Západě a z něho Jaroslav Vejvoda spolu s Juliem Effenberg- rem uspořádali v neděli 1. února velmi zajímavý a hlavně zábavný hrabalovský večer. »Svatby v domě« představují jednu z verzí určitého úseku »Proluk«. Do toho textu »Proluk«, který nedávno vyšel tiskem na Západě, se »Svatby v domě« nedostaly. A tak několik desítek Čechů a Slováků, shromážděných na curyšském večeru, uslyšelo neznámý text. Těm, kteří už četli »Proluky«, samozřejmě připomínal některé pasáže románu. »Proluky« si ostatně zájemci mohli ve foyer divadla hned koupit. Výbuchy smíchu při čtení svědčily o tom, že se přítomné obecenstvo výborně bavilo. Hrabalovo jméno na pozvánkách, zvoucích k účasti na literárním večeru, jistě pomohlo přesvědčit váhavce, kterým se nechtělo za mrazivého únorového večera opustit příjemně vytopený byt. Nakonec přijeli ve velkém počtu nejen Češi a Slováci z Curychu, ale také z Lucernu a jiných švýcarských měst a dokonce i z jižního Německa. Jaroslav Vejvoda pořádá spolu s Juliem Effenbergrem v nepravidelných, několikaměsíčních odstupech velmi zajímavé večery české literatury, které už mají stálý okruh návštěvníků — a stále se k nim připojují další. Bylo by si přát, aby takovéto večery pořádali dobrovolníci také v jiných střediscích, v nichž žije větší počet našich krajanů. Velmi veselý večer měl rovněž smutnou část. Jaroslav Vejvoda připomněl život a dílo Václava Hokův. Tento básník a jazzový publicista, který se narodil 4. ledna 1932, zemřel 20. prosince minulého roku v Curychu. Podařilo se mu vydat jen dvě sbírky básní v roce 1980 — jedna vyšla v Mnichově, druhá v Curychu. V pozůstalosti zůstalo mnohotvárné a značně rozsáhlé dílo; bylo by škoda, kdyby se nenašlo exilové nakladatelství pro jeho vydání. Julius Effenberger přednesl několik básní zemřelého autora, které přesvědčily přítomné, že Václav Hokův by si zasloužil pozornost jak nakladatelů, tak i čtenářů. Literární večery v curyšském Theater an der Winkelwiese jsou výsledkem obětavé práce malého kroužku nadšenců, přičemž hlavní tíha organizační práce připadá Jaroslavu Markovi-Vejvodovi a jeho manželce. Jedná se o ochotnicky pořádané podniky s vysokou profesionální úrovní. Skoda, že se jich může zúčastnit jen poměrně malý počet zájemců. ANTONÍN MĚŠŤAN JAK POROZUMĚT PTAČÍMU ZPĚVU A BÁSNÍKOVU NEŠTĚSTÍ »Že člověk počne umírat tím dnem, kdy poznal svět?« Tento verš Jaroslava Seiferta si Václav Hokův (4.1.1932 — 20.12. 1986) vepsal jako motto do záhlaví své poslední (a jako mnohé jiné nevydané) sbírky »Nález ztraceného syna«. V úvodní básni tohoto díla, příznačně nazvané »Iluze iluze«, vyslovuje Hokův vlastní skeptické poznání: »Nedomýšlet se o svém neštěstí víc / než je třeba mlčet o snech / zdaleka ještě neztvárněných / v obličejích soch / jejichž smích utvrzuje / všechna předsevzetí o krásné budoucnosti masky / kterou se nehodí již dnes nosit . . .« A báseň z nejosobnějších — mezi nevydanými rukopisy v pozůstalosti — pražskému příteli věnovanou tragickou baladu »Nosiči beden« končí výkřikem: »Ježíše Krista říše / dřeva života tíže . . .« Václav Hokův, který pracoval v padesátých letech v průmyslu a k publikování statí i veršů o jazzu, jemuž rozuměl a který miloval, se dostal až v době tání, bohužel před odchodem do exilu, žil mezi námi posledních čtrnáct let svého života (po těžkém infarktu z ledna 1972, z jehož následků se tělesně nikdy nevzpamatoval) v nezáviděníhodném postavení invalidního cizince. Svědčí o tom sám v poetickém »Dopise místnímu básníkovi« takto: »Vyhozen ze všech míst potupně / pracoval jsi prý málo speditivně / uznán práce neschopným / pobíráš podporu pro nemocný . . .« Navíc ho jistě krušilo, že jeho zralé umění nenalézá ocenění a zřídka kdy a kde zájem — snobským čtenářům tisku a záložek nebyl objevem, usouže- ným exilovým vydavatelům zůstával ve stínu domácích jmen, k hostinám zbohat- 24 REPORTÉR 2/87 [pageend24]likù i v hospodách, kde už se o úspěchu nehovoří, nebyl vtipným společníkem, vždyť byl sečtělý a nijak se tím netajil... Ani jeho básničtí kolegové této země neměli pro neobratné pokusy o oslovení valné pochopení. V »Dopise« píše: » ... nedodal jsem si odvahu / otevřít vůbec hubu / před společností krásných básnířek / města na Limmatu / vypadlo mě z ní dost zubů / nerad jsem na sobě dával znát / že prokousával jsem se mřížemi / železné opony / zažil jsem už moc frází pití slzí / tož zbývá z toho mlčení . . .« Nebylo naštěstí důsledné — nevěřme básníkům jejich touhu po samotě! Hokův vydal až ve svých 48 letech dvě básnické sbírky, z nichž jedna, »Čínská zeď« (v cu- ryšské Konfrontaci 1980), vznikla už vr. 1966 (autor svědčí v pozůstalosti), zatímco »Masopustní nokturno« (PmD Mnichov 1980) bylo zralou poetickou analysou naší současnosti v tomto městě na Limmatu, v hlubokém podobenství každoročního reje: »Velkým kanálem Niederdorfu / proudí černý / smuteční dav . . .« Úhledně opsány a nebásnicky přesně očíslovány zůstaly po něm v rukopise i dvě sbírky: »Čtyřrozměrná mada- 1a« (z dřívějších let) a »Nález ztraceného syna«, jejíž básně dopisoval ještě v nemocnici, kde zemřel. Až k tomu poslednímu přání po soustu českého chleba se sádlem — návštěvy a pochoutky se však už nedočkal — věru naplnění Šolcova varování: »Osud mě dařil tím sladkým neštěstím býti básníkem.« Sladké, pravda, pouze pro podobně postižené a to ještě jen pro ty z nich, kteří porozuměli »ptačímu zpěvu«, jak píše Hokův ... řekl bych s Ivanem Blatným »nesmírnému štěstí psát básně«. (I básník Blatný užívá toho štěstí v neštěstí už čtvrté desetiletí v psychiatrické klinice do hloubky a vrchovatě.) Asi nezáleží na tom, jak umění pojmenujeme. Také životy, jaké prožívají tvůrci, nejsou zárukou — ale ani znesvěcením — toho, co je přežije. Nevzpomínejme s pozdní lítostí básníkova klopotného žitova, jeho předčasné smrti a naší lhostejnosti. Čtěme jeho básně. JAROSLAV VEJVODA TERLECKÉHO VRCHOLNÉ DÍLO Prozaik a dramatik Nikolaj Terlecký se ve své poslední románově filosofické práci »Don Kichot ze Sodomy« (Kramerius, 1986) trápí se svým hlavním hrdinou nad smyslem života a člověka, nad smyslem a cílem dějin. Anděl přišel zvěstovat Lotovi, jakožto jedinému spravedlivému, zánik Sodomy a Gomory. Tím se začíná veškeré Lotovo trápení a pochybnosti o Bohu, který jedním mávnutím smetá s povrchu země děti i nevinné. S otázkou po jeho spravedlnosti se vydá do světa, ale místo toho, aby našel moudré, kteří by mu jeho pochyby mohli vysvětlit, druží se k nim nové: Jaký má smysl člověk jako jedinec? Je pouze něčím prozatímním, jakýmsi »prototypem« budoucí dokonalosti? Je i zlo záměrem božím a proč? Existuje odměna a trest anebo je výsledek jen otázkou náhody a štěstí — »hlava nebo orel« ? Stvořil Bůh Adama ke svému obrazu nebo jsme si my lidé ke svému obrazu Boha přizpůsobili, »zlidštili« tak, aby nám byl srozumitelný? A proč Bůh »vyřazuje ze hry už napřed tolik lidí? « Proč »z milionu sper- matozoidù si volí jen jednoho« a proč »miliony lepších přicházejí nazmar? « S těmito otázkami, provázen střídavě ďáblem i andělem, putuje Lot křížem krážem dějinami až do našeho věku. Zažije vzestup a pád Římanů, křižácká tažení, francouzskou a ruskou revoluci, obě světové války, vypraví se za moudrými do Jeruzaléma a mnohými oklikami do Říma a do Paříže. Rozmlouvá a spřátelí se s čertem, který poté, co ho Lot marně zahání křížem, se sám prokazuje tímto znamením a přiznává, že i on je ve službách božích. To všechno vede Lota k poznání, že tak jako se člověk skládá z duše a těla, má v sobě také »čerta a anděla, vlastně je sám malým čertem i malým andělem«. Po všech dobrodružstvích vlastní a neztrácí jenom jediné: nekonečnou víru v lidi, víru, která doslova hory přenáší. Přesvědčení, že lidé jsou v podstatě dobří a potřebují jen dobrý příklad. V místě, z kterého před několika tisíci lety kdysi vyšel, v poušti u Mrtvého moře mezi dunami žhavého písku, se Lotova cesta ztrácí. Svoji odpověď nenašel, nemohl najít, tu přinese jenom Bůh anebo smrt, ale tohle už pochopil a je klidný a spokojený. Terleckého práce, vyznamenaná v roce 1978 v Paříži literární cenou ruského filologa V. L. Dale, mluví bezpečně k těm, kteří se nevyznají ve filosoficko-nábožen- ských otázkách. BLANKA KUBEŠOVÁ ČESKÁ FILHARMONIE V CHICAGU Obří Orchestra Hall na Michigan Avenue v Chicagu schovala do svých útrob tři tisíce hudbychtivých posluchačů a ztichla, když hudebníci z Prahy zasedali jeden po druhém ke svým nástrojům. A pak se rozbouřila potleskem, když na podium vešel bělovlasý muž, dirigent Václav Neumann. Slavnostní fanfáry z Libuše mnoha přítomným »ex-Čechům« připomněly, že by se měl objevit president, ale Česká filharmonie tentokrát nehrála fanfáry pro žádného z presidentů, ale pro milovníky hudby. Všichni mluvili anglicky, mnozí z nich česky a slovensky a japonsky a polský a jinak všelijak a všichni téhle hudbě rozuměli. Ovace po Martinů Čtvrté symfonii nebraly konce a když po přestávce Václav Neumann dirigoval zpaměti »Novosvětskou«, tichý sál vstřebával melodii, již by Antonín Dvořák bez návštěvy Ameriky nikdy nesložil. Američané znají Dvořákovy skladby dobře, Chicagský symfonický orchestr hraje Novosvětskou mistrně, ale čeští muzikanti dali do krásných tónů nejen kumšt, ale i svou duši. A když zahřměl závěr, Orchestra Hall na půl vteřiny ztichla a pak vybuchla nadšením. Bravo! Dobze! Výborně! A protože ovace nebraly konce, Václav Neumann se obrátil k publiku: »Antonín Dvořák.« Dvě česká slova se nesla hudebními prostorami a Slovanský tanec rozkmital mnohé nohy. A opět dlouhatánský potlesk. Václav Neumann se naposledy přišel poděkovat a pak všichni jakoby švihnutím proutku zmizeli z podia. Jeden z hudebníků směrem ke mně (stál jsem v druhé řadě a volal »výborně!«) špitnul »nashledanou«. A když jsem se českých přátel (také emigrantů) na chodníku před koncertní síní ptal: »Co myslíte, vědí, že jim závidím? «, odpověděli: »Ne, ti závidí tobě, že jsi tady.« Česká filharmonie přiletěla do Chicaga ve čtyři hodiny odpoledne v neděli 1 .února. V půl osmé měla koncert. Druhý den ráno odlétali hudebníci dál. Čeští organizátoři věděli dobře, že pár lidí by rádo uspořádalo pro hudebníky recepci. Že by se jich na pár věcí rádo zeptalo. Nešlo to. Nebyl čas. Mistře, který jste mi na odchodu z podia zašeptal to kouzelné »nashledanou«, díky. Snad se někde uvidíme a nebudeme muset jeden druhému závidět. Vy mně svobodu a já vám Dvořákovu sílí v Praze. VÁCLAV PANOCHA HISTORIE TŘÍDNĚ CHÁPANÁ aneb jak dialekticky promítnout současné myšlení do minulosti Před několika staletími bylo celkem samozřejmé, že si lidé nelámali hlavu tím, v jakém prostředí žili jejich předkové, a tak i věhlasní umělci bez rozpaků malovali třeba svátou rodinu v oblečení a interiérech baroka, nebo antické hrdiny v brnění z doby Křížových výprav. Dnes by to bylo asi stejně absurdní, jako kdyby se dal současný státník portrétovat v římské tóze s vavřínovým věncem na hlavě (ač mnohý z nich se za Caesara v hloubi duše považuje). Protože ale nikdo nedokáže přeskočit svůj stín, tak se někdy to šidlo v pytli (nebo, chcete-li, jádro pudlíka, jak říkal pan tajný rada von Goethe) ukáže třeba na způsobu myšlení jinak snad docela slušných lidí, kteří si už ani neuvědomují, jak jsou indoktrinováni prostředím, v němž musí žít, a frázemi, které jim servíruje tisk, rozhlas, nebo projevy politiků třetí kategorie. Krásnou ukázku tohoto duchovního myšlenkového zajetí jsme viděli nedávno v televizi při promítání českého filmu »Božská Ema« (Schicksal einer Sängerin), zachycující několik let ze života české pěvkyně skutečně mezinárodního formátu, Emy Destinové. Nikdy jsem se její osobou nezabýval a nejsem tedy kompetentním, abych mohl posoudit, nakolik filmový děj souhlasí se skutečností. A také jsem už v době svého mládí slyšel několik dosti odlišných verzí o tom, jak se Destinová zúčastnila protirakouského odboje. Je ale bez pochyby prokázáno, že při své cestě z Ameriky doručila nějaké informace našich zahraničních představitelů pražské Mafii (1) a ve Vojenském historickém museu v Praze je snad dodnes několik předmětů z jejího necessai- ru, v nichž byly tajné zprávy zamontovány. Děj filmu tedy, s přihlédnutím k umělecké licenci, snad v podstatě souhlasí, ale tím směšněji působí jeho dnešní zasazení do tehdejší doby a prostředí. Člověk, který pamatuje gestapo a KGB, a který žije pod bdělým a ostražitým dohledem Státní bezpečnosti, si zřejmě už vůbec nedovede představit, jak přímo groteskní je v roce 1916 způsob, jímž se c. a k. plukovník (2) snaží Desti- novou získat jako špionku pro rakouskou zpravodajskou službu. Stejně tak teprve v dnešní době mají lidé obavy ze styku s někým, kdo byl z vězení zdánlivě nevysvětlitelně propuštěn a u něhož se tedy obávají, že se za to zavázal ke konfident- ství. Čísař Karel nařídil v roce 1917 propuštění i takových »velezrádců«, jako byli Kramář a Rašín (3), a přece je nikdo nepodezříval — jako ve filmu Destinovou —, že by podepsali spolupráci s policií. Naopak přímo před očima té policie jim Pražané připravili triumfální uvítání. Ve filmu to ovšem poslouží k žádoucímu kontrastu, protože zatímco representanti »zbabělé a k Rakousku loyální buržoasie« (4) se Destinové straní (že by zase obdoba postoje dnešního Čecháčka vůči vrchnosti nemilým disidentům?), zpívá s ní prostý venkovský lid nadšeně chorál Kdož jste Boží bojovníci — RaREPORTÉR 2/87 25 [pageend25]kousku navzdory. (5) Dovoluji si jenom zapochybovat, zda tento lid v roce 1917 znal z této písně víc, než jen její název a snad melodii, natožpak několik slok. Nechceme jistě také popírat, že soudy, i v Čechách, tedy v hlubokém vnitrozemí, vynesly rozsudky smrti, které byly skutečně vykonány, ale to vše se dělo jak jen možno nenápadně. Poprava velezrádce skoro na nádraží a před očima několika set náhodných diváků, vojáků i civilistů, jak nám ji film předvádí, by se snad mohla odehrávat někde v Rusku po bolševickém převratu, ale ne v civilisované zemi ve střední Evropě. Prostě zkušenosti, které má se svou komunistickou vrchností dnešní malý český člověk, jsou klidně přeneseny o dvě generace zpět a aplikovány na rakousko- uherskou monarchii. A co horšího, domnívám se, že i při dnešním nezodpovědném oficielním.přístupu k dějinám našeho národa nebyla tato aplikace provedena vyloženě s úmyslem historii Destinové falšovat, ale že jsou tvůrci filmu snad upřímně přesvědčeni, »že to tak v každém režimu musí být«, protože si prostě poměr policie a zpravodajské služby vůči vlastním občanům nedovedou jinak představit. A není tomu tak jen v tomto případě. Také Slováci před časem natočili film z první světové války, a protože i u nich zřejmě platí zásada, že komu dá strana funkci, tomu dá taky rozum, podařilo se jim předvést c. a k. armádu podle zásady »ako si malý Jano predstavuje...«. Toto »posunutí představ« není ovšem omezeno jenom na film. Jestliže žijete ve svobodném světě a uslyšíte třeba dnešní pražský překlad písně Kanadské královské jízdní policie z Frimlovy Rosemary, pak asi dospějete k názoru, že seržant, který by se zadrženou osobou mluvil tímto tónem, by byl ještě téhož dne suspendován z výkonu služby a příslušný ministr by musel navíc v parlamentě zodpovědět velmi nepříjemnou interpelaci oposičních stran. Jak jsem se už zmínil, nechci posuzovat, jak dalece se film o Destinové drží historie, (6) ale pokud bylo úmyslem jeho tvůrců ukázat divákovi, jak byly za Rakouska zákony svévolně vykládány, nebo vůbec nedodržovány, a jak policie a vojenská zpravodajská služba (7) zneužívaly svou moc, pak se jim spíše podařila ukázka poměrů, jaké v tomto směru vládnou v reálném socialismu, ať už s tváří nebo bez ní! Poznámky: 1) Na rozdíl od dnešního významu tohoto slova připomeňme zvláště mladé generaci, že česká Mafie v letech 1914-18 byla významnou organisací domácího odboje, v jejímž čele stály tak prominentní osobnosti našeho politického a kulturního života jako Přemysl Šámal, Jaroslav Kvapil aj. 2) Režie se zřejmě nezdržovala tím, aby si zajistila žádoucí expertisu a tak se nám tento rakouský důstojník představuje ozdoben řády převážně německými, které nosí s elegancí náčelníka dobrovolných hasičů v Dolní Lhotě. 3) Oba odsouzeni k smrti! A stojí jistě za zmínku, že jen zdůvodnění Rašínova rozsudku je na 634 stranách, zatímco za našich časů (ať za nacismu nebo v třídní justici) k tomu stačilo několik řádek, začínajících proslulým obratem »soud dospěl k přesvědčení... «. 4) Která mimochodem ten odboj, stejně jako v letech 1939-45, převážně vedla, zatímco většina tzv. »dělnické třídy« ať už z oportunismu nebo z pohodlnosti úspěšně kolaborovala. 5) Z hlediska historické pravdy dodejme, že tehdejší »předvoj« tohoto lidu, sociálně demokratická strana a její předseda dr. Bohumír Šmeral, až do konce války usilovali o zachování Rakousko- Uherska. Šmeral se stal v roce 1920 zakladatelem a prvním předsedou Komunistické strany Československa! 6) V tomto směru máme dostatek otřesných zkušeností i z filmů ve svobodném světě. Tak se třeba dovídáme, že pověstný c. a k. plk. gšt. Redl nezrazoval Rakousko Rusům za peníze (a protože mu hrozili skandálem pro jeho homosexuální sklony), ale protože byl vnitřně roz- polcen a nevěřil v ideu podunajské monarchie. Stejně tak, že Salieri zavraždil Mozarta (to si ovšem vymyslel už před 150 lety, bez nejmenších důkazů, velký ruský čelověk Puškin), 7) Tato vojenská zpravodajská služba měla v první světové válce vysokou profesionální úroveň, která byla všeobecně uznávána i protivníkem. Sloužili u ní převážně důstojníci generálního štábu, tedy s vysokoškolským vzděláním. ADOLF F. J. KARLOVSKŸ BOŽSKÁ EMA VIDĚNÁ JINAK Chápu spravedlivé rozhořčení našeho významného heraldika Adolfa F.J.Karlov- ského, který se na film »Božská Ema« díval jako historik. Jako vědec. Rád bych doplnil výše otištěný článek svým diváckým dojmem. Ještě než byl film režiséra Jiřího Krej- číka dokončen, věděl jsem z Prahy, že se proti filmu zdvihá nepředstavitelný odpor komunistických mocipánú, kteří ve filmovém příběhu, v uměleckém ztvárnění (a podtrhuji: uměleckém), viděli podobenství a útok proti režimu. Právem. Nakonec film mohl režisér Jiří Krejčík dokončit jen za nesmírných osobních obětí a za finančního rizika, jaké nemá v socialismu obdoby. Hned po dokončení byl film zakázán. Teprve po dlouhé době směl být uveden v předměstských kinech a mimo Prahu jen v kinech okrajových. Na film jezdili diváci z dálky a představení byla vyprodána. Během promítání se strhávaly bouře potlesku a v místě, kdy na plátně Ema Destinová zpívá Libušino proroctví, lidé v kinech vstávali. Viděl jsem Krejčíkův film ve švýcarské televizi už podruhé a musím se jako divák přiznat, že film patří k mým vrcholným diváckým zážitkům a jsem švýcarské televizi vděčen, že toto mimořádné umělecké dílo na švýcarských obrazovkách uvedla — jak ohlas i švýcarských diváků svědčí, musel být film v televizi reprizován. VLADIMÍR ŠKUTINA VENKOV V TEMNU (Kolektivizace rolnictva) »Bude-li národ potřebovat, dáme mu nové Koziny,« je výňatek z projevu poslance Lidové strany Stanislava Broje (za 1. republiky byl příslušníkem Republikánské strany), který proslovil na svátek sv. Václava roku 1947 v Plzni, kde se shromáždili rolníci z celého západočeského kraje. V té době nemohl tušit, že bude v téže Plzni odsouzen a popraven, jako 28. listopadu 1695 bojovník za práva chodského lidu — Jan Sladký Kozina. Stanislav Broj je jednou z mnoha mučednických postav v knize »Venkov v temnu« od Františka J. Vohryzky-Ko- nopy, redaktora Svobodné Evropy, který téměř za 4 desetiletí nashromáždil množství dokumentačního materiálu, týkajícího se násilné likvidace českých a slovenských rolníků. Tzv. socializace čs. zemědělství pod rouškou Ďurišových plánů a osnov schválených až po únorovém puči, vedla k tzv. rozkulačování rolnictva, k di- vádelním procesům, k zatýkání nevinných občanů, mučení v žalářích, koncentrácích, na uranových šachtách a až k vraždám mnoha zemědělců a živnostníků, občanů středního stavů a základu republiky. Vohryzkova (Konopa je pseudonym) kniha je pádným důkazem a usvědčením komunistických představitelů (od nejvyš- ších šarží až po dozorce v koncentrácích), že se dopustili neodpustitelných zločinů na lidech vlasteneckého cítění, na lidech, kteří udržovali politickou a hospodářskou stabilitu země. Knihu »Venkov v temnu« je nutno zařadit do každé exulantské knihovny, aby bylo každému z nás jasné, a to do podrobností, jak to skutečně s komunistickou kolektivizací bylo. Redaktor F.J.Vohryz- ka-Konopa si zaslouží upřímných díků nejen za pilnou kompilaci díla, ale též za studie a znalosti hospodářských systémů. Kniha je 3. svazkem Edice Národní politiky v Mnichově a lze ji objednat na adrese: Národní politika, Scharfreiterpl. 12, D-8000 MUENCHEN 90. (Cena: DM 19.—nebo ekvivalent.) PŘEMEK KOCIÁN POPÁTÉ CENA BOHEM PRESSU Na letošním knižním veletrhu v Bologni získalo curyšské nakladatelství dětské knihy Otakara Božejovského »Bohem Press« již popáté grafickou cenu veletrhu, tentokrát za knihu polského ilustrátora, žijícího již 25 let v Paříži, JANA LENÍCI »Pestrobarevný pták«. Knihy Bohem Pressu vycházejí v Austrálii, Belgii, Brazílii, Dánsku, Anglii, Irsku, Rakousku, Jugoslávii, Španělsku, Kanadě, Spojených státech, na Faraónových ostrovech, ve Finsku, Francii, Německu, Holandsku, Itálii, Japonsku, Koreji, na Novém Zélandu, v Norsku, Portugalsku, Jižní Africe, Švédsku a Švýcarsku a navíc v baskičtině, katalánštině, češtině, flámštině, frízštině, kurdštině a rétorománštině. VIŠk JENŮFA V KAPSKÉM MĚSTĚ »Praha našeho mládí! Pryč. Neskutečně pryč. Ale Kapské je taky nádherné, i když jinak. Zvem sem kohokoliv, kdo chce, je naším hostem a máme se česky dobře. Dokonce sem může přijet i pan Brejcha z Vídně, aby viděl. A ne všichni jsou bohatí, ale hlavně že dovednou akceptovat život a přinesou naději do životů druhých. A naděje tu najednou je. Lidi tady pomáhají jeden druhému a dokonce si pomalu i začínají věřit. Co je krásné, že někteří nezapomněli na hudbu. To mne uchvacuje, protože vím, co mi dělá hudba. Zpívám vesele, když mohu, a mám-li vztek, zpívám velice hlasitě, abych nemusela nadávat. Náš pes už tu hudbu zná a radši s ocasem zplichlým zaleze. Zajímavé je, že Afričané mají českou hudbu velice rádi. Jako tuhle. Zavolal nám jeden pán, že ví, že jsme Češi a jestli bychom mu nemohli expres sehnat česko-anglický slovník, že píše o operách a operních zpěvácích a že dostává dopisy z Janáčkovy opery v Brně a když je to česky, že si to chce sám překládat. Vyhověli jsme mu a on se jen tak na okraj zmínil, že Jenůfa je podle něho to nejlepší... Vím, co myslí, neb je to jedna opera, co 26 REPORTÉR 2/87 [pageend26]jsem si přivezla s sebou a znám ji dobře. Rychle jsme slovník sehnali a nevím, co bylo potom. Až tuhle jsem si na to vzpomněla, až jsem četla v novinách přirovnání: ”Teď už jsou tu schopni předvést i Jenůfu....” Můj povzdech byl, že ale přijdou o ty lahůdky našeho jazyka jako jablúčkové licá a nebo celů věčnost.... Ale stejně je to krásné vědět, že se o nás ví.« MIRIAM PALETOVÁ SEBEVRAŽDA DANIELA STROŽE Vyhrožoval s tím už delší čas. Dokonce sem tam v Obrysu se už objevily nějaké náznaky. Leč nyní na počátku roku 1987 se to stalo. Daniel Strož vydal ve svém nakladatelství Poezie mimo domov »Exilové seppuku«, což je akt sebevraždy — podobný harakiri, jenže- prý fajnovější a oblíbenější — a to až do dnešních dnů. S použitím koláží Bohumila Štěpána »Sebevražedná flinta« a »Přesýpací mozek« napsal Daniel Strož satiru na čs. exil - a to se rovná rozsudku smrti sám nad sebou. Sem tam se snese mírná kritika exilových činitelů a jejich nectností (ale to už se volá, že co tomu řeknou v Praze!?), ale jakmile si někdo chce z dotyčného dělat legraci nebo dokonce napsat satiru, to už hned nosí dříví na hranici, začínají kamenovat a ptají se, jestli by jim někdo (samozřejmě zdarma) nepůjčil gilotinu. Daniel Strož se odvážil napsat satiru — přesně zacílenou a místy výtečnou. Dny jeho života v exilu jsou tedy sečteny. Nyní se proslýchá, že se chystá k témuž a navíc v próze Vladimír Škutina. Dvě sebevraždy v jednom roce — to už je snad i na čs. exil moc . . . JAROSLAV GILLAR "CHLADNÝ RÁJ" FILMEM MĚSÍCE Švýcarský film »Chladný ráj« režiséra Bernarda Šafaříka, k němuž napsal scénář společně s Jaroslavem Vejvodou, byl vybrán porotou evangelických filmových pracovníků jako film měsíce února v Německu . UDĚLENÍ CENY JANA ZAHRADNÍČKA ZA ČESKOU POEZII 17.1edna 1987, ve výroční den narozenin českého básníka Jana Zahradníčka (17.1.1905 - 7.10.1960), byla v Los Angeles podruhé udělena KČK CENA ZA ČESKOU POEZII z literárního fondu nesoucího Zahradníčkovo jméno. Na základě jednání výboru Klubu československé kultury — jehož členové Jiřina Fuchsová, Jiří Karger a Pavel Páv jsou zároveň členy poroty, která o udělení ceny rozhoduje — byla Cena Jana Zahradníčka 1987 udělena v Mnichově žijícímu českému básníkovi IVANU DIVIŠOVI, narozenému 18.9.1924 v Praze, v ocenění jeho básnického díla. Cena je dotována jedním tisícem US dolarů a příjemce obdrží diplom navržený Jiřím Kargerem. Zájemci o literární fond Jana Zahradníčka mohou adresovat své dotazy či příspěvky na: Czechoslovak Culture Club — Fond J.Z., P.O.Box 66453, Los Angeles, CA 90066, USA. Tisková služba Klubu českosl. kultury PALACHÙV VEČER S LITERATUROU Klub »Jan Palach« v Curychu uspořádal již po sedmnácté v Lavaterově domě kulturní večer, věnovaný památce Jana Pala- cha a Jana Zajíce. Je to. dobrá, nedávno vzniklá idea, nevzpomínat a nesmutnět, ale sejít se nad českou literaturou. V minulosti to bývaly večery současné exilové literatury — letos se pořadatelé vrátili ke klasikům. Současnost byla zastoupena písňovou tvorbou české a slovenské mládeže z magnetofonového záznamu. Současně byla vyhlášena letošní Cena Jana Palacha, udělená spisovateli Milanu Ši- mečkovi. JOSEF SÁDECKÝ PAZNEHT JE BOLŠEVNÍK A NAOPAK Jak nám sděluje prof. Ivan Sviták, dozvěděl se z Bohuslava Balbina, že odborný název květiny, lidově zvané pazneht medvědí, je bolševník. Podívejme se, jak se Balbín před 300 léty bodnul jen o jedno písmenko! ELEGIE JOSEFA LEDERERA Jiří Kovtun stačil ještě napsat zasvěcený a pohnutostí naplněný doslov k útlé sbírce básní Josefa Lederera »Elegie«. Poslední sbírka básní, nazvaná jménem Muž s obálkou Jana Brychty, vychází v edici »Rozmluvy«, 18 Chrch Hill, Purley, Surrey CR2 3QN, England. ČESKÝ FOTOGRAF O AUSTRALSKÝCH VÍNECH Atlas australských vín, který právě vyšel v neuvěřitelném stotisícovém nákladu v Melbourne, je především obrazová kniha - a tuto obrazovou (fotografickou) náplň vytvořil MILAN RODEN, spolu se spisovatelem Thomasem Hardym autor obšírného atlasu. Mezi vinaři v Austrálii, a tudíž i v knize, jsou i tři Češi, šířící slávu mělnického a bzeneckého vína na pátém světadílu. ROZJETÝ CRAMERIUS V minulém čísle v článku o rozjezdu nového švýcarského nakladatelství Crame- rius (o nových knížkách Jaroslava Drábka »Oženil jsem se s královnou« a Nikolaje Terleckého »Don Kichot ze Sodomy«) jsme napsali, že »Cramerius ve své vydavatelské činnosti začíná nabírat oprátky«. Hrůzostrašné pověsti a chýry o zániku české knihy v exilu a zanikání čs. exilových nakladatelství už nás straší i při sazbě. Místo oprátky mělo být samozřejmě ohrátky. NOVINKY U ŠKVORECKÝCH Šest nových knížek najednou přišlo těsně před uzávěrkou tohoto čísla do naší re- dakc6 BOHUMIL HRABAL: PROLUKY. Podrobnou recenzi Heleny Koskové přineseme v příštím čísle. KAMIL BĚHOUNEK: MÁ LÁSKA JE JAZZ (rovněž v příštím čísle recenze Jaroslava Drábka) ANTONÍN MĚŠŤAN: ČESKÁ LITERATURA 1785—1985. První nezávislé dílo tohoto druhu v češtině v posledním půlstoletí. (458 stran, poznámky, jmenný rejstřík.) HELENA KOSKOVÁ: HLEDÁNÍ ZTRACENÉ GENERACE — Tradice a vývojové souvislosti české prózy šedesátých let - Magnus parens současné české prózy (B. Hrabal) — Bořitel falešných mýtů (Josef Škvorecký) - Memento mori Evropy v próze (M. Kundera) — Experimentální román (Linhartová, Vyskočil) — Promarněné talenty (Fuks, Páral) — Trojí perspektiva jedné generace (Kliment, Klíma, Pecka) — Pokračovatelé generace šedesátých let (Salivarová, Vejvoda, Kriesová, Gruša, Sidon) KAREL KRYL: Z MÉHO PLÍŽIVOTA — Zpod stolu — Sebrané spisy II — s gramodeskou s písněmi »Jedůvka« a »Omezená suverenita — Morytát« DOMINIK TATARKA: V NE ČASE - Prodejná prémie nakladatelství 68 Publishers, Box 695, Postal Station A, Toronto, Ont., Canada M5W 1G2 VĚDECKO POPULÁRNÍ SYMPOSIUM V HOLANDSKU Nezávislá skupina Čechů a Slováků, žijících v Holandsku, pořádá 25. dubna tr. v Alkmáru symposium s kulturním pořadem (T. Rous a K. Kryl). Přednášky prof. Gaďourek, V. Hejl, dr. Bina, dr. Pokorný, dr. Diamant a dr. Kabela. VLASTIVĚDA NEJEN PRO SKAUTY Ve skautské edici SKAUTED v redakci dr. Grandtnera-Cipa vychází »Krátká vlastivěda pro děti« dr. Ivo Poláška. V osmer- kovém formátu je v 1. části zeměpis Československa, a v 2. — obsáhlejší — je dějepis — historická fakta, podávaná srozumitelnou formou — s mapkami, ilustracemi (většinou Mikoláš Aleš). Vlastivědu lze objednat: SKAUTED, Tolhuis 2022, NL-6537 LW Nijmegen. PROF. KAREL LIŠKA ZEMŘEL Dlouholetý spolupracovník Magazínu, akad. malíř prof. Karel Liška zemřel ve věku 73 let v Daisendorfu na Bodamském jezeře. TAK UŽ JSEM TADY S TÍM VÁPNEM, PANE WERICHU Všem, na něž se nedostal ani poslední výtisk z šesti úplně rozebraných vydání této knížky, oznamujeme, že tyto rozhovory Jana- Wericha s Vladimírem Škutinou vydává nyní Vladimír Veit ve Vídni na kazetě. Objednat možno prostřednictvím redakce Reportéra. HOTEL- PENSION Majitelka: Jana Šramová Zpříjemněte si u nás svůj pobyt, ať kratší či delší, budete-li v Norimberku. V létě máme k dispozici velkou slunnou terasu. — Místnosti cca pro 20osob pro soukromá setkání. - Máte-li čtyřnohého přítele, může přijít s Vámi. 8500 Nürnberg 40, Comeniusstr. 8 Telefon 0911/44 84 48 (přímo proti jižnímu východu hlavního nádraží) REPORTÉR 2/87 27 [pageend27]VLADIMÍR ŠKUTINA ČESKÁ ŠLECHTA V EXILU, KTERÁ I V EXILU ZŮSTALA ČESKÁ PROF. Dr. FRANTIŠEK PRINC SCHWARZENBERG Sněhová kalamita druhé polovice ledna zasnežila nejvíce hlavy vídeňského magistrátu. Sníh se neodklízel, v ulicích byla zasypaná auta, nedalo se projet, tam, kde se projet dalo, byla čvachtanice, takže našinci říkali, že je to skoro jako v Praze a že jsme se vlastné od toho Rakouska neměli trhat, že je to stejný šlendrián. Brodili jsme se s Františkem Schwarzenbergern od jezdecké sochy maršála Schwarzenberga na Schwarzen- berském náměstí k Schwarzenberskému paláci. 0 to víc hrůzně čněla k nebesům ta příšera, protizákonně postavená mezi pomníkem a palácem rakouskými komunisty a sovětskou okupační mocí, kterouž Vídeňáci přezdívají »Der unbekannte Plünderer« a při každé vhodné příležitosti se pokoušejí toho neznámého okupanta odstranit. Leč marně. Františkův zesnulý příbuzný Jindřich a po něm Františkův synovec Karel přestavěl Schwarzenberský palác v nóbl hotel s ještě nóblejší restaurací. Rez městské a vládní podpory. Tenkrát. Dnes je tomu rád, protože si může hosty vybírat a když dorazí některý diktátor či • jiný komunistický matador, nemá nikdo právo nařizovat Karlu Schwarzenbergovi, že tam musí být recepce na jeho počest. Náš Adolf Karlovský mě jistě bude kárat, že oba Schwarzenbergy jmenuji tak civilně, že bych měl správně psát prof. dr. František princ ze Schwarzenbergu. Ale on si na to nepotrpí a prý to zbytečně zdržuje. Hodí se to spíš kolemstojícím, jako třeba když jsme se v listopadu na zahájení Evropské konference pro bezpečnost a spolupráci ve Vídni s delegací čs. exilových zástupců nemohli dostat do Hofburgu, stačilo říct, že tenhle pán v klobouku s námi je princ Schwarzenberg a rakouští byrokraté se mohli v předklonech přetrhnout ochotou. Mohli jsme si zajisté povídat kdekoli a nepochybně pohodlněji, ale ono to přecejen zní výsostně: povídání si ve Schwarzenberském paláci. Usadili jsme se v jedné z přízemních komnat a pak jsme si ještě povídali na spoustě jiných míst plné tři dny, takže se na mne čtenářstvo jistě nebude zlobit, když to nevezmu popořádku, ale jen tak na- přeskáčku, aby potom celá reportáž aspoň zčásti vytvořila obrázek o člověku Františku Schwarzenbergovi. Češství Zeptal jsem se, kam až sahá ono ryzí schwarzenberské češství. »Vlastně ke generaci synů toho maršála (Karel knize ze Schwarzenbergu — 1771 až 1820, vítěz nad Napoleonem v bitvě národů u Lipska 1813 — to je onen Schwarzenberg na koni na Schwarzenber- ském náměstí. Pozn. red.), protože ten jako druhorozený syn dostal Orlík a Zví- kov, zatímco hlubocká/krumlovská větev měla sídla kromě v Čechách, na Šumavě, také ve Štýrsku, navíc Schwarzenberg — původně samostatný státeček, po napoleonských válkách zabraný Bavorskem. Takže synové maršálovi byli první, kteří byli doma jen v Čechách a česká tradice se udržuje až dodnes. Vychováváni byli důsledně česky páterem Slámou — mimochodem v Prachaticích učitelem filadelf- ského biskupa Jana Nepomuka Neumanna, který byl roku 1976 prohlášen za svátého. Pater Sláma byl zámeckým kaplanem na Orlíku a vychovával z maršálových synů nadšené české vlastence. A to do té míry, že například pozdější revolucionář z roku 1848 baron Villáni věnoval svoje spisy jednomu z nich — mému pra- pradědu Karlovi. Emilie von Binzer, rozená von Gerschau, která je v ’’Babičce” Boženy Němcové zobrazena jako komtesa Hortensie, hovoří ve svých pamětech s nemalým pohoršením o tom, že při návštěvě Orlíku shledala, že potomci rodu Schwar- zenbergů jsou tak nadšenými Čechy. Druhým významným a trvalým vlivem byla činnost Františka Palackého. Palac- kému byl otevřen dokořán schwarzenber- ský, svého času rožmberský archiv v Třeboni a Palacký ve Schwarzenberském paláci v Hybernské ulici pořádal pro mladou českou šlechtu přednášky a semináře o dějinách jejich vlasti a o právech českého státu. Karel Schwarzenberg (druhý Karel) psával české básničky — velice špatné — a podepisoval se Švarcenberk. Jeho syn pak, tzv. starý kníže pán, který patřil ke generaci nejdéle vládnoucích — jako byla třeba anglická královna Viktorie anebo císař František Josef, který — jak víme — brzo začal a pozdě přestal vládnout, papež Lev XIII . . . Tenhle praděd — narodil se roku 1824, ale správu statků převzal už roku 1858 a spravoval je až do své smrti, do roku 1904, můj děd pak jen deset let a otec jen jeden rok —, ten vtiskl celému kraji určitý rys, a češství. To byl onen státoprávník, který s Jiřím Lobkowiczem a se starým Clam-Martinicem se pak prosazovali o státní právo české. Tedy tento Schwarzenberg už naplno plul ve vodách nejen státoprávních, ale také národních. Takže to češství je od Karla Schwarzenberga druhého, třetího až šestého — to byl můj loni zesnulý bratr. Proto taky my — na rozdíl od jiných rodin — jsme všichni studovali česky.« Potomek Jiříka Poděbradského Pravil, že mu děláme dvojnásobnou radost, že REPORTÉR má v emblému Jiříka Poděbradského. Chtěl jsem znát obě radosti. »Jsem potomkem Jiřího Poděbradského a ... « Nenechal jsem ho vysvětlit tu druhou radost a chtěl jsem hned vědět podrobnosti rodové. Škrábal se ukazováčkem na spánku a začal vyjmenovávat mně úplně neznámá jména. Když viděl můj krápět přihlouplý a ještě víc krapetů nechápající výraz, rozhodl, že mi to radši napíše. Vzpomněl jsem si na svého křemencáren- ského spolužáka Nyče, který se psal Nitsch, a když chtěl pedagog vědět, jak se jmenuje, vyhrkl Bořek vždycky ”Nyč”. Pedagog na to pravil, jak že se to píše. »N-i-t-s-ch.« — »Jako ten filosof?«, dotazoval se pro jistotu pedagog. »Ne. Bez e a zet a e na konci, leč místo zet s-c-h.« — »Víte co ? Pojďte to radši napsat na tabuli.« Podobné to bylo s rodokmenem Františka Schwarzenberga, směřujícím nazpět ke králi Jiříku Poděbradskému. Po několika dnech jsem dostal do Cu- rychu dopis, kde mimo jiné stálo: »Ptal ses taky na pošlost od Jiřího z Poděbrad. Jeho vnučka Kateřina z Münsterberka si vzala Jindřicha z Hradce. Jejich prapra- vnučka Otilie z Hradce si vzala Viléma Slavatu. Jejich dcera si vzala Oldřicha ze Šternberka a zas jejich dcera Jiřího Adama z Martinic. Jejich dcera pak Filipa Josefa Kinského a pak už to jde rovnou dál až k mé babičce, rozené Kinské. A u manželky to vypadá podobně. Její babička byla také Kinská, byť z jiné větve. Tož taková — jak říkají na Slovácku.« Zajisté chápete, že měšťanský synek, jako jsem já, tuto složitost rodu bez písemného podkladu nebyl schopen sepsat bez chyb. »A ta druhá radost ?« Tu nebylo třeba zaznamenávat písemně. František Schwarzenberg celý život vyplňoval mírové poselství a poslání českého krále Jiřího z Poděbrad. Jeho vůbec první zahraniční přednáška byla ve Spolku studentů na pařížské politické škole v třicátých létech právě o mírových snahách českého krále Jiřího z Poděbrad. Jazykový galimatyáš František Schwarzenberg se narodil 24. března 1913. (Jeho bratr Karel, o němž jsme přinesli nekrolog z pera Adolfa F. J. Karlovského v loňském Reportéru č.4, byl o dva roky starší.) Oba bratři vyrůstali na Orlíku, v Čimelicích a v Praze a byli vychováváni ryze česky. »To bylo důsledné přání otce.« Otec Karel Schwarzenberg zemřel roku 1914, tedy když Františkovi byl jeden rok, a poručníkem se stal strýc Bedřich, rovněž velký český vlastenec, první český poslanec v říšském sněmu za Budějovicko. 28 REPORTÉR 2/87 [pageend28]»Konec konců na češtině důsledně trval i děd a praděd, třebaže matka, rozená Clam-Gallasová, se začala učit česky až když se zasnoubila s našim otcem. Respektovala však přání našeho otce, abychom byli česky vychováni. Dostali jsme tedy vychovatele patera Sudu. Byl z té generace, která dneska asi už neexistuje. Pro něho jazyk — český jazyk — byl něčím přímo posvátným, nebyl to jen sdělovací prostředek. Český jazyk byl pro něho důležitým symbolem národní totožnosti a identity, jak se dnes říká. Díky tedy tradici a našemu vychovateli třeba bratr Karel, který byl od pera, psal jazykově tak krásnou češtinou. I v exilu. Jinak byl ale u nás jazykový blázinec — slušně řečeno. V minulém století ve středoevropské šlechtě rozhodovaly vychovatelky. Obyčejně byla anglická vychovatelka a francouzská vychovatelka. V některých rodinách měla na děti větší vliv ta francouzská vychovatelka, někde Angličanka. A v rodině mé matky to byla angličtina — to byl jazyk, jímž jsme s matkou mluvili od dětství. Proto to taky nebyl pro mne problém přednášet anglicky, když jsem přišel do Spojených států. Na Loyolově universitě v Chicagu, jak o tom ještě bude řeč. Když se matka po první světové válce provdala za Zdeňka Rastislava Kinského, tam zas měla největší vliv francouzská vychovatelka. Ti korespondovali a mluvili francouzský ... to byli Kinští chlumečtí. A dodnes jsou ještě frankofonní. Takže pak s nevlastním otcem jsme mluvili jen francouzský. A k tomu do první světové války byla úřední řeč němčina. Takže to byl galimatyáš. Němčina byla tak zvaná lingua franca mezi šlechtou celého bývalého mocnářství — ale ne dlouho. Znáš Kalistovo mládí Jana Humprechta Czerni- na? Tam si Zuzana z Harasova stěžuje, že ona, prostá česká žena, se nemůže domluvit se svojí snachou, poněvadž ta mluvila jen italsky. V sedmnáctém století dvorská společnost kolem Habsburků mluvila nejvíc italsky a částečně Španělsky. V osmnáctém století k tomu přišla franština. Maršál si i se svou manželkou dopisoval francouzský - až do doby, kdy musel vést válku proti Napoleonovi. To začal teprve psát německy. U nás doma, když přijížděli hosté, mluvili jsme s nimi německy, mezi sebou česky, s matkou anglicky a s nevlastním otcem francouzský. Díky tomu jsem se ve světě neztratil. Ale můj vlastní jazyk — jak by se řeklo mateřština — nebo jak ty říkáš ”řeč, která voní mateřídouškou” — to byla vždycky čeština. A zůstala a zůstane mi až do smrti.« Životaběh čili curriculum vitae Základní škola, jak by se řeklo dnešní terminologií — i když to byli domácí učitelé, se odbývala na Orlíku, v létě v Či- melicích a v zimě vždycky pár týdnů v Praze. Taky gymnasium studovali doma a jen dvakrát do roka dělali zkoušky na Akademickém gymnasiu Na příkopech. »Tohle studium doma se skládáním zkoušek za několik měsíců se mi pak vyplatilo, když jsem přišel na vysokou školu. Na tom jsem ohromně vydělal. Na právech se první státnice skládala až po třech semestrech. Já byl zvyklý se učit na zkoušky — ostatní byli z gymnasia naučeni se učit z hodiny na hodinu. To znáš z Křemencárny, ne? ... Pozítří už mě z téhle látky nevyvolá ... Kromě toho — protože jsme s bratrem byli jediní žáci, tak jsme neunikli pozornosti vyučujícího. Ale přišli jsme o legraci — to teda jo.« Mezi maturitou na gymnasiu a právnickou fakultou byla ovšem ještě vojna. Protože bratr jako dvacetiletý narukoval, požádal František, aby si mohl vojenskou službu odbýt jako osmnáctiletý — aby narukovali spolu. »V osmnácti jsem mnohem lépe snášel nadávky všelijakých těch zupáků než třeba doktoři, kteří tam na cimře po promoci sloužili s námi. Z Vojny mám dodnes kamaráda. Spal nalevo na cimře ode mne — tak mu píši ’’Milý levobočku!”.« Ještě během jeho studií na právnické fakultě tehdejší ministr zahraničních věcí dr. Eduard Beneš z rozumových důvodů zařídil, aby byl povolán za jakéhosi eléva na zamini, protože František Schwarzenberg měl možnost proniknout do těch vrstev světové diplomacie, kam by se lidé doktora Beneše těžko mohli dostat. To se týkalo specielně styku s monarchiemi a západoevropských zemí. A samozřejmě v delikátních kontaktech také s Vatikánem . Kromě práv, kde dosáhl doktorátu, absolvoval pražskou politickou školu v Karolínu a občas navštěvoval politickou školu v Paříži. Po promoci v létě 1938 nastoupil pak v Zemském úřadě, ale v podstatě celý zbytek léta strávil s Runcimanovou misí — kam byl napojen jakoby společensky, což se ukázalo jako výtečný tah, protože čs. vláda byla průběžně informována o všech lžích, jimiž tehdy Sudeťáci Runci- manovu misi zavalovali. Navíc za dvě večeře na Hubertusu v Jí- lovišti si získal dvě sekretářky, které ho každý den ráno informovaly, co Sudeťáci Runcimanovi podstrčili, takže totéž ráno bylo informováno zamini. A přitom František Schwarzenberg pouze domlouval většinu českých weekendů Runcimanovy mise. (Viz článek ’’Runcimanova mise” v Proměnách SVU z ledna'1979.) Pak mobilizoval a až do mnichovského záboru sloužil na hranicích na Šeráku v Orlických horách. Během záboru byl telegraficky povolán do Prahy k šéfu Zpravodajské služby generálního štábu plk. Moravcovi, aby v doprovodu ’’dohlížející britské mise” byl nápomocen ve styku s českým obyvatelstvem už na zabraném území Sudet. »Viděl jsem hrůzný obrázek nacismu,« vzpomínal František Schwarzenberg a i po bezmála padesáti letech měl v očích děs. »Jak se Sudeťáci tahali s našimi lidmi, odjíždějícími ze svých domků, o člověka. Byl to žid a nacisté jej chtěli do koncentráku a naši věděli, že ho musí zachránit. Ve dvacátém století ... Jedni, aby mohli bezdůvodně nevinného člověka zavraždit a druzí, aby mu zachránili život. Dodnes je mi někdy zatěžko v sobě najít onen křesťanský přístup — odpouštět. A to je taky hlavní důvod, proč jsem nikdy nechtěl soustavně psát své vzpomínky či paměti, pokud se mi nepodaří překonat negativní pocity v sobě k určité skupině lidí.« V polovině března 1939 měl nastoupit na ministerstvo zahraničních věcí. Jenže už nenastoupil. I když jej dr. Emil Hácha najmenoval do své prezidentské kanceláře a byl v úzkém styku s později popraveným ministerským předsedou generálem Eliášem (nebo spíš právě proto), byl po celou nacistickou okupaci jedním z činitelů odboje domácího. O tomto období podal nejlépe svědectví zakázaný historik z Prahy, Jiří Doležal, v loňském ’’Svědectví” a ’’Reportér” č. 4 ročníku 1985 v článku Franka Marlowa ’’Nešlechetně k šlechtě (české)”. Od roku 1940 de facto privati- zíroval, kryt nejrůznějšími lékařskými vysvědčeními a bumážkami, když jej nacisté vysídlili ze statku a ze státních služeb vystoupil. Aktivně bojoval v pražském povstání 1945, byl členem Revoluční národní rady a po válce nově a konečně nastoupil do služeb ministerstva zahraničních věcí. A protože bylo třeba poslat čs. zástupce do Vatikánu, byl tedy vyslán do Říma a tam zůstal až do únorového puče. Byl jedním z prvních diplomatů, který po únorovém puči uspořádal (ještě s Vilémem Brzorádem a poslancem Novotným, kteří v těch dnech přiletěli do Říma) tiskovou konferenci a složil funkci. Nejprve celá rodina uvažovala odjet do Švýcarska, protože všichni Schwarzenber- gové jsou automaticky občany Curychu. Ale Františkovi se do Švýcar nechtělo proto, že Švýcaři dokáží být tak důsledně neutrální a on chtěl burcovat svět proti počínání Sovětů — což činil a činí dodnes. V té době napsal Františku Schwarzen- bergovi opat kláštera v Lisle u Chicaga, český opat, že celou rodinu zve. Takže odjeli do Spojených států. A protože se uvolnilo profesorské místo na Loyolově universitě, začal tam přednášet a zůstal tam až do penze. Byl první, který na universitě zavedl na politických vědách přednášky i o zemích, které leží mezi SSSR a železnou oponou (v té době se o tom v USA moc nevědělo). A měl v padesátých letech sérii přednášek na toto téma v televizi, v rádiu, na přednáškách v USA, Kanadě, Itálii, Holandsku atd. atd. Tedy až do omrzení. Nyní žije se svou manželkou Amálií, rozenou Lobkowiczovou, v rakouském Unzmarktu. Jan Adolf I. kníže ze Schwarzenberku, zakladatel rodové državy české od roku 1660 (1615 - 1683) REPORTÉR 2/87 29 [pageend29]Sezení na mnoha židlích současně Pravil: »Jednou budu muset sepsat statistiku všech možných spolků a organizací, jichž jsem byl členem a jimž jsem předsedal nebo hlavně místopředseda!. To vypadá, jako bych tohle zdědil po svém poručníku Bedřichovi, který zasedl na každé volné předsednické křeslo — ale já na ta křesla zasedal nerad a často jsem o tom ani nevěděl. A někdy jen jako záskok — a pak už jsem se z toho křesla nemohl odlepit. Svou první přednášku jsem měl ještě na gymnasiu v Cs. společnosti ornitologické. O prvém zjištěném a fotografovaném hnízdění sovy pustovky. Totiž jeden můj příbuzný Mensdorff-Pouilly — loni mu bylo devadesát. Ještě žije — a ten byl velký ornitolog. Ten to vyfotografoval a poněvadž nemohl přijet, tak mi to poslal, abych za něho zaskočil. Pak jsem zůstal předsedou smírčí komise Čs. společnosti ornitologické. Ale naštěstí se ornitologové nikdy nepohádali.« Pak byl ve Vincentinu, ve správě Ústavu slepců, Myslivecké jednotě, v České národní radě, kde byl pak místopředsedou, v Národní besedě, v České lize akademické, v Junáku atd. atd. V exilu pak předsedou Společnosti pro vědy a umění a místopředsedou Čs. národní rady americké, která v Kongresu Spojených států zastupuje jeden a půl milionu amerických občanů českého a slovenského původu, ve Svazu českých katolíků v USA, klubu Domov, Radě svobodného Československa, Council of Foreign Relations, atd. atd... Přístup do tajných archivů Když se blížilo 300 let od zavraždění Valdštejna, chystal profesor Pekař nové vydání své valdštejnovské studie ’’Dějiny valdštejnského spiknutí”. Věděl, že musí existovat ve francouzských diplomatických archivech dokumenty o vyjednávání Richelieua s Valdštejnem. Richelieu nabízel tehdy Valdštejnovi českou korunu — český trůn. Valdštejn byl znám tím, že nikdy nic nepsal, »všechno vyjednával jen per hubám«, říká František Schwarzenberg. U vyjednávání byl Valdštejnův švagr Vilém Kinský a ten o jednání činil záznamy, které pak rezident v Drážďanech posílal Richelieuovi šifrovaně. O tom věděl Gindely, když roku 1866 psal o Valdštejnovi - spíš to vyčuchal. A profesor Pekař se k těm záznamům potřeboval dostat. »Já měl svými styky možnost do pařížských diplomatických archivů proniknout.« A tak František Schwarzenberg byl vlastně druhý Čech, který tyto tajné dokumenty měl v ruce. Schwarzenberské paláce v Praze Vyprávěl o ’’starém knížeti pánu”, jak byl obecně nazýván Františkův praděd. A že když v roce 1904 umíral ve Schwarzen- berském paláci, vystlali celou Spálenou ulici slámou, aby ho nerušili koně a drožky- J . , Chtěl jsem vědět, co ma co do cínem Spálená ulice se Schwarzenberským palácem. »Ty znáš Schwarzenberský palác na Hradčanech. Ten ovšem patřil krumlovské větvi, ale vlastně nebyl původně schwarzenberský. Vystavěli ho Lobkowiczové, jak mi moje manželka dodnes významně připomíná — a to ještě předtím, než Schwarzenbergové přišli do Čech. Kdežto my jsme zdědili od Wratislavů palác ve Voršilské ulici — roh Voršilské a Ostrovní. Tam bydlel bratr až do roku 1948. Kromě toho jsme měli jeden palác v Hybernské a ten ve Spálené — naproti kostelu. Pak tam před válkou tiskli Lidové listy — noviny Lidové strany. Tenhle Schwarzenberský palác ve Spálené ulici zdědil můj prastrýc Bedřich — mladší bratr mého děda. Pak ho prodal. Koneckonců — tím, že jsme spřízněni s kdekterým českým rodem — samozřejmě nyní nejvíc s Lobkowiczi a Kinskými, nedá se přesně říct, že tohle a tohle je Schwarzenberský palác.« Při procházce sály vídeňského Schwar- zenberského paláce — tedy dnešního nóbl- hotelu, jak už jsem řekl — jsem zůstal stát před portrétem krásné ženy v síni, kde probíhal jakýsi banket. »To je má prababička Clam-Gallasová, rozená Dietrichsteinová z Mikulova,« řekl František Schwarzenberg, když viděl, že jsem se u portrétu zastavil. »Moje matka byla rozená Clam-Gallasová, narozená na Frýdlantě. Já jsem taky zčásti vyrůstal v Praze v Clam-Gallasově paláci. Když jsme byli v zimě v Praze, tak jsme tam vždycky bydleli. To je ten palác v Husově ulici — dneska je tam Archiv hlavního města Prahy. Původně to bylo sídlo markrabat moravských — za Lucemburků ještě. Potom to patřilo Kinským a po vraždě Viléma Kinského s Valdštejnem v Chebu to dostal Gallas ... ale to bychom mohli jít z jednoho pražského paláce do druhého ... « Vatikán legálně, ilegálně, až k únosům Úzké styky s Římem a s Vatikánem Františka Schwarzenberga začaly dávno před druhou světovou válkou. Rok co rok jezdil do Říma, kde bydlel u tehdejšího francouzského velvyslance, který byl v létech 1927-1932 velvyslancem v Praze a byl úzce spřátelen s rodinou Schwarzen- bergovou. »Tenkrát nám ve světě záviděli — říkali, že máme v Římě dvojí zastoupení. Jednak tam byl vyslanec Radimský a jednak naše zájmy hájil právě dotyčný francouzský vyslanec, velký přítel Československa.« Ten pak Františku Schwarzenbergovi a domácímu odboji pomohl v době okupace. Velvyslanec byl totiž přeložen do Paříže jako gen. tajemník Quai d’Orsay a jeho kuchař v té době jezdil v jídelních vozech Praha - Řím a vozil zprávy a věci a zprostředkovával tak kontakt s Vatikánem, kontakt v nacistické okupaci nesmírně důležitý. V kritickém roce 1938 jel s kardinálem Kašparem a papežským komořím dr. Vladimírem Hrabaném do Budapešti na eucharistický kongres. V téhle chvíli mě František Schwarzenberg pěrašil a pravil: »Závorka.« Připadalo mi to komické, protože já si nic nepsal. Celý rozhovor jsem natáčel na kazetový magnetofon, který František glosoval poznámkou, že takový přístroj měl mít Karel Čapek, když sbíral materiál na Hovory s TGM. »Ale ono by mu to stejně nebylo nic platné, protože i to, co by tam bylo navíc, by Alice Masaryková vyškrtala, jako prý vyškrtala spoustu lidských a báječných věcí v rukopise. Byla po mamince puritánka a tak vlastně prý otci stále cenzurovala jeho moravsko-slováckou lidovost.« Pravil tedy »Závorka« a vyprávěl o otci Mořici Hrubanovi, vůdci lidové strany na Moravě, jak navrhoval císaři Karlovi, aby - jestli si chce Čechy udobřit — u- dělal ministerským předsedou Bedřicha Schwarzenberga anebo Bedřicha Lobko- wicze. Konec závorky. Přijeli tedy ti tři: kardinál Kašpar, papežský komoří Hrabán a František Schwarzenberg. Papež tehdy ještě necestoval. Kardinálem-legátem (papežovým zástupcem) tam byl kardinál Pacelli, budoucí Pius XII. S ním tam byl pařížský arcibiskup kardinál Verdier, který byl kardinálem-legátem (papežovým zástupcem) v Praze v roce 1935 při celostátním katolickém sjezdu, kde František Schwarzenberg dělal šéfa protokolu. Kardinál Verdier si náramně Československo oblíbil a získal si převelkou oblibu všech. V nřesvědčení, že by to zvedlo lidem v Československu náladu (když už bylo dost důvodů k pochybování o Francii), vymyslel si František Schwarzenberg s Vladimírem Hrabaném, že by bylo dobré kardinála Verdiera přivézt do Prahy. Jenže Maďaři měli kardinála obstaveného. »Maďaři jsou rošťáci,« řekl František, »i když víme ze Švejka, že taky musí být nějaký Maďar, který to nedělá naschvál — ale já tomu nevěřím...« Takže Maďaři vytušili, oč běží — v polovině roku 1938 nebyli demokratické Československé republice ani trochu nakloněni. Kardinála hlídali. Jenže kardinálův osobní tajemník, který byl s tehdejším zástupcem papeže v Praze a konkrétně s Františkem Schwarzenbergern se dobře znal, byl jiného názoru a umožnil mu (a dr. Hrubanovi) vstup zadním schodištěm v hradu Buda (schůdky pro služebnictvo z kuchyně) přístup do kardinálovy ložnice. A tam pak společně domluvili plán, jak uniknout maďarské ostraze. Na zpáteční cestě měla být zastávka v Ostřihomi a tam že kardinál náhle prohlásí, že chce za hranicemi, na Slovensku, navštívit svého přítele ze studií. Tomu že Maďaři nebudou moci zabránit. ”A na hranicích jsem váš”, rozhodl kardinál Verdier. Tak se také stalo. Na Slovensku pak čekal už salonní vůz a kardinál nastoupil triumfální cestu se všemi zastávkami, kde na něho čekaly zástupy, do Prahy. Kde pak sloužil Te Deum. A to v době před Stříbrný tolar Jana Adolfa I. knížete ze Schwarzenberku z roku 1682 30 REPORTÉR 2/87 [pageend30]Mnichovem trochu lidem zvedlo hlavy. Ve dnech březnové okupace 1939 a vzniku Slovenského státu byl papežským nunciem v Praze Mons. Ritter, který byl tou dobou v Římě a vracel se akorát po těch kritických dnech do bývalého Československa. Se zastávkou v Bratislavě, zeptat se, jak to se Slováky je. Na nádraží už ho čekal Ďurčanský a že ho vítá a že hned uzavřou konkordát. Nato se papežský nuncius zeptal, kdože vlastně jsou? Jsou-li zbytkem okupovaného Československa a nebo státoprávně něco úplně nového. Nato Ďurčanský hrdě vypjal hruď a prohlásil, že s Československem nemají vůbec nic společného, že jsou nový stát. »V tom případě tady nemám co do činění,« prohlásil Mons. Ritter, »protože já jsem pověřen do Československa« a vrátil se zas do Itálie, kde přečkal až do konce války bez nového pověření — takže zůstal papežským nunciem pro Československo. Jenže po válce poměr církve a státu byl díky komunistům krápět neujasněný a Vatikán proto poslal zatím do Prahy v hodnosti chargé d’affaires nižšího diplomata a tudíž Československo oplatilo chargé d’affairem — a tím byl František Schwarzenberg, protože znal zákulisí Vatikánu, znal se s tzv. černou šlechtou a byl respektován. S osobním úkolem od prezidenta Beneše získat do Prahy opět nuncia Mons. Rittera. Což se ukázalo jako složitý úkol, protože všude, kde je nuncius, je nuncius automaticky doyenem diplomatického sboru. A to bylo nepřijatelné pro Sověty, jejichž velvyslancem v Praze byl Zorin. Sověti uznávají nuncia doyenem — ale jen v zemích nikoli satelitních — a Zorin se už tehdy netajil tím, že Československo je satelitem SSSR. Po jednání s Mons. Montinim, pozdějším Pavlem VI., se Františku Schwarzenbergovi podařilo tento zádrhel překlenout — Mons. Ritter byl posléze vyslán do Prahy jako internuncius, tím nemusel být doyenem diplomatického sboru, a bylo dosaženo účelu. Podmanivý vypravěč Poznal jsem v životě několik rozených, podmanivých vypravěčů; Jana Wericha, Václava Wassermanna, dr. Steinbacha a ... Františka Schwarzenberga. Seděli jsme ve Schwarzenberském paláci, ve Schwarzenberské kavárně na Kárt- ner Ringu, chodili vídeňskými ulicemi a bořili se do sněhových závějí, jedli špagety a pak zas guláš, byli na kávě v cukrárně Aida, čekali v hale hotelu Wandl — a František Schwarzenberg vyprávěl a vyprávěl a vyprávěl, ráčkoval, a já se musel usmívat při představě, že za pražského povstání četl v pražském rozhlase volání o pomoc. Vyprávěl třeba, jak vzniklo slovo ’’kravata”, když na francouzském dvoře neuměli vyslovit ’’Chorváti”. Jak se přes schwarzenberské předky, konkrétně přes Polyxenu z Lobkowicz, dostalo do Prahy Pražské Jezulátko. Jak chránili krajinu daleko dřív než přišli Zelení a než vznikla ekologie ’’Umweltschutz”, o estetice a citu pro krásno. O vymírajících českých šlechtických rodech (v čísle 1/87 jsme přinesly erby čtyř z nich), o Žerotínech, z nichž poslední rodová příslušnice zemřela nedávno, o Mladotech ze Solopysk a poslední z rodu Malovců, z nichž pocházel Arnošt z Pardubic. Jak na Bílé hoře bojoval jeden český král proti druhému českému králi — oba cizího původu — a jak za defenestrace v roce 1618 patřili Schwarzenbergové k těm, kteří z oken vyhazovali a byli vyhazováni a jak český stát — nikoli národ — více ohrozila Marie Terezie a osvícený Josef II. svým centralismem než následky Bílé hory. Jak ho nazývali ’’pobělohorskou hydrou, hnusným degenerátem” (třebaže ani čtverečný metr schwarzenberských statků nebyl z pobělohorských konfiskátů) ’’zrádcem lidu” a -’’vedoucím nepřítelem lidu” a korunu tomu nasadil protektorát- ní stvůra Emanuel Moravec, když jej vyhazoval z vedení České filharmonie a prohlásil o něm, že je "typický reprezentant demokratického a republikánského režimu” a nebo, jak mu jiní říkali, ’’bratr princ doktor Schwarzenberg”. O tom, jak poslední hraběnka Valdštej- nová ve věku 104 let zemřela ve Valdštejnském paláci v Praze, protože když přišli komunisté a jí bylo přes 90 let, řekli, že už to nestojí za to ji vyhazovat a ona se jim pomstila a žila do 104 let a když jí bylo sto, musel jí sám Gottwald přinést květiny, protože byla nejstarší občankou města Prahy, a jak pokřikovala z okna na tehdejšího ministra informací Václava Kopeckého, aby jí nedělal kravál v jejím domě. Jak zorganizoval s Rafaelem Kubelí- kem zájezd na Slovácko, protože tam jej znali jako Františka, co jezdí s Mistrem Kubelíkem a jeho jméno si nespojovali s titulem (oblast patřívala Liechtensteinům). Jak Rafael Kubelik u Bayreuthu překročil o pár metrů československé hranice a zcizil tam malý smrček, který si pak přenesl a zasadil na své zahradě u Lucern- ského jezera. Jak Rafael Kubelik za pražského povstání dával krev raněným a jak pak společně šli ’’zabírat” Rudolfinum pro Českou filharmonii. Jak se zlobil na Tomáše Baťu (druhého) — což mu v mé přítomnosti jako legrační dopis psal —, že když vyšťoural za války u Bárty látku na šaty, Bárta mu ji nemohl dát, protože ji měla zamluvenou paní Baťová, Tomášova maminka, zvaná Marie Tomášová, právě pro svého Tomíka až se po válce vrátí do Československa. Jak nesouhlasil s tehdejším americkým státním sekretářem Kissingerem, který neinformovaně prohlásil, že středoevropské státy po roce 1918 stejně neměly historické právo na stát a František Schwarzenberg na veřejné přednášce dokázal, že podle skutečného práva český stát existoval dřív než Rakousko a že i císař František Josef slíbil ne zavést české právo, ale obnovit jej — tudíž i za vlády Františka Josefa české státní právo existovalo. Jak rád lyžoval, ale neměl na lyžování čas, protože v té době se zrovna musely na škole skládat zkoušky a taky byla plesová sezóna. Jak Schwarzenbergové jsou z Povltaví a Lobkowiczové z Polabí, ale není spravedlivé, aby dál od Mělníka teklo Labe, že se vlastně Labe vlévá do Vltavy, ale že to je jedno od té doby, kdy jeho manželkou se stala Amalie Lobkowiczová. Jak to bylo v roce 1848, když první obětí byla manželka knížete Windisch- grátze, rozená Schwarzenbergová, která prý, místo aby seděla u stolu a jedla polévku, se vykláněla z okna a kárala svého manžela, že vychází do ulic bez fedrpuše čili bez předpisové vojenské pokrývky hlavy a vůbec celou řadu historek z roku 1848, kdy se pak prastrýc Felix Schwarzenberg stal ministerským předsedou. Jak vlastně třikrát v historii Schwarzenbergové zachránili habsburský trůn. Jak důvěrně poznal dr. Emila Háchu, k němuž měl možnost chodit zadním vchodem — o jeho smyslu pro humor a taky, proč musel v březnu 1939 podepsat berlínský diktát. Jak v Třebíči žily čtyři národnostní skupiny — Češi, Němci, Židé (konkrétně exkancléř dr. Bruno Kreiský) a Valdštej- nové. Jak v době bouří a převratných událostí roku 1848 nebo 1918, místo aby Schwarzenbergům vypálili Orlík nebo je svrhli ze skály do Vltavy, přišli je poddaní Archiv knížete Schwarzenberga v Třeboni. Síň archivu rožmberského. Zde psal František Palacký své »Dějiny národu českého «. REPORTÉR 2/87 31 [pageend31]REPORTÉR Zweimonatsschrift in tschechischer Sprache Bi-monthly in Czech language Périodique bimestriel en langue tchèque Postfach 1737 CH-8048 ZÜRICH Dvouměsíčník REPORTÉR vychází v nakladatelství POLYGON v lednu, březnu, květnu, červenci, září a listopadu. Redakci řídí Vladimír ŠKUTINA Stálí spolupracovníci redakce: Jan BENEŠ, Pacific Grove, Kalifornie Jindř. BERNARD, Erding, Sp.rep.Něm. Zbyněk ČEŘOVSKÝ, Mnichov Jan DRÁBEK, Vancouver Jaroslav DRÁBEK, New York Karel GELNAR, Basilej Jaroslav GILLAR, Curych Jiří HOCHMAN, Columbus, USA Adolf F.J. KARLOVSKÝ, Birsfelden Přemek KOCIÁN, Cleveland Josef KOLÁČEK, Vatikán Helena KOSKOVÁ, Norköpping, Švéd. Jan KRISTOFORI, Oslo Blanka KUBEŠOVÁ, Lucern Robert F. LAMBERG, Kodaň Jindřich LION, Vídeň Frank MARLOW, Sherman Oaks, CA Ant. MĚŠŤAN, Freiburg, S.R.Německo Ján MLYNÁŘÍK, Mnichov Jiří MORAVA, Innsbruck Karel NEŠVERA, Kolín nad Rýnem Stanislav NOVÁK, Lausanne Tomáš NOVOTNÝ, Brisbaine, Austrálie Miriam PALETOVA, Kapské Město, JAR Václav PANOCHA, Chicago Jan PROCHÁZKA, Mnichov Marta PROCHÁZKOVÁ, Calgary, Kan. Ota RAMBOUSEK, New York Milan RODEN, Melbourne, Austrálie Ivan STEIGER, Mnichov Jindřich STIKAROVSKÝ, Johannesburg Pavel STILLER, Mnichov Rudolf STROEBINGER, Hage, SR Něm. Ivan SVITÁK, Chico, Kalifornie Karel TRINKEWITZ, Hamburg Ota ULČ, New York Vladimír VALENTA, Edmonton, Kan. Dagmar VANĚČKOVÁ, Vídeň Vladimír VEIT, Vídeň Václav VÝTVAR, Oberhausen, SR Něm. Arnošt WAGNER, Ottawa Za vydavatele a administraci odpovídá: Ludvík FRIEDE ROČNÍ PŘEDPLATNÉ: Pozemní a lodní poštou .... sfr. 33.— letecky..........................................sfr. 39.- Kardinál Bedřich kníže Schwarzenberg, arcibiskup pražský, navléká nově zvolenému papeži Lvu XIII. rybářský prsten v Sixtinské kapli v Římě 19. února 1878 "potrestat” tím, že jim zahráli dostaveníčko pod okny zámku. Jihočeši totiž měli Schwarzenbergy rádi jako své. Jak v Evropě je profesor Bohem daný nepřítel, zatímco v Americe nikoli — zato když v Americe někdo neumí nic, jde do státní služby a když ještě nemá americké občanství, jde přednášet na universitu. Jak by doporučil všem marxistům, aby odjeli nastálo do Sovětského svazu. A taky, jak se ho pořád někdo ptá (naposledy já), jak se člověk při všech těch historických změnách a kotrmelcích cítí, jsa potomkem jednoho z nejstarších evropských vládnoucích rodů, a on se divil, jakže by se měl člověk cítit. Když se narodí Schwarzenbergern, je to pro něho všechno samozřejmé a samozřejmým zůstává i při všech převratech a samozřejmě zůstává Schwarzenbergern... Potom ještě vyprávěl, jak ... Jenže jak vměstnat těchto dalších dvaadvacet ”jak” do jediné reportáže či reportážního záznamu o rozhor ořu s osobností, která celým svým životem a prací v tamzemsku i tuzemsku znamenala víc, než dnes jsme schopni (a často ochotni) docenit ? Každé z dvaadvaceti ”jak ...” Františka Schwarzenberga je přinejmenším látka pro samostatnou kapitolu. Nebylo by to spíš téma na samostatnou knížku, plnou podmanivého, kouzelného a osobitého vyprávění ? Snad jednou (a snad brzy) bude napsána . . . V neděli, po ránu, když jsme se ve Vídni rozcházeli — František Schwarzenberg do Unzmarktu a já do Curychu —, mrzlo až to pod nohama ani praštět nemohlo. Všechna ta včerejší a předvčerejší sněhová břečka ztuhla a učinila ulice ještě méně sjízdnými. Uvědomil jsem si, že kdyby byl včera či předevčírem někdo rozházel útržky vzpomínek po vídeňských ulicích, mohl je v neděli ráno zmrazené posbírat a složit dohromady a uschovat. Což však, až přijde prudké tání a všechno voda odnese do Dunaje a pak dál do Černého moře... ? A tak — než začne tání, začal jsem ty útržky sbírat. h mm Schwarzenberský palác ve Vídni (nyni přepychový hotel) z parku, takže není vidět hrůzný pomník »neznámého plenitele« na Schwarzenberskěm náměstí [pageend32]