český zahraniční časopis POLYGON KRESBA: JAN FRIEDE komentáře • názory • informace 1 . 30. ledna 1995 [pageend1]ČESKÝ ZAHRANIČNÍ ČASOPIS ZEITSCHRIFT IN TSCHECHISCHER SPRACHE - MAGAZINE IN CZECH POLYGON VYDAVATEL - HERAUSGEBER - PUBLISHER: POLYGON-VERLAG, Postfach 1737, CH-8048 ZÜRICH-ALTSTETTEN Nezisková organizace Gemeinnützige Organisation - Non-profit organization Vychází 8x za rok - Erscheint jährlich 8x - Published 8 times a year POLYGON je pokračovatelem dřívějších dvouměsííníků REPORTÉR (vycházel ve Švýcarsku) a ZÁPAD (vycházel v Kanadě) REDAKTOŘI: Redakce ve Švýcarsku: Jaroslav LAMBERT (tel. +41-1-372 0930) Milena WAHLENOVÁ (tel. +41-1-272 1560) Adresa: POLYGON, Postfach 1737,8048 Zürich-Altstetten Redakce v Německu: Rudolf STRÖBINGER (tel. +49-4931-7525), adresa jako redakce ve Švýcarsku Redakce v Kanadě: Miloš ŠUCHMA (tel. +1-613-824 7439, fax +1-613-834 8757) Adresa: POLYGON (Západ), Box 9021 Terminal P.O., OTTAWA, Ont., K1G 3T8 Redakce a administrace pro ČR: Arnošt WAGNER (tel. +42-5-4621 3934 po 18.hod.) Adresa: Arnošt Wagner, Teyschlova 11/92, 63500 Brno VYDAVATELSTVÍ, ADMINISTRACE A INZERCE: Ludvík FRIEDE (tel. +41-1-432 1768, fax +41-1-433 0620). Adresa viz POLYGON-VERLAG ADMINISTRACE PRO AUSTRÁLII: Mrs Marcela CECH, 65 Kiama Av., YEPPOON 4703 QLD (tel. ''79-397 624) TISK-DRUCKEREI: Milan CIMBUREK, Badenerstrasse 698, 8048 Zürich (tel. +41-1-431 6878, fax. +41-1-432 9592) KMENOVÝ TÝM AUTORŮ POLYGONU: Jan BENEŠ (USA/ČR), Jaroslav BOHANES (ČR), Milan HULÍK (ČR), Josef KOLÁČEK (Vatikán), Jan KRISTOFOR1 (Norsko), Tomáš KRYSTLÍK (Německo), Robert F. LAMBERG (Argentina), Zdeněk F. LEINER (Francie), Jiří LOEWY (Německo), Jára MEČŮ (ČR), Dušan NOVÁK (ČR), Vlastimil RADKOVICKÝ (Německo), Ota RAMBOUSEK (USA), Jindřich STIKAROVSKÝ (ČR), Pavel STILLER (Německo), Vladimír VALENTA (Kanada), Otakar ZOUFALÝ (Německo) DOPISOVATELÉ: Rudolf BEČVÁŘ (ČR), Vladimír CÍCHA (Kanada), Petr HRUBÝ (Austrálie), Adolf F.J. KARLOVSKÝ (Švýcarsko), Marie KAZDOVÁ (ČR), Helena KOSKOVÁ (Švédsko), Radek KUČERA (Holandsko), Antonín MĚŠŤAN (Německo), J.V.PAVLÍK (Dánsko), Pavlína PILCOVÁ (Austrálie), Michaela SWINKELS-NOVÁKOVÁ (Belgie) OBSAH ČLÁNKŮ nemusí vyjadřovat souhlasný názor všech spolupracovníků Polygonu. Přetisk článků a kreseb je dovolen pouze s poznámkou „Převzato z časopisu POLYGON, Curych" PŘEDPLATNÉ NA ROK 1995: SFr. 50.00 norm, poštou, US$ 40.00 letecky DOSAVADNÍ ODBĚR časopisu končí až po jeho písemné nebo telefonické výpovědi. BANKOVNÍ SPOJENÍ: Ve Švýcarsku: Postcheckamt Zürich, Polygon-Verlag, č. konta 80-60451-5. Credit Suisse Zürich, č. konta 4860-637650-01 Polygon-Verlag. V Německu: Volksbank Waldshut, BLZ 684 922 00, č. konta 2175380. Ve Švédsku: Postgirot Sverige, č. k. 5 95 37 - 1, POLYGON. V Kanadě: The Bank of Nova Scotia, Orleans Gardens, Gloucester, Ontario K1C 7E2, č.účtu 47929 (Polygon Západ) Z OBSAHU TOHOTO ČÍSLA MILAN HULÍK, Z BLÁTA DO LOUŽE? -1 VLADIMÍR VALENTA, CO SE NEHODÍ, NEŠKRTNĚTE! - 3 JAROSLAV BOHANES, ŽIVOT V NAŠICH REPUBLIKÁCH a) Politický přehled - 6 DUŠAN NOVÁK, ŽIVOT V NAŠICH REPUBLIKÁCH b) Hospodářský přehled - 9 JOSEF KOLÁČEK, ROZEZNÁ... ?-11 JAROSLAV LAMBERT, PŘÍLIŠ ODVÁŽNÁ KALKULACE 1995? -12 WALTER CÍCHA, DESETILETÍ (MRTVÉHO) MOZKU -15 JIŘÍ LOEWY, GLOSÁŘ (XI) - SMAŽENÉ ŘÍZKY ZE SNĚHULÁKA -16 OTA RAMBOUSEK, TREST SMRTI? ANO? NEBO NE? -17 JAROSLAV TEPLÝ, EKONOMIKA A ETIKA -19 JÁRA MEČŮ, HOVORY PŘES LÁNY - 20 VLASTIMIL RADKOVICKÝ, MALIČKOSTI - 22 ROBERT F. LAMBERG, POD PRAPOREM ČEPIČKY JENERÁLA - 24 OTAKAR ZOUFALÝ, ÚVAHA POVOLEBNÍ - 25 JAN BENEŠ, SLOUPKY JANA BENEŠE - 27 ZDENĚK F. LEINER, DO TŘETICE VŠEHO ZLÉHO - 28 TOMÁŠ KRYSTLÍK, POSBÍRÁNO V ČESKÝCH ZEMÍCH - 29 KRÁTKOSTI A DOPISY ČTENÁŘŮ - 31 PŘÍŠTÍ ČÍSLO VYJDE 13. BŘEZNA 1995 REDAKČNÍ UZÁVĚRKA: 20. ÚNORA 1995 SEZNAM ZEMÍ, V NICHŽ MÁ POLYGON SVÉ ČTENÁŘE: ALŽÍR, ARGENTINA, AUSTRÁLIE, BELGIE, BOLIVIE, BOTSWANA, BRAZÍLIE, ČR, COSTA RICA, CYPR, CHILE, DÁNSKO, ECUADOR, FILIPÍNY, FRANCIE, GUATEMALA, HOLANDSKO, HONGKONG, IRSKO, ISRAEL, ITÁLIE, JAPONSKO, JIŽNÍ AFRIKA, KANADA, KOLUMBIE, LIECHTENSTEIN, LUXEMBOURG, MAĎARSKO, MALTA, MAROKO, MEXIKO, NĚMECKO, NICARAGUA, NORSKO, NOVÝ ZÉLAND, PERU, POLSKO, PORTUGALSKO, RAKOUSKO, ŘECKO, SAUDSKÁ ARABIE, SINGAPUR, SLOVENSKO, ŠPANĚLSKO, ŠVÉDSKO, ŠVÝCARSKO, THAISKO, URUGUAY, USA, VELKÁ BRITÁNIE, VENEZUELA POLYGON reportér Západ (12. ročník) (16. ročník) [pageend2]Stát, to jsem já ! Z bláta do louže ? MILAN HULÍK A. Lustig, Mladá fronta DNES ... Teď jde českou zemí nepsaný zákon, že šidit je přípustné, protože za to stejné nikdo nikoho nepostihne. Z kapitalismu se v Čechách nosí to nejhnusnější, čeho se západ dávno zbavil. Mazanost, vychcanost, lež, oportunismus... Ti slušní zatím vysoko prohrávají na body. Je to nejhorší atmosféra od dob totality. To si politikové za rámeček nedají a dějiny jim za to také nepoděkujou. Demokracie se plíží u zdi a svoboda je dělat si, kdo co chce, ale na úkor druhých... Když parlament a jeho zákony chrání zloděje před okradeným, je to jako v nějaké báchorce. B. Doležal, LN 13.10.1994 Nejvyšší představitelé jezdí po světě a šíří o své zemi a hlavně a především o sobě samou chválu. Tím, že se každý úspěch třikrát nafoukne a nezdary vyzmizíkují, si pak úspěšně vytváříme neadekvátní obraz o nás samých. Je to sice příjemné, ale hodně nebezpečné. Procitnutí z tohoto snu může být kruté. Bojím se, že náš nynější politický systém by ho nepřežil. L. Vaculík, LN 1.9. a 27.10.1994 Banditismus, podvody, zlodějna, chamtivost - to jsou mince ražené v koaliční mincovně, je to součást režimu a podotýkám, že ovšem režim více než vláda tvoří ti, kteří zneužívají její autority... Půjdu až na náměstí a zopakuji si třeba svoje vystoupení na letenské pláni z prosince 1989, protože takto to už dál nejde... Honba za ziskem, jež je součástí vládního erbu, zatím omlouvá i před soudem - jenž - až padne tato vláda, bude muset přeci jenom odsoudit. Bylo by lepší, kdyby k takovému procesu došlo za současného vedení, ale prosadí-li ho sociální demokracie, já se štítit nebudu. Kdo jste měli v létě příležitost shlédnout účastníky sokolského sletu, možná, že jste zažili pocit, jako byste uviděli zbytky vyhynulého češství. Byli to lidé důstojného chováni] vypadali skromní a hrdí, jakoby urození postavou, tváří a mluvou. Namísto občanstva, znajícího se k heslu NI ZISK, NI SLÁVU, máme obyvatelstvo tažené ziskem i za cenu podvodu a zločinu a lačné slávy třeba s použitím vnad vyvalených do novin. I. Diviš, RESPEKT 4.10.1993 Já se nenaštval, listopad 1989 mně zlomil vaz. Český národ se rozhodl po 40letém zotročení opět jednou zradit otcovské dědictví. Místo, aby začal trestat, pil pivo a dopustil, že se dnes estébáci projíždějí po Národní třídě v mercedesech a dali se u vědomí své beztrestnosti na kšefty. A to se ještě nalezl někdo, že listopadové události nazvali Sametovou revolucí nebo dokonce Něžnou revolucí. V zemi nebyl dán průchod spravedlnosti, což je urážející. (Konečně se kriticky vyjádřil i pan prezident. Pozn. red.) V. Havel, LN 2.1.1995 Naše úcta k ústavě, kterou jsme si sami dali, je však stále nevalná. Svědčí o tom fakt, že některé ústavní instituce dodnes neexistují. Nevadí-li nám všem, že není naplněna naše ústava, pak nám stěží bude vadit, že neexistuje mnoho dalších důležitých zákonů, na které čekáme anebo že jiné zákony, které máme, nejsou dodržovány. Rád bych se dožil toho, že soudy se budou těšit všeobecné úctě a důvěře, že nikdo nebude mít důvod ke zpochybněníjejich práce a jejich rozsudků a že sami soudci získají zdravé sebevědomí (Pana premiéra to trápí, silně trápí. Pozn. red.) V. Klaus, Denní telegraf, LN 2.1.1995 Stále se trápím tím, proč i podle seriozních anket a průzkumů veřejného mínění v některých lidech přetrvává pocit nespokojenosti... S negativním a s katastrofickými scénáři přicházejí lidé dvojího typu - ti, kteří to dělají se zlým úmyslem, kteří nám všem a celé zemi nepřejí, kteří přejí jen sobě a kterým v současné svobodné a otevřené společnosti nekvete štěstí natolik, jak by si přáli. Ty určitě nepřesvědčíme. Obavu, nejistotu a konec konců i strach cítí však i jiná skupina našich spoluobčanů, ti, kteří z jistých důvodů dnes úspěšní nejsou, kteří si nedůvěřují, kteří jsou zneklidněni katastrofickými prognózami a dramatickými obrázky v televizi, kteří mají obtíže v porozumění naší dnešní skutečnosti, kterým se rozviklaly některé jejich životní jistoty (pseudojistoty)... je nám jistá nespokojenost souzena a jde jedině o to, aby nebyla zneužívána k politickým přestřelkám, aby nepůsobila negativně na všechny z nás... Uvedené citáty, hodnotící situaci a poměry v ČR, jsou rozporuplné, jak se pro demokracii sluší. Jejich dělení není ale pravolevé. Spíše se dělí na názory odpovědných za vládu a neodpovědných za ni, tím více však odpovědných svému svědomí a snaze po nápravě věcí obecných. Dokonce bychom mohli říci, že jejich rozdělení svědčí o tom, že v ČR panuje politická schizofrenie. Jak jinak hodnotit stav, o kterém pan premiér prohlašuje, že je normální a že „umělá nespokojenost je způsobena tím, že se náklady na zvyšování pocitu štěstí a radosti zvyšují“. Stav státu a společnosti vedením ODS hodnocený jako OK je však jinými politiky, mnohými intelektuály a občany hodnocen zcela jinak. Jde zde jen o povinnou rétoriku odpovědných za moc a její důsledky? Nebo o schizofrenii kverulantů, těch, o kterých V.Klaus říká, že jejich nespokojenost vyvěrá z pocitu neuspokojených mocenských ambic. Byla desetiletí totality prožita jen proto, aby její konec vytvořil podmínky pro obohacení jeho zastánců a representantů? Byly vytvořeny základy demokracie, aby jich využili především podvodníci a gangsteři, jak to dokumentují skandály, korupce a vznik mafiánských dynastií? Vzdorovala slušnější část národa, která se nenechala zkompromitovat mocí, penězi a funkcemi nebo zblbnout sociálně podbízivou a lživou propagandou proto, aby v nové „prvotní akumulaci kapitálu" se stala znovu chudou jen pro svoji resistenci? Existoval zde komunistický režim proto, aby nám dal po svém pádu ve skutečnosti prožít to, čím nás léta strašil - že za penězi a majetkem se skrývá násilí, podvod a krev? Padl komunistický režim proto, aby nám dokázal, že ta krev a násilí, které nám předhazoval jako součást ohlupující protizápadní propagandy, budeme vidět denně na televizních obrazovkách? Musíme opět naslouchat stejně pyšně a nabubřele znějící slova politiků, odtržených od reality života, jen proto, že jsou pronášena „čelem k masám“? Jsou mercedesy, BMW a rychlé kariéry POLYGON 1/1995 1 [pageend3]opravdu smyslem života mladé generace, která prožila totalitní režim v dětství a odmítá jakékoliv poznání minulosti? Jsou oběti nacistické a komunistické totality, nejstatečnější ze slušných, opravdu jen ubohými snílky a byl jejich odpor, mající za následek smrt nebo léta žalářování, opravdu jen směšným donkichotstvím? Je možno opravdu námahu za „zvyšování pocitu štěstí a radosti, které se každým krokem vpřed zvyšujř', označit za náklady, tj. za pojem z oblasti finanční kalkulace, jak soudí pan premiér? Neprožil národ toto století marně? Je zpětné zrcátko opravdu jen nepotřebným vybavením auta? Tyto a další otázky je možno si klást po posledních projevech Václava Klause. Nakolik má pravdu chladný ekonomický pragmatik a čeho se bojí „ustrašení" intelektuálové a „nespokojenci bez naplněných ambicí“, se ukáže za krátkou dobu. Již dnes lze však říci, že nevyrovnaná minulost začíná působit efektem sněhové koule! Nabaluje se toho totiž stále více a více. Jistě, korupční skandály lze spočítat na prstech ruky, jak říká V. Klaus. Otázkou zůstává, kolik prstů by bylo třeba ke spočítání těch, o kterých jsme se nedověděli. Ne každý byl nešikovný nebo oprsklý, jako pan Liz- ner, který nosil miliony v kufříčku. Přísloví o špičce ledovce platí zde více než jinde. Ale samotná zkušenost jedné aféry s topnými oleji, která stála stát „zatím“ 20 miliard na nezaplacených daních, do které je namočeno „zatím“ na 400 firem a za kterou jsou „zatím“ vraždy několika svědků, dokazuje, že někdy není třeba více caus, když stačí jedna pořádná - zvláště, trvá-li několik let. Počátkem roku 1991 uložila vláda ministru financí V.Klausovi připravit zákon o praní špinavých peněz. Nyní jsme se v nedělní „sedmičce“ dověděli od ministra spravedlnosti dr. Nováka, že zákon nebyl dosud přijat proto, „aby se délkou jeho přípravy dosáhlo jeho dokonalosti“. Představa ČR s dokonalými zákony a miliardami vypraných mafiánských peněz a umlčenými svědky mě děsí! Několik let po revoluci slyšíme opět onu známou oficielní chválu, bez které bychom nevěděli, jak jsme dobří a naši politici ještě lepší. Nechybí dokonce ani chvála velké, zatím ještě ne rodné strany. Ale ODS se vžila do role arbitra, rozhodujícího o pravidlech vytvářejícího se demokratického mechanismu. Ten je však v rozporu s jinak proklamovanou čistou abstrakcí pojmů - sponzorská večeře byla jasným signálem ludvíkovského syndromu „Stát jsem já“ Vytváření nepoctivého obrazu v politické a hospodářské sféře, zejména v zahraničí, je zeleným návěštím pro demoralizaci a mafiánské povýšení peněz a zisku za smysl lidské existence, je vizitkou strany, která porazila růžové snílky z OH. To, co vzalo svůj původ v naivním humanismu, se dočkalo své perestrojky pod vedením pragmatických vůdců. Chybí už jen poslední, aby nevěřící ve spravedlivý všenapravující trh byli označeni zajirotistátní elementy. Ze v průběhu největší majetkové transformace v našich dějinách dojde ke skandálům a aférám, bylo možno čekat. Skutečným zlem je však ono zamlžování skandálů, jejich bagatelizace a pragmatické „žehlení", takovéto zlo však zatraceně rychle zapustí své kořeny. Doufejme jen, že probíhající ekonomická reforma bude úspěšná, ne-li, tak se propadneme někam, kde označení „rozvojová“ bude pro nás pohlazením. Zdá se, že fenomén moc/je natolik složitý, že ani jeho nezvládnutí komunisty není dostatečným poučením. Že politický pud sebezáchovy nefungoval za komunismu, je pochopitelné, protože záchranou byla přece Moskva. To nakonec ale způsobilo pád KSČ, když se jí podruhé nedostalo bratrské pomoci, přestože moc měla dosud velkou. Nenašla ale odvahu se o ni opřít. Podobnou ztrátou pudu sebezáchovy se vyznačuje i ODS. Postupné ubývání voličů, odchod intelektuálních opor, sílící kritika - nic nemůže otřást sebevědomím vedení této strany, posíleném „zdrcujícím" vítězstvím v komunálních volbách. Je tomu tak proto, že „politickou kulturu" vytváří především přehnané politické sebevědomí (mající své racionální jádro) z ekonomické reformy a komunistické geny v krvi některých politiků? Je tato genetická zátěž spolu s dosud nevytvořeným demokratickým mechanismem příčinou, že čeští politici navštěvují dosud jen základy politického katechismu? A proč chování nejsilnější strany vládní koalice tolik připomíná jinou, také vedoucí hlavní politickou stranu? Tomu samozřejmě sekunduje obdobná zátěž u stran opozice, a to tím spíše, že její „zdravé jádro" bylo ukuto v doběnezkaleného kultu politické superiority KSČ. Neexistence skutečně demokratické a současně i konstruktivní opozice, schopné nabídnout alternativní program, zejména ekonomický, posiluje ony negativní tendence v ODS. Neexistence alternativ také brání fungování základního kánonu demokracie - demisím politiků, zatížených odpovědností, byť jen nepřímou nebo statutární. Pokud bychom si promítli aféru „Helbig" na západ od našich hranic, pak by tam způsobila řadu demisí. Máme tím ale na mysli jen ty, jejichž odpovědnost by byla politická, nikoliv trestní. Trestní odpovědnost by totiž vedla k pádu celého vládního kabinetu. V současné politické situaci lze vysledovat jeden trend. Dosavadní trestní postihy nebo dokonce vazební stíhání v případech majetkových podvodů mají svou přímou úměru v míře zapojení aktérů těchto afér a trestních caus do politiky. Politika, či spíše funkce a posty v ní zaujímané, jsou, jak se zdá, umělým krunýřem, chránícím před větším postihem. To je zároveň i důkazem, jaké míry absence právního státu se nám nedostává. A to je i smrtelné nebezpečí pro naši mladou demokracii. Nezačne-li fungovat právní stát, přestane fungovat i demokracie! A právě zde se V.Klaus dopouští své největší chyby. Jeho uspokojení a pocit pýchy nad ekonomickou transformací a takto zúžená optika pohledu mu nedovolují natočit zrcátko do správného úhlu. V.Klaus prostě nevidí, co vidět nechce. Trh není samospasitelný a nevyřeší zdaleka vše. Můžeme zapomenout na vyrovnání s minulostí, které se v tomto státě konat nebude, ale těžko se vyhneme důsledkům, které to přináší a ještě přinese. Momentálně tyto důsledky začínají ohrožovat i základy demokracie. Jen mimořádná shoda okolností (která nemusí trvat věčně), např. slabost levicové opozice, roztříštěnost její komunistické části, zatímní neexistence vnějšího nepřítele a chaos v Rusku, nečiní toto ohrožení větším. Zatím stačíme demokracii destruovat zevnitř sami a každé další zatýkání naší policie ukazuje, že její groteskní (a někdy i tragické) zásahy obveselují nejen národ, ale podtínají i pilíře právního státu, které s takovou námahou vztyčujeme. Vraždy podnikatelů, umlčování svědků, zoufale (ne)fungující obchodní soudnictví a stav justice vůbec a konečně symbol toho - osoba ministra spravedlnosti - jsou fenomény vzbuzující nejen nejistotu,_ ale především vážnou obavu, jak dlouho ČR jako demokratický stát vydrží bez své podoby státu právního? A v tom je i největší odpovědnost politiků a doufejme, že si jí jsou v.ědomi. Tato odpovědnost je vymezena formátem jejich osobnosti a individualitou této osobnosti. A ta, sama o sobě, je výsledkem celého složitého přediva složeného z povahových vlastností, vzdělání, vlivu okolí a dalších věcí. A zde nelze zapomenout na to, že toto předivo se splétalo právě v letech totalitního komunistického režimu, jehož působení se na vzniku osobnosti podílelo negativně i pozitivně. A to je dědictví, se kterým se musí vyrovnávat nejen V.Klaus, ale i my všichni. Proto by mělo být předpokladem sebeprofila- ce každého politika v geografickém prostoru českých zemí nejen vlastní uspokojení a sebevědomí, ale i sebereflexe a vnitřní pokání a pokora. Pokud budou politici své protivníky, a to nejen politické a opoziční, ale i z řad tisku a masmédií, „porážet“ pouze přezíráním, neobjektivní kritikou, povýšenectvím a arogancí, pak pro ně platí Havlíčkova slova: Není nad originalitu, každý po ní touží, když jdou všichni po mostě, já půjdu louží. Jde jen o to, aby do této louže nespadli i ti, kteří si to nezaslouží. Pokud však budou fungovat principy demokracie, mezi kteréž patří i svobodné volby, pak louže a most budou jen rubem hesla, že každý národ má takovou vládu, jakou si zaslouží. A demokracii - jakou si zvolí. Současná válka v koalici a její zmenšující se schopnost se dohodnout a vyřešit základní problémy a obecný tristní stav pravicové scény signalizují, že v příštích volbách si zasloužíme, protože šiji zvolíme, pravolevou koalici. A pak teprve poznáme, co to jsou koaliční rozpory. Stane-li se tak, pak „Ave caesar, morituri te salutant“. V boelngu cestou z Austrálie 10.12.1994 a v Praze 11.1.1995. O 2 POLYGON 1/1995 [pageend4]Komentáře VLADIMÍRA v al en t y *) Co se nehodí, NEškrtněte! aneb Na pomoc českým historikům Přichází nový ročník Polygonu a jsem unaven starým názvem svých komentářů, které se snad stále těší laskavé pozornosti čtenářů. Proto ten nový název, který jsem si vypůjčil z tradičních formulářů byrokratů celého světa. Malou obměnou, kterou jsem si dovolil, jen zoufale volám k protestu všechny ty, kterým záleží na tom, aby z paměti národa nebyla vygumována fakta často zaplacená životy, krví a utrpením tisíců, kteří dnes už nežijí, a proto nepožívají žádné právní ochrany, ale kteří kdysi, nedávno, byli našimi současníky. Pozornost dneška, i naše, je upřena především k ekonomii, politice a spravedlnosti. To je pochopitelné, ale je na čase si uvědomit, že to není vše, co je třeba střežit. Je tady něco ještě mnohem důležitějšího - je to zápas o duši. Jestli ten prohrajeme, prohrajeme všecko. Tento zápas se neodehrává na obvyklých kolbištích, ve vládě, v parlamentu, v novinách a televisních redakcích. Ten se odehrává ve školních lavicích. A nezápasí se tu o dnešek, ale o zítřek a pozítří, o budoucnost. O ten čas, kdy i my tady nebudeme a kdy i o naší památce budou rozhodovat ti různí „kandidáti věd - CSc“, kteří podle byrokratického pravidla budou rozhodovat o tom, co se nehodí, co tedy škrtnout. To všechno mě napadá po přečtení útlého svazečku, který se jmenuje Dějiny Československé republiky slovem a dokumenty Od roku 1918 do roku 1992. Učební text pro základní školy. Napsal a ukázky z historických dokumentů vybral a upravil: doc. PhDr. Julius Janovský, CSc. Na obálce: Tomáš Garrigue Masaryk. © Julius Janovský (rok uveden není). ISBN 80-901387-5-6 Vydalo nakladatelství S & M v Praze v roce 1994. Odpovědný redaktor: Ing. Zdeněk Jonáš. První vydání Dnes to jsou pravděpodobně jediné kompletní dějiny státu, v němž jsme se narodili, který nám všem byl dán do vínku, abychom jej střežili pro příští generace. Jak to s tím státem dopadá, je známé. Ale to nás nezbavuje povinnosti tento stát bránit do posledního dechu před těmi, kteří jej tak poničili a nakonec jeho slávu a velikost zredukovali na nemovitost, kterou si chtějí nechat zaknihovat na svoje jméno. Pro to potřebují historiky, kteří škrtnou z jeho tak často tragických dějin, co se jim nehodí. Ovšem, možná, že ti historici jsou v tom nevinně. Nevědí nic, co nebylo v učebnicích v posledních dvou - třech desítiletích. Jsou jako ti politici s progumovanými mozky, kteří si upřímně přejí být demokraty, ale jsou snad provždy naprogramovaní doktrínami bolševiků, které do nich cpali od prvního okamžiku, kdy je začli škrtit rudými pionýrskými šátky. Proto se musíme ozvat, pokusit se zachránit pro paměť národa to, co z ní vypadává nebo už vypadlo. Autor učebního textu Dějin Československé republiky 1918 - 1992 (vešlo se to celkem na 80 stran) to seřadil natolik poctivě, že stačí jen listovat a připomínat, co chybí. V kapitole „Československé legie za 1. světové války“ to bere doc. Janovský tak neurčitě, že neinformovanému čtenáři se může zdát, že ty ruské legie byla pěkná čeládka, která si zasloužila od bolševiků všechnu tu potupu, kterou na ně za časů své vlády nakydali. Víme, že legie v Rusku byly ve spojenecké zemi, která po pádu cara udělala první krůček k demokracii a které se zmocnili bolševici, kteří vedle svých pochybných cílů ve spiknutí proti rodícímu se demokratickému Rusku, nikoli proti carské vládě, sloužili také jako agenti císařskému Německu. V té době byly legie v Rusku uznány jako součást francouzské armády. Bylo to v Penze, kde legionáři prohlédli bolševický manévr legie rozložit. Pokoušeli se je rozdělit na dva proudy, do Archangel- ska a do Vladivostoku, aby se jich snáze zmocnili. Chtěli zrušit dohodu o vybavení lehkými zbraněmi a zcela je odzbrojit. Bolševičtí agitátoři měli přístup do legionářských vagonů a výhrůžkami se snažili je získat pro přestup do Rudé armády. Nakonec v Penze se pokusili zcela zastavit přepravu legionářů dále přes Volhu na východ. Tomu se zpola odzbrojení legionáři vzepřeli. Později se vzpamatovalo i francouzské spojenecké velení. To dále schvalovalo a dirigovalo postup legií na magistrále, po níž v protisměru na západ bolševici už transportovali desetitisíce německých a rakousko-uherských zajatců, s nimiž počítali němečtí generálové, že je opět vyzbrojí a vrhnou na západní frontu, kde do konce léta 1918 panovala spíše pesimistická nálada, že to spojenecká Dohoda prohraje. Legionářské operace nebyly nějakou svévolnou operací jednotek, které se utrhly ze řetězu, ale velkolepou vojenskou akcí, dokonale spadající do operačních plánů Dohody. Velícím generálem byl Francouz Janin. U legionářských jednotek sloužili i ruští důstojníci, přidělení legiím v době ruské demokratické vlády. A bylo několik desítek mladých českých a slovenských důstojníků, většinou neprofesionálů, kteří udělali v legiích vynikající kariéry, v československém vojenství dodnes nepřekonané. Dvě jména representují dva směry legionářského vojenského myšlení: Rudolf Gajda byl útočný, až dobrodružný velitel. Jeho zásluhy o vítězství u Zborová i o ovládnutí sibiřské magistrály jsou nesporné, nesporný je také jeho politický úpadek za republiky. Druhým byl Jan Syrový, u Zborová přišel o oko. Jeho starostí bylo přivést legionáře do vlasti. Dodržoval Masarykovu instrukci zjara 1918, vyvézt legie z Ruska. Za republiky byl generálním inspektorem armády. V době Mnichova, v době největšího zoufalství, kdy to nikdo nechtěl, byl krátce i ministerským předsedou. Pamatuji ho z Leopoldova, kdy jako vězeň z vězeňského starobince, „muklheimu“, vypomáhal chodbařům roznášet čisté prádlo. Mne dojímalo, když mu moji spoluvězňové říkali „Jeníčku“. Ale o generálu Syrovém budu mluvit ještě později. Nikdy si nezvyknu na to, jak dnešní historici popisují události okolo převratu 28. října 1918. To záměrné zamlčování jmen a potlačování událostí. Mám v paměti i komunistické překrucování, a o to více je na pováženou historický kompromis, který svým zamlčováním způsobuje i docent Janovský. 28. říjnu předcházely socialistické pokusy o generální stávky i rabování obchodů. V tom vynikal jistý pozdější komunista-kraválista ze Zákolan. Má tam prý dodnes sochu. V té době odjela delegace Českého národního výboru, vedená dr. Kramářem, se souhlasem už kapitulující vídeňské vlády, na porady s exilovou vládou do Ženevy. V takové chvíli bývají výbory nerozhodné a o to byla větší zásluha těch, kteří doma zbyli, když se zmohli k rozhodné akci. Antonín Švehla měl na tom největší podíl., Šlo mu o zachránění národa před hladem a podařilo se mu zastavit urychlený vývoz obilních zásob z českých skladišť. Vyhlášením suverenity československého státu tak překazil vývoj k totálnímu sociálnímu rozvratu, který by tehdy už kapitulující rakousko-uherská vláda nezvládla. Zkrátka - mohli jsme být v tom bolševickém marastu o třicet let dřív. Že sokolové se stali dobrovolnou základnou československé, domácí armády a byli POLYGON 1/1995 3 [pageend5]posláni bojovat na Slovensko proti maďarskému vpádu v roce 1919, o tom se tento text taktéž nezmiňuje. Antonín Švehla byl vůdcem českých agrárníků, jeden z posledních, s kým se radil T.G.Masaryk před odchodem do exilu. Ve Švehlově kanceláři se za války konaly schůzky českého domácího politického vedení, tzv. Mafie. Silnou skupinu poslanců Agrární strany ve vídeňském parlamentu řídil Švehla, ale odmítal jmenování do Říšské rady, protože nechtěl skládat přísahu rakouskému císaři. On to byl, který v prvém desítiletí budoval stát, kdy vyčerpaný Masaryk prostě fysicky nemohl řídit vládu. On také byl tvůrcem vládních koalic, především se sociálními demokraty. Byl to jeho systém, podle něhož se tvořily vlády první republiky a bez něho by asi nebylo Československo tak demokratické, jaké bylo. On to byl, kdo získal demokratické Němce pro účast v československé vládě. Jeho dílo a význam jde daleko za jeho funkční období. To uznával také Masaryk a krátce před osudovým Švehlovým onemocněním Masaryk změnil svou politickou závěť a doporučil jej za svého nástupce v úřadu presidenta. Snad tady pramení trpkost a záští proti všem agrárníkům toho, kdo byl tehdy Masarykem odstraněn ze závěti. Ale nakonec se tam přece jen dostal po Švehlově smrti. Jen se budu opakovat z dřívějších komentářů, když napíšu, že dodnes politici nemohou ucpat díru v lodním trupu státu, který nemá adekvátní švehlovskou politiku. A bez uznání jejího významu nemohou historici říci pravdu o Československé republice. Nevím, zda má autor školní učebnice právo zamyslet se nad tím, co se stalo, nebo musí jen zásobovat dětské mozky fakty. Ale měl by to právo mít. Pak by totiž mohl učinit osud Československé republiky studentům zřejmější. V záznamech Karla Čapka je poznámka o Švehlově úvaze nad osudem republiky. Uprostřed největšího rozkvětu státu viděl věci v historických dimensích a byl si vědom nebezpečí, které může budoucnost přinést. Nepovažoval československou státnost za samozřejmost. Poučil se z dějin, jak osud státu může být vratký a snad i proto nikdy nepodlehl samolibosti nad úspěšně konaným dílem. Ve Švehlových pochybách by historik mohl nalézt i klíč k výkladu Mnichova. Jistě to byl ústup demokracií před mocnostmi zla, ale takový determinovaný výklad zároveň zabraňuje pátrání po příčinách, které tkví někde hlouběji, než kam jde takové černobílé vysvětlení. Nešlo jen o zradu Západu, ale i o lhostejnost, geopolitický nezájem. Dneska totéž vyciťujeme ze zdráhání států NATO se zcela a bezvýhradně angažovat ve střední a východní Evropě, i tady se historie drží pevně za ruku s tou nejpalčivější dnešní současností. Jestli příběhy z minulosti mají nějaký smysl, tak je to především to, že lépe rozumíme dnešku a budoucnosti. O pomnichovské republice docent Janovský nepíše pravdu. „Známkou pádu demokracie bylo zastavení činnosti některých politických stran a vytvoření jediné Strany národní jednoty,“ předělává historii docent Janovský. Skutečnost byla taková, že politické strany se dobrovolně sdružily do dvou velkých: ve Straně národní jednoty byly občanské strany, vč. Benešových národních socialistů, a v Národní straně práce byli prakticky přejmenovaní sociální demokraté. V reálné situaci, kdy Československo bylo vydáno na pospas Hitlerovi, i když stále formálně existovalo, nebylo vyhnutí. Avšak nevzpomínám si, že by byl někdo zakázal komunistickou stranu. Komunisté se dobrovolně rozešli. Jestli se prozřetelně připravovali na ilegalitu nebo spíš jen chtěli odejít Hitlerovi z očí, nevím. Gottwald se rychle uklidil do Moskvy, dávno předtím, než začlo v Čechách řádit gestapo. Švehlou vybraný nástupce, po jeho smrti předseda agrární strany (její oficiální název byl „Československá republikánská strana malozemědělského lidu“) a po Mnichovu předseda nové strany Národní jednoty, Rudolf Beran - vystřídal ministerského předsedu Syrového, který zůstal ve vládě ministrem národní obrany - se snažil připravit národ a stát pro přežití zlých dob. Aniž tušil, jak zlé ty časy budou. Jeho osobní přátelství s předsedou sociálních demokratů Františkem Hamplem - oba jako předsedové dvou nejvýznamnějších politických stran za první republiky neměli vládní funkce - bylo samo o sobě dokladem toho, jak se pokoušeli v předem rozdělených rolích usměrňovat politický život tak, aby nerozzuřili stále bdělého Hitlera, kterému nás Chamberlain a Daladier vydali všanc. Vykreslovat tuto dobu tak, aby padl stín na ty, kteří tehdy vedli a nesli odpovědnost za stát, psát v proloženém písmu o „sílících protidemokratických snahách“ - které ovšem existovaly na periferii politického života, ale ne uvnitř vlády Národní jednoty - tak, aby logicky padla hanba na tyto vlastence, je vědecky nepoctivé a nečestné. Učebnice se zmiňuje také o české kultuře. Jména legionářů-spisovatelů, jako Františka Langra, Rudolfa Medka nebo Josefa Kopty, uvedena nejsou. Asi jejich psaní nemělo podle bolševických a postbolševických estétů takovou hodnotu. Nevím. Ale co vím, je, že kdybych byl v mládí nečetl jejich knihy, že bych dneska tyto řádky nepsal. V roce 1929 komunistickou stranu dokonale ovládli agenti moskevské Kominterny v čele s Klementem Gottwaldem, takzvaní karlínští kluci, mezi nimiž byl i Rudolf Slánský. Velká část umělců, která sympatizovala ve dvacátých létech s komunisty, mezi nimi Teige, Nezval, Seifert a Vančura, se proto s nimi rozešla. Někteří se v roce 1945 k nim zase vrátili, jiní ne. Kdo o tom neví, nemůže pochopit československou levičáckou kulturu. Samozřejmě jakákoliv zmínka o tom a Kominterně i pozdější Kominformě a jejich zhoubném vlivu na osud republiky, první i později té komunistické, v tomto dějepisu chybí. Chybí také jakákoliv zmínka o rychlém sovětském oduznání Československé republiky na jaře 1939. „Sovětský svaz se souhlasem Německa obsadil ještě v průběhu války východní část Polska.“ Tak to stojí v učebním textu pro české základní školy. Snad proto, abychom si třeba mysleli, že SSSR tam vtrhl jako nějaký zachránce „východní části Polska", že uplatnil nějakým diplomatickým tlakem svoji převahu nad Hitlerem. Kdepak! Bylo to sprosté vpadnutí do zad zoufale a statečně bojujícímu Polsku. Předem s Hitlerem dohodnuté. Ale v tomto učebním textu se studenti nedoví nic o sovětsko-německém spojenectví, které předcházelo rozpoutání druhé světové války! Spojenectví, které dodalo Hitlerovi kuráž k přepadení Polska. V kapitolce o československém odboji doma pochopitelně nikde ani muk o sokolech, kteří byli mezi prvními, kdo vytvořili odbojovou síť za Protektorátu. Společně s legionáři, kteří tvořili se sokoly personální jednotu. A oni to také byli, kdo jako první začali naplňovat nacistické koncentráky. V popisu poválečné doby udivuje střídmost, která autorovi brání psát o potrestání zrádců a kolaborantů. Snad proto, že by třeba mladí lidé přišli na to, že potrestání dnešních udavačů a kolaborantů se sovětským okupačním režimem má vlastně právní precedens a tedy je naprosto proti smyslu práva, tyto zločiny promlčovat, jak stanoví „zákon", který si napsali naši bolševici. Ovšem, už je na nějaké trestání pozdě. A stejně to dnes všechno končí spíš v nějakých soudních fraškách, když se výjimečně někdo z nich dostane před soud. Ale jde o trvalou mravní pohanu, která by se mohla vloudit do mladých myslí. Je ovšem také vhodné zamlčovat krutosti a motivy osobní pomsty na nejvyšší úrovni, která byla po roce 1945 páchána na politických odpůrcích. Někdy se to nepovedlo a lidé, jako, prvorepublikánský ministr vnitra dr. Černý, Švehlův zeť, odcházeli od Národního soudu s poznámkou, že by si spíše zasloužili státní vyznamenání za činnost v době Protektorátu, a ne národní soud. Většinou se to ale nepovedlo a byli to především Rudolf Beran, který po mnohaletém německém kriminále byl v roce 1945 opět uvězněn a postaven před soud společně s generálem Janem Syrovým. Nebyl to však soud, ale vláda Národní fronty, která se usnesla a Národnímu soudu poručila odsoudit bývalé ministerské předsedy za každou cenu. Když se soud znovu sešel a nemohl nalézt dost důvodů pro šibenici, což bylo přáním nejvyšších kruhů, tak aspoň vyhrabal paradoxní důvod: Beran a Syrový, po marné snaze odeslat vojenskou výzbroj na Západ - západní demokratické státy ji nechtěly (nepotřebovaly nebo měly z Hitlera strach?) - nemohli odolat německému zájmu o tyto zbraně a dali souhlas k jejich odprodeji. Kdyby to byli neučinili, byl by Hitler dal rozkaz k okupaci okleštěného Československa o pár měsíců dřív. Byl to důvod o to paradoxnější, protože po Mnichovu nejvyšší velitel, president Beneš, sám vydal rozkaz k vydání pohraničních pevností a výzbroje v neporušeném stavu německé armádě a nyní byl účastníkem protiústavního vládního nátlaku na soud. Beran a Syrový dostali tedy od Národního soudu každý po 30 létech vězení. Rudolf Beran zemřel v roce 1952 v Leopoldově a byl pohřben za vězeňskou zdí jako desítky dalších obětí předkomunistické a komunistické justice. 4 POLYGON 1/1995 [pageend6]Takto byla „legalizována" loupež obrovského majetku agrární strany, jako např. byl tiskový gigant „Novina“ na Florenci a ovládnutí mnoha zemědělských institucí, nákupních družstev i akciových společností, které patřily československým rolníkům. A to většinou - už v roce 1945 - ve prospěch komunistické strany. Všechno se souhlasem presidenta Beneše a nekomunistických stran Národní fronty. Ale nešlo jen o to. Likvidace Rudolfa Berana a zterorizování jeho stoupenců ukázalo české vesnici, zbavené svého přirozeného politického vedení, která je ta politická síla, jíž není radno odporovat. A nekomunistické strany Národní fronty, které doufaly, že na tom vydělají, pohořely. Desorientovaná vesnice skočila raději na vějičku komunistických slibů ministra zemědělství. Bláhovost, která se i jí vymstila. Ale odpovědnost za osud celého státu a národa, který byl důsledkem této podlosti spáchané na agrární straně, nesou autoři a signatáři Košického vládního programu všech stran. Generál Syrový se v šedesátých létech dostal z vězení na „svobodu“ a pracoval jako hlídač na parkovišti aut u Olšanských hřbitovů v Praze. Měl jsem v té osudové době, na počátku roku 1939, jednou příležitost vidět dva generály, Syrového a Eliáše, oba členy Beranovy vlády, sedět v důvěrném rozhovoru. Z dálky jsem je pozoroval, kterak dlouho hovořili bez jediného gesta a pohybu, jako by nechtěli prozradit, o čem mluví. Ale chybělo i gesto, které by napovědělo cokoli o jejich vzájemném vztahu, kterým lidé vyjadřují své pocity. Jako dvě sochy se mi vryli do paměti. Sochy mlčení a společného tajemství. Dodnes nedovedu pochopit, jak by Eliáš mohl tenkrát setrvávat ve vládě, která byla, podle Národního soudu, presidenta Beneše a vlády Národní fronty, tak zrádná. Ti tři byli předsedové vlád národního zoufalství. Nejdříve Syrový, kterého si v době Mnichova doslova vynutili demonstrující Pražané. Pak Beran, který nemohl za sebe někoho poslat do funkce, kterou nikdo nechtěl, ale vzal odpovědnost za zmrzačený a zrazený stát na sebe. A pak Eliáš, v Beranově vládě ministr dopravy, po 15. březnu 1939. V těch třech byla kontinuita. A ze svědectví dr. Ladislava Feieraben- da, ministra zemědělství za Protektorátu, a poté ministra financí v exilové vládě v Londýně, vidíme, že šlo o souhru těchto tří a nikoli o protikladnou hru každého z nich. Eliáš měl prostě velké štěstí: skončil na německém popravišti, zatímco jeho dva předchůdci se dočkali „vděčnosti" národa. _ Často se pyšníme, jakou demokracií byla Československá republika před druhou světovou válkou a jací jsme byli pašáci,, jakou jsme měli armádu a opevnění, než nás Západ opustil. Byl to Rudolf Beran, který ze své, dříve Švehlovy, kanceláře řídil jako předseda agrární strany agrární předsedy vlády a agrární ministry národní obrany. Řídil i vládní koalici v parlamentě, která uvolňovala ve státním rozpočtu peníze na výzbroj armády a budování pevností, které president pak bez boje vydal. Tu armádu také budoval Jan Syrový jako nejvyšší vojenský hodnostář, kterému však jako legionáři (a jako mnoha dalším legionářům) nebylo komunisty a jejich napomáhači nikdy zapomenuto, co se stalo na Sibiři v létech 1918 až 1921. Tyto dva lidské osudy nesmí vypadnout ani z děravé národní paměti. ❖ ❖ ❖ Rovněž nechápu historický výklad událostí v únoru 1948 po puči. Je to zlovúle nebo zabedněnost, když historik nejdříve zhruba správně popíše komunistické násilí a pak se odvažuje psát pozitivně o zrodu komunistického práva, jehož podkladem je Gottwaldova „ústava 9. května", jako o něčem, co by mělo být pro nás dodnes právně závazné. Stojí za to připomenout příklad Palackého, který raději mlčel, když nemohl napsat pravdu o právním podvodu Habsburků, s jakým se zmocnili „dědičně" české královské koruny. A co horšího, jen odstaveček s několika nespornými jmény píše autor docent Janovský pro české školáky o komunistickém teroru proti občanům, věrným československé demokracii. Ani zmínka o hrdinech, kteří od prvního okamžiku začali bojovat jako aktivní nástroj exilového odboje. Ani zmínka o vojenských pokusech se organizovat v posádkách. Chybí jména persekvovaných, kteří se vyznamenali ve druhé světové válce, ve Slovenském národním povstání. Ani slovo o poúnorovém osudu těch, o nichž píší Dějiny v souvislosti s pražským povstáním, se český student nemá nic dovědět. Nic o teroru na vesnici, justičních vraždách v Babicích, per- sekuci demokratických spisovatelů. Zato rychle se náš historik rozepisuje o rozvratu v komunistické kuchyni, kde poražení nemají vůbec nic společného s bojem za svobodu a demokracii. Oni sami byli aktivními zhoubci demokracie a svobody. Nic nepíše o tom, kterak se do žaláře a pak i na šibenici dostal Vladimír Clementis, právě se vrátivší z New Yorku, kde z tribuny OSN hájil komunistické uchvácení moci v Československu a vysmál se tomu, že by třeba i on mohl jednou špatně skončit. Nic mu nepomohlo, že půjčil Gottwaldovi v únoru 1948 na Staroměstském náměstí beranici. Jen si vysloužil, že ho později vyretušovali z historické fotografie. Měl totiž u nic neodpouštějícího Stalina vroubek za to, že se za války v Londýně nepřipojil k těm poslušným komunistům, kteří sabotovali spojenecké válečné úsilí až do přepadu SSSR v červnu 1941. Autor se nezmiňuje také o tom, že mezi těmi, kteří byli popraveni s Clementisem, byli lidé nesoucí přímou odpovědnost za zločiny v té době páchané. Nikde není zmínka o tom, že celé Československo bylo zabaleno do ostnatého drátu s hrazením, jako měly německé koncentráky, podél všech hranic státu a že všichni českoslovenští občané byli nevolníky, kteří bez dovolení nesměli změnit práci, bydliště nebo se i oženit, pokud na tom předseda JZD a kádrováci měli zájem. _ A co horší: autor nikde přímo nenapsal, že Československo, ne-li od roku 1945, pak zajisté od 1948, bylo přímým sovětským satelitem, státem bez nezávislosti, se skutečnou vládou v Moskvě a že české děti si mají pamatovat, že toto hanebné čtyřicetiletí si nezaslouží jiné hodnocení, než předcházející doba hitlerovského područí v létech 1938-1945. Ale ani o té době, kterou dnes žijící mladí občané sami prožívali, není psáno po pravdě. Mlčí se o exilu, s výjimkou jediné věty: „Někteří se stali vydavateli časopisů a knih v češtině nebo slovenštině, které pak tajně doručovali do Československa.“ Ani Zdena a Josef Škvoreckých nestojí za zmínku. Ani časopis Svědectví, který vydával dnešní ministr kultury, exulant Pavel Tigrid, který mimochodem patří do dějin i jako redaktor poválečných Obzorů. Chybí cokoli o Radiu Svobodná Evropa, o lidech jako byl Ferdinand Peroutka, přítel Karla Čapka, kterého se docent Janovský CSc. tak farisejsky zastává, že byl uštván, ale nenapíše nic o těch, kteří byli uštváni komunisty. Nic o politických akcích exilu. Natož něco o USA a jeho úsilí uštvat ve zbrojení Sovětský svaz. Zatímco jsem dojat vřelou zmínkou o generálním tajemníku Komunistické strany SSSR Gorba- čovovi, který se tolik zasloužil o československou svobodu a demokracii. Prostě oblbování českého národa nepřestalo a pokračuje i v další generaci. Tento učební text schválilo Ministerstvo školství, mládeže a tělovýchovy České republiky dne 23. února 1994, čj. 10 068/94-23, k zařazení do textů pro střední školy i pro základní školy. A lektorovali: Mgr. Jana Dvořáková, učitelka základní školy v Praze, PhDr. Josef Hama, CSc., vědecký pracovník Historického ústavu Akademie věd České republiky, univ. prof. PhDr. Robert Kvaček, CSc., profesor Ústavu českých dějin Filozofické fakulty Univerzity Karlovy a Mgr. Miloslava Sobotková, profesorka Středního odborného učiliště strojnického v Praze. Nevím, kdo z nich byl účastníkem odboje, politickým vězněm nebo chartistou. O exilu ani nemluvím. Kdo má slabší srdce, ať to raději nečte. A hlavně: Nedávat to do rukou dětem! 14. ledna 1995 □ JASMIN v il l a mo t el Motel v krásném slunném prostředí Vaši hostitelé: rodina Naňákova 801 South Ocean Blvd. POMPANO BEACH, FL 33062-6315 Telefon: (+1-305) 941-7930 Fax: (+1-305) 941-9717 Pro USA a Kanadu: 1-800-941-9939 POLYGON 1/1995 5 [pageend7]Život v našich republikách a) Politický přehled (25.11.1994-7.1.1995) ČESKO-SLOVENSKÉ VZTAHY Nulová úroveň Poslední dny listopadu a celý prosinec nezměnily obraz vzájemných vztahů. Naopak, jako by stagnace či útlum ještě zesílily. Vzájemné kontakty mezi politiky zcela ustaly a tak se společné problémy hromadily a nikdo se neměl k jejich řešení. Určitou zvědavost vzbudil výrok staronového slovenského premiéra po jeho třetím nastoupení do čela vlády, že „budeme musit přehodnotit smlouvy, které jsme (s Českou republikou) uzavřeli v roce 1992"-tedy před rozpadem Československa. O setkání předsedů obou vlád jednal 16. prosince velvyslanec Šedivý v Bratislavě se slovenským premiérem. Mečiar přitom řekl, že by se smlouvy neměly měnit jako celek, ale že je třeba přezkoumat, jak působí. Podle toho by se prý měly ponechat nebo upravit tak, aby lépe podporovaly rozvoj vzájemných vztahů a nebrzdily je. Naproti tomu se V.Klaus vyjádřil přibližně v téže době, že v lednu neplánuje oficiální návštěvu Bratislavy a nedělá ani předčasné závěry z vyjádření slovenského premiéra o revizi smluv. Uvedl jen, že od slovenského deníku Hospodárske noviny dostal „jakousi cenu“ za rok 1994 s žádostí, aby si ji vyzvedl v Bratislavě a při té příležitosti přednesl přednášku pro slovenské ekonomy. To však podle něj nijak nesouvisí se státní návštěvou. Slabá vzájemná informovanost, obtížnější styk Samozřejmým předpokladem dobrých vztahů je stálá a bohatá výměna informací. Pro současné období je příznačné, že tok informací rapidně slábne oběma směry a v dalších měsících lze očekávat další výrazné ztenčení. Jinak není možno rozumět výroku programového ředitele Slovenské televize, že na Slovensku se v příštím, tedy v roce 1995, nebude vysílat zpravodajská relace České televize. Vztahy mezi českou a slovenskou televizí budou probíhat na standardní evropské úrovni a programy budou přebírány „standardním způsobem za úhradu“. Tak zněla informace televizních pracovníků po společné prosincové konferenci v Praze. Ve stejném duchu bude změněn i poštovní styk mezi oběma republikami od 1. ledna 1995. Od tohoto data to bude, resp. už je normální, běžný mezinárodní styk s příslušným podstatným zvýšením poštovních sazeb. Certifikáty stále platí a přibývají nové Kromě již známých certifikátů na potravinářské zboží, které zůstávají v platnosti, požaduje slovenská strana od 1. prosince další certifikáty slovenských zkušeben při dovozu elektrotechnického zboží. Protože však není nutno předkládat je přímo na hranicích, ale až při prodeji, neměl tento nový předpis dosud bezprostřední vliv na vývoz z České republiky. Jde v podstatě o prodloužení doby od překročení hranic k vlastnímu prodeji zboží. Jeho negativní důsledky se však projeví později. K tomu přistupuje očekávání, že podobné certifikáty zavede slovenská strana i na další druhy spotřebního zboží. Spolupráce armád Náčelníci generálních štábů, J.Nekvasil a J.Tuchyňka, se sešli ve Vyškově u Brna, aby jednali o rozdělení vojenských archivů a o vzájemné spolupráci obou armád. Je to nejen za celý prosinec, ale za celé poslední dva měsíce jediná schůzka oficiálních činitelů obou zemí - až na jednu výjimku, kterou představuje Prezidentská nadace Václav Havel a Michal Kováč se setkali na mezinárodní konferenci v Budapešti a dohodli se, že společně založí Nadáciu Michala Kováča a Václava Havla resp. Nadaci Václava Havla a Michala Kováče. Oba prezidenti jí uložili zachovat a rozvíjet vzájemné slovens- ko-české a česko-slovenské vztahy zvláště v oblasti vysokoškolského vzdělávání. Její prostředky mají sloužit především vysokoškolským studentům. Svoji činnost zahájila tato nadace počátkem roku, tedy před několika dny. Nehledě na tyto osamocené iniciativy vojáků a hlav států zůstalo pěstování česko-slo- venských styků a vztahů i v závěru uplynulého druhého roku samostatných států vyhrazeno jen oblasti kultury, neoficiálním sdružením a občanským iniciativám. K nim patří například Třetí česko-slovenský Silvestr a pražský koncert Třídenní setkání přátel z obou stran hranice připravily česká a slovenská Společnost pro trvale udržitelný život. K jeho zahájení byl proveden přechod hraničního hřebene Bílých Karpat ze slovenského Starého Hrozenkova do moravského Strání. Druhou akcí podobného charakteru byl společný koncert slovenského souboru Lúčnica a rockové skupiny Elán. Konal se ve vyprodaném sále pražské Lucerny 18. prosince a měl veliký úspěch. Připravila jej umělecká slovenská agentura Euridika, která se soustavně snaží představovat českému publiku různou slovenskou kulturní tvorbu. Celková bilance na konci roku 1994 tedy není radostná. Od rozdělení společného státu, před nímž a v jehož průběhu vedoucí politikové obou stran ujišťovali, že se na vztazích pro občany nic nezmění, uplynuly pouhé dva roky. Srovnání vztahů na konci roku 1992 a na konci 1994 ukazuje však něco zcela jiného, než bylo slibováno. Na Slovensku je boj o politickou moc rozhodnut, alespoň pro nejbližší dobu. Dá se tedy předpokládat, že se obnovíjedná- ní o dořešení nedořešených česko-sloven- ských problémů. Způsob jejich vyřešení bude mít samozřejmě bezprostřední vliv na vzájemné vztahy. Při pohledu na složení nové slovenské vlády a její politické zaměření uvnitř a zvláště mimo hranice státu není možno se ubránit obavám z jednání o sporných otázkách mezi námi. Nejde jen o naše svého druhu „vnitřní česko-slovenské spory“, ale také a vlastně v první řadě o celkovou zahraničně politickou spolupráci. Platí beze zbytku slova prezidenta Havla z jeho novoročního projevu v televizi: „Nemůžeme Slovensku radit, co má dělat. Ale svůj hluboký a bytostný zájem na tom, aby se typem své politické kultury nevzdalovalo světu, do něhož se spolu s námi cítí patřit, veřejně projevovat můžeme.“ Dodal bych, že právě onen typ politické kultury bude mít lví podíl na našich vzájemných vztazích, ale také, že přístup Čechů a Slováků k sobě navzájem bude stejnou mírou závislý na typu a úrovni politické kultury na obou stranách. ČESKÁ REPUBLIKA VRCHOLNÉ STÁTNÍ ORGÁNY Parlament Na poslední (25.) řádné plenární schůzi Poslanecké sněmovny v roce 1994 přednesl premiér Klaus projev o stavu České republiky. Vyzvedl v něm především hospodářské výsledky a zhodnotil celý vývoj za léta činnosti své vlády jako výrazně úspěšný, jímž se náš stát liší od všech ostatních zemí bývalého komunistického bloku. Jeho vystoupení se setkalo s negativními reakcemi poslanců z opozičních řad. Vytýkali mu, že šlo o premiérovy soukromé názory a ne o stanovisko vlády, navíc se některým závažným tématům vyhnul (kriminalitě, obecné bezpečnosti) nebo se jich dotkl jen okrajově (stav armády). Koaliční poslanci však nepřipustili diskusi. V dalším průběhu zasedání Parlament opět přijal řadu zákonů a novel z oblasti daňové, jimiž se snažil dobudovat nebo zlepšit celý daňový systém. Před koncem roku byl projednán a schválen vládní návrh zákona o státním rozpočtu na rok 1995. Přes některé pozměňovací návrhy opozičních poslanců byl schválen v původní vládní podobě, doplněné jen o několik doporučení rozpočtového výboru. Pro hlasovalo 113, proti 49 a zdrželo se 19 poslanců. I.Kočárník jako ministr tedy již podruhé předložil a obhájil vyrovnaný rozpočet, který počítá s mírným růstem HDP asi o 2 až 3% a na konci předpokládá mírné aktivní saldo. Druhým nejsledovanějším bodem 25. schůze byla novela občanského zákoníku, upravující nájemní vztahy k bytům. Zpřísňuje postihy neplatičů a umožňuje přidělit nájemníkovi při výpovědi i menší byt. Přesto, že Parlament v roce 1994 přijal 24 nových a novelizoval přes 100 zákonů, neby- 6 POLYGON 1/1995 [pageend8]la jeho činnost všeobecně hodnocena jen kladně. Zůstalo nevyřešeno několik důležitých problémů - ustavení Senátu, územní členění státu, střet zájmů, zákon o rodině, problémy zdravotnictví a další. Také nadměrná poslanecká imunita je veřejností pociťována jako něco, co snižuje důvěryhodnost poslanců. Vláda V centru pozornosti kabinetu byly otázky ekonomické. Vláda zahájila měsíc prosinec rozhodnutím o novém způsobu stanovování výše nájemného. Očekává se, že od léta bude nájemné průměrně asi o 22% vyšší. Vláda schválila návrh zákona, který má ztížit legalizaci zisků z nezákonné činnosti. Jde o zásadní pozitivní posun v chápání problematiky tzv. špinavých peněz, které se vyvíjelo od „neznám žádné špinavé peníze“ (V.Klaus v roce 1991) až k přijetí tohoto vládního návrhu. Významné je rozhodnutí zavést znovu devítiletou povinnou školní docházku od roku 1997/8. 19. prosince odhlasoval kabinet dodatek ke smlouvě o založení společného podniku Škoda-Volkswagen. Ministerstvo zdravotnictví řeší těžký problém růstu cen léků a jejich spotřeby. Ministr Rubáš připravuje novou koncepci zdravotního pojištění s větší finanční účastí pacientů. Příslušný zákon by měl být přijat v roce 1995. Naráží pochopitelně na odpor opozice. Také ministerstvo obrany má problémy s poklesem kreditu armády. Připravuje novelu základního řádu, která má po vzoru západních armád zpřísnit vnitřní režim i zvýšit boj proti šikaně. Prezident Nejvýznamnější zahraniční událostí, které se prezident zúčastnil, byl budapešťský summit KBSE. Zde Václav Havel absolvoval 16 oficiálních dvoustranných jednání a s mnoha politiky mluvil neoficiálně. Velmi zajímavá pro něj byla rovněž setkání s prezidenty postso- větských republik, s britským premiérem J.Majorem a s německým kancléřem H.Kohlern. Po návratu domů inicioval setkání s prezidenty tří pobaltských států, které se uskutečnilo počátkem prosince v Praze. Podle Havla patří pobaltské státy a Česká republika do stejného kulturního okruhu a mají společné cíle, jako členství v Evropské unii a v NATO. V souvislosti s projednáváním soudního sporu ohledně vlastnických práv ke katedrále sv. Víta byla kancelář prezidenta republiky spolu se Správou Pražského hradu stranou poraženou a vlastníkem se opět stala církev. V reakci na rozhodnutí soudu prezident konstatoval, že i když se vlastníkem de lure stala katolická církev, psychologickým vlastníkem zůstává český národ. Ke konci roku vrátil prezident parlamentu dva zákony - zákon o správních poplatcích, protože podle jeho názoru nejsou v tomto zákoně zvýhodněny humanitární a charitativní organizace, a zákon o autorizovaných stavebních technicích a architektech, neboť se domnívá, že nevytváří rovné podmínky pro výkon povolání. Oba tyto zákony parlament následně velkou většinou odhlasoval. V reakci na to prezident oznámil, že po nabytí jejich účinnosti podá ihned podnět Ústavnímu soudu. Prezidentovy úmysly jsou nesporně poctivé, jeho časté zásahy do politického života však často narážejí na nepochopení a odmítnutí. Přímé zasahování do politických sporů je pro každou hlavu státu velmi problematické, nejde-li o prezidentský systém amerického typu. Může přinést zevšednění jeho projevů a tím i pokles jeho mravní autority. Havlovo postavení je však zatím veřejností respektováno a jeho popularita v poslední době podle průzkumů mírně stoupá. Je na druhém místě se 74% za ministrem V.DIouhým, kterému věří 77% respondentů. Ústavní' soud Poprvé od svého vzniku zrušil Ústavní soud rozsudek Nejvyššího soudu České republiky. Šlo o rehabilitaci muže, postiženého v politických procesech padesátých let, jemuž předtím plnou rehabilitaci Nejvyšší soud zamítl. POLITICKÁ SITUACE Po listopadových komunálních volbách se atmosféra mírně uklidnila. V popředí pozornosti se ocitly především otázky financování české politiky, přesněji politických stran. Odmítavá stanoviska k večeři premiéra Klause s podnikateli, kteří za pozvání přispěli do pokladny ODS částkami 100.000,- nebo 250.000,- Kč, a ke spojení KDU-ČSL a ODA se zatčeným majitelem Kreditní a průmyslové banky Antonínem Moravcem, znovu rozvířily zájem českých sdělovacích prostředků o problém, odkud berou nebo mají brát politické strany peníze pro svou činnost. Zvláště skutečnost, že na večeři s Klausem byli i ředitelé státních podniků, kteří přispěli jedné politické straně z peněz všech občanů, tedy nejen příznivců ODS, vyvolala bouřlivou kritiku a způsobila, že se problém finančního zajištění politických stran stal akutní vnitrostátní záležitostí. V nejbližší době se ukáže, zda a v jaké míře si jednotlivé politické subjekty přejí zákonnou úpravu současného stavu v této oblasti. Je zřejmé, že jde o otázky, které vyvolávají kritiku i v mnohých jiných demokraticky stabilizovaných zemích a že jejich řešení nebude snadné. Po delší době došlo v České republice k rozvíření dosud nedotčeného sociálního smíru. Odbory uspořádaly 21. prosince výstražnou čtvrthodinovou generální stávku na protest proti návrhu na novou úpravu důchodového zabezpečení, které připravuje ministr Vodička. V návrhu se počítá s postupným prodloužením aktivního pracovního věku. Ačkoli se stávky zúčastnil nebo ji symbolicky podpořil značný počet občanů (asi 1,800.000), zůstal ministr Vodička u svého návrhu. Celkově tato stávka příliš nezneklid- nila politickou hladinu, také snad proto, že se obecně uznává výrazná snaha Klausovy vlády zachovat sociální únosnost všech ekonomických a dalších transformačních opatření. Nicméně je třeba počítat, jak to řekl sám ministr Vodička, že nová důchodová politika bude v tomto roce předmětem ostrých sporů a střetů. - KOALICE Prakticky stálé napětí v koalici se v průběhu posledního měsíce roku několikrát projevilo na veřejnosti. Nejprve to byl nesouhlas koaličních stran s uvedenou premiérovou večeří, vzápětí V.Kláus kritizoval resorty obrany, zemědělství a privatizace, tedy ministerstva, v jejichž čele stojí představitelé KDU-ČSL a ODA. Přesto KDU-ČSL ústy místopředsedy parlamentu J.Kasala přislíbila vyvinout maximální snahu ke splnění společného vládního programu. Koaliční spolupráce zůstává stále stejně dobrá i špatná. Neustále dochází k třenicím. ODS je opakovaně předmětem kritiky dvou partnerských koaličních stran KDU-ČSL a ODA. Obě tyto strany se samy dostaly do potíží také se svými finančními zdroji. Jejich původ byl v poslední době velmi zpochybněn zatčením bankéře, který byl s nimi v úzkém spojení. K vážným politickým neshodám, které by hrozily krizí vlády, však ani zdaleka nedochází. Také zatím nehrozí pokles přízně občanů. Vládní koalice proto může celkem relativně klidně provádět svoji politiku. Nejsilnější strana se rozhodla vypracovat dlouhodobý program strany, s nímž chce zřejmě předstoupit před občany při příštích parlamentních volbách v roce 1996. Občanská demokratická aliance oslavila v prosinci páté výročí svého vzniku a na základě zkušeností z komunálních voleb se chce věnovat výstavbě vnitřní organizace, v níž vidí předpoklad pro úspěch v parlamentních volbách. KDU-ČSL se zaměřuje více na sociální politiku, zvláště na současné řešení důchodového zabezpečení, v němž se rozchází s předsedou ODS a v mnohém se shoduje s odbory... OPOZICE Opoziční strany vytrvale kritizují činnost vlády a hodnotí politický i hospodářský vývoj negativně. I když nepostupují vždy společně a snižují tak účinnost svých protestů, je třeba vidět, že se jim daří lépe svoji kritiku zaměřovat na jednotlivé vládní postupy. Nacházejí také opravdové slabosti některých vládních rozhodnutí. ČSSD kritizuje vládní bytovou politiku a napadá vládu především za nedůsledné objasňování různých hospodářských afér a skandálů, což vyvolává podezření. Sociální demokracie neuznává státní rozpočet za vyrovnaný, protože prý jde na úkor dalšího zvyšování vnitřního zadlužení státu i obcí a břemen pro podnikatele. Delegace ČSSD, vedená M.Zemanem, se začátkem měsíce v Budapešti zúčastnila zasedání Rady Socialistické internacionály, jejíž předseda L.Ayala navštívil v prosinci také Prahu na pozvání M.Zemana. Ani ostatní opoziční i mimoparlamentní strany nešetřily kritikou vládní politiky, přičemž občas vyhmátly skutečné omyly nebo chyby vládních rozhodnutí a přístupů parlamentních klubů koaličních stran. Nejčastěji napadaly „nečistý způsob", jak koalice získává finanční prostředky. Samy však ani tentokráte nedokázaly postavit vlastní alternativní programy, které by nabízely jiná alespoň zdánlivě lepší řešení. To platí především o KSČM, která stále hrozí, že občané klesnou na „sociální práh". Komunisté podle M.Grebenčíka nepodpořili vládní návrh státního rozpočtu na rok POLYGON 1/1995 7 [pageend9]1995, protože v něm není zajištěna „prosperita společnosti, ekonomický růst a růst životní úrovně“, ale naopak stagnace, která přinese zhoršení životních podmínek u nejslabších sociálních skupin, velké části pracujících, důchodců a mladých rodin s dětmi. Levý blok vytkl vládě, že nesplnila svůj program v oblasti bezpečnosti, školství, kultury a zdravotnictví. Ve svém celku se opozice spokojuje s pouhou negací, což je zřejmě základní příčinou, že přes mnohdy oprávněnou kritiku nezískává větší počet příznivců. Na druhé straně je třeba přiznat, že přibývá potíží, jejichž příčiny spočívají v celkovém nedobrém stavu jak hospodářské výkonnosti tak i ve všeobecném morálním úpadku. Výsledkem je postupný růst nespokojenosti ve společnosti, která však současně odmítá lacinou a nikam nevedoucí opoziční kritiku. Pravda také může být, že lepší než vládní alternativa dnes v našich podmínkách neexistuje a většina občanů si to uvědomuje. Proto má koalice stále přízeň rozhodující většiny, proto jsou opoziční strany stále jen v menšině. Zajímavé je, že předseda mimoparlament- ních Svobodných demokratů (OH) J.Dienstbier předstihl v posledním průzkumu popularity V.Klause. Jeho způsob kritiky koaliční politiky působí zřejmě věrohodně. Přesto jeho strana zatím nedokázala získat větší přízeň veřejnosti. Důvody jsou patrně stejné, jako u ostatních částí opozice. Na konci druhého roku své samostatnosti, jejíž „získání“ bylo, jak známo, provázeno značnými rozpaky nad prohraným zápasem o zachování Československa, je vnitropolitická situace České republiky stále stabilní, hospodářský vývoj má mírně vzestupný trend a mezinárodní postavení lze rovněž hodnotit jako dobré. V posledním roce však stále zřetelněji vystupovaly na povrch některé významné problémy politické a v poslední době i sociální. Stále málo uspokojivý zůstává morální stav společnosti, který se nepříznivě promítá do oblastí hospodářského, politického i kulturního života. Tyto problémy měl zřejmě na mysli prezident Havel, když ve svém novoročním projevu kritizoval nesplnění některých důležitých úkolů, nedostatek ochoty k nalezení kompromisů v otázce ustavení senátu, územněsprávní členění státu a v dalších nevyřešených a i uvnitř koalice sporných bodech. Prezident opakoval již svou známou představu o společném zamyšlení nad novou „vizí“ českého státu, která by dodala nástupci Masarykova Československa novou plnohodnotnou státotvornou ideu, kterou každý demokratický stát potřebuje. Skutečnost, že V.Havel nachází se svými myšlenkami tohoto druhu stále jen slabou odezvu především mezi vedoucími politickými činiteli, je sama o sobě svědectvím o naší společenské realitě, v níž je vedoucí filozofií ekonomický pragmatismus. Jestliže v době vysílání prezidentova novoročního projevu vysílá jiná soukromá televize interview s premiérem Klausem, je to přinejmenším povážlivá neúcta k hlavě státu a současně zahanbující ne- vychovanost. Koho? To snad ani není třeba vyslovovat. Je to však také potvrzení onoho nedobrého stavu naší společnosti, že takový postup nevyvolá, až na vzácné výjimky, větší odmítnutí. Není nutno nad tím zoufat, je třeba si to uvědomit a pracovat na celkovém zlepšení společenského klimatu. Jeho změna nebude snadná a bude potřebovat dlouhou dobu. SLOVENSKÁ REPUBLIKA ZMĚNY A ČISTKY VE VRCHOLNÝCH ORGÁNECH STÁTNÍ SPRÁVY Parlament Na prosincové schůzi NR SR představil V.Mečiar novou vládu. Potom byl zvolen nový předseda, Nejvyššího kontrolního úřadu. Stal se jím Štefan Balejík (ZRS), který byl prokazatelně agentem StB. Hlavním obsahem prosincové schůze NR SR však byly osobní změny na rozhodujících místech ve sdělovacích prostředcích. Mečiarova koalice jimi převzala kontrolu nad rozhlasem a televizí. Obsadila výhradně svými lidmi i delegaci do Parlamentního shromáždění Rady Evropy, jakož i ostatní delegace do všech zahraničních institucí. Přitom neváhala delegovat tytéž osoby do několika zahraničních orgánů. Bývalý ministr kultury B.SIobodník je ve čtyřech a I.Bělohorská v pěti delegacích. Poslední den zasedání byl věnován jednání o rozpočtovém provizoriu na rok 1995, které bylo schváleno. Zasedání bylo naplněno střety opozice s koalicí při obsazování dalších funkcí v Parlamentu i při schvalování rozpočtového provizoria. Vláda Prezident M.Kováč jmenoval 13. prosince novou vládu V.Mečiara. Je v ní 12 členů za HZDS (V.Mečiar, K.Tóthová, S.Kozlík, J.Schenk, P.Baco, I.Hudec, J.ZIocha, O.Kel- tošová, L.Javorský, A.Rezeš, L.Hudek, Ján Ducký), 4 členové za ZRS (J.Kalman, J.Mráz, J.Liščák, P.Bisák) a 2 členové za SNS (J.Sitek, E.Slavkovská). Mečiarův nový kabinet hned po převzetí vlády odložil druhé předkolo kupónové privatizace a zrušil řadu opatření předchozí vlády, provedl personální změny ve státní správě a připravil rozpočtové provizorium. Z nejvýznamnějších personálních změn je třeba uvést odvolání vedoucího úřadu vlády a jmenování členky vládní koalice na jeho místo. Vláda dále vyměnila 13 státních tajemníků ministerstev. Odvolala 8 a jmenovala 5 nových vedoucích úřadů ministerstev, vyměnila ředitele tiskové agentury SR-Slova- kia. K 20. prosinci odvolala 27 přednostů okresních úřadů a jmenovala zpět ty, které odvolala Moravčíkova vláda, protože otevřeně vystoupili proti hlavě státu. Vyměnila zástupce Slovenska v MMF, guvernéra v MMF, guvernéra ve Světové bance. Vyměnila členy Rady celní unie (s ČR). Vyhlásila rozpočtové provizorium na první čtvrtletí 1995. Definitivní návrh ročního rozpočtu chce předložit parlamentu do 15. února 1995. Ve své pravidelné debatě v televizi podrobil Mečiar ostré kritice činnost předchozí Mo- ravčíkovy vlády. Řekl, že Slovensko se za této vlády dostalo do hospodářské krize, ze které je chce Mečiarova vláda vyvést. Kupónová privatizace bude pokračovat, ale jinak než dosud. Má zabezpečit vznik domácí vrstvy vlastníků. Na předvánočním mítinku občanů v Žilině s novou vládou a koaličními poslanci NR SR měl však jeho projev smířlivý tón. Vláda podle něj učiní všechno, aby se obnovil klid, udržela se demokracie a začal normální společenský život. Nový ministr zahraničí Juraj Schenk na své první tiskové konferenci 21.12.94 potvrdil kontinuitu zahraniční orientace Slovenska. Ministr kultury I.Hudec oznámil, že na ministerstvu vzniká sekce pro veřejné informace, která bude spravovat a dozírat na právní normy, týkající se veřejných informačních prostředků. Popřel současně, že jde o jakoukoliv formu cenzury. Prezident Prezident M.Kováč dostal v minulých dnech spolu s dalšími činiteli demarši EU. Odmítl projevy uraženosti a názory, že jde o zasahování do vnitřních záležitostí Slovenska. Demarše však podle něho obsahuje i mezinárodně politické momenty, které do ní nepatří. K nim patří podle prezidenta pasáže o menšinách a zvláště o maďarské menšině a vztazích Slovenska s Maďarskem. 27.12. přijal prezident SR v Primaciálním paláci v Bratislavě kardinála Tomka, prefekta vatikánské Kongregace pro evangelizaci národů. Kardinál Tomko varoval před zbytečnými vnitřními spory, které mohou poškodit dobré jméno Slovenska v zahraničí. POLITICKÁ SITUACE V.Mečiar získal nakonec Luptákovo krajně levicové Združenie robotníkov Slovenska (ZRS) do potřebné koaliční většiny (83 ze 150 hlasů) v Národní radě SR (parlamentě). 11.12. uzavřeli předsedové čtyř stran koaliční dohodu o vytvoření vlády. Vznikla tak vláda, ve které jsou kromě HZDS krajně nacionalistické a krajně levicové politické síly. Většina komentátorů hovoří o nejhorší Mečiaro- vě vládě od jeho vstupu do politiky. Tato vláda přistoupila hned po svém nástupu k onomu ve Zlaté Idke oznámenému „válcování“, resp. pokračovala v procesu přebírání absolutní vlády, který koaliční strany zahájily v parlamentě hned po volbách, a dokončila jej. Že staronový premiér myslí vážně svoje tažení za úplnou politickou mocí, o tom svědčí další jeho výroky i opatření jeho kabinetu. 30.12. řekl: „Ak nebude ochota správať sa pódia ústavy, treba mať pripravené varianty iného ústavného riešenia v záujme zabezpečenia ďalšieho rozvoja spoločnosti.“ Není pochyb o jeho úmyslu podstatné omezit politický vliv M.Kováče a podie možnosti zbavit prezidenta funkce a změnit parlamentní systém na prezidentský. V.Mečiar nikomu nie nezapomíná, to již vícekráte potvrdil v nedávné minulosti. Stejnému cíli slouží podstatné omezení financí pro prezidentovu kancelář v rámci rozpočtového provizoria, které znamená snížení jejího stavu přibližně o 50%. Také opětné jmenování 27 přednostů okresních úřadů, kteří se svého času postavili proti prezidentovi, je nesporným útokem proti M.Kováčovi. Perspektiva dalšího vývoje Mečiarovo hnutí těmito kroky otevřeně oznamuje, že otevírá politickou veřejnou diskusi o vztazích mezi státními institucemi zákonodárné a výkonné moci a zvláště mezi vládou a prezidentem. Netají se svým úmyslem změnit základní charakter Slovenského státu. 8 POLYGON 1/1995 [pageend10]Opoziční strany z bývalé Moravčíkovy koalice se v této době seznamují s nově vzniklou situací, ověřují si, resp. vyčkávají, jak daleko je V.Mečiar rozhodnut zajít na své cestě za mocí a jaká je jeho ochota respektovat nejen formální, ale i obsahovou stránku demokratické plurality a její nepsané formy. Čarnogurského KDH, Moravčikova DÚ, Weissova SDĽ, maďarské a také mimoparla- mentní strany zatím kritizují vládní koalici a její povolební způsoby, kterými se ujímá moci. Jejich kritika však nevylučuje případnou spolupráci, budou-li zachovány základní demokratické principy. Dnes je obtížné předvídat, jaký bude další vývoj a zda se naplní naděje těch opozičních slovenských představitelů, kteří ještě věří v demokratickou cestu_společně s V.Mečia- rem. Patří k nim i Jan Čarnogurský, který jako host presklubu české rozhlasové stanice Frekvence 1 odmítl prozatím obavy o demokracii na Slovensku, protože premiér doposud demokratická pravidla hry respektoval. Skutky nové vlády však tuto důvěru nepotvrzují, ale také kategoricky nevylučují. Závěr mého příspěvku v posledním čísle Polygonu, že by nebylo správné činit předčasné úsudky, platí i dnes. Naděje se sice po posledních událostech v Bratislavě viditelně zmenšila, ale ještě nezahynula. Nezbývá, než dále čekat a neztrácet optimismus. JAROSLAV BOHANES b) Hospodářský přehled ČESKÁ EKONOMIKA Nízká inflace i nezaměstnanost Spotřebitelské ceny v listopadu 1994 vzrostly o půl procenta. Tento příznivý výsledek ovlivnilo zmírnění růstu cen masa, které dosáhlo pouze 1,2% (v říjnu 3,8%). Zdražila káva - téměř o 16%, tuky, veřejné stravování, ale zlevnily brambory a subtropické ovoce. Ve srovnání s prosincem 1993 se ceny zvýšily o 9,8%. V prosinci neočekávají odborníci žádné větší změny, pouze menší zvýšení cen mléka i vajec, a proto celoroční inflace by měla překročit jen nepatrně očekávanou desetiprocentní hranici. Maloobchodní obrat v řijnu dosáhl v běžných cenách 42 mid. Kč, ve srovnání se stejným měsícem 1993 se zvýšil o 14%, tj. více než činila inflace (10,7%). Maloobchodní marže, tj. rozdíl mezi nákupní a prodejní cenou, dosáhla 17,7%. Míra nezaměstnanosti zůstává ke konci listopadu na úrovni 3,1%, od května je prakticky stabilní. Celkový počet nezaměstnaných dosáhl 161 tisíc a volných míst bylo 76 tisíc. Ministr Vodička zdůrazňuje, že Úřady práce vykazují značný pohyb pracovníků, podle restrukturalizace podniků. Během listopadu nově evidovaly 31 tisíc uchazečů o práci, ale vyřadily téměř stejný počet osob, z nich většina našla umístění. Úřady práce však hlásí, že téměř polovina uchazečů nemá žádnou kvalifikaci a jejich umístění je obtížné. Svaz průmyslu a dopravy (SPD) si stěžuje, že v letošním roce se zvýšila pracovní neschopnost ve srovnání s minulým rokem o polovinu. Ministerstvo zdravotnictví se domnívá, že hlavním důvodem je útěk do nemoci před problémy v zaměstnání a shovívavější vystavování neschopenek. V některých oblastech vyslovují zaměstnavatelé podezření, že údajní nemocní vyvíjejí podnikatelskou činnost. Úprava nájemného Podle usnesení vlády bude zvyšování nájemného závislé na třech koeficientech: inflaci, velikosti obce a rozhodnutí vlády. Druhý koeficient stanoví zastupitelstvo obce či města, které je vázáno jeho maximální výší. Do 10 tisíc obyvatel činí 1,06, tj. obec může zvýšit nájemné nejvýše o 6%. Do 50 tisíc představuje hranici 8%, do 100 tisíc 11%, nad sto tisíc 15% a pro Prahu platí 19%. Třetí koeficient bude záviset na vývoji ekonomiky a vláda stanoví, zda úpravu nájemného posune nahoru či dolů. V příštích pěti létech se každoročně k 1. červenci nájemné předchozího roku vynásobí součtem koeficientů a tak stanoví nová sazba. V roce 2000 by čistá částka (tj. bez služeb) měla být v průměru třikrát vyšší než dnes. Např. v Praze se sazba za 1 čtvereční metr bytu I. kategorie za pět let zvýší z nynějších 72 Kč na 316 Kč ročně. V nejmenších obcích však dosáhne pouze 157 Kč. Podíl čistého nájemného na průměrných příjmech domácností vzroste z nynějších 3,7% na šest procent v roce 2000. Celkové náklady na bydlení, tj. včetně služeb a plateb za energii, se však zvýší jen ze 16,5% na 17,3%, Počet dokončovaných bytů rychle klesá, ale v tisku či při schůzích obecního zastupitelstva ani jinde se neprojevuje hlasitá nespokojenost se současným stavem. Tato skutečnost potvrzuje neoficiálně vyslovovanou myšlenku, že počet bytů odpovídá počtu rodin, ale rozdělení je nerovnoměrné, menší počet občanů disponuje více byty. Na černém trhu platí nájemník za byt pět až desetkrát více než kolik činí maximální sazba. Poptávka stále převyšuje nabídku, a proto - zvláště v Praze - zájemci o byt platí vysoké činže nebo ceny při prodeji bytu. Chybí však byty pro sociální případy. Počet nových obecních bytů se velmi snižuje. Pražský magistrát získal v roce 1993 jen 900 nových bytů, 1994 jich stavební firmy dokončily asi 200 a padesát starších se každoročně uvolní. Město by jich však potřebovalo ročně 1200 až 1500. Kromě toho je zde veliký dluh z minulosti, v celé Praze je 530 tisíc bytů, při průměrné životnosti 100 let by se mělo ročně postavit 5000 bytů na reprodukci. Nové daňové zákony Jako přípravu pro státní rozpočet odhlasoval parlament několik daňových novel. Sazba daně z příjmu u právnických osob se v roce 1995 snižuje ze 42 na 41% a u fyzických osob klesá ze 44 na 43%. Nezdanitelná částka základu daně pro občany se zvyšuje na 24 tisíc ročně (dosud 21.600) a na nezaopatřené dítě na 12 tisíc Kč (dosud 10.800). Tato úprava sníží daňové výnosy asi o 6,3 mid. Kč. Novela rovněž zkrátila dobu odepisování budov na.45 let (dříve 50) a dovoluje započítat zůstatkovou cenu při likvidaci či prodeji majetku do daňových výdajů. Spekulanti přivítají změnu, že výnosy z prodeje běžných cenných papírů budou od daně osvobozeny, pokud doba mezi nabytím a prodejem bude delší než tři měsíce (dosud 1 rok). Sněmovna rovněž odhlasovala snížení daně z přidané hodnoty z 23 na 22%, aby se ČR postupně přiblížila nižším sazbám Evropské unie, kde platí 15 až 19%. Zavedla u lehkých topných olejů nově spotřební daň 2,20 Kč za litr, která má zabránit zneužívání těchto látek jako pohonné hmoty. Snížení výnosu daně z přidané hodnoty nahradí drobné zvýšení spotřebních daní u lihovin (5 Kč/I) a piva. Podle návrhu z plena odhlasoval však parlament neočekávaně daňové zvýhodnění malých pivovarů s výstavem do 200 tisíc hektolitrů ročně, od 1. července 1995. Vyrovnaný státní rozpočet Ministr financí předpokládá, že hrubý domácí produkt (HDP) se v roce 1995 zvýší o 3% na 1120 - 1140 mid. Kč v běžných cenách, inflace nepřesáhne 9%, míra nezaměstnanosti dosáhne nejvýše 4,3%. Veřejné rozpočty jsou vyrovnané a dosahují téměř 490 mid. Kč, na místní z toho připadá 20%, státní rozpočet dosahuje 411 mid. Kč, na každého občana připadá celkem 50 tisíc Kč. Zvýšení příjmů i výdajů ve srovnání s rokem 1994 činí asi 8%, tolik jako inflace. Poněvadž HDP se zvýší, spotřebuje rozpočet o 1,8% menší jeho díl, ale stále ještě 44%. Na úhradu části úroků státního dluhu uvolní Fond národního majetku 10,7 mid. Kč. Rozpočet na rok 1994 vykazoval k 30.11. přebytek ve výši téměř 15 mid. Kč, o jeho použití rozhodne parlament až na začátku 1995. Největší část příjmů státního rozpočtu na rok 1995 přinesou daně 242 mid. Kč, třetinu budou tvořit výnosy z pojistného a příspěvku na sociální zabezpečení 147 mid. Kč. Ministerstvo práce a sociální péče bude mít největší podíl na výdajích, téměř 40%, tj. 151 mid. Kč. Školství dostane 46 mid. Kč, obrana 26 mid., doprava 23 mid., zdravotnictví 7 mid., spravedlnost rovněž 7 mid. Burza a RM-S Celkový objem obchodu dosáhl v roce 1994 62 mid. Kč a svého majitele změnilo přes pět milionů akcií. Podle indexu PX 50 zahájily kurzy 6.1.94 na úrovni 756 bodů, vrcholily 1.3.94 při 1244, na minimum klesly 13.12. s 541 body a na nízké úrovni zůstaly i při poslední seanci roku 16.12.1994 s 557 body, pokles v podstatě činil 60%. Podle brokerů není naděje, že by začátkem roku 1995 POLYGON 1/1995 9 [pageend11]kurzy začaly stoupat. Optimisté očekávají obrat vzhůru po vydání akcií z druhé vlny, pesimisté varují, že se obchody rozptýlí ještě na větší množství emisí, kterých je nyní přes tisíc. Podle neověřených odhadů obchodovalo na podzimním kapitálovém trhu jen několik tisíc fyzických a několik desítek právnických osob. Za této situace připadlo na jednotlivou emisi pouze několik málo příkazů ke koupi či prodeji (výjimku tvoří určité oblíbené papíry kolovaného trhu), které nadměrně ovlivňovaly kurs. V RM-Systému podávají svoje drobné příkazy především dikové a za letošní rok přesáhl objem jejich obchodů čtyři miliardy korun. Jednu periodu uskutečnili v periodické aukci a druhou v průběžné. Během roku však zájem o periodické obchodování upadal a tento druh aukce již skončil. V novém roce bude RM-S provádět jen každodenní aukce průběžné. Kurzy během roku v podstatě sledovaly stejný vývoj jako na burze, na minimum klesly v polovině prosince. Odbory organizovaly stávku Českomoravská komora odborových svazů (ČMKOS) vyhlásila na 21. prosinec 12,00h čtvrthodinovou výstražnou stávku, kterou chtěla podpořit svých deset požadavků na změnu zákona o důchodovém pojištění. První požadavek, vytvořit fond oddělený od státního rozpočtu, je problematický, neboť západní země s tímto řešením mají potíže - nedostatek prostředků. Podle vlády pouze ve spojení s rozpočtem může stát zaručit důchodcům jejich nároky. Druhý požadavek, odložit zvýšení věkové hranice pro odchod do důchodu o pět let, by znamenal náhlý skok, místo pozvolného přechodu. V ostatních bodech žádají odbory pro pojištěnce příznivější řešení: vyšší invalidní důchody, předčasný odchod do důchodu, automatické zvyšování důchodů, minimální hranici důchodů atd. Předseda ČMKOS Fabr oznámil, že se stávky zúčastnilo 4600 základních organizací, tj. kolem půldruhého milionu odborářů: půl milionu zastavilo na čtvrt hodiny práci, ostatní podpořili protest jinou formou. Zpravodajové, kteří navštívili závody, však hlásili, že stávkující měli o požadavcích značně mlhavé představy. Mnozí odboráři tvrdili, že se stávkou nesouhlasili, ale vedení odborů ohlásilo ze závodu jako za starého režimu stoprocentní účast. Odbory oznámily vánoční příměří a další kroky uváží v lednu, kdy chtějí obnovit jednání s vládou. Ředitel CKP ve vazbě Před, pražskou restaurací Asia zatkla policie před půlnocí 31.10.94 Jaroslava Liznera, ředitele Střediska cenných papírů a Centra kupónové privatizace. Zatčený nesl kufřík, který obsahoval 8,334.500 Kč. Podle nepotvrzených zpráv v tisku měl Lizner za tento úplatek umožnit společnosti Trans World International (TWI) koupi Mlékárny Klatovy a. s. (MK). Ale zástupce firmy TWI Luboš Sotona, který se schůzky v restauraci zúčastnil, figuruje v materiálech komise pro vyšetřování událostí 17. listopadu 1989. Na večeři byli účastni zástupci C. S. Fondu, který vlastní určitý počet akcií MK. Rovněž byl přítomen podnikatel Pech, který měl o MK také zájem. Podle České televize je evidován jako agent StB pod krycím jménem Gustav. Lizner zůstává až dosud ve vazbě a státní zástupce zakázal vyšetřovatelům poskytovat tisku jakékoliv informace. Pozorovatelé připomínají, že ve třech největších českých ekonomických aférách se vyskytují pracovníci StB a případ Lizner by mohl být čtvrtou. V pozadí posledního případu snad působí agent StB, který byl několikrát v Lybii. V první aféře HC&C-Viktora Koženého pracoval Václav Wallis, který po absolvování zpravodajské školy působil v Anglii. Obžalovaný je na svobodě a případ se bude v novém roce 1995 znovu projednávat u soudu v Praze. Absolvoval také stáž na Vysoké škole KGB v Moskvě. Jiří Čadek, někdejší vicepresident Banky Bohemia, známé z podvodů s nekrytými garancemi, byl podplukovníkom StB. Pravděpodobně se skrývá mimo území ČR, a proto mu vyšetřovatel zatím nemohl doručit obvinění. Dalším agentem je podle časopisu Respekt generální ředitel Chemapolu Junek, údajně byl 1980 až 1991 spolupracovníkem vědecko-technické roz- vědky. SLOVENSKÁ EKONOMIKA Slovenská republika o něco horší Opožděné zprávy Slovenského statistického úřadu předkládají o něco horší výsledky než jaké dosahuje CR. Spotřebitelské ceny se do konce řijna ve srovnání se stejným obdobím roku 1993 zvýšily v ČR o 10,7%, v SR o 12,1%, míra nezaměstnanosti dosáhla v ČR 3,1%, v SR 14,13%. Nepříznivý je však vývoj schodku státního rozpočtu, v září dosáhl 7,5 mid. Sk. Slovenský rozpočet zvláště zatěžují sociální dávky, především podpory v nezaměstnanosti. Průměrná noPOJIŠTĚNÍ NÁVŠTĚV Z ČR, SR ČI JINÉ ZEMĚ Jistě Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného či zemřelého na náklady pojišťovny (i nad stáří 85 let). Pojištění od 0,22 SFr. na osobu a den li! Informujte se u: WVWWWiWV paseara für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien Kreuzplatz 20, 8008 Zürich, Schweiz © 01 -932 32 22 FAX 01 -932 52 03 minální měsíční mzda stoupla na 6000 Sk, průměrný měsíční příjem člena domácnosti stoupl o 12%, ale při inflaci 14% reálné příjmy klesly. Rozpočet Těsně před Vánocemi schválil nový slovenský parlament rozpočtové provizorium na první čtvrtletí 1995. Vládní návrh vychází z předpokladu, že hrubý domácí produkt vzroste v roce 1995 o 3%, míra inflace nepřesáhne 10% a nezaměstnanost 15%. Výdaje rozpočtu mají činit přibližně 40 mid. Sk, deficit by se měl udržet na úrovni šesti až sedmi miliard, což by znamenalo v ročním měřítku 3% z hrubého domácího produktu a tento podíl odpovídá požadavkům Mezinárodního měnového fondu. Přestavba privatizace Parlament schválil podruhé dva zákony, které president Kováč vetoval. První přenáší kompetence ministerstva privatizace na Fond národního majetku (FNM) a druhý ruší přímé prodeje schválené dřívější Moravčíko- vou vládou po 6. září. Nový ministr financí Kozlík odložil předkolo druhé vlny kupónové privatizace na neurčito. Vláda chce přehodnotit nabídkovou stránku druhé vlny, která se jí jeví jako příliš bohatá, ačkoliv hodnota nabízeného majetku místo navrhovaných 100 mid. Sk dosahuje pouze 62 mid. Sk. V prvních schůzích Národní rady odhlasovali poslanci výměnu vedení FNM, které hromadně dosazuje do velkých podniků a bank své členy dozorčích rad. Na odstátnění čeká ještě majetek v hodnotě 220 mid. Sk, o který se zajímají mnohé mocenské skupiny zúčastněné na vládě. DUŠAN NOVÁK 1 0 POLYGON 1/1995 [pageend12]Rozezná... ? „Obvodní soud pro Prahu 1 na svém dnešním (19.12.1994) zasedání rozhodl ve sporu záležitosti vlastnictví katedrály sv. Víta, baziliky sv. Jiří a dalších církevních objektů na Pražském hradě, že jejich právoplatným vlastníkem je katolická církev a správcem katedrály sv. Víta je svatovítská metropolitní kapitula. - Rozsudek nenabyl dosud právní moci. Soud stanovil k případnému odvolánílhůtu 14 dnů." Žbluňklo to jako kamínek do rozbouřené hladiny světových událostí. A přece je to krůček k napravení trapného stavu, který byl připomínán v novinářských kruzích během nedávné veřejné konsistoře v Římě. „Kardinál Vlk dostal titul jedné z předních basilik, a to Svatého Kříže Jeruzalémského, aby měl konečně svůj kostel!“ A divícím se bylo vysvětlováno, že doma u svátého Víta musel vždy někoho poslat do presidentské kanceláře pro klíče od katedrály, aby tam mohl sloužit mši sv. Ale poletovala tu jako otravný komár jiná jízlivost a pila krev naší hrdosti: „Češi v rámci privatizace mají i modlitby k sv. Václavovi, Vojtěchovi a Janu Ne- pomuckému za vstupné.“ I jeden historik si přiložil polínko: „Křesťanské kostely měly vždy právo asylu. Kdo se tam uchýlil, nemohl být trestán. Se zlou by se potázal pronásledovaný nešťastník či nešťastnice, kdyby neměl zaplacenou vstupenku do katedrály sv. Víta. Pochopové by ho zatkli u pokladny!“ Miloslav kardinál Vlk zná dobře své paličaté Čechy a v tradici Vlast a Šárek rozkacené intelektuálky, proto se snaží prohlášením k soudnímu usnesení vzít vítr z plachet demagogickému rozdmýchávání vášní a proti- katolických nálad. „Soud o katedrále je soud o naší tradici, i když se odehrával u nižšího soudu. V těch nejhlubších kořenech bylo v osobě Václava, knížete a světce, personální spojení naší tradice: národ a církev. V tomto duchu jednal i Karel IV. Ve dvou představitelích jeho doby - v osobě císaře i arcibiskupa - byla zosobněna jednota národní a duchovní, spolupráce státu a církve. Nebylo sporů, ale vzájemná služba a spolupráce. V pozdější době dostaly tyto vztahy hluboké trhliny rozdělením naší tradice nebo mnohými stíny doby pozdější. Tyto trhliny se dnes snažíme společně léčit. Katedrálu, tak jako všechny ostatní kostely, spravovala církev. V pozemkových knihách bylo zakotveno, že tyto stavby jsou subjekty práva. Nikdo nikdy nezpochybňoval vlastnictví církve k nim. Patřily a patří samozřejmě - zvláště pokud jsou památkami - i do kulturního pokladu našeho národa. Ovšem ani tato skutečnost není nikým zpochybňována. Jde tu však o skutečnost morální náležitosti, nikoliv právní, poněvadž národ a lid nejsou a nebyly subjektem vlastnického práva. Komunistický režim chtěl zlomit naše duchovní tradice, vázané na církev, nemluvit o nich, nechat upadnout do zapomnění všechno duchovní. Snažil se vyloučit církev z jakékoliv spolupráce, podřídit ji své moci, stát se tu pánem. Jako symbol tohoto vývoje, těchto postojů, bylo převzetí katedrály sv. Víta v Praze státem. Na pozadí nynějšího soudu vlastně šlo o to, zda se ztotožnit s postojem minulého režimu k naší dávné tradici či vrátit se a navázat na hlubší kořeny. Zvítězili jsme všichni. Nikdo neprohrál. Zvítězila tradice. Katedrála je cenným skvostem kulturního dědictví národa, vybudovaného tradiční spoluprací církve a státu a zůstává jím. Bude spravována v duchu tradice. Domníváme se, že rozhodnutí soudu je krokem vpřed a doufáme, že budou následovat i další kroky.“ Další kroky po cestě spravedlnosti a historické pravdy nebo další skluz po šikmé ploše ještě nepřekonané ideologie a předsudků? Je z toho až úzko, kolik vlivů „reálně socialistického" myšlení řádí v protestních akcích, podpisech intelektuálů, jako v případě soudního rozhodnutí o vlastnictví katedrály sv. Víta. Proti právu emoce. Proti zákonu podpisové akce, jež tolik připomínají „nebohulibé počiny totalitního režimu v padesátých i sedmdesátých létech“. Je to jen výstřelek, pouze výjimka? Mladý filmový režisér Jan Svěrák ve svém předvánočním interview formuloval nahou skutečnost smýšlení mladé generace slovy: „Myslím, že trpíme pocitem slabé sebedůvěry. A nejenže málo věříme sobě - nevěříme vůbec nikomu.“ Tečka za větou nedovoluje ptát se po příčinách. Autor to bere jako skutečnost, s níž se musí počítat a z formulace se dá vytušit, že se s tím nedá nic dělat. Neptát se po příčinách, nemyslet na důsledky, to je také jeden z rysů „postmoderní- ho" myšlení. Jeho dogmatem či tabu je absolutní relativismus: každý má svou pravdu, každý je sám sobě zákonodárcem a soudcem, nejčastěji však pouze obhájcem neob- hajitelného. „Dnes už mnozí nejsou s to rozlišovat mezi pravdou a lží, mezi dobrem a zlem, mezi tím, co je lidské a co je nelidské. A protože nestaví na evangeliu, stávají se snadnou kořistí pověr, mágů, horoskopů; věří prostě všemu - novinářským titulkům, reklamním heslům, zvráceným sektám a extravagantním tvůrcům veřejného mínění. Ohání se svou nadřazeností a skepsí, která o všem pochybuje, ničemu nevěří a zatím se stále víc stávají davem pověrčivců, obětí manipulace. A je to přirozené: Kdo nevěří v živého a pravého Boha, je odsouzen věřit všemu ostatnímu i proti zdravému rozumu,“ to říkal vysokoškolákům v Bologni jejich kardinál Biffi. „A nejenže málo věříme sobě - nevěříme vůbec nikomu," vystupuje z ozvěny závěr předvánočního interview s mladým režisérem Svěrákem. Hned ňa to se mi dostal do rukou Time-Magazine s „mužem roku 1994“ na obálce. Překvapený údiv prolétl světovým tiskem, že časopis „s výrazně laickou tradicí“ zvolil právě Jana Pavla II. za osobnost roku. I zdůvodnění svědčilo o schopnosti rozlišovat hodnoty: „V tomto roce, v němž si tolik osob stěžovalo na nedostatek, ba úpadek mravních hodnot a nacházelo tolik omluv pro svá selhání a hříchy, papež předkládal neohroženě svůj názor na dobrý život a vyzýval svět, aby ho následoval...“ „Executive Vice President“ Linos Kogevi- nas končí svůj list čtenářům, kde líčí audienci u Svatého Otce, spolu se čtyřmi dalšími redaktory, slovy Matky Terezy, kterou požádali o charakteristiku „muže roku 1994“. Napsala čtyři verše: Ever sustained by a profond Faith Nourished by unceasing prayer Fearless in unshkable Hope Deeply in Love withi God (= Vždy se opírá o hlubokou víru, živí se stálou modlitbou, neohrožený v neotřesitelné víře, ponořen do lásky k Bohu.) Redaktor Time z Londýna, Sancton, který o sobě říká, že je agnostik, ba téměř athe- ista, zaznamenal cosi neobyčejného až ohromujícího. Řekl: „Cítil jsem v jeho přítomnosti něco velmi zvláštního. Člověk maně cítí, že to není běžný smrtelník. Kolem něho je cosi, co přesahuje charizma a osobnost. Nemusíte být římsko-katolíkem nebo dokonce věřícím v Boha, abyste pocítili něco téměř mystického v jeho přítomnosti.“ Do toho se mi vrací jako Půeovo „Never more“ závěr Svěráková interview: „A nejenže málo věříme sobě - nevěříme vůbec nikomu.“ Zní to až smrtelně vážně. Bez špetky úsměvu. Něco jako neúprosný osud. Kogevinas naopak s chutí líčí 15minutový neformální rozhovor s Janem Pavlem II. po generální audienci 7. prosince. Na blahopřání ke jmenování „Mužem roku 1994“ Petrův nástupce odpověděl: „Vím, že jste v minulosti takto vyznamenali Lecha Walesu a papeže Jana XXIII., - ale také Stalina a Hitlera!“ Sancton, trochu v rozpacích, vysvětluje: „Svatý Otče, musíte pochopit; my máme dobrý seznam a špatný seznam. Vy jste na tom dobrém seznamu!“ S mírně lišáckým úsměvem mu Jan Pavel II. odpovídá: „Doufám, že vždy zůstanu na seznamu těch dobrých.“ Mohou na něm však zůstat ti naši současníci a zvláště mladí, kteří už nedokážou rozlišovat mezi pravdou a lží, mezi dobrem a zlem, mezi tím, co je lidské a nelidské, protože se upsali absolutnímu relativismu? Není zákonitým vyústěním jeho dogmat: „Každý má svou pravdu. Každý je sám sobě zákonodárcem“ - právě ono „trpíme pocitem slabé sebedůvěry, málo věříme sobě - a nevěříme vůbec nikomu“? Řím, 6. ledna 1995 JOSEF KOLÁČEK INZERÁT UBYTOVÁNÍ V PRAZE: 3+1 s přísluš. nebo 1+1 s přisl. blízko stanice metra v Praze za rozumné ceny. Volejte +42.2.256806 nebo pište na adresu: J. Plíhal, Mánesova 48, 12000 Praha 2. POLYGON 1/1995 1 1 [pageend13]JAROSLAV LAMBERT Příliš odvážná kalkulace 1995? Už je tomu poněkud déle, snad právě v dobách, když v býv. čs. federálním parlamentě probíhal žabomyší spor o pomlčku mezi Česko-Slovensko. Tehdy se mi při jedné z mých četných návštěv u přítele a bývalého „spolumukla“ Zdeňka Lukaštíka dostalo do rukou jedno číslo česko-amerického časopisu „Nedělní hlasatel“, kde zaujal mou pozornost přetisk článku, který pro vlivná americká média napsal nynější ruský ministr zahraničí Kozyrev. Bylo to velice poutavé čtení a Zdeněk, který se zdráhal vyhovět mému přání o zapůjčení zmíněného čísla NH, mi slíbil, že mi v nejbližší době pořídí kopii uvedeného článku. Bohužel, jak pravístaré české přísloví„Shbit je móda...“. Když se ta „nejbližší' doba s narůstáním času čím dále tím více vzdalovala, vypravil jsem se k němu osobně a vysvětlil mu, k jakému účelu si potřebuji v paměti osvěžit přesné formulace Kozyrevo- vých citátů. Tentokrát jsem se u něho setkal s bezpříkladným porozuměním, načež jsme se s elánem pustili do hledání. Protože v celé té spoustě časopisů různých žánrů, nahromaděných ve Zdeňkově „ledabylém pořádku“ za celých 25 let jeho pobytu v exilu, se v praxi rovnalo hledání jehly ve stohu slámy, nezbylo mi nic jiného, než se spolehnout na to nejpodstatnější, co mi zůstalo v mé dosud relativně dobře sloužící politické paměti. Přesto ale Zdeňkův slib o „nejbližší době“ trvá i nadále - a věřím, že nebude trvat tak dlouho, jak nám soudruh Gottwald naplánoval naše přátelství se Sovětským svazem. Jistě je každému, do politického dění zainteresovanému jedinci známo, že Kozyrev byl „svého času“ prvním náměstkem býv. ministra zahraničí SSSR Ševardnadzeho, ve kteréžto funkci svého šéfa provázel na všech důležitých mezinárodních konferencích. Proto je také nanejvýš povolán k tomu, aby vydal autentická svědectví mj. o tom, na čem se dohodli Gorbačev se svou suitou na konferencích v Reykjaviku s presidentem Reaganem, jakož i na Maltě s presidentem Bushem. Spolehlivě se pamatuji na Kozyrevovo tvrzení, že se zmínění potentáti dohodli mj. na následujícím: 1) V komunisty ovládaných evropských zemích dojde ke svržení vládního monopolu komunistických stran a bude v nich nastolen řád parlamentních demokracií. 2) Po předání výkonné vládní moci representantům nově vzniklého politického pořádku nesmí v postkomunistických zemích dojít k jakýmkoliv represáliím vůči representantům či aktivistům býv. totalitního řádu, tím méně pak vůči řadovým členům komunistických stran. 3) Československo bude rozděleno. Jeho východní část připadne do sféry zájmů východoevropského prostoru, zatímco Cechy s Moravou budou připojeny na BAVORSKO. 4) Z bývalých východoevropských zemí bude ještě k západní Evropě připojeno z bývalé Jugoslávie Slovinsko s hlavním městem Lublaní. Tím tedy Kozyrev přímo „polopatě“ naservíroval světové veřejnosti informace o vyhlídkách do budoucího - a to už nepříliš dalekého - uspořádání politických poměrů v Evropě - zatímco nám, pamětníkům první Československé republiky, nepokrytě dal pocítit, že jsme prošli dalším „Mnichovem", či „Jaltou a Postupimí“, - zkrátka, že se s námi nikdo handrkovat nebude a že musíme s konečnou platností vzít na vědomí, že stejně tak, jako v nedaleké minulosti, tak i v budoucnosti budou mocní tohoto světa rozhodovat „o nás bez nás“-a punktum. Vyhlídky tedy pro věc naší státní suverenity ne zrovna příliš povzbuzující. Ovšem ke skutečnosti, že jeden bod, uvedený Kozyre- vem, se už neodvolatelně uskutečnil (rozdělení ČSR) a bod další, ohledně zacházení s komunisty, byť i se v minulosti dopouštěli zločinů proti lidskosti, se nalézá ve stavu permanentně úzkostlivého dodržování Kozyre- vem zmíněných dohod, bylo by krajně nezodpovědné, kdybychom nad celou touto záležitostí ledabyle mávli rukou a utěšovali se sebeklamem, že se zde jedná o pouhou „novinářskou kachnu“. Právě pod zorným úhlem konkrétních poznatků musíme pochopit, proč se nesmělo v býv. ČSFR konat referendum ve věci zachování společného státu Čechů a Slováků. Výzkum veřejného mínění totiž jednoznačně signalisoval, že by se pro společný stát rozhodla na Slovensku vysoká nadpoloviční většina voličů, což by pevně dané záměry mocných konstruktérů nadcházejícího evropského řádu mohlo vážně ohrozit. Proto oba muži v úlohách politických mouřenínů, Klaus a Mečiar (o Havlovi nemluvě), dostali od svých příkazců za úkol provést likvidaci ČSFR „ve vlastní režii". A kdo jsou ti příkaz- ci? Jejich angažovanost lze více než jasně tušit právě v oněch kruzích, které inspirovaly chatrný „Versailleský mír“ a které podporovaly T.G.Masaryka při zakládání ČSR, aby o 20 let později dali příkaz Masarykovu nástupci Benešovi, tento výdobytek českých a slovenských národních snah vydat vplen Hitlerovi a následně pak dalšímu tyranu - Stalinovi. _ Ano, mocnosti rozhodly nejenom o osudu Čechů, ale i Slováků - a to bez Čechů a bez Slováků. Dnes chtít dávat výlučně Slovákům vinu za zánik společného státu může jenom slepý zaujatec ve svém politickém diletant- ství. Na konečném osudu Československa by sice nic nezměnil výsledek kterýchkoliv svobodných voleb, ale nevyvratitelnou pravdou zůstává, že to byli právě Slováci, kteří svým dvoutřetinovým odmítnutím socialistické doktríny ve volbách v roce 1946 mohli aspoň teoreticky zabránit komunistickému puči v ČSR, kdyby se ze čtyř českých stran tři - sdružené v partajně-sobeckém socialistickém bloku - nevnutily pomocí demagogie do přízně českého (pode TGM „politicky ještě zeleného“) občana, který v naivní víře, že so- ciálnost a socialismus jsou pojmy naprosto totožné, sedl této „nesväté alianci“ na lep. Tak se tedy „čacký“ český lid ze své svobodné vůle rozhodl většinou 80% pro nějakou formu socialismu: 40% pro revoluční, 17% pro evoluční marxismus, 21% sice pro „národní“, ale přesto také socialismus, což rovněž znamená likvidaci soukromého podnikání (viz TGM „Světová revoluce“ str. 762 - heslo „Socialismus"). Můžeme tedy říci, že docela právem nám v žertu říkali naši slovenští spoluvězni, že „všecko to nejhorší přichází ze Západu - tak i ten komunismus k nám přišel z Prahy“. Ovšem v daném případě mohl český volič podlehnout cynismu světových mocností s čistým štítem politicky inteligentního národa - a tím i morálně obstát před soudem příštích generací. Zvláštní pozornost si tu zaslouží Kozyrevo- va zmínka o následném připojení České republiky na Bavorsko. Zde je velice nápadné, či podivné, že nepoužil termínu „Německo“. Věděl snad už více o příštím uspořádání „postjaltské" či „postpostupimské“ Evropy? Proslýchá se totiž - a je skoro veřejným tajemstvím -, že k postupimské dohodě byl připojen tajný dodatek, který prý stanovil platnost dohody na dobu padesáti let, která právě letos končí. Vstupujeme tedy do osudového roku, jímž se započnou dít politické změny dalekosáhlého, ba přímo osudového významu? Sledujeme-li vývoj v průběhu posledních 80 let, pak zjistíme, že po roce 1918 se rozpadla středoevropská velmoc Rakousko- Uherska, Turecka a s nimi i koloniální panství německé. Po druhé světové válce se postupně rozpadala koloniální panství italské, anglické, francouzské, belgické, portugalské a holandské, zatímco po konferencích v Reykjaviku a na Maltě se rozpadly SSSR, Jugoslávie a ČSFR. Kdo může do budoucna zaručit, že se tedy při akutně pokračujícím trendu rozpadu „klasických“ státních útvarů nerozpadne i Spolková republika Německo? Zde je zajímavý fenomén, že Bavorsko a Sasko nejsou prostými členskými zeměmi v rámci federace, nýbrž že používají status svobodných států. Že obyvatelstvo Bavorska bylo už v dávné minulosti uznáváno jako sa1 2 POLYGON 1/1995 [pageend14]mostatné národní společenství, nezávislé na ostatních společenstvích užívajících německého jazyka, o tom nám, Čechům, podává přesvědčivý důkaz zakládací listina pražské university, v níž císař Karel IV. udělil hlasy čtyřem národům, a to: po jednom hlase národu českému, bavorskému, saskému a polskému (viz Palackého dějiny při r. 1348; škoda, že nebylo v zájmu našeho školního dějepisu, aby tato skutečnost vešla ve všeobecnou známost). Samostatný národ bavorský má tedy i historické právo na svůj svobodný stát. * * * Kdo bedlivě pozoruje politický vývoj v Německu. ten nemůže nevidět, že Bavorsko se snaží provádět důsledně svoji vlastní nezávislou národní i státní politiku - a to jak na poli kulturním, tak i ekonomickém. Zatímco Bavorsko si (i přes různé aféry) zachovalo svoji konsolidovanou pozici mezi všemi (s čestnou výjimkou Saska) členskými zeměmi SRN, ukazuje výsledek posledních parlamentních voleb z října 1994 zřejmý trend k politické destabilizaci v ostatních zemích, kde se politické spektrum naklání doleva. Když vezmeme v úvahu, že o přežití zoufale zápasící F.D.P., jako koaliční partner CDU- CSU, je stále ještě do značné míry infiltrována živly, které se dosud nesmířily s rozpadem předešlé marxisticko-liberální koalice z éry Brandt-Schmidt, pak poznáme, že nemusí scházet mnoho k tomu, aby v SRN propukla vážná vládní krise. O tom svědčí skutečnost, že z deseti většinových mandátů, jimiž disponuje v parlamentu současná koalice, několik poslanců při volbě spolkového kancléře nehlasovalo pro Kohlat byl zvolen většinou pouze jediného hlasu! Že by v tom případě Bavorsko nebylo ochotno nechat se dobrovolně poručníkovat od případné rudo- zelené koalice z Bonnu, či z Berlína, o tom svědčí nedávné prohlášení bavorského ministerského předsedy Stoibera, jímž důrazně varoval sesterskou stranu CDU před jakoukoliv kolaborací se stranou tzv. „Zelených", jejíž historický vývoj Bavoráci nejsou ochotni zapomenout - a také, naštěstí i pro nás, nezapomenou. Bylo to právě v době, kdy politbyro VKS(b) u vědomí ubohé životní úrovně svých poddaných a velkého technického předstihu západních demokracií vydalo zoufalé heslo „Dohnat- a předehnat!“. Aby sovětští „organizátoři blahobytu“ mohli svého cíle snadněji dosáhnout, k tomu bylo zapotřebí nechat si napadnout něco velice účinného, čím by mohli pokračující rozvoj a pokrok Západu zpomalit. A tak se v politbyru zrodil nápad, založit s pomocí svých agentů v Německu jistou politickou sílu, která by pod záminkou boje za čisté zdravotní prostředí a v ekologii vůbec působila jako vysoce efektivní brzda technického rozvoje - a přitom současně i s pomocí různých kraválových akcí rozvracela konsolidační proces v SRN. Jistěže nebylo pro sovětčíky žádným problémem nalézt zde pro podobný úkol ke všemu ochotné mouřeníny v osobách mimořádně horlivého obhájce vrahů z Bader-Mein- hof-bandy Schillyho a ve své ješitnosti uraženého ex-generála Bastiana s jejich komploty. Davy politických blbečků, jakož i armádu profesionálních „kraválmachrů" si už tito rytíři smutných postav našli sami. Bezprostředně po etablování tohoto du- biosního politického společenství se všechny demokratické strany, zastoupené v parlamentě SNR, zavázaly, že s podobnými elementy nikdy nevstoupí v jakoukoli formu koalice. No, když ale se svého času SPD-sou- druhovi Börnerovi ve Frankfurtu n.M. zachtělo politické moci, jíž nemohl dosáhnout s pomocí svých vlastních sil, tu mu dovolila jeho marxistipko-dialektická „mravnost“, s požehnáním ÚV jeho rodné strany SPD, všechny ušlechtilé zásady politické morálky prostě zapomenout - a pozvat jednoho z předních kraválmachrů SRN, Joschku Fischera, ke spoluvládě nad svými hessenskými poddanými. A od té doby německá sociální demokracie prohlašuje tuto „pátou kolonu bolševické světové revoluce“ za „salonfähig“ a snažila se v minulých říjnových volbách dopřát německým voličům těšit se z nadílky ultramarxistického komplotu v dimensích celé SRN. Jistěže bavorský Stoiber dobře ví, proč sesterskou CDU důrazně varuje před skluzem doleva - především pak před „šilháním“ po ultrarudých „Zelených“. O jednoznačné světonázorové pevnosti nelze totiž vůbec mluvit tam, kde předsedkyně CDU-žen a současně i předsedkyně spolkového parlamentu, paní Rita Süssmuth, se nechá zneužít jako hlavní řečnice 8. března 1994 o bolševickém MDŽ, kde v dojemné shodě s rudými sufražetkami káže čistý feminismus ve smyslu Engelsova spisu „Původ rodiny, soukromého vlastnictví a státu“. Zde už musí končit i ta nejkrajnější tolerantnost. Obdobná situace jako v případě tzv. „Zelených“ se už začíná rýsovat ve vztahu SPD - PDS - neokomunisté. Zatím hlásají sociální demokraté tutéž doktrínu, jako kdysi před Börnerem: „Spolupráce s nedemokratickými elementy - NIKDY!“ Avšak jak to myslí ve skutečnosti, o tom už dnes jasně svědčí situace ve spolkové zemi Sachsen-Anhalt, kde menšinová soc-dem-vláda se drží u moci už pouze z milosti PDS-neobolševiků. Sirotci po Honneckerovi, kterým se stýská po socialistické NDR, však mohou mít plnou důvěru k SPD-soudruhům, kteří jim podali přesvědčivý důkaz bratrské solidarity, když v čase bourání berlínské zdi přispěchal soudruh Momper, aby ty, kdož socialismu věrni zůstalí, ujistil, že se vůbec nejedná o „WIEDERVEREINIGUNG“ (znovusjednocení), nýbrž o „WIEDERSEHEN“ (shledáni). Ovšem, ono to „takňák“ nevyšlo. Je vůbec ještě možno věřit v marxistickou čest? Kdo se dopustil věrolomnosti a zradil jednou, udělá to i podruhé a vždycky, kdykoliv se bude jednat o bezprostřední sobecký prospěch!!! -Y- íK- -Y Vskutku, nějak divně se to mele v Německu - a mohlo by se stát, že v případě vládní krise se SRN ocitne v obdobné situaci, jako tomu bylo v roce 1933: Německo, neschopné ustavit řádnou solidní vládu, bude naléhavě ohroženo radikálními elementy, o něž zde už není nouze, které se však tentokrát budou rekrutovat z řad krajní levice, vydatně podporované zde žijícími cizinci. Vždyť přece existuje „reykjavicko-maltská" dohoda, že se komunistům nesmí ubližovat! Při současném složení politických sil v SRN a při stoupajícím trendu komunistických hlasů v býv. NDR nemusí mnoho scházet k tomu, aby stále jasněji se v marxistickém fundamentalismu vyhra- ňující SPD společně s ultrarudými „politblbci“ z řad „Zelených“ a s PDS utvořili docela demokratickým ústavním procesem společnou vládu, která bude mít možnost prokázat německému občanovi takové „dobrodiní“, že už v budoucnu nebude muset zbytečně ztrácet čas přemýšlením, pro kterou stranu má odevzdat svůj hlas; bude zavedena jednotná kandidátka nějaké té „fronty“ - a přes 99% hlasů pro socialismus bude zajištěno pro dlouhé časy budoucí. Toto nebezpečí je o to naléhavější, že okupační status Německa skončil, spojenecká vojska odešla a OSN může prohlásit případnou vládní krisi v SRN, ä la 1933, za německou vnitrostátní záležitost - a basta! Zdá se, že naši bavorští sousedé jsou si této možné politické perspektivy velmi dobře vědomi - právě tak jako jsou si vědomi možnosti, jak se tohoto chaosu uchránit: uvědomí si svoji odvěkou národní svébytnost, stejně tak jako i státní svrchovanost svobodného státu a prostě ze svazku zbolševizovaného Německa vystoupí. Proti předpokládanému nátlaku Ze strany svých bývalých spolufede- ralistů se pojistí utvořením nové federace s Čechy, Rakušany a Slovinci. (Zde si nejsem už jist, zda Kozyrev naznačil něco i o perspektivách svobodného státu Sasko.) Je možno právem se domnívat, že podobnou koncepci nám „po kapkách" servíruje Václav Klaus, když kdysi - zřejmě v zakázce svých mocných příkazců - prohlásil, že ČR se nestane členem žádného nadstátního politického útvaru, ve kterém by nebylo Rakousko! O Bavorsku zatím ještě nemluví, ale bavorským investorům otevírá brány republiky dokořán - a to natolik, že česká závislost na bavorské ekonomice toto politické splynutí spolehlivě pojistí. Kalkuloval snad Kozyrev s podobnou perspektivou politického vývoje, když v americkém tisku výslovně mluvil o připojení ČR na Bavorsko? - Je to právě tento rok 1955, který nám může přinést odpověď na tuto osudovou otázku. Dějepis, jak jsme se mu ve škole neučili Pro vztah nás, Čechů, k sousedním státům není rozhodující, jestli shora konkrétně uvedená hypotéza politického vývoje v Evropě je správná či mylná. Naprostou jistotou však zůstává, že nevyhnutelný proces utváření, ať už užších nebo volnějších vzájemných svazků mezi státy střední Evropy, v zájmu optimálních podmínek pro konsolidaci, nezbytně předpokládá revizi historických aspektů, které v důsledku falešného výkladu pojmu „vlastenectví“ nahromadily stará záští a předsudky jedněch vůči druhým. I když se zdá, že jsou to převážně ekonomické faktory, které jsou hnací silou pro uzavírání stále užších vzájemných pout mezi státními celky, přesto však zůstává nevyvratitelným faktem, že je to především kvalita mezilidských vztahů, které mohou být záru- POLYGON 1/1995 13 [pageend15]kou prosperity nově se tvořících nadstátních, jak ekonomických tak i politických, útvarů. Je to tedy v nejvlastnější podstatě záležitost kvality jednotlivých národních kultur a jejich vlivu na formování lidské osobnosti. Jedná se tedy o záležitost výchovy občanů od jejich nejútlejšího dětství, v níž, podle TGM, je největším problémem výchova vychovatelů. Každý z nás, ať vědomě či podvědomě, nese ve svých počinech stopy kvality školského systému, který v rozhodné míře určoval bonitu našich vztahů k jiným národům - a to především v oblasti výkladu historických dějů. Má-li, nebo spíše musí-li, snad na základě obecným vývojem právě vznikajících politických a ekonomických daností dojít ke stavu harmonické symbiózy mezi námi, Bavory a Rakušany, pak zůstává prvořadým úkolem současných generací provést revizi jednotlivých státně-politických doktrín, které až doposud, praktikovány školskými systémy, určovaly smysl a formu projevu pojmu „vlastenectví". Jistěže docela právem budeme žádat od našich zmíněných sousedů (a snad možných spolufederalistů), aby už v nás, Češích, přestali vidět národ lokajů předurčených k „utonutí v moři germánstva“, ať už tato vize byla výplodem arogantního snobství velké části dekadentní německé šlechty, a nebo „pivního mozku" Karla Marxe (autorem uvedeného adjektiva je Lenin). Ale tímtéž právem mohou i oni od nás žádat, abychom v nich přestali vidět své kruté odvěké utlačovatele, kteří nám po staletí jenom ubližovali, zneužívajíce naši národní „holubičí povahu“. A právě tento morpent našeho „chronického“ pocitu ublíže- nectví a mučednictví je bohužel nepěkným rysem našeho národního charakteru, jímž se už před 100 léty intenzivně zabýval TGM, mj. i ve spise „Česká otázka“, kde v závěru článku 82 říká: „A nepřestali jsme mít zálibu ve falešném mučednictví, kdekdo ukazuje na své malé rány a žádá obdiv... Naši Ižiradiká- lové političtí chtějí dokonce i cizině imponovat svými boulemi a jizvičkami jako žebráci o poutích." Ve spise „Otázka sociální“ (díl II, čl. 147) TGM dále říká:....Pryč s mučednictvím! ... Mučednictvíje luxus posavadníethi- ky sentimentální... Ale sentimentálnost a romantika je čirý egoism." Že tuto psychologii „ublížených" naší mládeži intenzivně zprostředkovávalo školství minulého komunistického systému v rámci záměrné výchovy jako součásti marxistické ideologie nenávisti, je docela pochopitelné. Lze očekávat, že ve svých důsledcích tato minulá negace všechny snahy po harmonickém soužití s našimi sousedy značně ztíží. F.Palacký se, dle svědectví TGM, o komunismu vyjádřil, že by „tento za jednu generaci společnost uvedl do zhovadilosti". Proto není nikterak povzbuzujícím pomyšlení, že zatímco nynější generace Bavorů a Rakušanů vyrůstaly ve svobodě a demokracii, u nás nevyrostla v komunismu generace jenom jedna, ale celé dvě. Ovšem kapitolu podobného druhu, bohudíky ne však přesně identickou s předešlou, zde tvoří otázka praktik školského systému první ČSR, jimiž byly formovány vztahy naší generace k pojmům „vlast“ a „národ". Zde je namístě zastavit se u některých detailů našeho „oficielního" dějepisu, které jsou rozporné ve své vlastní podstatě. _ Tak kupříkladu jsme se ve škole učili, že Žižka a Táboří byli Božími bojovníky a že Čeští Bratři v čele s Petrem Chelčickým nesli dál odkaz husitské reformace. A že jenom ti zlí Němci o našich husitských předcích tvrdili, že prý to byli „bezbožníci plni vražd a zlo- dějství, z nichž se rodí jen strojení vojen a cepové“. Avšak k tomu, aby ti Němci k podobným závěrům došli, vůbec neměli zapotřebí studovat historii; stačilo jim jenom, aby prostě opsali to, co o Táborech napsal jejich údajný „pokračovatel“ Chelčický v roce 1424 ve svém spise „Replika proti Biskupcovi“. Jaký to zádrhel!! Dále nám páni učitelé líčili, jakým podlým způsobem habsburský Ferdinand uchvátil českou korunu a jak prý ti pobělohorští zbohatlíci uvrhli náš národ sedláků do nevolnictví. Kdyby si takový šosácký kantor prací na sobě samém opatřil větší historické znalosti než poskytovala osnova povinné školní docházky, pak by se určitě dozvěděl, že Ferdinand byl r. 1617 řádně a svobodně zvolen českým sněmem za českého krále - a že po nastoupení na trůn poslal českým stavům dopis, v němž jim potvrzoval všechna zemská privilegia. Tento dopis však adresáti odmítli přijmout a o několik týdnů později si zvolili za krále Fridricha Falckého, slabocha, v němž viděli záruku, že si mohou dělat ze státní pokladny „samoobsluhu“. A pak došlo k té námi tolik oplakávané Bílé hoře, o níž velký přítel Československa, francouzský historik Arnošt Denis, ač sám praktikující protestant, napsal, že výsledek této bitvy byl pro český národ vlastně dobrem, protože tato bitva neodvratně skončila předchozí období hlubokého úpadku a umožnila rozvinutí nových, perspektivních sil (viz spis „Konec samostatnosti české“). Dále by takový v historii zběhlý pedagog věděl, že F.Palacký při roce 1487 píše: „Rok 1487 stal se z té příčiny památným, že v něm dávné usilování šlechty české, uvésti lid selský v porobu, zdařilo se konečně cestou zákonnou." Pak by takový kantor také věděl, že to byli právě šlechticové téže české krve, kteří měli málo na tom, že zbohatli rozkradením církevního majetku za husitské revoluce, ale že chtěli ještě více: stejně jako dobytek si. chtěli přivlastnit i duši českého sedláka. Nikoliv vzdělanec, ale jenom polovzdělanec může přisuzovat podobné hovadiny Habsburkům. A jakými vlastenci byli ti potomci Českých Bratří z Jiráskova románu „Temno“ a našich školních učebnic dějepisu, kteří se ještě po dvou stech létech hlásili ke své víře, o tom nám podávají spolehlivé svědectví události z doby tereziánské. U F.Palackého se dočteme, že roku 1348 vydal Kare! IV. 12 dekretů, částečně pod Zlatou bulou, z nichž jedním, kromě dekretu o založení pražské university, ustanovil připojení Slezska a Lužice ke Koruně české na věčné časy. Když pruský král Fritz, coby praktikující protestant, využil o 400 let později okolností, že na rakouský trůn zasedla mladá, politicky nezkušená císařovna Marie Terezie a násilně anektoval české Slezsko k Prusku, tedy v době, kdy srdce upřímných českých vlastenců krvácela lítostí, pak právě ti, „kteří si zachovali po staletí svoji protestantskou víru“, ve své církevně-partajnické zaujatosti oslavovali toto hanebné porušení odkazu Otce vlasti Karla IV. jako osvobození Slezanů. Ještě roku 1774 poslali pruskému Fritzovi dopis, v němž mj. doslovně uvedli: ... aby už jste brzy přijití ráčil. My pak s našimi bratřími z vězení propuštěnými zapějeme k Vaší cti a chvále mohutné HOSANAH a nepřestaneme na modlitbách zvedati ruce k nebesům, dokud dobrotivý Hospodin celé české království pod Vaši moc a žezlo nepřivede. "(Viz Pekař, „Bílá hora“.) Ať si o těchto „taky-Češích“ myslí kdo chce co chce. Ale podle mého soudu byli tito oslavovatelé Fritzova kultu vězněni spíše pro své politické - možno říci protistátní - aktivity, než pro věc své náboženské víry. Tedy pro aktivity, které za našich časů nalezly svou obdobu v hnutí nacistických henlei- novců; a nebo, chcete-li, ještě pozdějších komunistů, chtějících z ČSR udělat sovětskou svazovou republiku. Proto budu vděčen Habsburkům, když už za nic jiného, pak za to, že jejich rakouští vojáci spolu s českými vojáky „oblečenými do rakouských uniforem“ coby bratři ve zbrani uchránili náš národ jiřed osudem ubohých Slezanů. Tím v NAŠICH VÁLKÁCH(!) uchránili o 200 let později i mne a celou naši generaci před násilným vtažením do Hitlejovy wehrmacht, v jejímž rámci by i nám, Čechům, bylo dopřáno té „cti“, smět vykrvácet někde u Stalingradu. íK- -Xř # Toto jsou jenom tři názorné ukázky z celého řetězce pochybných a rozporuplných „čítankových pravd“ našeho prvorepublikánského školního dějepisu, které nutně volají po revizi, aby se ona „tlustá čára“ za minulostí aspoň zúžila na únosnou míru, pokud by snad ještě v naší generaci jako nepotřebná nemohla zmizet důstojným způsobem úplně; neboť poznání PRAVDY osvobodí nás i naše sousedy od dědičných předsudků a záští - a žádné „čáry“ nebude třeba. A volá-li snad český intelektuál po rozhodnutí, co vlastně jsme a co chceme, pak tu jedině správnou odpověď na tyto otázky znal už právě před sto léty TGM, když v „České otázce“ (závěr článku 84) napsal: „Jsme pořád ještě ve stadiu husitství: bez pevnosti rozumu nedovedeme zabránit zmatkům a konec konců mravnímu poklesnutí a poklesli jsme už tak daleko, že vedeme spor o tom, jsou-li nám prý potřebnější charakterové, nebo jasné hlavy.“ Jak aktuální právě pro náš čas a prostor!!! Buďme vděčni Masarykovi, že nám prozradil, že už za doby jeho mladosti nebyla v našem národě nouze o hlavy, které mají vždycky jasno, ke cti a chvále kterého „tatíčka“ je v daném okamžiku užitečné a rentabilní pálit kaditlo, „aby dlouho živy byly a dobře se jim vedlo na zemi“. Ty „jasné hlavy“ chameleonů naší generace si tak mohou aspoň před svým vlastním svědomím (pokud vůbec nějaké mají) odreagovat svůj komplex spoluviny na současné morální mizérii a říci si: „JSME MY TO ALE PAŠÁCI!“ Curych, 10. ledna 1995 O 14 POLYGON 1/1995 [pageend16]Desetiletí (mrtvého) mozku Léta devadesátá byla nedávno označena presidentem Bushem jako „Dekáda mozku“. Nedlouho nato pak Evropskou společností „Evropskou dekádou mozkového výzkumu“. Podnět k těmto prohlášením byl dvojí: 1) podstatný celosvětový pokrok v oboru neurovědy dosažený v minulé dekádě a 2) neustále rostoucí vliv počítačové techniky na náš svět. Prohlášení světových státníků k pokroku v neurovědě jsou věru žádoucí, neboť (přinejmenším teoreticky) podněcují financování vitálního výzkumu. Avšak druhá část sdělení je značně sporná. Dopad počítačové technologie na naše životy je všeobecně považován za kladný. Mezi klady, přičítanými těmto malým elektronickým zázrakům, je zvýšení efektivity lidské práce a tvořivosti snižováním času tráveného jinak nudnými a opakovanými postupy. Zjednodušují každodenní život, umožňují rychlou globální komunikaci, jsou schopny zlepšit učební vnímavost dětí, všeobecně stimulují lidské myšlení. Toto je v podstatě pravda, leč ve svém rozsahu velmi omezená. Pro průměrného uživatele zápolení s počítači spotřebuje více času nežli jej ušetří, neboť průměrný uživatel si není vědom skutečného potenciálu počítače. Většina lidí jej používá coby mysl otupující hračku nebo - přinejlepším - k „rozšíření“, nikoli „obohacení, povýšení' sebe sama. Pouze v prostředí intelektuální aplikace, jako jsou vědecké discipliny (např. neurověda) počítače, zvyšují účinnost a hodnotu produkované práce, i když někdy i toto je diskutabilní. Jestli je pobídka k utrácení peněz, jejichž dostatkem jistá individua neoplývají, příkladem zjednodušování života, pak tyto elektronické divy jsou vskutku velmi úspěšné. Avšak pouze hrstka upřímných myslitelů může popřít, že počítače značně zvýšily hladinu chaosu, stejně jako prvek nahodilosti v našich životech a tím i jejich složitost. Počítač se stal nejžádanějším a „dokonale předvídatelným“ nástrojem člověka, do společnosti však současně vnesl značnou nepředvídatel- nost a rozháranost. To se dnes odráží ve vysokém stupni nestability, jež postihuje Evropu, a neméně v nepředvídatelné rychlosti, s níž se tak děje. Na našem severoamerickém kontinentu je vliv „silikonového čipu“ iluzivní, avšak potenciálně nebezpečnější a bude podstatou této diskuse. Zásobárna informací Jedním z nejhlavnějších globálních vlivů počítačů je, že umožňují asymptotickému množství informací svištět kolem této planety rychlostí blízkou 300 000 km/s. To je vážný problém, neboť nesrovnatelně chabější paměťová kapacita lidského mozku je zcela neschopná zpracovat ohromnou posloupnost shromážděného zmatku. Přesto většina z nás je denně vystavena podstatné části této posloupnosti prostřednictvím televize, masových reklam a přímé elektronické komunikace počítačů a jejich rychle se množících příbuzných (např. faxu). Výsledkem je pomalá, ale trvající transformace lidské bytosti v podřadného impersonátora elektronických mentorů a obětování nejvlastnějších lidských hodnot v průběhu tohoto procesu. Britský básník T. S. Eliot napsal: „Kde je moudrost? Ztracena ve znalosti. Kde je znalost? Ztracena v informaci.“ Kdyby se narodil o půl století později, mohl by dodat: „Kde je informace? Ztracena v počítači.“ Zásobárna informací je zbytečná pro společnost trpící nedostatkem základních nástrojů nezbytných ke zpracování těchto informací moudrým a užitečným způsobem, jak už ostatně bylo vyjádřeno A. Einsteinem (a jinými) ve dvacátých létech t.s. Když pak kombinace nesmírně populárních MTV, nekonečný řetězec bezduchých a depresivních sitcom (statické komedie probíhající v obývacím pokoji), „talk shows" a trvalý proud sadistického násilí nahrazuje vliv rodičů, školy a přímého kontaktu s přírodou jako přímého nástroje vzdělávání mládeže, je těžko si představit, že tato mládež bude mít kdy příležitost k vývoji jakékoli kladné znalosti, natož pak moudrosti. Časopis „Science" uvedl, že průměrný osmnáctiletý strávil 15 až 20 tisíc hodin u televizní obrazovky ve srovnání s 11 tisíci hodinami strávenými ve škole. Nádavkem k tomu je tato mládež svědkem 18 tisíc televizních vražd. Kolik knih tato mládež přečte? Kolik naléhavých problémů tito mladí vyřešili? Kolik diskusí vedou se svými rodiči (či kýmkoli)? Dostává se jim poučení o vlastní minulosti, národní či světové historii? Počítače přispívají k tomu tragickému obrazu dvojím způsobem: přímo, okrádáním mládeže o potenciálně hodnotný čas nabídkou oslnivých, svůdných a akcíplných her a nepřímo, v masivních dávkách podávanou vyumělkovanou distrakcí, která bombarduje hlavy dnešní mládeže. Neblahé následky Přílišnost přízemních a často škodlivých informací, jimiž je našinec denně zahlcován, nese v sobě zárodky nepříjemností. Intelek- tualismus, doktrína, že znalost je odvozena z rozumu, je pro severoamerické masy mrtvá. Soucit, důvěra a lidské hodnoty všeobecně ustoupily agresi, lsti a jiným vlastnostem vedoucím k okamžitému uspokojení. Není čas k rozvinutí oněch dříve žádoucích rysů ve světě neustále přikazujícím nakupovat, získávat, uspokojovat. . . TEĎ! Toto vážné zpochybnění kolektivních předností má již dnes dva zřejmé důsledky: 1) podstatnou, proměnu ve způsobu odměňování, což vede k získávání moci nesprávnými lidmi, jež mají k ní přináležející vliv a 2) vytvoření společnosti individuí v drtivé většině neschopných samostatného myšlení, čímž se stávají snadno manipulovatelnými pro ty, kteří nabízejí nejlákavější a snadno dostupné zboží. (Zběžné zalistování stránkami PC, mni nebo Čosmopolitanu mi dá za pravdu). Vraťme se však k prvnímu důsledku - prozkoumejme nejprve největší skupinu milionářů mladších pětadvaceti let: severoamerické sportovce. V každé společnosti peníze přinášejí s sebou moc a vliv; v důsledku toho naší nejsilnější a nejvlivnější omladinou jsou profesionální atleti. Co však nabízejí společnosti? Zábavu pro masy a falešný pocit jistoty spojený s uměle vytvořenou adrenalinovou horečkou pro fanoušky toho či onoho sportu nebo atleta. Toť vše, co tito dospělí muži hrající chlapecké hry (i když oplývají fintami často dosahujícími dokonalosti) mohou nabídnout. A přesto slouží jako zářné příklady mládeži, kterou jsou zbožňováni zcela po právu, neboť sama společnost je obklopuje slávou a bohatstvím. V průběhu nedávné návštěvy módního restaurantu v Torontě jsem měl tu čest sedět poblíž stolu „Rocket“ Ismaila (pobírajícího v té době milionovou roční kompenzaci za zranění) a několika dalších hráčů amerického fotbalu z klubu Toronto Argonaut. Během první půlhodiny můj obdiv a vzrušení vystřídal úžas. Pozoroval jsem hochy, nikoli muže, navzdory jejich 21 až 25 rokům. Jejich povážlivě nedospělé pitvoření a naprostá neschopnost vyjádřit se o čemkoli, byť jen vzdáleně připomínajícím myšlenkový proces, potvrdilo mé podezření, že tito borci a mnoho jim podobných nezaslouží onu míru vlivu, kterou mají. A pomyslel jsem na absolventy universit stejně staré či starší, jejichž intelektuální potenciál mohl by zlepšit lidské soužití na planetě, kteří často škudlí šestáčky na jídle, aby si mohli zakoupit učebnice pro další semestr. Druhý shora zmíněný efekt vede k tomu, že naši atleti vydělávají závratné sumy peněz. Zjednodušeně řečeno, kdyby fanouškově přestali nakupovat sezónní vstupenky v hodnotě měsíčního podnájmu na Manhattanu, Philadelphia Flyers nemohli by si dovolit platit 38 milionů za hráče Lindrose. Pokud budou masy následovat bezduché vzory, bezduchost bude vládnout společnosti. Je to zřejmě začarovaný kruh, jehož průměr se zvětšuje nekontrolovanou měrou právě díky síle silikonového čipu. Závažný nedostatek v racionálním myšlení severoamerické společnosti se odráží všude od nevýznamnosti politických otázek (což je zejména pravdivé v Kanadě) po neutěšený stav rodinného života. Jako společnost postrádáme klíčový element hlubšího vnímání, moudrosti a smyslu pro budoucnost. Místo toho jsme až fanaticky soustředěni na několik okrajových položek. Prostředí (pochopitelně velmi důležité, leč přemíra přístupu emociálního na úkor poznávacího je pro lidstvo s ohledem na budoucnost poněkud nezodpovědné, čehož příkladem je pozastavení produkce nukleární energie, nikoli zbraní, v Severní Americe), práva žen a menšinových skupin (rovnost je krajně žádoucí, ale současné způsoby jejího dosahování jsou velmi iracionální a s již zjevnými důsledky poškození vyvážené lidské společnosti, rozpadem rodiny a vytváření směšně nelogických směrnic při výběru uchazečů o zaměstnání či akademickou pozici jsou dvěma hlavnějšími příklady) a potrat (proč se nezabýváme více bytostmi, které již opustily matčino ’lůno?). Organizovaná víra je pak dalším klíčovým hráčem v severoamerické iracionální hře. Velkorysá a dosažitelná vize budoucnosti je neobyčejně obtížná k objevení. Nikoli však nemožná, pokud se naučíme odpoutat naše myšlení od okamžitých žádostí a zaměříme jej na problémy globálního významu. Pokud to dokážeme, věřím, že spokojenost bude na vzestupu. Je několik míst, kde bychom mohli začít okamžitě. Větší důraz bychom měli klást na reformu školství a vzdělání. Ti nejbystřejší členové lidského společenství by se měli naučit většímu skepticismu v propagování jednoznačně pozitivních vlivů počítačů. Nádavkem k reformě školství jiná a nová (a snad i radikálnější) rozhodnutí by se měla objevit, jako třeba televizní daň či omezení odměn, které mohou z různých zdrojů obdržet osoby mladší 21 let. Ze všeho nejdůležitější však je, abychom, jako lidstvo, přehodnotili ve světovém měřítku své prvotní zájmy. Je třeba si uvědomit, že nejsme první společností kladoucí přílišný důraz na pobavení, okamžité sebeuspokojení a hodnotu peněžní moci na úkor duchovna, soucitu a seberealizace - výlet do Říma, Athén nebo Káhiry snadno nám to připomene. WALTER CÍCHA (Walter Cícha je doktorem věd [chemie] a pracuje ve výzkumu v americké firmě Du Pont, Delaware.) Z angličtiny přeložil VLADIMÍR CÍCHA. □ POLYGON 1/1995 1 5 [pageend17]Z glosáře j iř íh o l o ew y h o (xi) Smažené řízky ze sněhuláka * KRVELAČNÉ STARÉ ŠELMY se nemění v holubice jen proto, že jim pár zubů vypadalo a kožich opelichal. Západní politika i publicistika snad opravdu mínily, že několik personálních změn, „reforem“ a trochu nové rétoriky zruší staletou kontinuitu brutálního ruského imperialismu. Proto takové překvapení, takové zklamání z faktu, že bodrý Boris Niko- lajevič Jelcin, s nímž si tolik západních státníků tyká, dokázal vydat povel k čečenskému masakru. * REAKCE ZÁPADU je tradičně bezzubá, opatrnická až mnichovanská, ale to už snad nikoho nepřekvapuje. Za Západ lze v tomto smyslu označit i postkomunistické země, z nichž mnohé mají s nájezdy ruských tankových divizí své trpké vlastní historické zkušenosti. Trochu solidarity s krvácejícími Čečen- ci by dobře slušelo i České republice. Ale jakákoliv zmínka o tragédii Čečenska scházela v novoročním projevu nejen amerického a německého, nýbrž i českého prezidenta. * PAN PREZIDENT HAVEL konstatoval v novoročním projevu mimo jiné, že se blíží 50. výročí konce druhé světové války. „Mezinárodnímu společenství1 při té příležitosti připomněl, že „tato válka patří definitivně do historie, že sice utrpení a zkušenosti, které přinesla, nesmějí nikdy vymizet z naší paměti, že však už nemá smysl se k ní vracet a znovu pouštět do mezinárodní politiky a práva démony, které tato válka vyvolala." * POJMEM „HAVEL SPEAK“ označují američtí novináři projevy, jež vzletnými slovy vyjadřují ušlechtilé myšlenky, ryzí úmysly a zbožná přání, jimiž se ale nikdo vážně nezabývá, protože jsou odtržené od reality. Prezidentův návrh moratória na úvahy o druhé světové válce (a jejích následcích), ke kterým prý už nemá smysl se vracet, je pro tento žánr přímo typický. A tak výzva muže na Hradčanech zůstane opět (jako obvykle) hlasem volajícího na poušti. Záplavu tematiky roku 1945, která se na nás řítí, neztenčí ani o jeden list papíru. Minulost se nedá jednoduše zamést pod koberec. * VRACET SE PRÝ NEMÁ SMYSL, míní český prezident, leč svět se k druhé světové válce i k dějům poválečným vrací masivně, ať se to komu líbí či nelíbí. Napovídají to programy nakladatelství na celém světě, plány televizí i printmédií. A ukazuje to agenda událostí už na samém počátku roku: 26.-27. ledna v Osvětimi oslava osvobození lágru; od ledna do 14. května obrovská výstava „V roce 1945 mi bylo dvacet: Druhá světová válka“ na ploše 6600 čtv. metrů v Bruselu; 13. února v Drážďanech velká tryzna za oběti drtivých náletů před padesáti lety, kde promluví spolkový prezident Herzog i primátor britského Coventry. * A TAK TO PŮJDE DÁL zřejmě po celý rok 1995 a žádná zbožná přání tomu nezabrání. Sérii návratů k tematice druhé světové války bude nepochybně provázet i „otevírání hrobů“, jak to před časem nazval Rudolf Battěk. Ponurá aritmetika počtu obětí se provádí tím vášnivěji, čím rozpornější jsou údaje, jež máme po padesáti letech k dispozici - občas se rozcházejí 1:10 i více. * POČÍTÁNÍ MRTVÝCH započne nepochybně už kolem výročí zničení Drážďan, protože tam se odhady počtu obětí rozcházejí až neuvěřitelně; první úřední zpráva z února 1945 hlásila 25 tisíc mrtvých, nacistická propaganda ale číslici záhy zdesateronásobila na čtvrt miliónu. Jako by to ještě nebylo dost, propaganda NDR v padesátých letech tvrdila, že v Drážďanech zahynulo 320 tisíc lidí. (Moderní bádání prý podle nedávné zprávy F.A.Z. považuje za nejpravděpodobnější opět původní odhad 25 tisíc obětí.) * STATISTIKA HRŮZY se jistě nevyhne ani počtu českých a československých obětí okupace a druhé světové války; také zde se setkáváme s velice rozpornými údaji. K tematice se ještě vrátíme v některém z příštích glosářů. * NETOTALITNÍ KOMUNISMUS (ten oný s ľudskou tvárou) je bludná představa. Leszek Kolakowski ji kdysi trefně přirovnal k iluzi, že lze smažit sněhové koule. Výsledky voleb v nejedné postkomunistické zemi - také nedávných komunálních voleb v České republice - ukazují, kolik lidí navzdory všem historickým zkušenostem dodnes věří, že by se s patřičným know-how a ve vhodné troubě dal usmažit i celý sněhulák. * NAŠI ČTENÁŘI V KANADĚ si jistě ještě vzpomenou na jméno prvního polistopadového velvyslance ČSFR v Ottawě. Rudolf Schuster se tehdy pro svou komunistickou minulost stal terčem mnoha protestů, ba demonstrací. Vrátil se pak na rodné Slovensko, leč politiky nezanechal. Komunální volby ho vynesly v Košicích do křesla primátorského. Kandidoval jako „nezávislý“, avšak za podpory Mečiarovy HZDS. K urnám přišlo v Košicích jen 39 procent voličů. * LONI SE VOLILO také v Bulharsku. Dopadlo to tam jako už v řadě zemí: špatně pro demokracii a dobře pro (mírně přelakované) bolševiky. - Za zmínku ale zajisté stojí skutečnost, že sofijská vláda včas před volbami inzerovala v řadě jazyků ve světovém tisku výzvu, aby se bulharští občané-exulanti laskavě dostavili v den voleb na ambasády a tam učinili zadost základnímu právu i povinnosti občana. * VOLBY NA AMBASÁDĚ anebo formou korespondenční nejsou ovšem bulharský vynález. Je to běžná a samozřejmá praxe ve většině zemí dnešního světa, které netřídí občany na kategorie více či méně privilegované v závislosti na momentálním místě jejich pobytu. (Pouze českému premiérovi a jeho Občasně demokratické straně se takové právní rovnostářství vůbec, ale vůbec nezamlouvá.) * VOLYNŠTÍ ČEŠI-NAVRÁTILCI se rádi usazují v České republice ve větších skupinách, což je jistě pochopitelné. Například ve Zdechovicích na Pardubicku tvoří 12 procent obyvatel. V nedávných komunálních volbách z nich nesměl volit ani jediný. Zdá se, že rovná občanská práva měli jejich otcové naposledy v jatkách dukelské operace: když si Ludvík Svoboda budoval na kostech Rusínú, volyňských Čechů a Židů svoji poválečnou pozici. * POLITICKÉ KARIÉRY zpravidla nekončí ve věku, kdy obyčejní smrtelníci odcházejí do důchodu. Jako extrém bývá uváděn přiklad Konrada Adenauera, který byl zvolen prvním spolkovým kancléřem SRN, když mu bylo 73; vykonával tuto funkci velice aktivně (a stylem dosti autoritativním) ještě celých 14 let. Odstoupil z ní pod silným tlakem až v říjnu 1963 ve věku 87 let; i pak ještě nejen napsal paměti, ale činně zasahoval do politického života až do své smrti. Zemřel 91 letý. * DOBROVOLNÁ REZIGNACE Jacquese Delorse, nejnadějnějšího z kandidátů na úřad francouzského prezidenta, vyvolala politování nejen u jeho politických přátel, ale také například v kruzích francouzských podnikatelů a - i mimo Francii - v řadách upřímných stoupenců evropské integrace. Delors, bývalý neobyčejně úspěšný prezident Evropské komise, zavrhl myšlenku na další velkou dějinnou roli, ačkoliv je mu teprve 69. Myslím, že jeho rozhodnutí chápu. A nemohu se ubránit myšlence, kolik významných politiků českých (případně československých) by bylo mohlo vejít do dějin jako legenda, kdyby tolik nebažili po další porci moci a slávy a byli schopni opustit jeviště v pravý čas. * KDO JE VLASTNĚ STARÝ? Naše představy o tom nejsou nijak konstantní, v průběhu života se mění, posouvají. Dokud jsme dětmi, zdají se nám notně staří už i čtyřicátníci; později se hranice kmetství stěhuje výš a výše. Ještě si vzpomínám, s jakým údivem jsem kdysi vyslechl poznámku: „A že umřela tak mladá?!“z úst pětasedmdesátiletých žen na pohřbu jejich vrstevnice. * POJEM LIDSKÉHO VĚKU je proměnlivý také v závislosti na dobových normách. Ještě v minulém století se přihodilo, že studenti oslovili Jaroslava Vrchlického o jeho padesátinách „Ctihodný kmete“; babička Boženy Němcové, ta moudrá a vlídná stařenka, měla podle časové rekonstrukce zřejmě přechod ještě pred sebou: bylo jí něco málo přes čtyřicet. Žádný tedy div, že pro pírko mohla skákat přes plot. * RELATIVNÍ A ZKRESLENÉ jsou v tomto 16 POLYGON 1/1995 [pageend18]ohledu i naše vzpomínky z mládí. Uvědomil jsem si to i při četbě vyprávění Petra Hrubého v minulém Polygonu, který Vojtu Beneše, předválečného senátora a poválečného poslance ČSSD, staršího bratra prezidentova, označuje za stařičkého. Lze snadno spočítat, že Vojta Beneš, narozený 1878, dovršoval po komunistickém puči teprve sedmdesátku. Nevím, jak stár je náš australský autor dr. Hrubý, ale až i jemu jednou sedmý křížek přibude, pošle asi každého, kdo by ho označil za stařičkého, do nejbližšího háje eukalyp- tů. * DO TÉ SEDMDESÁTKY mně zatím ještě chybí pět let a pár měsíců, nicméně už na ni mám jiná měřítka: loni ji totiž dovršilo několik mých přátel, z nichž dva jsem znal už zamlada. Nezávisle na faktu, že oba jsou duševně svěží a fyzicky zdatní, v mých-očích staří nejsou a nebudou, i kdyby se jim vrásky zmno- hanásobily. Zvláště, když ty sedmdesátileté mládence porovnávám s některými dnešními třicátníky a čtyřicátníky, kteří jsou sešlí věkem snad už od puberty. * ZÁVIDĚNÍHODNĚ MLADÁ DUCHEM je jedna moje milá příbuzná, která loni oslavila 87. narozeniny. Žije v Praze v tzv. pečovatelském domě, kde obývá samostatný malý byt lesknoucí se čistotou. - Za války byla v koncentráku, ztratila nejbližší, prožila věci, které by snad zlomily i supermana. A má nemalé zdravotní potíže. Ale o těch zásadně nemluví; vůbec si nikdy nestěžuje. Je naopak nesmírně pozitivní, plná humoru, úsměvné moudrosti, zájmu o lidi i o věci veřejné. Je mladá. * KOMIK JÁRA KOHOUT, který zemřel 9. prosince 1994 ve věku devadesáti let, také sršel životním elánem a tvořivostí až do konce. Když došla zpráva o jeho skonu, přečetl jsem si znovu řádky, jimiž odpověděl 30. září 1989 na blahopřání exilového Práva lidu ke svým pětaosmdesátinám. Ocituji z jeho dopisu alespoň jednu potutelnou, typicky kohou- tovskou větu: „Kdybych býval věděl, že budu tak dlouho žít, tak bych se byl v mládí víc šetřil.“ * NĚMECKÝ PRAVOPIS se za posledních 200 let změnil jen nepodstatně. Nejstarší knížka v mé knihovně, Goethe’s Werke, vydaná roku 1828 vTůbingenu, liší se od dnešního úzu jen semtam nějakým h navíc (Thal, Noth, Thräne, Wuth) anebo ypsilonem místo měkkého i (frey, seyn). Naproti tomu český text z oněch raně probuzeneckých časů se od dnešní podoby liší (i opticky) takřka k nepoznání. Jak víme, další změny, mnohé z nich sporné a rozporné, nadcházejí. * ALE I NA NĚMČINU DOJDE: Nejpozději do roku 2001 se Majonaise změní na Majonäse, Asphalt na Asfalt, Rhytmus na Rytmus, Alphabet na Alfabet, Nougat na Nugat, Bravour na Bravura dosavadní Katastrophe na Katastrofe. Po švýcarském vzoru odpadne písmeno B; Místo Kuß a muß se bude prostě psát Kuss a muss. Psaní velkých začátečních písmen u podstatných jmen ale zůstane zachováno. - Bude zajímavé sledovat, zda německá pravopisná reforma také vyvolá vlnu veřejné hysterie. * NAUČNÉ SLOVNÍKY jsou důležitou pracovní pomůckou každého novináře. Po odchodu do Německa jsem dvacet let velice postrádal lexikon v češtině. Asi před dvěma lety jsem si konečně v Praze s velkou radostí pořídil nový český Encyklopedický slovník. Dílo o 1253 stranách vydal za maloobchodní cenu Kč 250,- roku 1993 Odeon spolu s institucí zvanou Encyklopedický dům, spol. s r.o., která sídlí U Michelského lesa 366 v Praze 4. * S RUČENÍM OMEZENÝM: Až doma jsem shledal, že při výrobě knihy byly zničeny strany 1201 až 1208, což výstupní kontrola přehlédla. Každý západní vydavatel by v takovém případě ihned s omluvou vyměnil poškozený exemplář za bezvadný. Vzhledem k postkomunistickým uzancím jsem výměnu ani nežádal. Jen jsem se obrátil na Encyklopedický dům s opravdu velice zdvořilou prosbou, jestli by mi neposlali chybějící (chybící ???) stránky aspoň oxeroxované, abych si je mohl vlepit do knihy. Na můj dopis z 25. srpna 1993 nikdy nedošla odpověď. Společnost s ručením (velmi) omezeným dodnes ani nezabučela. * V ŘÍJNOVÉM POLYGONU jsem napsal, že někdejší velitel Mírová Kohlíček alias Kohl prý žije v Kanadě, kde by ho ale „sehnat nebylo snadné“. Mýlil jsem se; jeden z našich čtenářů v USA mi poslal výstřižek z Kanadských listů z prosince 1993, kde se uvádí, že dotyčný bydlí na adrese 109 Dundas St., Brantford, Ont. N3R 1S4. * V PROSINCOVÉM POLYGONU jsem psal o dvou německých turistech zastřelených českými policisty. Vyšetřování obou případů tehdy ještě probíhalo. Podle zpráv tisku je (titulek:) Případ postřeleného Markuse Rankela po mnoha dnech vyřešen. A to takto: „Příbramský policista Pavel Š. Rankela postřelil při projednání dopravního přestupku. Vyšetřovatel neshledal policistův skutek trestným činem, takže trestní stíhání bylo zastaveno." * KUŘÁCI JSOU CHUDÁCI, diskriminovaná menšina, které se nezastane ani komise Spojených národů pro lidská práva. Sice jsem v rámci novoročních dobrých předsevzetí (opět jednou) navždy přestal kouřit, ale přesto vyzývám k toleranci vůči kuřákům. Není radno donucovat je až k pláči! - Svědčí o tom zpráva AFP z Británie, že tam zoufalý kuřák, který si nesměl zapálit, ukousl nekuřákovi ucho. Sice jenom jedno, to krajní, avšak soud ve Snaresbrooku přesto chudákovi kuřákovi napařil tři roky nepodmíněně. Wuppertal 10. ledna 1995 □ Trest smrti ? Ano ?-Nebo ne ? OTA RAMBOUSEK Kolega Jiří Loewy uveřejnil v Polygonu č. 6/94 ve svém glosáři na 20. straně kromě jiných zajímavostí i stručnou stát „Znovuzavedení šibenic“. Poznámka je psána s profesionální rutinou; nadhazuje problém a nechává čtenáře rozhodnout otázku tak či onak, aniž by on sám vyjádřil svůj vlastní názor. Jde tu o zásadní stanovisko: Trest smrti? Ano, či ne? Otázka není tak jednoduchá, jak se zdá. Zkusíme složitost problému demonstrovat na příkladech, které máme všude kolem sebe, kde se nabízí široká škála příkladů pro i proti. Jako názorný příklad uveďme Spojené státy, kde je - řekli bychom - trest smrti na denním pořádku. Cestou humanizace Když se v roce 1886 skupina zákonodárců ve státě New York zúčastnila veřejné exekuce, kdy příliš obézní zločinec na šibenici přišel doslova o hlavu, začalo se uvažovat o humánnějším způsobu absolutního trestu. V té době byla moderní právě objevená elektřina a tak komise složená ze soudců, zákonodárců a lékařů dostala za úkol rozhodnout, zda by tu nebyla nová cesta k výkonu trestu smrti. Byli tu stále přívrženci oprátky, další navrhovali jed, ale nakonec - protože Amerika je a vždy byla průkopníkem pokroku - většina v komisi rozhodla o novém způsobu popravy: elektrickým proudem. Nato se rozpoutala soutěž: zda použít systém Edisonův, tedy proud střídavý, nebo Westinghousův. Bylo tu totiž reálné nebezpečí, že použitý systém bude označen za životu nebezpečný. Sám Edisonův asistent Harold P. Brown podnikl mnoho pokusů na zvířatech, aby zjistil, který ze systémů se pro drsný účel lépe hodí a hlavně: jak vysoká voltáž a po jakou dobu je dostačující pro usmrcení člověka. Brown nakonec stanovil, že střídavý proud při napětí 1500 voltů je smrtelný za 30 vteřin. Brownovy výsledky pokusů vedly ke konstrukci elektrického křesla. První poprava byla tímto způsobem provedena 6. srpna 1890 ve vězení Auburn ve státě New York na 28le- tém Williamu Kemmlerovi, prodavači ovoce, který v opilosti utloukl sekerou svou milenku. Po instalaci elektrického křesla v Auburn dostaly podobné zařízení i věznice v Clintonu a Sing Singu. Na křesle v Auburn bylo vykonáno 55 exekucí. Pak bylo zničeno. 26 odsouzenců na smrt zemřelo na křesle v Clintonu. Toto křeslo je dnes v Albany, kde slouží jako zařízení pro výcvik. Křeslo v Sing Singu, instalované v roce 1.891, přineslo POLYGON 1/1995 17 [pageend19]smrt 614 odsouzencům. Tento „kus nábytku“, ironicky pojmenovaný „Old Sparky“, je dnes ve vězení Green Haven ve Stornvillu. „Old Sparky" je přes své stáří na nejlepší cestě vrátit se ke svému původnímu účelu. Volební slib Konečné číslo říká, že ve státě New York bylo popraveno 695 osob za 73 let existence absolutního trestu. Guvernér Nelson Rockefeller trest smrti zrušil v roce 1963. Postupem doby se vzrůstající zločinnost stala hrozbou a objevilo se volání po obnově maximálního trestu. Následníci v úřadě guvernéra tradičně tento požadavek zavrhovali a každoroční hlasování senátu vetovali. V takovém případě je třeba ke zvrácení veta dvoutřetinové většiny senátu, tedy alespoň 100 hlasů. V roce 1989 senátor James Donovan, který rok po roce hlasoval pro obnovení absolutního trestu, zjistil, že prakticky umírá na rakovinu; revidoval svoje stanovisko. Jeho hlas byl právě ten rozhodující pro konečné přehlasování veta. Guvernérem státu New York byl po 12 let Mario Cuomo. Jenže v listopadu 1994 překvapivě, byť těsně, ve volbách prohrál a novým guvernérem od Nového roku 1995 je George Pataki. Jeden z jeho hlavních volebních slibů? Co nejrychlejší znovuzavedení trestu smrti. Tento požadavek byl totiž velmi silným požadavkem voličů z New York City, kde jsou policisté stříleni jako králíci a vraždy se od zrušení trestu smrti víc než zdvojnásobily. Kolik vůbec stojí smrt? Bude-li skutečně absolutní trest ve státě New York opět uzákoněn, stane se 38. státem Unie s absolutním trestem. Z tohoto počtu stále ještě 12 států používá elektrického křesla. Velká většina, včetně Texasu (který má v současné době primát v počtu vynesených rozsudků smrti a vykonaných poprav), přešla na zatím nejhumánnější způsob exekuce: smrtící injekci. Následuje Florida a Severní Karolina. Tak se stane, že za zločin v jednom státě (např. v New Jersey) je pachatel popraven, v jiném (např. jen přes řeku Hudson v New Yorku) i přes zločin mnohem zrůdnější vyvázne sezením ve vězení. Důvody pro a proti Přirozeně se názory i na trest smrti příkře rozcházejí. Jedni žádají biblické „Oko za oko“, zatímco oponenti říkají: Nezabiješ! Málokdo ví, že poprava, resp. cesta od vynesení rozsudku k okamžiku exekuce je velmi nákladná. Průměrná doba, strávená na oddělení smrti, je ve Spojených státech osm let a stojí daňové poplatníky průměrně dva až čtyři miliony. Mluvíme samozřejmě o dolarech. Doživotí si vyžádá průměrně okolo 750 tisíc. Proti každému vynesenému rozsudku trestu smrti se odsouzený automaticky odvolává. Téměř každý odsouzenec na smrt má za sebou tři, čtyři, ba i pět odvolání. Povíme si o tom později. Poměrně nedávno byl ve velmi populárním televizním pořadu „60 minut“ případ odsouzence z Texasu, který říká: „Ano, můj zločin byl odporný, trest spravedlivý; zasloužím si ho a chci být popraven.“ Ne, rozsudek nemůže být - zatím - vykonán, neboť obhájce má povinnost se odvolávat. Jak vidíme, exekuce je vlastně luxus. Zde je „nejúspornější“ Čína. Odsouzenec je hned po rozsudku vyveden a zlikvidován střelou do týla. Bohužel často i za „zločin“ politický. Je to též jeden z argumentů odpůrců trestu smrti. Tato námitka neobstojí. Například Československá republika měla v zákoně z roku 1923 absolutní trest smrti a president Masaryk za dobu svého úřadování podepsal osm nebo deset exekucí za zločiny zvlášť těžké. Za celou dobu existence ČSR nebyl nikdo popraven za čin politického charakteru. Naproti tomu za nacistického a komunistického teroru stačila velmi krátká doba a propadnout životem bylo relativně velmi snadné. Jako jakési doznívání válečných hrůz a odveta byl překvapivě rychlý od- volávací proces - jeden z nejrychlejších vůbec - a to čtenáře překvapí - při rozsudcích tzv. Národního a Lidového soudu republiky v poválečných létech. Od rozsudku k výkonu trestu byly stanoveny pouhé dvě hodiny. Rozhodnutí soudu mohl změnit jen president republiky cestou milosti. Nacisté měli údajně maximální dobu k odvolání 99 dní. I když současná Česká republika absolutní trest nemá, na Pankráci existují tři různá po- praviště: první, dnes památník obětem nacismu, „sekyrárna". Za nemocnicí je další památné místo: stávala tu šibenice, na které skončily svůj život další oběti lidožroutského režimu, tentokrát komunistického. Třetí, skromné, nenápadné a zcela zchátralé po- praviště, odpovídající nátuře a mentalitě tehdejšího režimu: ve sklepě, na obyčejné vodovodní trubce je navinuta oprátka. Malá mřížka se propadne, je ovládána za zdí pákou v ruce popravčího. Zde byl oběšen kriminální zločinec ještě v roce 1988. Nakonec: Ale co s nimi? Julius Volker, zákonodárce z Buffala, řekl při závěrečné debatě o zrušení trestu smrti ve státě New York před třiceti léty: „Znamená to jen více vražd. Říkáme si, že v civilizované společnosti by neměl trest smrti existovat. Ale - co je civilizovaného na zločinech, které se kolem nás dějí?" Ve vězení Ellis v Texasu je v současné době na oddělení smrti „Death row“ 392 odsouzenců v bílých vězeňských uniformách s písmeny D/R na prsou. Bylo tu vykonáno 82 poprav od roku 1976, z toho 11 jen v roce 1994. Čtrnáct odsouzených má již stanovený den exekuce. Od té chvíle již neopouštějí celu. Podívejme se na některé případy: David Hicks měl být popraven 17. listopadu. Šestnáct hodin před exekucí dostal odklad - další, již třetí. Hicks, dnes 32letý, v roce 1988 znásilnil a poté k smrti ubodal svou vlastní 87letou babičku. Dalším nejbližším kandidátem smrti byl Raymond Carl Kinamon, který v roce 1984 při loupeži zabil majitele nočního klubu. Poprava, stanovená na 11. prosince 1994, byla již počtvrté odvolána. Gerald Mitschell, 26 let, v roce 1985 uloupil automobil a jeho majitele, vojenského vysloužilce, na místě zabil. Poprava, stanovená na 15. listopadu 1994, byla odvolána. Primát ovšem drží - nebo držel - Harold Ottey z Nebrasky, který v roce 1977 znásilnil a uškrtil 26letou Jane McManus. Ottey, odsouzený na smrt v roce 1978, postupně získal osm odkladů výkonu trestu. Zemřel v elektrickém křesle 2. září 1994 ve věku 43 let po 17 létech pobytu na oddělení smrti. Mluvili jsme o odsouzencích ve státech, kde přes, všechny právní zádrhely je trest smrti velmi reálný. V Milwaukee byl v roce 1992 souzen Jeffrey Dahmer, který od roku 1978 - tehdy jako osmnáctiletý - začal své vyhlédnuté oběti vraždit. Sexuálně úchylný, postupně zabil 17 chlapců a mladých mužů. Nebudeme popisovat podrobnosti, faktem zůstává, že policie při jeho zatčení v roce 1991 objevila v Dah- merově bytě části 11 těl, tři lidské hlavy, pět lebek, pět kompletních koster, bedny kostí a lidských údů. Lednice plná plic, ledvin, jater, genitálií a jedno lidské srdce, které chtěl „sníst později“. Dahmer kanibalismus přiznal. V procesu, který otřásl Amerikou, vynesl soud rozsudek: za každou prokázanou vraždu doživotí. Tedy šestnáctkrát doživotí. Neboť: stát Wisconsin absolutní trest nemá. Jenže - zapracovala tzv. „vězeňská spravedlnost". Dahmer, odpykávající trest ve věznici Columbia ve Wisconsinu, byl v pondělí 28. listopadu 1994 ocelovou tyčí ze vzpěračského nářadí ubit k smrti spoluvězněm, též několikanásobným vrahem. Tyto případy jsou poměrně časté ve státech, které trest smrti nemají. Vrah bez skrupulí zabije další oběti z řad spoluvězňů nebo dozorců. Neboť je prakticky více nepotrestatelný. V roce 1993 před Vánocemi cestou vlakem postřílel Collin Ferguson během jízdy 25 osob. 6 mrtvých, 19 zraněných. Hned po volbě nového guvernéra projevil Ferguson obavy, zda nebude za masakr popraven. Byl uklidněn: New York trest smrti zatím uzákoněn nemá. Bojovník za práva nenarozených zastřelil v létě na Floridě lékaře z kliniky, která prováděla legální potraty, i s jeho osobním strážcem. Minulý prosinec dostal za dvojnásobnou vraždu absolutní trest. Susana Smith, mladá matka dvou krásných synů, tříletého Michaela a 14měsíčniho Alexandra, oznámila policii, že černý bandita ji přinutil vystoupit z vozu a ujel i s dětmi. Celý týden prosila s pláčem na televizní obrazovce, v rozhlasu i tisku o navrácení dětí. Devátý den se přiznala pod tíhou důkazů, že obě děti upoutala bezpečnostními pásy na zadní sedadlo auta, které pak shodila do jezera. Popsala policii i okamžik, kdy se starší syn vzbudil a ona z břehu viděla jeho zápas o život. Jižní Karolina trest smrti má. V roce 1948 uprchl do Argentiny bývalý velitel koncentračních táborů v Polsku Josef Schwammberger, nyní 82letý. V roce 1990 byl Argentinou vydán a v květnu 1992 odsouzen na doživotí za prokázanou smrt 650 židů. Nyní byl soud obnoven, protože se Schwammbergerovi dokázala poprava dalších 144 židů. Jenže - dnešní civilizované Německo trest smrti nemá... Mohli bychom ještě dlouho pokračovat, ale snad těchto několik pohledů, poznámek a faktů postačí k zamyšlení čtenáře nad otázkou zdánlivě lehkou: Trest smrti - ano či ne? □ 18 POLYGON 1/1995 [pageend20]Ekonomika a etika JAROSLAV TEPLÝ „Byznys a etika“ se jmenovala konference, která se konala 1. prosince 1994 v Praze. Při této příležitosti provedla nadace Patriae průzkum veřejného mínění na toto thema ve třech segmentech obyvatelstva, a to mezi dospělou populací, dále mezi podniky začleněnými do Svazu českého průmyslu a konečně mezi zahraničními podniky, resp. českými s úplnou zahraniční účastí. V hodnocení dnešního stavu české společnosti z hlediska morálnosti a etiky jednání se shodly všechny tři skupiny, že je „spíše špatný“; jako nejhorší hodnotí zahraniční firmy státní správu a úřady, justici a policii, obyvatelstvo justici a policii a podnikatelé státní správu a úřady. Jako příčinu vidí podnikatelé chybějící angažovanost politiků a zahraniční firmy zkompromitovaná vedení podniků. Podle názoru domácích respondentů je vliv české povahy a tradice na současné problémy v etice značný a všechny tři skupiny věří, že jsou nutné aktivní zásahy ke zlepšení situace.1 1) M. Achramenko: Jak vidíme sami sebe a jak nás vidí cizinci. Lidové noviny 6.12.94 2) Projev V. Havla ke studentům 17.11.94, LN 18.11.94 3) Lidové noviny 18.11.1994 4) Ideologie jako pohodlné intelektuální závětří. LN 11.11.94 5) J. Franěk: Co vláda „nevľ. LN 17.8.94 ■ Dva týdny předtím vyjádřil Václav Havel svou starost o duchovní a morální stav naší společnosti a naléhal hlavně na zlepšení politické kultury, zvýšení úcty k zákonu a právního povědomí.2 Prakticky ve stejném okamžiku prohlásil Václav Klaus na konferenci 1994 Atlantic CEO Institute,3 že ... v současnosti již tento transformační, úkol (rozuměj transformace ekonomiky) končí... Nic více nebylo třeba provést... Nestačí jim, abychom zde měli jen občany svobodné, chtěli by zde mít i občany lepší... Souhlasím s jejich kritikou přílišného materialismu, egoismu, krátkozrakosti a zahledění do sebe, ale nesouhlasím, abychom z toho byli někým léčeni... Hlas lidu v uvedené anketě se však domnívá, že je nutno aktivně zasáhnout, co ale může od obou vedoucích osobností státu očekávat? Václav Havel - jako vždy - zůstává u morálních proklamativních výzev, kterým nelze mnoho vytknout kromě prakticky nulové účinnosti. Václav Klaus se pravděpodobně domnívá, že neviditelná ruka trhu vyřeší vše, jeho stejné stanovisko i v jiných otázkách nazval R. Silverio4 ideologií sociálního fatalismu - vývoj je takový, jaký je, netřeba jej ovlivňovat... Občan, který se dočte o bezpečnosti a perfektní čistotě singapurských ulic či o pořádku na odpočívadlech u kanadských dálnic ovšem nevěří, že toho bylo dosaženo plamennými výzvami či tržními podmínkami, spíš si představuje ty aktivní zásahy a.z toho vyplývající pořádek; ale jakou má na něj naději v ČR? Odpověd zní: v krátkém či středně dlouhém výhledu malou či spíše nepatrnou. Do jisté míry je to už v samé podstatě sametové revoluce, která v tomto ohledu přinesla vlastně jen další úpadek. Komunistická vláda byla tehdy vystřídána polistopadovou garniturou, ve které byla KSČ rovněž solidně zastoupena. Dodnes není ovšem známo, za jakých podmínek k tomuto překvapivě hladkému předání moci došlo, k čemu se nové vedení státu (možná?) zavázalo, protože hlavní aktéři, jmenovitě Václav Havel, mlčí jako hrob. Tím ovšem je nemožné při posuzování polistopadového vývoje s jistotou rozlišit, co spadá na účet pravděpodobně nevyhnutelné hypothe- tické dohody s KSČ a co spadá výhradně na účet polistopadových vlád a rozhodujících politických osobností. Například Václav Klaus převedl hladce komunistickou hospodářskou elitu s jejími posicemi a majetkem stejně tak jako tuto elitu doprovázející para- sity do nového systému. Již při tzv. malé privatizaci se postavil celou vahou své osobnosti proti požadavku zjišťovat původ v tomto procesu investovaných peněz, což znamená, že velmi dobře věděl, že šlo o „špinavé“ peníze. Stejné stanovisko zaujal i nedávno v záležitosti privatizace českých rafinérií, o kterou se ucházel Chemapol, čistě soukromá společnost bývalých vedoucích pracovníků zahraničního obchodu, vedená členem předlistopadového ÚV KSČ a bývalým členem tajných služeb. Upozornění ministra vnitra pak Klaus komentoval: ... jsem trochu neklidný z dnešní nové fáze určité agentomanie... protože ta by nabízela jiné řešení a zcela jiné pojetí našeho transformačního procesu...5 Jde tedy o jeho čistě osobní „ekonomickou etiku“ či je za tím něco jiného? A kdo vlastně inicioval ještě ve federálním parlamentu zrušení zákona na ochranu socialistického vlastnictví? Byl zákon zrušen ze vznešených (?) pohnutek nebo si jen budoucí „podnikatelé“ připravovali půdu? Jak je možné, že leckteří poslanci jsou současně aktivními podnikateli? Nemá smysl klást další otázky, účelem bylo jen ukázat, že základy, položené během posledních pěti let pro společnost přijatelné etické úrovně nejsou zrovna z té nejlepší hlíny. Ale obraťme list a vraťme se do dnešní skutečnosti. Veřejnost se domáhá aktivního zásahu do situace, vláda by ji proto měla přestat chlácholit a začít energicky jednat v případě potřeby i nestandardním způsobem ve všech sektorech státní správy, v soudnictví a policii. Ta poslední potřebuje zvláště naléhavě provětrat, proto by měla být část absolventů právnického studia aspoň po nějakou dobu povolávána místo do vojenské služby ke službě v policii. Tento byť i časově omezený příliv mladých, právnicky vzdělaných a se starým režimem nijak nespojených lidí by mohl znamenat nejlepší možnost získat aspoň některé z nich pro policii a ministerstvo vnitra, odkud v současné době právníci odcházejí, a zkvalitnění práce na všech úrovních, které by pouhá přítomnost mladých nikomu nezavázaných právníků jistě přinesla. 31. prosince 1994 S touto básní se naši čtenáři setkali již v minulém Polygonu. Protože se nám však do ni vloudily chyby, uveřejňujeme ji znovu ve správném znění. Autorovi i čtenářům se omlouváme. Vladimír Cícha Pacific Daylight (Poznámky v čase) Příliv dnes obzvlášť vysoký zahání mě k tunovému kmeni Expanse oceánu je však dočasná krutost a hloupost člověka věčné Příliv na vlnách přináší otázku jak loďku na modrém provázku zda vyměnil bych přílivy a odlivy za klidné plynutí Vltavy za Občanskou plovárnu Nade mnou vznáší se orel bělohlavý z hladiny vyhlíží tuleň hravý jedle a cypřiše k oceánu hledí zelené štědrými dešti Zde nejsem v Budapešti ani v Praze zde nejsou pachy ani saze zde ale není ani: hostinec Na výtoni a ten věhlasný U dvou koček a U zlatého tygra U Vejvodů a U tří pštrosů Ü Ottů a U Pinkasů ani divadlo Semafor a Činoherní klub divadlo Na zábradlí zde nechtěl bych si stříkat jedu do žil zde Jára Cimrman nikdy nežil... Ukázka ze sbírky Vladimíra Cíchy „Pacific Daylight“. Lze objednat na adrese: 942 Tudor Ave, North Vancouver, B. C., V7R-1X4, Canada. POLYGON 1/1995 1 9 [pageend21]hovory přes Lány JÁRA MEČŮ BEZMOCNÝ CHCE K MOCI Nedávno jsem v „Hovorech přes Lány“ připomínal smutný úděl dramatika, obklopeného ohebnými dvořany, jemuž za zámeckým a hradním zdivém zůstalo jen snění o lásce vítězící nad nenávistí. Napsal jsem, že má povoleno mluvit ze zámku, občas někam odjet nechat se zviditelnit a že je znám jako pokladač věnců. To vše se má v šestém roce kocour- kovské demokracie razantně změnit. Ze zámeckého monologu, proneseného před silvestrovskou veselicí, blýsklo vzpourou. Loutkoví novináři pana premiéra Klause promptně nazvali presidentův projev státnickou naivitou, zatímco jiní, stejně hopsající, přidali pošklebky. Václav Havel dal zřetelně najevo, že už nechce být zviditelňován jen jako pokladač věnců a páté kolo u vozu kocourkovské demokracie. „Budu se starat o co budu chtít, a budu se vyjadřovat, k čemu já budu chtít,“ řekl jadrně k předsilvestrovské pravici, jež při nákupu whisky se přátelsky pošťuchovala s levicí, nakupující vodku. Za všeobecného veselí, k němuž se přidali Klausovi zlatokopové z parlamentního rýžovište, pak prohlásil, že by chtěl Vystupovat rozhodněji, energičtěji, nechtěl by se tolik trápit vlastní zdvořilostí a dokonce by prý měl občas trochu bouchnout do stolu. Lid obecný, navyklý na presidentovo snění, dojatě utřel slzy. Z výšek nad nimi bylo s úšklebkem poznamenáno, že ústava presidentovi sice příliš možností nedává, ale ať moc nevy- skakuje. Bouchat do stolů, které jsou jako majetek národa pod ochranou památkového úřadu, může být zakázáno i presidentovi. Prostý lid, jenž si státníka Václava pro jeho sametový hlas oblíbil, je ovšem jiného názoru. Ovčák z doliny pod Hostýnem, prodávající ve Frenštátě pod Radhoštěm na rynku brynzu, chce sbírat podpisy občanů a požádat pražskou demokratickou vrchnost, aby aspoň to bouchání do zámeckých a hradních stolů bylo presidentovi povoleno. Nota bene, když v nedávném televizním přenosu bylo zviditelněno, že se svým bezmocným presidentováním sedí za stolem T.G.Masaryka! Inu, ne každému pomůže stůl velkých osobností k vlastní velikosti. Veden snahou ukázat, že v té nové panské hře, nazvané „Kdo je víc?“, nemíní zůstat pátým kolem u vozu, nastínil Václav Havel svým kocourkovským pracovní náplň v novém roce. I naprostý analfabet musí pocítit mocně stoupající velikost z každého vyřčeného slova: „Připravuji se na příští rok a zdá se, že bude pro mne dost bohatý... Jisté je, že na jaře budu absolvovat velikou státní cestu v doprovodu několika ministru do Austrálie, na Nový Zéland, na Filipíny, do Singapuru ... budu mít některé další cesty. Zúčastním se Valného shromáždění OSN... příští rok má sem přijet několik hlav států ... Musím si napsat několik závažnějších projevů, které budu mít ... v linii úvah o stavu dnešního světa, o stavu dnešní civilizace, o civilizačních hrozbách a nebezpečích, o způsobech, jak jim čelit. To jsou taková obecná témata, která už delší dobu rozvíjím, hlavně při těchto svých zahraničních cestách, ať to je v Indii, v Tokiu, v Americe či jinde. “ K této velké státnické řeči o nekonečném cestování a poučování světa chybí jen jediné: Získat aspoň přiměřený podíl na moci ve vlastní, sice malé, ale velkou kriminalitou a korupcí otřásané zemičce! (Oč větší moc má např. polský president Walesa.) Václav Havel dal ve svém monologu z Lán zřetelně najevo, jak trpce si uvědomuje svou až trapně okleštěnou pozici hlavy českého státu. Že se o tuto pozici bezmocné figurky sám - a ne málo - přičinil, je zbytečné připomínat. Poslanci, kteří se zřejmě věnují více svému podnikání než poslanecké funkci, presidentovy předpovědi o jeho bouchání do stolu ještě před Novým rokem pěkně osolili. Havlem vrácené novely zákonů o správních poplatcích, podle nichž budou muset od nového roku platit tyto poplatky i neziskové organizace, svým opětovným hlasováním poslanci schválili. A tak zatímco mocní ve výškách končili rok panskou hrou „Kdo je víc?“, lid v podhradí házel dle tradice kostky v nervovém čtverci „Člověče, nezlob se!“ Neuklidnil je ani PROJEV O NEJLEPŠÍM SPOLEČENSKÉM ZŘÍZENÍ NA SVĚTĚ Byla to vlastně předvánoční nadílka. Blahodárná a přímo božsky uklidňující. A samozřejmě ryze kocourkovská. Druhý Václav v roli premiéra přednesl parlamentu dvacetistránkový projev o stavu země. Stalo se tak jen několik týdnů poté, co se negativně postavil k záměru Václava ze zámku, vystupovat pravidelně jednou ročně před poslanci se „zprávou o stavu unie“. Stojí za zmínku, že přímý televizní přenos byl také prvním milostivě povoleným, který Česká televize za poslední dva roky z parlamentu uskutečnila. (Nikdo se tomu nediví, nikdo neprötestuje! Kocourkov musí mít svůj řád.) Opoziční zákonodárci prý ještě před premiérovým projevem upozorňovali, že se místo vládní zprávy dočkají pouze osobního Klausova hodnocení. Ať tak či onak, sebechvála, jak známo, patří ke zvláštní noblese premiéra Klause. I v nevytopeném bytě taková sebechvála zahřeje a je chvályhodné, že v předvánoční řečnické nadílce sebechválou o své vládě premiér nešetřil. Občan, jehož zneklidňovaly zprávy o všelijakém mordování, korupci a podvodech otřásajících nebesy, už může být bez obav. Jak vysvítá z řečnické nadílky, kriminalita u nás klesá (zamordovaní jsou pohřbeni a dosud nezamordovaní jsou v pohodě). Nezaměstnané zase potěšilo, že máme nej- menší nezaměstnanost na zeměkouli (a snad i ve vesmíru) a že životní úroveň — jak bývá v naší zemi zvykem - už zase ze dne na den stoupá. Škarohlíd, který prohlašoval, že na tak rychle stoupající úroveň se u nás bez žebříku nedosáhne, dostává po uklidňujícím projevu pana premiéra divoké průjmy a optimista se při pohledu na ceny zboží drží smíchy za břicho. Vánoce mají být veselé. Občan s hlavou vymytou socialismem, který se ještě nevzpamatoval ze šokové terapie politruků, dostává nové oblbující šoky. Dovídá se, že jsme téměř bezproblémovou zemí a že vládě se vládnutí líbí. Demokracie se pořád a furt demokratizuje, o čemž byl hned po řečnění podán důkaz na půdě parlamentu: po skončeném projevu pana premiéra požadovala opozice rozpravu, což Klausovi hoši hlasováním odmítli. K čemu rozprava, když je všechno v pohodě, že ano? Jenže mluvte s opozicí! „Pokud je premiér přesvědčen, že neexistuje žádná kritika, kterou by mohl proti své vládě vznést, tak s tím nemohu souhlasit,“ řekla místopředsedkyně ČSSD Petra Buz- ková. Josef Ježek (ODA) označil za hlavní slabinu oblast reformy veřejné správy a regionální politiky. Miloslav Zeman byl ještě peprnější, když prohlásil něco o tom, že mu ten PROJEV PŘIPOMÍNAL ŠTROUGALA Jsou podivíni, kteří nechápou, že z těch výšek se náš život dole vidí úplně jinak. Některým dávnějším předchůdcům premiéra Václava Klause se pohled dolů vždy jevil jako rajská zahrada. Nebylo problému a občan, chtěl-li znát pravdu, musel poslouchat zprávy z „nepřátelské ciziny“. Naštěstí to, co dnes zatají ve výškách, je většinou mezi lidmi dole už dávno odtajeno. Neohebných novinářů přibývá a vsadit je do želez nebo zašlápnout, už není možné ani v Kocourkově, který dle řečí mafiánů je zemí všech možností. A nezašlápnutí novináři se ptají: Jak například pokračuje vyšetřování skandálu kolem banky Bohemia 20 POLYGON 1/1995 [pageend22]a jejího vicepresidenta Čadka? Kdy skončí vyšetřování rumové aféry, která již trvá více než rok, stále bez konkrétních výsledků? Kdy začne soud s podvodníky s lehkým topným olejem? Co je s Krčmářem a se skandálem kolem hotelu Ambassador? Kdy bude případ Mu- roň a Wallis definitivně ukončen? Jak je možné, že policisté, střílející cizí neozbrojené turisty (za nezastavení nebo špatné parkování), vycházejí od našich soudů bez trestu za utracené životy? Proč bylo zastaveno i stíhání policisty v případu Němce Rankela, zastřeleného za parkování na trávníku? Otázky jdou do nekonečna. Do nekonečna přibývá afér. 29. prosince, v den,, kdy píši tyto řádky, nová aféra exploduje nad kultem osobnosti samotného premiéra Klause. „Klaus zasáhl do privatizace státního podniku Petrof“, hlásá palcový titulek. Podtitulek informuje, že „Premiér a jeho poradce M.Kocourek prosazovali management podniku, který sponzoroval ODS“. Zdá se, že Václav ze zámku získává proti Václavovi s aférou prvního trumfa. Naděje, že nám oba Václavové zmoudří, je prabídná. Jeden žije jen ve snění, druhý v chladné matematice - a oba jsou lakýrníci. Chtějí mít všechno na růžovo a bez problémů. Vidí, že jsme nejlepším pupkem světa a nikdo jim to nevymluví. V Americe, kterou se dnes oba tak rádi ohánějí, se mluví o úspěších Spojených států jen málo. Většinou jen v číslech faktů a procent. Bez sebechvály, bez pýchy nebo emocí patriotismu. Bouřlivě a nepřetržitě po celá staletí se tam ale mluví o nedostatcích a problémech. A právě tato vlastnost nebojácné národní sebekritiky bez zábran byla hnacím motorem úžasného růstu v demokratického obra blahobytu. Premiér Václav Klaus, jak vysvítá z jeho bezproblémového projevu o stavu země, zřejmě ještě neví, že právě takový motor potřebujeme! Politikové, vystudovaní na školách s komunistickou ideologií, jsou zajisté lidé vzdělaní, ale nelze přehlížet, že prošli ještě jinou školou. Vysokou školou loyality k totalitě, jejímž posláním bylo nalomit studujícím páteř charakteru a infikovat do jeho vědomí jinou stupnici hodnot. Důkazem toho byl mimo jiné hysterický TANEC (kolem) SVATÉHO VÍTA Nemoc, pojmenovaná na tanec svátého Víta, se u věčně osvobozovaných obyvatel okolo Řípu už nevyskytuje, ale důvodů k radosti je pramálo.- Choroba, jejíž původ lze hledat v pradávné šeré minulosti, se v nové podobě vynořila hned po čtvrtém poválečném osvobození. Její konečné stádium se pak projevilo v hysterickém tanci kolem chrámu sv. Víta v Praze. Dějiny Čechů, po staletí v tomto chrámu církví opatrované a střežené, jsou najednou, dle názorů tancem zachvácených, církví ohroženy. Nemálo moudrých hlav vystudovaných v totalitě zuřivého až nepříčetného atheismu, jak známo, církvi nepřeje. (Jejich občasná vstřícná gesta směrem k Římu většinou nemají kořeny ve víře a jsou vynucena změnou situace.) Od „vítězného listopadu“ v souvislosti s navrácením církevního majetku tito čeští bojoví bez- věrci (v křesťanské civilizaci) nešetří své hlasivky: Církev má být chudá! Pokud možno jako kostelní myš! Slušelo by jí zeštíhlet! K čemu potřebuje majetek'? Z takových a podobných výkřiků by se dala napsat kniha a byla by špatnou vizitkou na cestě republiky do Evropy. Byla by to vizitka pohanů. Naštěstí politický spor nad otázkou, komu má patřit katedrála, byl vyřešen včas. Soud rozhodl, že bude náležet církvi. Vášně opadly, choroba byla zažehnána a údiv nebral konce. Hysterikům bylo vysvětleno, že katedrála sv. Víta bude nadále stát tam, kde stojí, že i nadále bude sloužit jako chrám Boží a - tak jako po staletí - bude nadále slavnou památkou české státnosti a české kultury. A samozřejmě, že nadále bude udržování katedrály polykat nemalé peněžní částky z pokladny církevní i světské. Zřejmě ještě zdaleka není všem jasné, že je v zájmu státu vychovávat člověka k obrazu Božímu a ne k obrazu civilizovaného barbara, drogující lidské atrapy nebo krvelačné šelmy, jež se tak rozmnožily v nočních ulicích českých měst. Ke zbytečnému hysterickému tanci a jitření myslí kolem sv. Víta byla stejně zbytečně v kocourkovském duchu vyhlášená STÁVKA BEZ STÁVKUJÍCÍCH Stávku bez stávkujících lze se vší vážností zahájit jen v Kocourkově. Právo na takovou stávku by museli uzákonit i Stalin s Gottwaldem a všichni jim podřízení drábi. V krajině kocourkovské žel i stávka zvaná „svačinová“, při které si nikdo netroufne přerušit práci, vyvolává nevrlost, ba přímo paniku v těch nejvyš- ších kruzích. Patnáctiminutová stávka, Právní pomoc čtenářům Polygonu poskytne JUDr MILAN HULÍK, advokátní kancelář Bolzanova 1 115 03 PRAHA 1 fel./fax: +42.2.2421 0449 vyhlášená na 21. prosince předsedou odborů Richardem Falbrem na protest proti vládnímu návrhu zákona o základním důchodovém pojištění, vyvolala hysterii degradující občany na blbce. Komentátoři, jimž ještě nedošlo, že polistopadové odbory nejsou poúnorovým ROH a že v demokracii už nebudou „převodovou pákou“ žádné, ani Klausovy partaje, jedovatou slinou nešetřili: „Většina lidí odborům nedůvěřuje“, „Stávkovat se lidem nechce“, „Vedení drah vyzývá železničáře, aby nestávkovali“, „Většina zaměstnanců svou práci nezastaví“, „Stávka nemá přinést ztráty“... Takové a podobné titulky nahrávající vládě a polistopadovým soudruhům-kapitalistům zaplňovaly stránky novin. V zemi, kde přes půl století byla stávka - jako zbraň proti vykořisťování - trestným činem, tato kampaň proti odborům splnila svůj účel a znovu zastrašila a znovu ohnula občana. Pracující „malý český člověk“, až na pár výjimek, se nedokázal zbavit strachu ani na těch 15 minut protestu. Proč však tato bezzubá hrozba vyvolala takový ohlas v tisku, v hádavé televizní publicistice, v podrážděných reakcích politiků? - ptají se odvážnější. Vždyť třeba v takové Itálii se stávkuje pomalu každý týden. Jsme svědky různých malých i velkých stávek v celé Evropě. Proč tam, kde jsou odbory zcela reálnou silou, z nich nejde žádný strach, zatímco ty naše, zřetelně velmi slabé, dovedou vyvolat menší paniku a ve vládních kruzích nepřátelská a nedemokratická gesta? Tentokrát politikům-podni- katelům ta stávka ještě vyšla po kocour- kovsku. Téměř všichni v republice těch ^výstražných“ 15 minut pilně pracovali. Železničáři zastavili dopravu jen symbolicky, ve Škodě Plzeň při práci houkli sirénou, Svazy veřejné hromadné dopravy svou podporu na změnu návrhu zákona vyjádřily troubením a svícením, zatímco v obchodních domech Kotva, Krone, K-Mart si dali stužky na pracovní pláště. Jinde rozdávali letáčky, oznamující, že stávkují tím, že pracují. Vladaři i stávkující byli v pohodě a nade vším jako by se vznášel čas demokracie s lidskou tváří, ve které duch Alexandra Dubčeka ukazuje na „třetí cestu“. Jen železničář Žežulka vysvětluje na nádraží cizincům, že „po čtvrtém osvobození by to měli i oni ve svý mozkovně úplně přeházený“. Novoroční projev presidenta Václava Havla plně potvrdil slova železničáře Že- žulky. Svou tvrdou kritičností ke kocour- kovským poměrům president prokázal, že svá předsevzetí „být tvrdším“ a vyjadřovat se „k tomu, k čemu on bude chtít“, míní vážně. Snad je v tom jakási naděje. Česká republika, 2. ledna 1995 □ POLYGON 1/1995 21 [pageend23]S morálkou a spravedlností v České republice na věčné časy - a už nikdy jinak! Maličkosti VLASTIMIL RADKOVICKÝ Profese a život mě naučily všímat si maličkostí, nepřehlížet je. Snad to byl už v chlapeckém věku vliv oddechové četby detektivek se slavným Sherlockem Holmesem, jehož legendární schopnost umocňovat dedukcí význam nalezeného až k imposantním odhalením, imponovala určitě nejen mně. Detektivková teorie se kupodivu v praktickém životě ukazovala stále více jako plně platná i pro odhalování deliktů méně senzačních, nežli jsou tajemné vraždy. Když soudruh Hora v padesátých létech vehementně prosazoval přebudování místního kostelíka na sýpky a sklady JZD, dlouho jsem nemohl pochopit tak barbarský záměr. Jednou jsem však zaslechl, jak si jeho žena stěžovala mé mamince na nedostatek místa a soukromí v jejich usedlosti, kde stáje, sýpku i stodolu používalo JZD - čímž jim znemožňovalo přestavbu těchto objektů na rozšíření záhumenkového chovu drůbeže a prasat. A už jsem chápal podstatu ideologického uvědomění venkovského zemědělce, který předchozí desítky let chodil každou neděli do kostela s ostatními chalupníky a sedláky. Perspektiva osobního prospěchu zvítězila nad vírou v Boha a lišácky se přeměnila v „boj proti kléru a tmářství“. V dalších desetiletích jsem měl možnost tento zářný příklad z mládí vidět v mnoha obměnách na stovkách příkladů: marxistická ideologie byla pro mnohé „šikovné a podnikavé" vítanou možností k získání osobního majetku, výhod a moci. Samozřejmě „profesionálové“ nepotřebovali ke krádežím a obohacování žádnou ideologii jako prostředek, k tomu jim stačila režimem vytvořená situace, např. socialistické zásobování a trh. Je dostatečně známo, že se osobní zkušenosti a nabytá praxe ze života jednotlivců neztrácejí jako pára nad hrncem, proto zůstává jedna maličkost k zodpovězení. Kam se v současnosti poděly tyto zafixované praktiky a příklony u občanů ČR? Sotva bude někdo tvrdit a věřit, že se všichni polepšili a nebo že jim v tom současné zákonné normy úspěšně brání. „Nejsme jako oni“ a „Tlustá čára" nejen plně amnestovaly nemorální kariéristy, podvodníky a zloděje do roku 1989, ale ještě jim daly přímo pohádkovou šanci: Jedeme - ale s neposkvrněnou tváří - nanovo a dál! # # # # # Před krátkým časem se mi dostaly do rukou české noviny, kdysi opuncované jako Největší a nejčtenější. V nich mne zaujal článek ve formě rozhovoru redaktora s jedním významným českým podnikatelem. Podnikatel s akademickým titulem nešetří slovy uznání ke svým snahám, ušlechtilým záměrům, schopnostem i porozumění dělnictvu, nezapomněl dodat i to, že v jeho nynější továrně kdysi pracoval jeho otec jako politický vězeň. Ouha, maličkost! Není mi znám případ, že by syn politického vězně mohl za socialismu vystudovat vysokou školu, aniž by za to nemusel odvést „něco“ jako protislužbu. A odměna za tyto protislužby, ve spojení se získanými zkušenostmi, umožňuje mnohým sametově nakupovat i fabriky. A ještě jedna maličkost: Na konci jakéhosi článku se téměř ztrácejí dvě slova, vytištěná velmi drobným písmem, „Placená inzerce". Jsme bohatí multimilionáři, za peníze si můžeme koupit nejen fabriky, auta a letadla, zaplatit silnou osobní stráž i advokáty, ale můžeme si koupit i dobrou pověst. V „naší demokracii“ jsme' všehomocní. Tahle „maličkost“ zatím většině řadových občanů zcela uniká. Důsledkům - dříve nebo později - ale neuniknou. Solidní vyjadřování s úctou k významu slov nám velí používat výrazy plně - či alespoň vhodně - přiměřené té které situaci. Např. výraz „nešťastná náhoda" jsem slyšel k označení události, kdy blesk zabil na poli orajícího rolníka. Nebo když se u nákladního auta za jízdy utrhla část péra a vletěla předním sklem do kabiny protijedoucího osobního auta - přímo do řidičovy hlavy. Slovo „náhoda" vyjadřuje ojedinělost, které lze lidským snažením sotva zabránit, slovo „nešťastná" určuje politování nad tragičností důsledků. Pokud však takový výraz použije premiér v komentáři k případu, kdy policie zadrží šéfa privatizačního fondu, jak v restauraci (!) přebírá finanční částku přes osm milionů korun, je na místě ptát se, v čem a pro koho je tato náhoda nešťastná. Pro objevené darebáky určitě, ale pro stát a poctivé občany by měla být tato událost velice šfastnou. Dopadení každého podvodníka kvitují demokratické státy s úlevou, je to i doklad, že zákony v té zemi platí pro všechny stejně. Zadržení podvodníka by neměla být náhoda a pro žádného demokratického politika dokonce „nešťastná" mimořádná událost. Pokud ale k tomuto - dejme tomu přeřeknutí - pana premiéra přiřadím i jeho velice zřetelně vyjádřenou nevoli nad rozhodnutím Ústavního soudu o zrušení části zákona odporujícího lidským právům, musím se ptát, jaký státoprávní systém to vlastně pan premiér buduje a prosazuje. Ale jde zřejmě jen o maličkou vadu ve mně: stále nechápu, že není demokracie jako demokracie! # $ * * # V předchozím případě s úplatkem figuruje významným způsobem i osoba, jejíž minulost je jednoznačně spjata s nechvalně známou StB, navíc jde o osobu vícekrát trestanou za podvody, dokonce je v současnosti v podmíněném trestu. Společnost i vládní a politické špičky však zůstávají neuvěřitelně lhostejné k tomu, že takové „talenty" mohou ovlivňovat průběh privatizace, nikoho nezajímá proč a jak tito lidé přišli k těmto možnostem? U nás mají „demokratickou“ zelenou všichni schopní a snaživí, co bylo, to bylo! Pojem špinavých peněz nechceme znát, proto zcela logicky neexistuje ani pojem špinavá minulost, proto jsou mnohé špinavé činy označovány raději jako „nešťastné události“! Privatizační zákon je krajně nedokonalý, protože dovoluje soustřeďování informací, odhadů, prodeje (i překupnického!) do rukou jedné skupiny osob. K vytvoření a přijetí příslušných - a hlavně účinných! - zákonů „nebyl čas“, v překladu do češtiny „nebyl a není zájem“! Zvláště když kupónová privatizace končí posledním kolem, vše podstatné už je prakticky privatizováno - lhostejno jak a komu. Hlasy nesouhlasu s panující morálkou (krajní nemorálností) jsou ojedinělé. Spisovatel a básník Rotrekl, který strávil 13 let v komunistických věznicích, komentuje situaci slovy: „Po roce 1989 se u nás objevují tendence, se kterými nemohu souhlasit! Kursovními zprávami bank nelze řešit morálku. Chybí nám duchovně mravní prostor. “Jde o „maličkost“: Podnikatelské elitě duchovně mravní prostor vůbec nechybí, nikdy ho nepotřebovala - a nepostrádá ho ani dnes. Mnohem závažnější však je, že tento prostor nechybí ani značné části elitě vládnoucí. # # # # # V posledních listopadových Hovorech z Lán president komentoval popisovaný stav názorem, že většina podnikatelů se nedopouští podvodů. Zbývá jen dodat „maličkost“: jak velká je menšina, která se podvodů dopouští? A ještě lépe: kolik podvodů je odhaleno a skutečně potrestáno? Například dva bratři, prodávající auta Mercedes? Nemusím psát dál, každý o nich již slyšel. -1 president Havel si postěžoval, že „naše" aféry se vyznačují tím, že jdou vždy do ztracena, nikdo dnes už neví, kdo to je Wallis, natožpak jak jeho aféra s prodáváním státních informací panu Koženému skončila. Obdobně se „vypařila“ rumová aféra a v podstatě všechny aféry. Že by sdělovací prostředky neměly o soudničky typu „sólokapr" zájem? Tomu sotva někdo uvěří. Spíše se vkrádá názor, že kdosi nemá zájem, aby byly aféry objasněny až do konce. Důvod nezájmu už si doplní 22 POLYGON 1/1995 [pageend24]lehce každý sám. „Já na bráchu, brácha na mně“ platí dnes jako za totality, však jde často o tytéž osoby, jen funkce a oblasti činností se nezměnily. Před týdnem jsem se seznámil s dalším ilustračním příkladem. Za totality zastupoval čs. obchodní zájmy v Důsseldorfu jistý odborník. Samozřejmě v jeho odbornosti nechyběly znalosti jazykové a odborné, ale ani výtečná praxe v sekerničení po dobu jeho činnosti v bývalé ČSSR. Jeho „komunistická bdělost“ stála desítky spolupracovníků nejen místo, některým přinesla i pobyt ve vězení. Z rozhodnutí rodné strany a „v přátelské spolupráci“ s StB tedy působil v kapitalistické cizině, za což byl samozřejmě placen kapitalistickou měnou (plus doma celý plat v korunách). Hospodařil také s určitými fondy, tedy markami státními, ovšem měl povinnost tyto fondy do konce každého kalendářního roku státu vyúčtovat. V roce 1989, v závěru tak zvlášťně sametovém, tento odborník na vyúčtování jaksi „zapomněl“ - a zapomněli na ně dokonce i jeho spolupracovníci- chlebodárci. Když se po odvolání z funkce vrátil do vlasti, nebyl jako komunistický kariérista do svého mateřského podniku rozezlenými spolupracovníky ani vpuštěn. Ale jeho situaci vyřešila znamenitě „tlustá čára“: „odborník“ si založil vlastní zahraniční firmu, „le- gální” devizové úspory doplnil ještě tou troškou „zapomenutých“ fondů (60 - 100 tisíc marek) - a dnes žije dále v „kapitalistické cizině a na kapitalistické úrovni" (v Rakousku). Ovšem žije pohodlněji, protože se už nemusí „doma“ nikomu z ničeho zodpovídat hospodářsky, politicky - ani nemusí podávat žádná hlášení „bezpečnostně-politického“ charakteru o svých podřízených, ani zprávy špionážní. I on se stal úspěšným podnikatelem! Kdepak, u nás neznáme pojem špinavých peněz; jak by je chtěl někdo poznat a odhalit??? Blahoslavená a úspěšná privatizace všechno přikryje, my jsme prostě koumáci - máme k tomu prostor! # # # # # Na střední škole jsem si pro kaligrafické cvičení vybral Michelangelův citát Dokonalost spočívá v maličkostech, dokonalost však není maličkost. Tehdy jsem byl za to panem profesorem Vágnerem doslova odměněn po- 'drobným objasněním významu zvoleného citátu v plných souvislostech, tenkrát se to totiž i ve škole ještě smělo. Rázem jsem pochopil, proč otec při práci se dřevem tak pedantsky dbal např. na odstranění i zdánlivě nepodstatných vad zpracování. Nikdy jsem od něho neslyšel výraz „Ale to je dobré, to stačí”, který se za pár let stal celostátním měřítkem pro kvalitu - po dobu čtyř desetiletí. Pochopil jsem, že zejména na maličkostech lze poznat skutečnou kvalitu práce - a tedy i kvality toho, kdo onu práci vykonal. Moudrost z mládí jsem zakrátko doplnil poznáním, že se její platnost nevztahuje jen na řemeslné práce, nýbrž úplně stejně na práci politiků, poslanců, presidenta, soudců, úředníků, policistů. To je i důvod k tomu, proč ani některá opatření české vlády - jako její pracovní výsledek - nedokáži pochopit. Vláda např. poskytuje státní příspěvek na zavedení plynu, protože jde o ekologicky nejčistší palivo. Současně ale tatáž vláda navrhuje zvýšení cen za energii - jen u plynu! # # # # # Páté výročí 17. listopadu odeznělo klidně. Ten den přinesla stanice Radiožurnál reportáž, ve které se redaktorka ptala náhodně vybraných studentů na jejich názor k významu změn, uskutečněných za uplynulých pět let. Studenti jsou se změnami vesměs spokojeni, protože každý si může zvolit činnost podle svého zájmu. Jedna studentka k tomu dodala: Pokud je na tom někdo špatně, může si za to sám. Trochu mně zamrazilo v zádech při poslechu takto naivně zjednodušeného náhledu na situaci. Nikdo z dotázaných nevyjádřil nespokojenost s formami změn, studentům asi nevadí, že mnozí jejich potenciální zaměstnavatelé jsou bývalými estébáky a nomenklaturními kádry ÚV KSČ. Současní studenti se přijetím povrchního názoru přímo zpronevěřují odkazu 17. listopadu. Proti komu tehdy vyšli do ulice, proti čemu demonstrovali? Současné jejich (a nejen jejich) zformování napovídá, že se každý uzavírá do sféry svých zájmů, možností a šancí, věci morální a veřejné pro ně nejsou významné (pokud „nepodnikají“ v politice!). Tím se vývoj a stabilita demokracie stávají záležitostí doslova okrajovou. Silně mi to připomíná situaci z období normalizace, kdy také platilo „Pokud je na tom někdo špatně, může si za to sám“. Každý mohl vstoupit do KSČ a mít se o trochu lépe; pokud vstoupit a souhlasně kývat nemohl, mohl si za to přece sám! Co dokáže lidská chamtivost a bezpáteř- nost, jsme poznali dostatečně, přesto v současnosti morální hodnoty odhazujeme jako přežitek a nežádoucí balast. Rozhodující a nejzávažnější je však to, že k tomuto přístupu degradace hodnot jsou občané přímo dotlačováni - státní politikou. Neexistuje demokracie bez spravedlnosti, každý musí být zodpovědný za svoje dnešní i zítřejší činy - i za ty před více jak pěti léty! To není maličkost! Máme za sebou komunální volby. Kdo sleduje zpravodajství, určitě nabyl dojmu, že z nich vyšli čtyři vítězové. Tak komentovali výsledky představitelé nejsilnějších stran. Včetně komunistů, kteří se např. výroky soudruha Exnera (KSČM) nechali slyšet, jak moc je těší jednoznačné vítězství třeba v Mostě, ale i jinde. Ozvalo se také: „Jak je možné, že někde mohou lidé v takovém množství volit komunisty?“ Na to odezněla lapidární odpovědi „Protože se jimi lidé nechali oblbnout. “ V odpovědi chyběla maličkost: Jak je možné, že se lidé v takovém počtu nechají oblbnout? Myslícím lidem je tahle maličkost dobře známa, protože se ve všech případech - i v jiných situacích a v různých zemích - podobá jako vejce vejci. Pokud hlas demagoga zní silněji nežli hlas pravdy, rozumu a demokracie, velká část obyvatelstva se nechá vždy oblbnout. Velkých příkladů nalezneme desítky, např. fanatismus islámských fundamentalistů, nástup Hitlera k moci v Německu třicátých let, i Mečiara v současném Slovensku. Náš polistopadový vývoj představoval pro občana tak zásadní změnu, jako pro cyklistu zasednutí za volant BMW. Bez průpravy a jakéhokoli poučení nebo omezení. Bylo zcela opomenuto, že demokracii je třeba se učit, ne jí jen užívat podle vlastních svérázných (laických!) norem. Průpravu, učení i určité formy omezení jsme velikášsky vynechali. Že by úmyslně, v zájmu těch „chytřejších a zkušenějších“? Na skutečném formování občana nemá nikdo zájem, protože značnému množství ob- čanů-voličů zcela chybějí základní politicko- občanské znalosti, včetně znalosti způsobu dvaačtyřicetileté vlády komunistů. Mladším dokonce i základní znalosti o vzniku vlastního státu, jak dokládá anketa s otázkou „Co vám říká datum 28. říjen?“ -as odpovědí „To byl den znárodnění, - ne, ne, to byl den osvobození našeho státu.“ Ale klobouk dolů, spravedlnost se u nás vzpamatovává: V současnosti už (!) byly podány žaloby na pět (!) významných potentátů z doby totality. Žaloba se týká vyzbrojování a činnosti Lidových milicí, „pěsti dělnické třídy“. Sdělovací prostředky přinesly zprávu o tom, že se obžalovaní skrývají, a proto jim nemohly být doručeny obžalovací spisy. Le- nárt a Strougal však prohlašují, že se o své obžalobě dověděli z tisku, žádná obžaloba jim nebyla doručena, ačkoliv se nacházejí trvale ve svém bydlišti. Po více jak pěti létech sametového klidu začíná opět jedna fraška, aby „někdo zase neřekl", že je nám spravedlnost cizí. Jsou to prazvláštní „maličkosti“. # * * * * President Havel si v posledních „Hovorech z Lán" opět postěžoval na „stav společnosti“. Vyjádřil názor, že ani tak nevadí, když původci totalitního násilí nebyli potrestáni (!), jako spíše to, že občané jsou vlivem jakési setrvačnosti stále neteční k občanskému a politickému životu. Žasnu nad názory filosofa a státníka! Náš president neví, proč bylo krátké nadšení většiny obyvatelstva na přelomu let 1989/90 tak rychle „ochlazeno“? Kdyby se nestal presidentem a dnes přinesl svou nějakou divadelní hru do agentury, kde šéfuje jeho bývalý vyšetřovatel StB, snad by rychleji pochopil. Ovšem pan president sedí na Hradě - a tak musíme tuto okolnost patřičně zohlednit. Zohledníme i to, že asi nemá čas na poslech zpráv českého rozhlasu, kde začátkem roku zazněla zajímavá „maličkost" z úst jmenovaného významného pracovníka ministerstva vnitra: Bývalí příslušníci StB působí v mnoha velkých akciových společnostech, navzájem úspěšně spolupracují (I), např. bývalý Chemapol je estébáky přímo prošpikován - ale pokud někoho z nich nechytíme při podvodu, nemůžeme s tím nic dělat. Zjišťuji, že nám skutečně chybí zájem obyvatel, zejména velký transparent s heslem a jeho skandování dělnickou třídou a pracující (i podnikatelskou) inteligencí: „At žije demokracie, spravedlnost a morálka v České republice - a už nikdy jinak!“ 8. ledna 1995 □ POLYGON 1/1995 23 [pageend25]Z DĚJIN SOCIALISMU V ČESKOSLOVENSKU - ČÁST IX. Pod praporem Čepičky jenerála Krvavý víkend aneb Kterak socialisticky zabránit mimořádným událostem ROBERT F. LAMBERG ... pamirať nam, rana, vada: jesťn nas ještě mnoga děla ... (ze sovětské písně „Frantovy] šafjor") Vracel jsem se vlakem z nemocnice v Plané u Mariánských Lázní do posádky v Boru u Tachova a uvažoval. Nikdy jsem předtím ve špitálu nebyl, ale nyní, jako voják, již dvakrát- nejdříve neštovice, pak zápal plic. Z doposud osmi měsíců vojny jsem zažil tři celé měsíce ve vojenském nemocničním pyžamu. Při péči MUDra Václava Ziky a jeho společníků na ošetřovně v Boru bych třetí onemocnění již asi nepřežil. Musím té frašce učinit konec... * * * V zámku prince Loewensteina, který nám sloužil jako kasárna, zůstalo jen pár vojínů s dvěma, třemi poddůstojníky pod velením poručíka-alkoholika. A přítel Pepík Pospíšilů, o kterém jsem se už posledně zmínil, jako největší autorita přes věci kádrové a bezpečnostní. Celá posádka se totiž již několik týdnů nacházela i s naším bodrým a udatným důstojnickým sborem ve stanovém táboře v lesích někde směrem k Přimdě a Rozvado- vu. „Více potu na cvičišti - méně krve na bojištiPfvrdým výcvikem bylo třeba připravit se na útok imperialistů, kteří svými zločinnými agenty ještě před nedávném, v Plzni na 1. června 1953, u příležitosti socialistické měnové reformy a nutné výměny peněz, dokázali zmobilizovat nejtemnější reakci proti straně, vládě a lidu! „Vole," mi řekl Pepík, „nekecej blbě! Ted mám možnost ti rychle ukázat tvůj kádrový spis, pojd se mnou!“ Vrazili jsme do zamřížované kanceláře „kontrarozvědčíka“, ke které Pospíšil jako jeho pomocník měl klíče. I k celkové registratuře s kádrovými spisy se klíč našel; třídní nepřítel holt nespal... Obálka s mým materiálem nebyla objemná. Pepík znervózněl: „Nemáme čas nazbyt, bejku! Podívej se rychle na resumé a vypadnem!“ Podíval jsem se do příslušné řádky a tam to stálo, hezky napsáno strojem a podtrženo: „Otevřeny nepřítel lidové demokracie! Nezaměstnávat!“ Vyšel jsem s Pepíkem na dvůr. Ted jsem tedy viděl černé na bílém, proč pro mne po promoci práce nebyla. „Na to se vykad,“ mne utěšoval kamarád. „Kdyby ses dostal dříve než já z toho svinstva - vím, že na tom pracuješ: viděl jsem, že se koukáš jedním otevřeným okem do slunce, ale dej si přitom bacha! -, řekni v Praze potenciálnímu zaměstnavateli, že máš kádrový materiál u posádky v Boru. O další se už já tady postarám ...” .K SK t k Stanový tábor, nějakých deset kilometrů za Borem, postavili na louce uprostřed nádherného lesa, plného borůvek a ostružin. Od silnice na Rozvadov vedla k táboru spíše vyšlapaná než vyježděná cesta, která končila u „brány“, dvoumetrové dřevěné závory. Napravo i nalevo od ní a kol dokola nebyl žádný plot, nýbrž vonná louka a za ní hustý les, takže závora postrádala jakéhokoliv logického smyslu a sloužila hlavně k tomu,_ aby se o ni opíral zívající „dozorčí u brány“. Část důstojníků i poddůstojníků využila svobody nespoutané přírody, aby se na celé dny vytratila z tábora. Nedaleká osada - spíše samota - Mlýnské Domky (Mühlhäusel) skýtala až na skupinku čtyř cikánských prostitutek málo rozptýlení, ale zato to nebylo moc daleko k železnici a tím k širému světu. My, lidoví vojíni, si sice takovéhle povyražení dovolit nemohli; byli jsme ale nicméně docela šťastní, že se výcvik prováděl v parnu ledabyle a že leckterý výcvikový poddůstojník svůj manšaft sice poklusem a za silného řvaní zahnal do lesa, ale tam jej přenechal na dlouhé hodiny svému osudu, to jest borůvkovým hodům. Jednou, uprostřed modrého borůvkového pole v lesním průseku, jsem narazil na mino- metčíka inženýra Jendu Němejce, který patřil do naší party s Pospíšilem. Řekl jsem mu, že jsem Pepíka viděl před nedávném v kasárnách v Boru. „To ti, Roberte, jistě řekl o Josefu Mackovi...“, pravil. Macek byl hodný, negramotný kluk, o kterém jsem se již zmínil. „Ne, Jendo, neřekl.“ - „Tak tedy poslyš: Představ si, péesáci chytli Macka někde za Mlýnskými Domky, a to ještě s pistolí v kapse. Jasně, že chtěl zdrhnout, vždyť ho znáš! Ti zelení psi ho dovezli do Boru, jako na posádku, a dodali ho přímo Pepíkovi, co tam byl v tom okamžiku nejvyšší autoritou, přece víš, jak se lampasáci ulejvají, včetně toho blba »kontrarozvědčíka«. Takže Pepík to risknul, Macka »vyslýchal« a udělal protokol, že se prý jednalo o nedovolené opuštění kasárenského prostoru za účelem hledání hříšné lásky. Pistoli měl provinivší se voják s sebou jen ze strachu před »diversanty«. Viník prý také projevil upřímnou lítost a slíbil, že se to už opakovat nebude a že jeho příslušnost k dělnické třídě je toho zárukou... - No, co ti mám říci, Roberte: Mackovi dali na základě tohoto zápisu dva týdny pod věž s dekou a oholili mu na hanbu lebeň. Nebýt Pepíka, tak by na něj čekalo patnáct let, pokud ne více...“ 7K * To s tím „diversantem“ mělo dokonce ždibec pravděpodobnosti: Několik týdnů před mým návratem z nemocnice přijel „chemický ná- čelník“ - bývalý drogista, nyní šéf přes veškerou „chemickou vojenskou techniku" - na motorce do tábora v silném stavu rozrušení, podělanosti a podnapilosti a přísahal, že na cestě mezi Přimdou a Mlýnskými Domky na něj „stříleli diversanti z kulometu". Dokonce ani politruci to však tenkrát příliš vážně nebrali, jelikož s. nadporučík byl znám svou čilou fantasií ve stavu zmenšené příčetnosti v důsledku požívání alkoholických nápojů. Stejně to ale způsobilo rozruch. Kdo však záškodníky na každém rohu větral, to byl velitel průzkumnické čety, brutální a přitom dosti inteligentní poručík, jehož jméno jsem zapomněl. A akurát ten měl dozorčí službu nad táborem v noci ze soboty na neděli 4. -5. července 1953. Již odpoledne, při nástupu služby, poslal dva tupé kluky ze svého zabýáckého útvaru - sloužilo tam několik kriminálníků - s motorkou do Boru k mechanikovi vozového parku, aby zkontroloval tu Jávu se sidecarem, jelikož ji k večeru chtěl mít - jak to předpisy vyžadovaly - vyblejsk- nutou a s plným tankem pro případ bojové pohotovosti. Pak nás všechny nahnal na čistící a okrašlující práce -....to se tady všecko musí lískat jak psí kulky...!“, nás poučil - až do přítmí. Nastávající tmou i poručíkovo úsilí o pořádek ponenáhlu usínalo. Ulehl jsem k spánku krátce po desáté, po večerce. O tři stany dále slavil vojín z.sl. Jožo Andrišin, selský synek od Medzilaborců a starý mazák, se svým přítelem rotným absolventem Frantou Kučerou, nenáviděnou sketou z Ostravy, narozeniny. Slavili je poměrně tiše u svíčky a dvou lahví tuzemského rumu. Někdy kolem jedenácté - o tom všem se později mluvilo dlouze a dopodrobna - bylo po ohnivé tekutině a Kučera se nabídl, že pojede na kole těch pět kilometrů do Mlýnských Domků, aby u cikánů sehnal další pálenku. Andrišin souhlasil, a tak se rotný absolvent vypravil poněkud nejistým krokem k „bráně“, to jest k již popsané dřevěné závoře, kde obvykle stálo erárni kolo. Zůstane navždy záhadou, proč Kučera k té „bráně“ vůbec šel: pár kroků za stanem Andrišina u skupiny stromů, kam ani za dne od vchodu nebylo vidět, stálo kolo pro „ilegální“ používání. Tam také začínala úzká stezka, která vyúsťovala na cestu do Mlýnských Domků, ale daleko z dohledu tábora. Kučera šel k závoře asi z čiročisté domýšlivosti: Rotní absolventi byli hrdá čeled, která se považovala za lampasáky bez lampasů, kterým je vše dovoleno. V tu hodinu vykonával službu dozorčího u vchodu s. vojín Fiala, věhlasný blb ze 4. pěší roty, který - jak často a rád prohlašoval - toužil po svobodnickém prýmku. Dozorčí se podle předpisu ptal soudruha rotného absolventa po propustce. S epitetem „blbej zelenáč“ se mu dostalo ze strany Kučery nejprve poučení o nutnosti nákupu lihoviny a pak pobízení k polibku poddůstojnické zadní části těla. Fiala opakoval se zvýšeným hlasem svůj požadavek ještě 24 POLYGON 1/1995 [pageend26]dvakrát, načež mu Kučera přislíbil pár facek a provokativně jal se zvednout závoru. Ctižádostivý vojín si na to sundal samopal - byla to dobrá stará CZ 25 protože se prý „cítil ohrožen na životě“, zbraň odjistil, natáhl závěr a spustil z asi metrové vzdálenosti do hromotluka Kučery plnou dávku. Jak se později přesně zjistilo, dostal rotný absolvent celkem pět zásahů, z toho dva do oblasti srdce. Přiběhnuvší dozorčí důstojník po krátkém ohledání mrtvoly a neformální gratulaci voj. Fialoví za vzorný výkon služby se telefonicky spojil s vojenskou prokuraturou v Sušici, která přislíbila okamžité vyslání kapitána justiční služby JUDra Širokého na místo činu. (Široký, o kterém jsem se už v jedné z předešlých kapitol krátce zmínil, byl mým kolegou z fakulty. Přes jeho dlouhodobé členství v KSČ ho i ve stranických kruzích považovali na kvalifikované práce neschopného debílka.) * * * Dozorčí tábora se vzápětí sháněl po své motorce: Podle předpisů byl totiž dozorčím i v deset kilometrů vzdálené „mírové posádce“ Boru, a před ohlášeným příjezdem prokurátora chtěl zkontrolovat, jestli alespoň tam je vše v pořádku. Motorku nenašel, tak nasedl se šoférem do jeepu - autíčko bylo darem amerických imperialistů československé armádě ještě před tím, než se stala armádou lidovou - a sjel do Boru. Ihned u brány kasáren vyhlásil poplach - a poplašil tím půl tuctu ospalých vojáků, kteří se vymotali z budovy jak ve zpomaleném filmu. Zbytek horských borců se nacházel v hospodě „Národní dům“, ačkoliv vládl absolutní zákaz vycházek malé vojenské zálohy v kasárnách. To první, co dozorčí před hospodou spatřil, byla jeho zaparkovaná motorka. Umístil dva samopalníky u vchodu do začouzeného šenku a sám s dalším samopalníkom vrazil do sálu, pistoli v ruce. Nejdříve hledal a v koutu síně u slivovice našel ony dva průzkumníky, co mu ještě před večerem měli odevzdat vyleštěnou tříkolku. Přikázal jim, aby opustili hospodu a čekali na něj u motorky. Pak postavil podnapilé, částečně i opilé vojáky do dlouhé řady - bylo jich na čtyřicet -, odebral jim průkazy a zapsal je podle jména do listiny, přičemž se zmínil o vojenském soudu, který případ této „masové deserce“ přísně, ale spravedlivě posoudí. Zatím oba průzkumníci, kluci ze Slovenska, ukázněně čekali před šenkem na svého důstojníka. Časem se jim čekání ale zdálo přece jenom dlouhé, a tak nasedli do hlučného motorového koně a šinuli si to do hor, směrem na stanový tábor. Prý - jak to později řekli do protokolu - nemysleli na nic jiného, než na zdravý spánek. Někde v lesích - silnice byla na tom úseku ještě jakž-takž asfaltovaná - jelo proti nim civilní auto a v něm ředitel jakož i kádrovák státního statku v Tisové, kteří se vraceli domů od cikánských vestálek v Mlýnských Domkách. Došlo bezmála k frontální srážce, jelikož obě strany po prudkém zabrzdění a zastavení tvrdily, že by ta druhá byla měla uhnout. Jak pozdějšjm vyšetřením zjištěno, dalo slovo slovu. Čtyři soudruzi se v sestavě po dvou postavili proti sobě a pak žel vzlétlo slovo o matkách-nemravnicích z civilních úst, co se přítomných uniformovaných samozřejmě nemile dotklo. Nechtěli však už v hádce pokračovat. Vytáhli proto své průzkumnické kudly a přeřízli podle všech průzkumnických cvičných pravidel těm dvěma drzounům krk. Bez otálení oba vojíni pokračovali v cestě do tábora a zaparkovali podle předpisu motorku u kuchyně, kde měla své stanoviště. Nejkratší cestou se pak dostali ke svému stanu, kde bojově ulehli a okamžitě usnuli. Kolem vchodu do tábora nešli, takže ani neviděli tělesné pozůstatky rotného absolventa Kučery, který tam ještě stále ležel tak, jak ho Fialový kulky zkosily. Smůla chtěla ostatně, aby k místu dvojnásobné vraždy v poměrně krátké době po činu dojela kavalkáda tří aut vojenského soudu v Sušici, která to vlastně měla namířeno ke stanovému táboru 18. pěšího pluku. Auta se na silnici musela zastavit, jelikož jim civilní vůz se zapnutými dálkovými světly zatarasil cestu. Před vozidlem leželi dva civilisté v kalužích krve. Jeden z nich zpočátku ještě projevil slabé známky života, ale po nějaké době skonal. ÍŘ řK SK Pod pálivým sluncem jsme v neděli v poledne všichni nastoupili před improvisovariou tribunu, na které rozkročmo stál sám Nejvyšší Velitel plk. pěch. Dítě Václav, přej hrdina od Dukly. (V této bitvě byl vojínem a pak po válce až do Vítězného února četařem z povalování, pardon, z povolání. Zbytek udělala sovětská vojenská akademie ...) Velitel pluku nejprve pogratuloval soudruhu vojínovi Fialoví, kterého vzápětí povýšil do stavu svobod- nického, a pak nás vyzýval k důraznému, byť v socialistických intencích provedenému boji proti „mimořádným událostem“. Přitom významně ukazoval palcem za sebe, kde mezi dvěma stromy visela politrukem Fraňkem upevněná plachta s nápisem: Socialisticky pracovat - socialisticky žít BOJUJEME PROTI M. U. To „M. U.“ mělo krátce, ale výstižně vyjádřit tři vraždy v průběhu jedné hodiny za vlažné letní noci ze soboty na neděli v pohádkovém Českém lese, na výspě tábora míru. Pokud bychom - hypoteticky a proti vší pravděpodobnosti - považovali rotného absolventa Kučeru i anonymní dva hodnostáře socialistického zemědělství za třídní nepřátele, pak by klasické intelektuální heslo „Čepičkova armáda - dá reakci na záda!“ zase jednou ukázalo svou v Leninově i Stalinově humanistickém myšlení i jednání hluboce zakořeněnou pravdivost. Buenos Aires - Brasilia, leden 1995 □ Úvaha povolební Politická scéna se ve staré vlasti značně změnila. Z dob první republiky jsme byli zvyklí na stavovské strany a ty - až na bezvýznamné výjimky (Strana podnikatelů) - zmizely. Kdysi jsme měli silnou agrární stranu, stranu živnostníků a konečně dvě strany soutěžící o přízeň dělnictva; to byli sociální demokraté a komunisté. Nejproletárštější byli komunisté s hrdým nadčlověkem „Já jsem horník, kdo je víc?“. Nesedělo to vždy, uhlí a ruděnku kutali především vězni a různě potrestaní nucenou prací v dolech. Likvidace starého a začátek nového politického spektra má vlastně původ v exilu, v moskevském pobytu Ed. Beneše, který ukončil možnost návratu k demokracii. Výsledkem tohoto pobytu byl pak Stalinem nadiktovaný „Košický vládní program", který musel vyústit ve čtyřicetiletou diktaturu proletariátu. Dnes demokracie v České republice určitě existuje a je respektována, ale jinak ji chápou ti doma a jinak se na ni dívá exil. Ti žijící v ČR mají představu, že v exilu lítají pečení holubi, každý žijící v zahraničí je milionář a tudíž pravděpodobně něco nesympatického, protože převládá názor, že k majetku se dá přijít jen nějakým nečestným způsobem. (Tímto způsobem doma vzniklí mnohonásobní milionáři po listopadu 1989 jim zřejmě nesympatičtí nejsou.) Doma volili tak, jak volili, exil by asi volil jinak. Ale od listopadu 1989 ze svobodných voleb vzcházely svobodně zvolené orgány, ať to byla jakákoli vláda, vedení okresu nebo vedení města. Komunální volby jsou shrnuty ve statistice, se kterou nás seznámij článek dvou autorů, Bohanese a Nováka, „Život v našich republikách" (Polygon 8/94). Ve všech zemích bývalého východního bloku upadá zájem voličů o politické dění. V Polsku a Maďarsku je to tak markantní, že se volby musí opakovat. U nás to tak markantní není, 63% voličů odevzdalo při komunálních volbách své hlasy. To je bezesporu úspěch. Nikoliv úspěch partají, žádné z nich. To je úspěch demokracie. Nezapomínejme a připomínejme si to hodně často, že dnes je právě Česká republika jedinou zemí z těch postkomunistických, která má nekomunistickou a dokonce pravicovou vládu. Exil má tuto vládu pravého středu zatraceně na mušce. Kritické články na téma Havel, Klaus, vláda, parlament, jsou nesčetné, objektivních je málo a nějakou vyloženě provládní úvahu jsem v exilovém tisku nenašel. Přejeme si změnu? Směr doprava, pan Sládek? A nebo doleva, směr soudruh Gre- benčík? Stejně naše úvahy, koho volit a koho nevolit, jsou jen akademické. Komunální volby zvláště na venkově, výjimečně ve velkých městech (Brno, volební vítězství dr. Lasto- vecké a tím zachránění vítězství ODS - a ne obráceně!), jsou volbami osobností. Celostátně skoro tradičně města volila jinak než venkov. Tentokrát ale až na výjimky se volební trend pohyboval vyváženě. Výzkum veřejného mínění dal seriosní předpovědi. Konec demokracie začal v Československu nacistickou okupací. Od té doby, tedy ne od února 1948, až do roku 1998 se nedá o demokratických volbách mluvit. V roce 1945 byla ze svobodných voleb vyřazena POLYGON 1/1995 25 [pageend27]takřka polovina národa: agrární strana, živnostenská strana, národní demokracie a malé pravicové strany byly naprosto nedemokraticky a bezdůvodně zakázány. Voličům byla presentována slabá strana středu (lidovci) a tři socialistické strany (národní socialisté, sociální demokraté a komunisté). Hned od začátku bylo stanoveno, že komunisté budou mít před ostatními předstih, měli v nezvoleném parlamentu po stovce poslanců v Čechách a na Slovensku. Strany tzv. Národní fronty musely zvítězit, nebyl výběr. Na pravici vzniklo vakuum, takové váhy se musely zvrátit. Vítěze komunálních voleb 1994 můžeme prakticky hned odepsat, byli to tzv. nezávislí. Získali celkem 42% hlasů a 53% mandátů, ale v parlamentě nemají ani jedno poslanecké křeslo. „Nezávislí“, tedy osobnosti známé jen v tom určitém místě, kandidovali především na venkově. K jejich zvolení stačilo někdy jen několik desítek hlasů, zatímco ve městech, kde směr určovaly politické strany, bylo ke zvolení zapotřebí i několika tisíc hlasů. Občanská demokratická strana získala celostátně asi 30% hlasů přesto, že kandidovala pouze ve třetině všech obcí. Ve většině velkých měst se umístila na prvním místě - například v Praze, Brně, Plzni, v Českých Budějovicích, Olomouci atd. Druhým vítězem těchto voleb je celkem překvapivě KDU-ČSL. Lidovci kandidovali skoro ve všech obcích, vyplatilo se jim to, získali celkem 13% mandátů a neočekávaných 8,6% hlasů. Podle předpovědí měli získat pouze kolem pěti procent. Tato strana nemusí mít asi obavy, že nepřeskočí v parlamentních volbách pětiprocentní latku, a to je důležité nejen pro ni, ale i pro případnou příští vládní koalici. Její poslanci v dnešním parlamentu jistě získají sebevědomí. O toto překvapení se zasloužila především jižní Morava a jižní Čechy. Vítězství lidovců v Uherském Hradišti, ve Zlíně a v Hodoníně se dalo očekávat, ale Vyškov, Prostějov, Opava a průmyslové Blansko s tím asi nepočítaly. Úspěch zákonem prohlášených zločinců Smutnou kapitolou je zisk 650 tisíc hlasů pro KSČM. Nejsme s tím spokojeni, ale je to výsledek demokratických voleb, lidé tam tak myslí. Komunisté mají dobrou organisaci převzatou z diktátorského režimu, jejich kandidátka byla předložena skoro v polovině všech obcí. Rafinovanou podporu mají v Rudém právu, samozřejmě nyní „nezávislém". Noviny s nejvyšším nákladem dovedou ovlivnit veřejné mínění. Nacistický Völkischer Beobachter byl zakázán ihned po válce, jeho obdoba v rudém podání je zde a nebyl jí zkřiven ani vlásek. Z hlavičky nadpisu zmizelo, že je to orgán komunistů, ale z redakce nezmizel ani jediný soudruh redaktor, jen způsob psaní se změnil diametrálně. V rosicko-oslavanském uhelném revíru v mnoha místech byly předloženy jen komunistické kandidátky, voliči neměli na vybranou. Jsou to místa, kde ve dvacátých létech byla vyhlášena „sovětská republika“ a lidé ještě dnes mají strach. Tím radostnější je, že přímo v Rosicích u Brna zvítězila ODS, komunisté jsou na druhém místě a hned za nimi lidovci. Celkově komunisté značně zvýšili svůj vliv, každý desátý člen městského zastupitelstva se hlásí k této straně, oficielně parlamentem a zákonem prohlášené za zločineckou. Zde musíme však poznamenat, že mnozí pochopili nebezpečí a v Mostě vítězní komunisté narazili na odpor protikomunistické koalice a nebudou mít ani jednoho zástupce v městské radě. Tato taktika isolace komunistů je v převážné většině měst a obcí. Ale přesto, že některé partaje (KDU-ČSL, Republikáni) přímo zakázaly jakékoli koalice s KSČM, nebylo to všude respektováno. ODA je jistě pravicovou stranou a v mnoha místech se teprve začíná organisovat. Její druhé místo v Brně (12%) a třetí v Praze (9%) je důkazem, že ve městech má značné sympatie. Celkově získala 7% hlasů, ale předložila kandidátky jen v 3,5% lokalit. Při celostátních volbách se dá počítat s tím, že se umístí podstatně lépe. Velmi halasná strana Sládkových republikánů zdaleka nesplnila velikášské předpovědi svého předsedy a její zisk 3% hlasů ji odsuzuje k roli křiklounů bez jakéhokoli vlivu. Přesto docílila určitý úspěch v Chebu, Chomutově, Sokolově a v Ústí nad Labem. V parlamentě se s ní asi nesetkáme a pochybuji, že se kvůli tomu někdo rozpláče. Získá tím kultura jednání. Svobodní demokraté - SD (OH) jsou stranou individualistů. V Praze sice získali 5%, ale v Brně ani jeden mandát. Celostátně by měli asi 2% hlasů, upadli tedy do bezvýznamnosti, ale v Semilech mají 19% a v Nové Roli na Karlovarsku díky skvělé starostce Zámostné prostě získali vše. Pohraniční město s 5000 obyvateli a komunisté si proti paní starostce ani nedovolili postavit kandidátku a do voleb mimo SD šla jen ODA a DEU. Je prostě vidět, že rozhodující roli zde hraje osobnost. Sociální demokracie je kapitola sama pro sebe. Zisk jen 8% hlasů je vlastně porážkou jejího předsedy Miloše Zemana. Výborný řečník, pohotový, ale ještě nebyl schopen ani představit program strany, která by měla vést seriosní oposici. Ukázalo se, že bonmoty sice voliče pobaví, ale nezískají. Nejasné kličkování mezi tím, že se získávají „slušní“ komunisté a na druhé straně se dokonce uvažuje o spolupráci s vládou, vzájemně si odporující prohlášení, tak se to nedá dělat. Připomíná to ztrátu popularity německého vůdce sociální demokracie Scharpinga. Ten nejdříve prohlásil, že s komunisty se prostě nebude vůbec počítat, dokonce odmítl předem kancléřský úřad, kdyby měl být zvolen hlasy postkomunistické PDS, ale pak akceptoval v Sasku-Anhaltsku menšinovou koalici, tolerovanou komunisty. Na popularitě mu to nepřidalo a sociální demokracie tím možná prohrála volby. Z dvaapadesáti stran, straniček a hnutí bychom se nakonec měli zmínit jen o dvou, kterým se přisuzuje určitá budoucnost. Jsou to KDS a DEU. Krestánsko-demokratická strana se musí s někým sloučit. Programově má stejně blízko ke KDU-ČSL jako k ODA. KDS si musí uvědomit, že je schopna života jen v nějaké koalici - a trvale. Něco jiného je DEU. Demokratická unie se teprve rodí, její předsedkyní je Alena Hro- mádková, bývalá chartistka. Známým representantem je také Milan Hulík. V minulých komunálních volbách ještě neexistovala. Prognostici odhadují, že v parlamentních volbách by mohla získat asi 7% hlasů. Někteří jsou však skeptičtí a počítají pro DEU jen takový zisk, jaký měl KAN, to znamená asi 2%. Demokratická unie byla podporována Českým deníkem, ten však koncem roku 1994 přestal vycházet, ale jeho následník, Český týdeník, bude jistě v podpoře DEU pokračovat. Moravské strany, stavící svůj program na regionálním patriotismu, stále ztrácejí, upadly do bezvýznamnosti. Různé straníčky jen zatěžují již takhle těžkopádnou administrativu, ale jejich přítomnost je také důkazem demokracie, prostě právo říci své mínění mají i ti nejmenší. V hodnocení, kdo vyhrál a kdo prohrál, se dá říci, že vyhrála demokracie. Jinak z blízkých zemí ted proběhly volby v Bulharsku a nekomunistická vláda v nich byla vystřídána právě komunisty. Něco podobného za nynějšího stavu v České republice nepřichází v úvahu. Vládní strany (ODS, ODA, KDU- ČSL) mají solidní většinu. Oposice je slabá, nejednotná, bezprogramová a oslabená zisky komunistů. Otevřeně a v nějaké vládní koalici by asi nikdo neměl odvahu s nimi spolupracovat. Exil často kritisuje poměry doma, ale spíš by se měl snažit je pochopit. Zde se často nesouhlasí s Havlem, s Klausem, ale tam patří právě tito dva k oblíbeným a Havlova popularita podle průzkumu veřejného mínění stoupá. Myslím, že by se nenašel nikdo, kdo by mohl nastoupit na jejich místo. Exulanti, kteří se vrátili, snad až na Pavla Tigrida, nezískali ani sympatie, ani nějaké vyšší postavení ve veřejném životě. Zajímavé by bylo uspořádat mezi námi v exilu representativní výzkum našeho mínění. Je to však těžko proveditelné. Různost názorů exilu a těch doma má původ jednak v dlouhé době odloučení, jednak v tom, že každý z nás se nakonec přizpůsobí do značné míry prostředí, ve kterém žije. „Američan“ do sebe vstřebal kus Ameriky, jejího způsobu myšlení, stejně tak „Kanadan“, „Australan“ nebo „Němec“. Konečně, máme to i na autech, když přijedeme do Čech. Často to vzbuzuje zvědavost, málokdy sympatie, někdy - bohužel - závist. Volební právo pro exulanty by znamenalo přiznání samozřejmých práv občanů ČR, ať se právě zdržují kdekoli. Představa, že by se tím něco na výsledku voleb změnilo, je naprostým nesmyslem. Jak rozdílná jsou naše mínění, dokazuje například popularita Dienstbiera. Ve staré vlasti je vždy na žebříčku obliby politiků na předním místě, mimo území ČR, kde je znám ze svého působení v komunistické éře v USA, by od něho ani pes uherák nevzal. Teď má trochu rozpačité zadostiučinění - předseda SH (OH) sice velmi těsně, ale přece získal místo v pražském zastupitelstvu. Pro dřívějšího ministra zahraničních věcí je to spíš deklasování než výhra. V Praze jeho strana získala ještě 4,9% hlasů, v Brně ani jediný mandát. „Sdružení důchodců pro životní jistoty“ na tom je s dvěma mandáty lépe. Často se uvádí, že jen národohospodářské úspěchy (stabilní měna, nízká inflace, nízká nezaměstnanost) nestačí k posuzování vládní politiky. Jistě ne, ale cesta k lásce vede žaludkem a vláda, která dobře hospodaří a dociluje miliardové přebytky státního rozpočtu, má dostatek sympatisantů, aby se udržela u moci. Za jednu marku se platí od roku 1990 asi 17 Kč, zajeden US$ se musí od 27. prosince 1994 dát v Rusku 3.496 rublů. Nynější vláda vede ČR tak, že ze všech bývalých zemí „východního bloku“ má naše stará vlast největší šanci brzy vstoupit jak národohospodářsky, tak vojensky do Evropy. OTAKAR ZOUFALÝ 26 POLYGON 1/1995 [pageend28]SLOUPKY JANA BENEŠE SEZNAM PRO PREMIÉRA Tu krátkou zprávu jsem, známý nespavec, popatřil někdy ve dvě ráno, když mi satelit přinesl večerní zprávy americké NBC, které se mi během dne na české obrazovce nevyskytují. Někdy o páté ráno s tím přišla Turnérova CNN a během následujícího dne poreferovala i česká „Televize NOVA“. Nic zvláštního. Nějací kluci v Číně, v té, honosící se přízviskem lidová, vydávali jakési letáky, či snad se jen vydávat pokusili, nespokojeni se stavem věcí čínských přáli si zasáhnout do dění a být slyšeni. Asi jako když Zdeněk Rotrekl a jeho kamarádi, vyloučení pro svou reakčnost ze studia (Jiří Pelikán, dekorovaný nedávno metálem Jiřího z Poděbrad, s tím ovšem neměl, jak říká, nic společného), pokusili se o to, aby byl slyšen jejich nesouhlas a básník pak až do roku 1962 seděl. Jakýsi dopis jednoho dnešního ministra, padnuvší jakousi náhodou všech náhod do rukou StB, s tím měl tehdy cosi společného. Zavřeli kluka a vyšel muž, aby uvažoval o svých ztrátách, které nebudou nikdy vyrovnány. Nakonec na něj nezbyla ani ta medaile Jiřího z Poděbrad. Teď se tedy zavíralo v Číně. Zase tam zazdili zaživa nějaké kluky na dvacet let. Zdeňka Rotrekla, jeho kamarádů a desetitisíců dalších se neměl kdo zastat. Svět se pro nespokojence s poměry po roce 1968, s poměry v okupované zemi a s okupační vládou (na jejíž kontinuitě tolik sešlo roku 1989), změnil, že těch zavřených u nás se kdosi zastával. Jedna z podmínek, za kterých vláda USA například vrátila Československu 42 tun zlata, byla také ta, že dissi- denti právé v díře sedící, z této díry vyjdou. Dělo se potichu a nenápadně. Finanční pomoc byla k disposici. A nejvíc ovšem musilo hřát svědomí, že nejsou zapomenuti a nesedí nadarmo. Ne, čínský záznam co dojednánís nespokojenci není nejlepší a údajná lidovost té země neznamená ani v nejmenším poměry zajišťující také svobodu projevu, ale i po projevu. Demokratické země, jejichž ústavní poměry zajišťují i svobodu projevu i svobodu po projevu, samozřejmě s Čínou obchodují. Miliardovou zemi prostě nelze pominout. Vláda USA dokonce ani nezrušila doložku najvyšších výhod, pokud jde o přístup čínského zboží na US trh. Proč bychom tedy právě my měli tuto možnost opustit? Vlády, respektive představitelé těchto vlád, však dávají najevo, že obchodní styky, či zájem o ně, neznamenají zároveň souhlas s čínským stavem vlády lidu, lidem a pro lid. „Ano, je to jiná civilisace,“ říkají. „Chceme obchodovat," říkají, „ale nelíbí se nám, jak zacházíte s lidmi, kteří s vládou nesouhlasí.“ Případně: „Víme o vás, vy zavření.“ Utišují tak státníci své špatné svědomí a uklidňují veřejnost? Nevím. Neříkají však v žádném případě, že žádného čínského dissidenta neznají. Politikovou povinností totiž je vědět. Snad by tudíž naše ministerstvo afér zahraničních mohlo pro šéfa vlády přinejmenším tentokrát vypracovat hezký seznam té studentské skupiny, která se právě teď v Číně rouhala víře a sedí za to v díře. Podle NBC, CNN a NOVY na dvacet let, pane předsedo vlády. Proč o tom píši? Protože jedna z věcí, které se nás komunismus pokusil zbavit, a žel dost úspěšně, je docela obyčejný soucit. Míra nezájmu o jakési lidské utrpení. To Rot- reklovo, také to právě teď v Číně. Ve vsi kousek za Prahou řekl mi onehdá místní chudák, takový „Pepa vyskoč“ o cigaretu. „Nic mu nedávejte!“, zaječel přihlížející autobusák. „Má pensi.“ 1989-1994 Takže je za námi prvých pět let od chvíle, kdy se komunismus rozplynul i v Československu. O tom, jak k tomu vlastně došlo a kdo na tom má tu pravou zásluhu, se dosud spíše dohadujeme, falešné je ovšem tvrzení, že to celé připravil jakýsi dissent, jakož i to, co doopravdy při tom výročí zaznělo, že snad dnes jezdí Češi za hranice díky Havlovi a Dienstbierovi. Zřejmě také Ukrajinci, Kazaši a všichni ostatní se s tím svezli. Protože pak bez vědomí KGB nikomu z hlavy ani vlas nespadl, nejspíše můžeme děkovat za rozjetí celého toho kolotoče, který se, pravda, iniciátorům později zřejmě poněkud vymkl z rukou, právě KGB. Po pěti letech už není Československa a to, co máme, se teprve klube. Nostalgii po „nějakém“ Československu, přinejmenším v Praze, případně v Bratislavě, necítit. Komunismus nahlodal duši národa více než důkladně. To, co se vyklubalo zatím na Slovensku, by mne co občana asi příliš neuspokojovalo, ale tomu nechť se věnují jiní. Mne to neuspokojuje hlavně co Čechoslováka, kterýžto status byl zrušen, aniž by se mne či kohokoliv jiného likvidátoři státu zeptali. Ještě méně pak obecný marasmus dosud plující v duchu hesla, které - nemohu si pomoci - opravdu panuje a zní: PO NÁS POTOPA. VÝROČÍV PRAZE Chystali se mnozí a mnoho a vzpomínkových akcí proběhlo několik desítek. Na dolním konci-Václavského náměstí se vydavateli Českého deníku Josefu Kudláčkovi podařilo po značných tahanicích získat úřední povolení k uspořádání vzpomínkového večera a shromáždilo se tam - a vytrvalo přes protivný déšť - na dobrých 6000 lidí. K pověsti Kudláčka a jeho listu už se jaksi patřilo, že přišli ti, kdo se necítí spokojeni a chtěli být přinejmenším slyšeni. Protože volební kampaň právě skončila, nebyla to „předvolební akce DEU“, jak to bez ohledu na pravdu označila >Mladá fronta DNES«, která také psala o 600, případně 200 osobách sháněných dohromady agitátory. Byl jsem tam a žádného agitátora koutkem oka nezahlédl. Od pěti vyhrával na narychlo vybudované a zastřešené tribuně pražský New Orleans Jazz a snad minutu po šesté slovy o sametovém podvodu zahájil vydavatel CD. Nehaněl, hovořil o tom, co cítí všichni, komu je cizí neustále předstíraný optimismus a falešná slova o tom, že všechno je v pořádku a tak říkajíc kráčíme od úspěchu k úspěchu. Promluvil - a velice precisně - dr. Anděl, švýcarským Čechoslovákům známý, na tribuně byla přítomna vnučka T.G.Masaryka, promluvila Ing. Alena Hromádková, která ovšem představuje DEU, ale nezmínila se o své straně jediným slovem. Promluvili i další a večer skončil hlasováním, komu odevzdat cenu večera, kravatu s třešničkami, takořka jednomyslně tuto pánskou ozdobu s emblémem dnešní KSČ přítomní odhlasovali pro Václava Klause, který se se svou zálibou v kravatách netají. Aniž by se tajil s tím, že mu nevadí komunisté, byť se v jednom zahraničním interview opravdu, ale opravdu poněkud neskromně označil za vedoucího antikomunistu v Praze po roce 1968. PROČ NEJSME SPOKOJENI? Podobně jako exil, či dnes už tedy jen zahraniční Čechoslováci, nejsou lidé spokojeni »tlustou čarou za minulostí«, tedy nevyrovnáním se s ní, nepotrestáním viníků, politickou pýchou a chtivostí majetku tak, jak ji representuje nový establishement (správněji nová nomenklatura), až příliš namnoze složený ze starých komunistů, či komunistických oportu- nistů. Podobnému společenskému složení se ostatně už od dob antických říká trefněji oligarchie. Lidé nejsou spokojeni také až příliš zjevnou manipulací veřejnosti v cause průzkumu veřejného mínění a zpravodajství sdělovacích prostředků; na večeru na Václaváčku v tomto případě mnohokrát padlo jméno ministra Dlouhého, který je trvale uváděn jako nejpopulárnější politik země a který nevidí rozdíl mezi tím, kdo vstoupil do KSČ v roce 1945, a sebou, který tak učinil po vojenské okupaci země. Při průzkumu, provedeném na místě, jaksi pro kontrolu, pro něj nepadl jediný hlas z těch nějakých 6000 přítomných. Lidé nejsou spokojeni vzestupem kriminality, včetně té s bílým límečkem, nefunkčností justičního a policejního aparátu. Tudíž, to staré a známé, žít se lží, či v našem případě přinejmenším s necelou pravdou, a zejména ovšem pocitem vyvěrajícím nejen z denní empirie, ale i z přístupu mocných, totiž že jakási pravda je cosi, na čem ve chvíli, kdy už máme moc, prostě nezáleží. Lapidárně řečeno, nejsou spokojeni s tím, že v listopadu 1989 tak zvaně zase jednou sežrali hada. ■ POLYGON 1/1995 27 [pageend29]Mečiarova nová vláda, Česká republika a ti ostatní Do třetice všeho zlého ZDENĚK F. LEINER Slovenský designovaný premiér váhal dlouho - až do 11. prosince, než se odhodlal kousnout do kyselého jablka a podepsat s Jánem Ľuptákem, předsedou ZRS (Združenie robotníkov Slovenska) dohodu o vstupu této extrémistické levičácké strany do vlády. Od jejího překvapivého výsledku v předčasných volbách Ľupták nepřestával tvrdit, že do vlády nepůjde a bude přísně sledovat její počínání vůči dělníkům. Mečiar zase veřejně přiznal, že by přítomnost ZRS ve vládě způsobila její nestabilitu. Snažil se proto získat některé osobnosti z KDH (Krestianské demokratické hnutie) a SDĽ (Strana demokratickej ľavice). Kdyby se mu to bylo podařilo, zabil by dvě mouchy jednou ranou: dodal by své třetí vládě punc věrohodnosti doma i v zahraničí a vyvolal rozkol v druhé a třetí největší straně po jeho HZDS. Zpočátku se zdálo, že se mu jeho záměr daří, avšak „noc dlouhých nožů" při druhém zasedání Slovenské NR, během které HZDS, ZRS a SNS (Slovenská národná strana) „převálcovaly“ opozici, otevřela oči těm, kteří projevili chuť na ministerská křesla a sjednotily tak v KDH a SDĽ váhavce s odpůrci Mečiara. Po 10 týdnech horečného vyjednávání a handrkování, kdy špatný výsledek komunálních voleb potvrdil, že veřejná minka těžko snáší vládní provizorium a že toto má špatnou odezvu též v. zahraničí (český premiér si například stěžoval, že na Slovensku „nemá s kým jednat“), byl Mečiar nucen přistoupit na drastické sociální podmínky Ľuptáka, těžko splnitelné za současného stavu slovenského národního hospodářství. Docílil aspoň tolik, že se ZRS zavázalo, že z vládní koalice nevystoupí bez předběžné dohody s jejími ostatními členy. Ľupták se před svými voliči ospravedlnil větou, která stojí za citaci jako klasický specimen bolševické rétoriky: Vzniknutá potreba účasti Združenia robotníkov Slovenska vo vláde nás prinútila přehodnotit postupnost krokov pri realizácii cielov a úloh volebného programu ZRS. Přeloženo: zradili jsme vás, abychom se dostali ke korytu. ZRS obsadila křeslo podpředsedy vlády a tři ministerstva, SNS dvě. Všechna ostatní ministerská křesla obsadila HZDS. Prezident Kováč projevil jisté výhrady k některým osobám, avšak po Mečiarově hrozbě, že při vyškrtnutí byť i jediného navrhovaného člena vlády s ním budou všichni ostatní solidární a on sám se vzdá, a po prohlášení Ľuptáka, že za těch okolností ZRS „zreviduje svůj postoj vůči presidentovi“ a že „by museli použiť iné prostriedky", nakonec podepsal. Na presidentovu žádost, aby mu byla předložena lustrační osvědčení ministrů, Mečiar odsekl: „Nikoho som nelustroval, ani nebudem.“ Pochopitelně - jakožto stranický kádr musei vědět, že s jedinou výjimkou všichni ministři byli členy „Strany“ a tudíž že je pravděpodobné, že někteří spolupracovali s všadeprítomnou StB, jako on sám. Proto též schválil tři dny později na místo předsedy Nejvyššího kontrolního úřadu S.Balejíka, kterého poslanec SNR za KDH Frant. Javorský odhalil v parlamentu jako agenta StB. Marné byly protesty poslanců oposice. Po vystoupení podpředsedy SNR Ľuptáka, předsedy ZRS na obranu Balejíka, slovenský parlament ho na místo předsedy NKU zvolil. Ľupták prohlásil, že též on sám byl v evidenci StB, protože jeho bratr byl v emigraci... Na tomtéž zasedání SNR pokračovalo „válcování" oposice, jejíž všechny kandidatury byly šmahem zamítnuty a vláda na svém prvním zasedání pokračovala v této Mečiaro- vi libé činnosti rozsáhlými personálními změnami na ministerstvech a okresních úřadech. Přesto, že Mečiar - při představení své vlády parlamentu - „nabídl symbolicky ruku ke smíření a spolupráci prezidentovi a všem parlamentním stranám". Jak bylo lze očekávat, vláda uskutečnila též první kroky na „zpoma- lenľ' privatizace a odložila druhé kolo ad ca- lendas grecas, ač bylo se značnými finančními náklady připraveno na 15. prosince. Je jisté, že nový ministr privatizace, funkcionář ZRS a tudíž zastánce kolektivizace, učiní vše, aby se privatizace omezila na získání rentabilních podniků roduvernými kádry vládních stran. Tak jako nový ministr školství, člen protimaďarské SNS, jistě učiní vše, aby v maďarských menšinových školách vládla slovenština. A jako nově jmenované vedení rozhlasu a televise zajistí, aby vysílání bylo v správné linii - mečiarovské. Rychlost a „nekompromisnost", s jakou nový režim postupuje, vyvolává zděšení doma i v zahraničí. Že protestují slovenští novináři a inteligence vedle oposičních politiků, nepřekvapuje. Z průzkumu veřejné minky agentury FOCUS (>Práce< 16.12.94) se však dovídáme, že jen 2,5% respondentů očekává od nového režimu příznivý vliv na ekonomiku a 19,6% „spíše příznivý“. „Spíše nepříznivý" 33,6% a „velice nepříznivý" 7,9%. O negativním vlivu na demokracii je přesvědčeno 38,5% dotázaných. Jen 23,5% míní, že nový režim ovlivní demokracii spíše příznivě. Jak je zřejmé, i „pospolitý ľud“ má na Slovensku z velké části otevřené oči. Červenohnědá koalice a její první počiny pochopitelně vyvolaly nejzápornější reakce především v České republice a v Maďarsku. Maďarský tisk a někteří politikové vidí ve faktu, že ministrem obrany SR se stal nacionalista, člen protimaďarské strany Sitek, ohrožení Maďarska. Je zřejmé, že situace maďarské menšiny na Slovensku se zhorší a že to bude mít negativní vliv na vztahy obou států. Prohlášení Mečiara na své první tiskové konferenci, že s Maďarskem uzavře smlouvu, která smaže minulost, je přijímáno s velkou skepsí. Na české straně jsou brána s nedůvěrou Mečiarova slova: „Bude mi potešením stretnúť sa s pánom Klausom", když v zápětí novinářům řekl, že „je nutné prehodnotiť zmluvy, ktoré sme uzatvorili v roku 1992.“ Při jiné příležitosti Mečiar tvrdil, že tyto smlouvy jsou pro Slovensko nevýhodné a Čechům přinášejí hmotné výhody na úkor Slovenska. Není třeba mít velkého Filipa k dovtípení, že Mečiar za slovem „prehodnotiť“ skrývá úmysl docílit opaku. Přítomnost ZRS v nové vládě a prohlášení Ľuptáka, že je proti vstupu Slovenska do západoevropských bezpečnostních a hospodářských struktur a pro spojenectví s Ukrajinou a Ruskem pro českou zahraniční politiku představuje těžký problém. I když nový slovenský ministr zahraničí (úplný nováček v diplomacii) na své první tiskové konferenci řekl „že tato Ľuptákova prohlášení jsou pouze poplatná předvolební kampani". Mečiar současně nepřestával zdůrazňovat, že hlavním cílem slovenské zahraniční politiky je vstup do NATO a EU. Zahraniční tisk je ale té minky, že pro jeho třetí vládu je přijetí do těchto organizací problematičtější než kdykoliv předtím. Stačí citovat New York Times z 13. prosince. Konstatuje, že „složení nové vlády vyvolá problém s maďarskou menšinou a ztíží vstup Slovenska do EU a NATO“. Za nejzávažnější považuje NYT zastavení privatizace a zrušení již uskutečněných privatizačních opatření Moravčíkovy vlády. Rakouský deník Der Standard nadepsal svou zprávu na toto téma: „Mečiarúv kabinet hrůzy" (!) a usoudil, že přítomnost zástupce ZRS na čele ministerstva privatizace znamená její definitivní konec a že to je „špatným signálem především pro zahraniční investory“. Z jiného pramene se dozvídám, že kanadská firma Merfin Hygienic Products se rozhodla přesunout svou investici 45 mil. kanadských dolarů na výstavbu podniku výroby hygienických papírů ze Slovenska do Čech. St. Raphael, 4. ledna 1995 O INZERÁT JARO ZAČÍNÁ V LEDNU na francouzské riviéře, když rozkvetou mandloně, mimózy a primule. Únor je doba četných slavných karnevalů, oslav sklizně citronů a pomerančů i výstav květin. Všechna místa jejich konání jsou snadno dosažitelná ze Saint Raphael, kde si můžete najmout dvoupokojový komfortní byt za speciální cenu pro důchodce. Vyžádejte si bližší informace na tel. 00 33 94 82 37 41 nebo pište na adresu „Les Tourterelles“, 47 Allée du Touring Club, 83700 Saint Raphael, France. 28 POLYGON 1/1995 [pageend30]Posbíráno v českých zemích TOMÁŠ KRYSTLÍK Motto: „Nelze vyloučit, že sítě StB mohou, ke škodě nás všech, působit hlavně v podnikatelské sféře.“ (Jan Ruml, ministr vnitra ČR, Český deník, 18.11.1994) —• Kdo žije trvale v cizině a má ještě české občanství, může si zažádat o restituce. Chci v této souvislosti upozornit na dvě věci, v exulantské veřejnosti ne dosti známé. Nález ústavního soudu č. 164/1994 Sb., rušící podmínku trvalého bydliště v ČR a stanovící nový běh lhůt pro uplatnění restitučních nároků se nevztahuje na restituci půdy a zemědělského majetku podle zákona č. 229/1991 Sb., nýbrž pouze na zákon o mimosoudních rehabilitacích č. 87/1991 Sb.l Kdo počítá, že by mu mohl být vrácen statek, polnosti, lesy a pod, vychází tedy naprázdno, nebof v zákoně o úpravě vlastnických vztahů k půdě a jinému zemědělskému majetku (č. 229/1991 Sb.) se v §3 vysloveně praví, že půdu nelze převést do vlastnictví devizových cizozemců. To je i do rukou českých občanů, nemajících trvalé bydliště na území ČR. Bohužel tento zákon postihuje i obytné budovy patřící k zemědělské usedlosti. Druhou věcí nepříliš známou je, že lze si zažádat o restituci movitého majetku v případě, že součástí zabaveného majetku nebyla nemovitost. Podle §13, odst. 2 zákona 87/1991 Sb. náležípak restituentovi paušální částka 60 000 Kč, z níž dostane deset tisíc na hotovosti a zbytek v cenných papírech. Adresátem žádosti je ministerstvo financí České republiky. -• Ústav pro hospodářskou politiku ČR (ÚHP) vydal prognózu, jak se bude česká ekonomika vyvíjet do roku 2000. Podle ní se očekává až do roku 2000 každoroční inflace nejméně 8%, tedy více než dvojnásobná oproti průměru v zemích EU. Podle oné prognózy se zpoždění ČR v ekonomické úrovni za zeměmi EU může stejně dobře zvětšovat, jakož i zmenšovat. Bude to záviset na objemu a struktuře dovozu investičních statků. Jinými slovy, budou-li v dovozu převažovat výrobní zařízení vysoké technologické úrovně, umožňující produkci konkurenceschopných výrobků na západních trzích, bude se rozdíl v ekonomické úrovni zmenšovat za předpokladu, že dovezená výrobní zařízení budou smysluplně, neprodleně a plně využita. Nebudou-li tyto předpoklady splněny v dostatečné míře nebo převládne-li dovoz spotřebního zboží nad investičními statky, bude se rozdíl mezi českou ekonomikou a ekonomikami států EU zvětšovat. V druhé polovině roku 1995 se česká koruna stane s nejvyšší pravděpodobností plně konvertibilní. Do konce 1. pololetí 1995 mají být parlamentu předloženy závazné zásady přechodu na konvertibilitu měny. Česká národní banka očekává, že česká koruna vyhlášením konvertibility revalvuje vůči západním měnám nejvýše o 5 až 7%. ľ řadách exulantů je však dost rozšířen názor, že bezprostředně po vyhlášení konvertibility klesne kurs například německé marky na 8 Kč za jednu marku. To je ovšem úplný nesmysl, protože by se české hospodářství totálně zhroutilo. Jak? Jednoduše! Všechno dovážené zboží ze Západu by se na českém trhu rázem prodávalo za méně než poloviční cenu. Takovou konkurenci by žádný český výrobce nevydržel. A to ani neuvažujeme o exportu, kde by se cena českých výrobků zvýšila dvou a čtvrtnásobně. Vyplňí-li se prognóza ÚHP o roční výši inflace v ČR a udrží-li se inflace v Německu kolem 3%, může stát marka v roce 2000, i se započtením revalvace koruny při přechodu na plnou konvertibilitu, přes 23 Kč. —• Předseda vlády Václav Klaus si zřejmě libuje v nehoráznostech. Alespoň v poslední době je jich přehršel. V interview pro jeden ekonomický časopis ohodnotil sebe Klaus doslovně takto: „Přišli ale Rusové“ (rozuměj: v srpnu 1968) „a já jsem byl považován za vedoucího antimarxistu a kontrarevo- lucionáře v zemi. Od té doby jsem pokládán za lídra antibolševismu." Je jasné, že tomu tak nebylo a nemá cenu to komentovat. Aby čtenáři Polygonu pochopili nehoráznost dalšího páně Klausova výroku, musíme vylíčit případ firmy Gebrüder Helbig. —• Byli - nebyli v hornofalckém Weidenu dva bratři Gerhard a Dieter Helbigovi, generální zástupci firmy Mercedes-Benz. Ale nejen tam pilně obchodovali s luxusními osobními vozy. Etablovali se před léty v Čechách, na Slovensku a na Ukrajině. Vybavili mercedesy flotilu presidenta Havla, pražské policejní ředitelství a policejní sbor, sponzorovali hradní stráž presidenta Havla. Upomínková deska vyvedená v několika jazycích, umístěná na Martinickém paláci v areálu Pražského hradu, připomínající jejich dar hradní stráži, mezitím pod tlakem dalších událostí zmizela. Na majitele firmy byl v Německu vydán zatykač pro daňový únik. Jak vysvitlo později, bratří Helbigové dlužili též firmě Mercedes- Benz 40 milionů marek za odebraná a nezaplacená auta. Tyto skutečnosti vyšly najevo, když se český tisk začal zajímat o to, za jakých podmínek jezdí výkonný místopředseda Klausovy Občanské demokratické strany P.Čermák v mercedesu od Helbigů. Přirozeně, že jej měl půjčen již několik let, od dob, kdy byl ještě federálním ministrem vnitra, zdarma a podle jeho vyjádření bez jakékoliv protislužby. Přitom je všeobecně známo, že právě Čermák měl v ODS na starosti sponzorování strany. Aby se aféra příliš nerozrostla, Čermák rychle uznal, že státní pokladně dluží darovací daň, protože propůjčení mercedesu zdarma, odhadnuté na 3000 Kč denně, představuje vlastně dar. Co však udělala jeho rodná strana, aby vyklouzla z aféry poškozující její image? Zprostila výkonného místopředsedu funkce? Ale kdeže! Založila partajní fond na krytí jeho výdajů spojených s uhrazením darovací daně! Ze Čermák nebyl kongresem ODS v druhé polovině prosince zvolen opět výkonným místopředsedou, souvisí s malou vzpourou v členské základně ODS následkem této aféry, jejíž delegáti prosadili svou i přes odpor samého Klause. Ale to předbíháme událostem. Firma Mercedes-Benz zrušila firmě Gebrüder Helbig smlouvu na zastoupení Mercedesu a Německo požádalo přes Interpol českou policii o zatčení obou bratrů. Podle oficiálních zpráv vyrazilo pět českých policistů do pražského sídla firmy oba bratry zatknout. Právníci dotyčné české afiliace však policisty upozornili, že na zatykači chybí nezbytné kulaté razítko orgánu, který zatykač vydal. Policisté odešli a než si potřebné razítko opatřili, bratři Helbigové zmizeli, pravděpodobně do Ruska. Příkaz, aby byli zachyceni na hranicích, přišel až po dvou hodinách od příchodu policistů se zatykačem, takže mohli pohodlně uniknout přes polské hranice. Jeden z policistů byl suspendován, dvěma bude krácena výplata a na dva má být (někdy) vznesena žaloba. Německá prokuratura vychází z toho, že policisté byli podplaceni. Český tisk bez zmínky o podezření německé prokuratury nadhazoval, že se jednalo o podplacení ve výši 30 tisíc DM. Další podrobnosti český tisk neuvedl. Jak tomu vlastně bylo, zveřejnily Süddeutsche Zeitung podle výpovědí personálu dotyčné firmy v Praze. Vedeníje všechny ještě před příchodem policistů poslalo do závodní kantyny a policisty přijali právníci firmy, což znamená, že firma o chystaném kroku české policie věděla. Poukázali na nedostatečnost zatykače, že chybí kulaté razítko, nechali policisty zatelefonovat a pak je odvedli do kantyny na kávu a zákusky, kde přes hodinu setrvali, než dorazí nový zatykač s potřebným razítkem a než budou moci bratry Helbigovy zatknout. Nyní přicházíme k neuvěřitelnému Klausovu výroku, jímž veřejně prohlásil, že „pochybuje, zda existují fyzické osoby jménem Helbig!“ Tím dal světu najevo, že německý stát nemá přehled o svých občanech a pronásleduje fiktivní osoby! Nebo snad něco jiného? •— Abychom se stále nezabývali českým premiérem a jeho lapsusy, vyměňme osoby. Václavu Havlovi se též povedla jedna nehoráznost, která vyvolala kritiku českého tisku. On, plná ústa občas správných představ, prohlásil 28. listopadu při Hovorech z Lán: „Opravdu je třeba ctít právo, je třeba budovat v lidech pocit právního vědomí a zdůrazňovat, že právní systém vyrůstá z nějakých právních norem.“ A pak o dva dny později o předsedovi českých odborových organizací Richardu Falbrovi, majiteli dvojího pozitivního lustračního osvědčení (jako profesionál a jako agent), jenž odmítá na svou funkci rezignovat a který za komunistické nadvlády učil léta estébáky a rozvědčíky na vnitru cizím jazykům: „Podle toho, co jsem vyrozuměl, učil pan Falbr jakési policisty anglicky a portugalsky či Španělsky. Můj dojem z toho byl, že jsem mu záviděl, že tak dobře umí jazyky, že mu dokonce ministerstvo vnitra umožnilo je učit." Ponechme raději bez komentáře, protože k urážce Havla, jako hlavy státu, by bylo blízko. Jistá část českého tisku, která nepadá POLYGON 1/1995 29 [pageend31]před presidentským majestátem na zadek, se staví k jeho osobě kriticky, i když ne tak intenzivně jako vůči Klausovi. Na svět vycházejí i zajímavé informace, které stojí za zmínku. V roce 1989, v srpnovém vydání The Guardian (sic!) prohlásil Václav Havel, ještě jako disident, že on bude nastávajícím presidentem Československé republiky. Připomeňme, že pak slíbil národu (-ům) být presidentem do prvních svobodných voleb. Svobodné volby se konaly a on přesto kandidoval na úřad českého presidenta. Zalíbila se mu moc a sliby se přece nemusí dodržovat! Symptomatickým pro jeho zálibu v presi- dentském úřadě je jedna z jeho prvních akcí po nastoupení do funkce - převlečení hradní stráže a hudby do nových, operetních uniforem. Jako kdyby nebylo nic důležitějšího! Pro mne však výrok disidenta Havla ke Guardia- nu překvapující není. V jisté době začal Pavel Tigrid, známý svými kontakty k CIA, jejíž pravidelný příspěvek umožňoval vydávat Svědectví ve velkém rozsahu a na kvalitním papíre (na rozdíl od ostatních exilových periodik), přemýšlet o osobě československého presidenta pro případ, že se komunistický režim zhroutí. A přišel na Václava Havla. Taktéž zvažoval, kdo bude representovat Radio Svobodná Evropa, pokud budou redaktoři po pádu komunismu jezdit do Československa. Jeho volba padla na Ludmilu Rakušanovou. A na dokreslení dnes frekventované teorie velkého spiknutí, že v Československu se jednalo o plánované odevzdání moci gor- bačovské klice v čele se Zdeňkem Mlynářem. Zdeněk Mlynář přibyl do Prahy v prvních dnech po 17.11.89 v autě československé rozvědky, která si pro něj dojela do Innsbrucku. Že se plán zhatil a moc byla odevzdána Havlově klice, pravděpodobně za příslib beztrestnosti komunistů, je věc jiná. V každém případě je faktem, že Spolkový úřad pro uznávání zahraničních uprchlíků v Zirndorfu dostal již v březnu 1989 pokyn od německé spolkové vlády neudělovat občanům Československa politický azyl, protože se ještě v tomto roce očekává podstatná změna politických poměrů. V České republice se odehrálo několik skandálů s financováním politických stran. V nejstarším z nich je zapletena Křesťanská a demokratická unie - Československá strana lidová (KDU-ČSL), která v roce 1992 přijala v rozporu s devizovými předpisy bez povolení ministerstva financí v přepočtu tři miliony korun od italského podnikatele Moscy. Za to pravděpodobně jim vyměří ministerstvo financí pokutu ve výši asi jednoho milionu korun. Občanská demokratická aliance (ODA) si před volbami y roce 1992 vypůjčila 52 milionů korun od Československé obchodní banky a Živnobanky. Jelikož Kreditní a průmyslová banka (KPB) jim nabídla lepší splátkové kondice, převedla ODA svůj dluh na ni. Koncem prosince 1994 se přišlo na to, že jedna pražská firma s názvem Marklap, kde pracuje jako právní zástupce firmy blízký přítel předsedy ODA Kalvody, se ještě v roce 1992 zavázala, že v případě, že ODA nebude splácet svůj dluh, firma Marklap za ni celý úvěr vyrovná. Ještě před první splátkou byla firma Marklap svým majitelem prodána KPB v ceně 52 milionů korun a dluh ODA byl tak najednou vyrovnán, aniž strana z něj splatila byť jednu korunu. Mezitím, 30. listopadu 1994, nasadil čachrům s peněžními dary politickým stranám korunu sám Václav Klaus. Uspořádal totiž, formálně jako předseda ODS, na pražském Žofíně večeři s podnikateli. Menu v ceně 2500 Kč si museli návštěvníci zaplatit sami, další podmínkou bylo složení peněžního daru ve výši 100 nebo 250 tisíc korun. Pochopitelně že do pokladny ODS! Večeře se zúčastnili (s příslušným peněžitým darem 100 nebo 250 tisíc Kč) i představitelé podniků s majoritním nebo úplným podílem Fondu národního majetku, tedy českého státu. A skandál byl na světě, protože dar těchto podniků pro ODS jde de facto z kapes daňových poplatníků, chcete—li, z kapsy státu. Takovéto kupčení Klause se svou funkcí premiéra, což nemůže vyvrátit, protože je současně nejen předsedou ODS, ale i české vlády, může mít jen dva důvody: 1) Nedáte-li nám tučný příspěvek do partajní kasy, tak si na vás vláda posvítí! Rozuměj: v oblasti daní, v placení příspěvků sociálního zabezpečení atd. 2) Nedáte-li, nepřiřkneme vám lukrativní státní zakázky, neposkytneme vám státní subvence nebo daňové úlevy! - To jsou metody, které se praktikují na Sicílii, jen s tím malým rozdílem, že se tam, na rozdíl od ČR, o takovou praxi zajímají vyšetřovatelé a soudy! V souvislosti s večeří s podnikateli podala Demokratická unie, representovaná její předsedkyní Ing. Alenou Hromádkovou, na Klause trestní oznámení. Klaus poté před novináři: „Když jsem obviňován Demokratickou unií, tak mám jistotu, že dělám věci správně!“ Tím se podle mne Klaus zařadí po bok zakladatele Všeruské komunistické strany (bolševiků), Lenina, nebot jen jinými slovy vyjádřil ono známé: „Když nás chválí nepřítel, děláme cosi špatně!“ Ostatně Klausův nepřátelský vztah k Demokratické unii (DEU), založené teprve na jaře roku 1994 a mající v programu právní postih trestných činů ve jménu komunistické doktríny a důslednou očistu veřejného života a ekonomické sféry od komunistických apa- rátčíků, je znám. Je to ovšem s podivem, protože Klaus vzhledem ke své prohlašované pravicovosti by měl být vlastně rád, že napravo od jeho ODS vzniká strana, která podchytí vystoupivší pravičáky nespokojené s ODS, se kterou by měl jít do povolební koalice, aby posílil pozici své strany. Přidáme-li k tomu fakta, že Klausova vláda přes svoji pravicovou rétoriku vládne doslova sociálně demokraticky (nájemné bytů, bankroty státních podniků atd.) a podle diktátu ulice, zprostředkovaného průzkumy veřejného mínění (sudetoněmecká otázka, postoj k exilu), vynořuje se hrůzostrašná hypotéza, podpořená ještě čísly o členské základně ODS: 10% členů jsou bývalí komunisté, kteří zahodili své legitimace, a přes 20% členů jsou synkové z komunistických nomenklaturních rodin. Zda vlastně není Klausovým cílem přivést ODS do koalice se sociálními demokraty nebo s komunisty? Tato hypotéza je totiž jedinou, která logicky neodporuje jeho nenávisti ke straně, která se vymezuje napravo od ODS. ••• V českém nelevicovém tisku se stále intenzivněji ozývají hlasy, že při privatizaci neměli všichni rovné šance. V malé privatizaci měli potřebný kapitál jen vyvolení, kteří tak proprali špinavé peníze, ve velké neměli řadoví občané šanci se prosadit proti managementům zprivatizovávaných státních podniků, protože jim většinou chyběly potřebné informace pro úspěšný privatizační projekt. A tak lidé, tvořící vrchní etáže v podnicích, s bývalými komunistickými řediteli týchž podniků, odstraněnými na podřadnější místo či radícími v pozadí, získávali podniky za babku. Když se jim náhodou připletl do cesty někdo, kdo přes to všechno podal lepší privatizační projekt než oni, jako například můj spolužák, nastoupil nátlak. Když dotyčný můj spolužák i přes onen nátlak odmítl svůj privatizační projekt stáhnout, vyčíhli si, kdy je na služební cestě a podpálili mu rodinný dům s manželkou a dcerou v něm spícími nalitím benzinu do květinových truhlíků za okny. A rázem bylo po konkurenci! Spolužák pochopil a v zájmu bezpečnosti rodiny svůj privatizační projekt stáhl. Jedinou stranou, která vystupuje proti nerovným šancím v privatizaci, je nově založená DEU, i když sama dosud nemá zcela jasno, jak docílit nápravy. Několik málo měsíců po svém ustavení docílila velmi slušného úspěchu v komunálních volbách, takže je naděje, že se prosadí i v budoucích volbách parlamentních. Podmínky pro členství v DEU jsou striktní. Členy se nesmí stát bývalí komunisté, dokonce ani pouzí kandidáti členství KSČ, a spolupracovníci StB. ŠPANĚLSKO - COSTA BLANCA DENIA „RÁJ SLUNCE A ZDRAVÍ" VÁŠ ALTERNATIVNÍ DOMOV U MOŘE Bohatá nabídka nemovitostí za výhodné ceny Bližší informace podá: Věra Divoká, c/o Deni-Mar S. L. C. / Colon 47 E-03700 DENIA (Alicante) Telefon: (+34-6) 642 2278 Fax: (+34-6) 578 3448 nebo 642 2133 30 POLYGON 1/1995 [pageend32]KRATOCHVÍLOVI Odešli spolu v roce 1952 z rodné Moravy do exilu. Dva bratři - Josef a Antonín. Josef vědec, Antonín novinář. První roky byly těžké. Pro oba. Ale přesto ani na chvíli nikdy nezapomněli na to, čím jsou. Nezapomněli na to, co jim zanechal jejich otec, vynikající katolický filozof a pedagog: Na lásku k vlasti, k jejímu lidu, ke svobodě a toleranci. Josef se věnoval v exilu nejprve tomu, co mu bylo nejbližší: Výchově mladé generace. Měl k ní vždy, i doma, v Československu, blízko. Napsal celou řadu knih, které podepisoval svým skautským jménem J.K.Baby. V exilu neúnavně jezdil do táborů, aby dětem vyprávěl a učil je. O jejich vlasti, kterou museli opustit. Nebylo pro něho překážek, neznal potíže. A napsal řadu učebnic, vydal celou řadu pedagogických publikací. Našel si také čas pro své vědecké zájmy - pro přírodní vědy. Stal se profesorem nejprve na Svobodné ukrajinské univerzitě v Mnichově, později na univerzitě ve Stuttgartu. Podnikl celou řadu vědeckých expedicí - na Island i do Laponska mezi Eskymáky, do africké pouště Kalahari. A vedle toho napsal řadu vědeckých prací, studií, vydával vědecké časopisy. Našel si také čas, aby aktivně působil v mnoha exilových organizacích. Posledního dne roku 1994 oslavil skromný, poctivý a čestný člověk, profesor Josef Kratochvil, své osmdesáté narozeniny. Antonín je o deset let mladší. Své sedmdesátiny oslavil v pozdním létě 1994 v rodném Brně. O tom, že by se pod Petrovem setkal ještě někdy se svými přáteli, před léty jen snil. I když roky prožité v exilu věnoval úsilí, aby jeho země byla svobodná. A vskutku - to, co Antonín Kratochvil pro demokracii a svobodu v Čechách a na Moravě vykonal, se nedá vylíčit v několika řádcích. Antonín Kratochvil - to jméno je spojeno s jeho rozsáhlou žurnalistickou prací, s dílem literárního historika a kritika, s neúnavným úsilím v exilových organizacích. Stál u kolébky exilového PEN-Clubu, je autorem nesčetných publikací, jejichž těžištěm je literární historie - není snad lepšího znalce katolické a umlčené české literatury poválečného údobí. A druhá oblast, kde Antonín Kratochvil vykonal průkopnickou práci, jsou jeho studie o českém baroku. Po pádu komunismu v Československu byl právem povolán na Masarykovu univerzitu v Brně a na univerzitu v Plzni, aby zde přednášel právě o umlčené, pronásledované, ale nakonec i vítězné české literatuře. Josef a Antonín Kratochvílovi - dva bratři, jeden cíl: Vědecky pracovat, učinit vždy to, co je třeba, být - a to oba považují za nejdůležitější - člověkem s velkým Č. RST □ SAMETOVÉ PODOBNOSTI Kpt. Alexej Žák, vyšetřovatel VB, zabavil z titulu své funkce při vyšetřování trestné činnosti vedoucích funkcionářů Agrokombinátu Slušovice dokumenty, usvědčující spolupracovníky předsedy Ing. Františka Čuby z mnohamilionových podvodů. V tom okamžiku zasáhla inspekce ministerstva vnitra ČR, kpt. Žákovi odebrala služební průkaz a současně ho zbavila dalšího vyšetřování. Přirozeně mu vzali též služební pistoli a zakázali vstup do budovy velitelství. Alexej Žák byl neoblomný v roce 1982, kdy se jeho podněty proti JZD Slušovice zabývalo nejen ministerstvo vnitra a generální prokuratura ČR, ale také ÚV KSČ. Zůstal neoblomný také v roce 1991, tedy dva roky po tzv. sametové revoluci. Z toho důvodu byl inspekcí MV ČR dr. Tomáše Sokola obviněn z vydírání, zneužívání pravomoci veřejného činitele a jako korunní svědci byli použiti ti, proti nimž on jako vyšetřovatel vedl trestní stíhání pro trestné činy podvodů při převodu finančních prostředků z majetku agrokombinátu do jejich soukromých společností. Současně mu bylo vyhrožováno likvidací jeho tří dětí. Tím byl donucen k emigraci a - lide div se! - po více jak třech létech skandalizování kpt. Žáka ve sdělovacích prostředcích údajně právní České republiky, po neúspěšné žádosti o jeho zatčení ve Švýcarsku a jeho vydání jako nebezpečného kriminálního zločince zpět do ČR, byla obžaloba proti němu vojenským soudem odmítnuta a celý případ nakonec skončil zastavením trestního stíhání. Důvod? Prokázalo se, že korunní svědci obžaloby lhali, inspekce MV ČR sama porušovala zákony a samotné skutky, z nichž byl A. Žák obviňován a skandalizován, se nikdy nestaly! Do dnešního dne však jak ministerstvo vnitra tak ani ministerstvo spravedlnosti ČR neučinilo nic, aby kpt. Žák pocítil nějakou satisfakci za způsobenou újmu, což je v normálním demokratickém státě jev nevídaný. Policejní president Stanislav Novotný, podobnost více než jasná. Čeho se dopustil? Dovolil si odvolat z funkce ředitele pražské policie p. Hofmana a vyšetřovat aféry kolem mercedesů, rumu, topných olejů atd. atd. Tím se samozřejmě cítily ohroženy vysoce postavené osobnosti, které byly do těchto afér zapleteny. Víme, co následovalo: stejně rasantní nástup téže inspekce ministerstva vnitra ČR, tentokrát podřízené bývalému disidentu Janu Rumlovi, který realizoval odvolání Stanislava Novotného z funkce a tím zároveň zamezil dalšímu vyšetřování těchto případů. Majitelům firmy Helbig, kteří prováděli podivné obchody s vozidly zn. Mercedes, sponzorovali výkonného místopředsedu ODS Patra Čermáka a na něž byl v Německu vydán zatykač pro mnohamilionové daňové podvody, bylo umožněno z naší republiky bezpečně se včas vytratit. U obou případů naprosto stejné důvody pro zbavení funkce a naprosto stejný postup téhož orgánu ministerstva vnitra. To nelze popřít. V obou případech se před veřejností zatajily skutečné důvody odvolání. Nelze rovněž přehlédnout, že odpovědný šéf strategického úřadu MV, Ing. Šula (nomenklaturní kádr JZD Slušovice, dříve nasazený ve Vietnamu), jenž se má zabývat korupcí a potírat praní špinavých peněz, při vystoupení před televizní kamerou dvakrát ukázal divákům jen svá záda - pravda je přísně utajena. Pozoruhodné je chování pana ministra Rumia. Nic neobjasňuje^ jen zamlžuje. Měl by vystoupit jako chlap. Žel, chlapa připomíná jen svým mohutným plnovousem. Méně už připomínají rovného chlapa jeho uhýbající oči a už vůbec ne jeho slova: „Pravdu se dovíš, až nebudu ministrem.“ Vůbec mu nevadí, že pravda a demokracie utrpěly v důsledku jeho chování a postojů žalostnou porážku. Jako na zavolanou se na pomoc vynořila kauza Lizner, šéfa Centra kupónové privatizace v Praze a smetla z televizních obrazovek i z novin kauzu Novotný, pro pana ministra tolik nepříjemnou. Odvolání prezidenta policie je za daného stavu věcí velmi vážným ohrožením demokracie v naší zemi a k umlčení pravdy stačila pouhá podvodnická pohádka, stejná, jako v případě Alexeje Žáka. Nyní se nabízí i kauza třetí: jak odstranit hanebným,způsobem člověka, který si dovolil zřídit „Úřad vyšetřování a dokumentace zločinů StB“. V tomto případě, jako v obou předešlých, je možno vystopovat činnost stejných lidí a stejného orgánu. Bylo by naivní a velmi nebezpečné domnívat se, že mocní, kteří bez morálních zábran po čtyřicet let trýznili a vraždili své spoluobčany a nakonec lstivě provedli změny uvnitř státu tak, aby jim zůstal majetek a s ním i faktická moc, se přes noc změnili na slušné, demokraticky smýšlející občany. RUDOLF BEČVÁŘ ZEMŘEL FR. MELOUN 1. prosince 1994 zemřel v Gadsden-Rain- bow City, v americkém státě Alabama, český novinář František Meloun. Zemřel pět dnů před svými 87. narozeninami u svého syna Pavla. Novinářskému povolání zasvětil Meloun 50 let svého života. Působil v redakci listů Melantrichu v Praze. Bylo to v době počátečního rozkvětu Melantrichu, kdy jeho moderní rotačky chrlily ve statisícovém nákladu České slovo, Večerní České slovo, A- Zet, Telegraf, Pražský ilustrovaný zpravodaj, Hvězdu, sportovní Star a řadu dalších tiskovin. S Melounem spolupracoval oblíbený malí? Lada (nezapomenutelné jsou jeho kresby v příloze nedělního Českého slova „Kvítko z čertovy zahrádky"), dále básník Josef Hora a fotoreportér Karel Hájek. Meloun si záhy získal respekt a uznání redakčních kolegů, vypracoval se v předního redaktora Melantrichu a v převratových dnech roku 1945 se stal šéfredaktorem Svobodného slova. Velmi záslužná byla jeho činnost za nacistické okupace, kdy se kromě jiného staral o rodiny zatčených kolegů. O odbojové činnosti Fr. Melouna se ve své knize „Pláč koruny české“ zmiňuje spisovatel V.Černý. Dostalo se'mu za to vysokého státního vyznamenání. Meloun se brzy na to odstěhoval i se svou rodinou do Londýna - jako zahraniční korespondent listů Melantrichu. Když se v únoru 1948 zmocnili Melantrichu komunisté, odmítl Meloun se do Prahy vrátit. V Londýně se zapojil do organizování pomoci čs. uprchlíkům ve Velké Británii a v uprchlických táborech v západním Německu a Rakousku. V dubnu 1951 jej Komitét pro Svobodnou Evropu, se sídlem v New Yorku, povolal do Mnichova, kde působil jako vedoucí oddělení zpráv v rozhlasu Svobodné Evropy. 1963 přesídlil z rodinných důvodů do New Yorku. Prezident Amerického fondu pro čs. uprchlíky a bývalý velvyslanec dr. Ján Papánek potom pověřil Fr. Melouna řízením mnichovské kanceláře této významné charitativní organiPOLYGON 1/1995 31 [pageend33]zace. Ve své ředitelské funkci umožnil několika tisícům uprchlíků emigraci, především do Spojených států. Naposledy jsme se viděli v Praze v září 1993 u příležitosti projevu, který uspořádal Klub dr. Milady Horákové v sále Kounicova paláce. Už tehdy, když jsme spolu kráčeli po Václavském náměstí, měl potíže s dechem, vždy po několika krocích se musel zastavit. Tušil jsem, že se přibližuje konec jeho záslužného a bohatého novinářského života. Do historie českého novinářství se František Meloun zapsal zlatým písmem. JOŽKA PEJSKAŘ NIKDO NEŘEKL ANI „DĚKUJI“ V Polygonu 7+8/94 píše pan Václav Benda v článku „Restituce emigrantům“, že nikdo neřekl ani „děkuji“ po úspěšném zásahu u Ústavního soudu. Nebylo tomu tak zcela, jak patrno z níže uvedeného dopisu, jehož znění bylo zasláno i ostatním stranám, jejichž poslanci se k návrhu podání Ústavnímu soudu připojili. Odesilatel dopisu: CZECHOSLOVAK ASSOCIATION OF CANADA, TORONTO, adresát: Klub poslanců Křesťansko-demo- kratické strany v Poslanecké sněmovně, Sněmovní 4, 118 26 Praha 1, Czech Republic. Vážení přátelé, dovolte, abych Vám jménem Československého sdružení v Kanadě poděkoval za Vaši iniciativu v podání návrhu změn Ústavnímu soudu, týkající se zákona č. 87/1991, jakož i za získání spolupodepsání dalších poslanců z jiných politických-stran. Doufáme, že Váš návrh bude podpořen Ústavním soudem a že bude počátkem nápravy diskriminace vůči krajanům žijícím v zahraničí. Navrhovaná změna se však zatím netýká krajanů žijících v USA a v některých dalších zemích, kteří z různých důvodů nemají české občanství. Je to ale iniciativa, na kterou jsme dlouho čekali a která mohla být zbytečná, nebýt totalitního a neobjektivního myšlení poslanců v době schvalování diskriminujících zákonů. Bohužel toto totalitní myšlení stále přežívá, jak vidno z menšinového postoje 53 poslanců. Tím více oceňujeme Vaše úsilí a věřte, že Vaše jména zůstanou natrvalo zapsána v našich srdcích a povědomí. S úctou (podpis) Miloš Šuchma, předseda. Toronto, 16. března 1994 POLYGON / „LIDOVKY“ ... chyběl mi Váš časopis, abych si opravil ten dojem, který ve mně zanechávají „Lidovky", které taky odebíráme. Manželka fandí panu presidentovi, já už tolik ne, a tak k udržení rovnováhy v naší rodině je Váš časopis u nás zapotřebí. Pokud bych mohl přijít se svým návrhem: rád bych viděl ve Vašem časopise více „in- vestigative‘‘-žuma\\stiky, tj. článků, které by ukázaly, jak to všechno vlastně bylo. Omezil bych naopak rozsah článků s více-méně jen mravními výzvami k všeobecnému dobru, čestnosti, nekradení a tak podobně. Tydle nic neříkající výzvy za Vás obstará pan president, a taky mu to vynáší víc mezinárodních cen a jiných ocenění než Vám. A jak v jeho, tak i ve Vašem případě: náprava žádná, spíš naop_ak.... Dr. V. S., Švédsko ... TO CHCE KLID a zhluboka dýchat, nebo ještě lépe, jak říkají Angličané: Vyčkat a pít čaj. Vyčkat! Neboť: Zdá se, že marx-leninismus letopočet 2000 nepřežije. Jako učení, popírající existenci prozřetelnosti Boží, má proti sobě dnes mnohem důslednějšího a nebezpečnějšího nepřítele, než byla a je pravice: Islám. Ta třetí cesta k socialismu, podmíněná likvidací pravice, má předpoklady propadnout se na pohyblivém písku dějin. Ale úvahu o možném vývoji nutno doplnit moudrostí: Nikdy nic lepšího nenásleduje. ... Zbyněk Ludvík, Frankfurt n.M. MILÍ PŘÁTELÉ, rok 1994 utekl jako skok a už vám zase posilám svá novoroční přání všeho nejlepšího... Byl to krásný rok, plný dění. Strávili jsme - moje manželka Irena a já - celý červenec v České republice. Zúčastnili jsme se sjezdu Společnosti pro vědy a umění, recepcí, koncertů, divadel, přednášek, viděli jsme sokolský slet, stáli jsme u Národního divadla a přes dvě hodiny jsme oba hlaholili, pak na strahovském stadionu, kde to bylo překrásné. Zúčastnili jsme se sjezdu legionářů. Pochodoval jsem v tom svém starém černém baretu s vyznamenáními na kabátě od Můstku ke sv. Václavu. Splnil se mi sen starého záložníka: od roku 1949 se mi zdával hrůzostrašný sen, že jsem ilegálně v Praze, že kráčím po Václavském náměstí a abych nebyl nápadný, mám na sobě tu starou vojenskou uniformu s černým baretem. Vždy jsem se s hrůzou a v potu probudil. A letos jsem skutečně po tom Václavském náměstí kráčel a měl jsem tentýž černý baret na hlavě a bylo to vše legální. ... Jelikož se chystám poslat své české knihy do obecní knihovny ve Světlé nad Sázavou, loučím se s nimi pomalu a celý rok si v nich čtu. Teď právě v knize našeho taky-exulanta Jana Amose Komenského, učitele národů, nazvané Labyrint světa a ráj duše. Představuji si, jak asi by ho přijali v jeho rodné obci Komně na Moravě, kdyby se tam byl vrátil. Určitě by mu nevrátili jeho rodnou chýši. ... Frank Marlow, Sherman Oaks, USA Poznámka redakce: Z dopisu Franka Marlowa je tu citována asi desetina. Nedostatek místa nám nedovoluje přetisknout dopis celý, i když se moc hezky čte.) „VÝMĚNKÁŘI“ V AUSTRÁLII ... Rozmýšlel jsem se dlouho, nemám-li Polygon odhlásit. Nám výměnkářům se v té „bohaté“ Austrálii zas tak moc dobře nevede. Ale je to až příliš vynikající časopis, pro který se dá něco obětovat, vždyť z té plejády našeho exilového tisku jsou snad už jenom tři nebo čtyři dosud na živu a nad těmi udržuje Polygon důstojně intelektuální nadvládu. ... Zde v Austrálii byl na krátké návštěvě Váš přispěvatel dr. Milan Hulík a podařilo se mu tady absolvovat tři přednášky. (Charakteristické: Sokolská jednota odmítla propůjčit pro tuto příležitost svůj vlastní sál, že prý jsou „nepolitickou organizací". Blízkost data Havlova zájezdu do Austrálie asi je přiměla k opatrnictví. Ale před dobou zde s velkou pompou vítali Dubčeka a Klause.) Dr. Hulík nám prozradil mnoho a mnoho neznámých věcí, které námi otřásly. Přeji mu ten největší úspěch, mluvil nám z našeho srdce a mysli, ale ... není jeho zápolení již utopie? Jak mi psal prof. dr. Š... z USA: „ČSR a její nástupkyně, ČR a SR, jsOU potrestány těžkým trestem, to jest: APATIE Západu, ať už od bývalých přátel, nebo jiných autorit. Dávno se již nemluví o ČSR jako o modelu demokracie a vysoké kultury, o výborné ekonomii a vysokém standardu politického liberalismu. Místo toho je jen apatie a nezájem o nás. TGM z toho nic nepředpovídal, a to je jeho tragedie.“ Prof. Š... je právník a profesor na americké universitě. Kromě toho dobrý autor, vynikající historik a znalec starorakouských poměrů. Těžko s ním nesouhlasit. ... Karel Šindelář, Parramatta, AUS 32 POLYGON 1/1995 [pageend34]OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty FIT FOR LIFE Těšíme se na Vaši milou návštěvu. RODINA LINKOVÁ Trádgárdsgatan2 S-411 08 GÖTEBORG Telefon 031 /130129 PRODEJNA ČfSKÝCH kiw i PŮJČOVNA ČESKÉHO VIDEA asanuji HOTEL GARNI Majitelka: JANA ŠRÁMOVÁ Zpříjemněte si u nás svůj pobyt, ať kratší či delší, zavítáte-li do Norimberku. V létě máme k dispozici velkou slunnou zahradu. Místnosti pro soukromá setkání. Máte-li čtyřnohého přítele, bude u nás také vítán. D-90459 NÜRNBERG Comeniusstrasse 8 (přímo proti jižnímu východu hlav, nádraží) Telefon + fax: 0911 /44 84 48 je otevřena denně na Badenerstrasse 698, 8048 Zürich Telefon 01/431 68 78 Telefax 01/432 95 92 Obrázkové knížky bohem press ve 42 jazycích a dnes i česky a slovensky K dostání u všech dobrých knihkupců für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ❖ Neutrální expertízy. ❖ Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafyl ❖ Jak vysoký bude Váš důchod? ❖ Jak dlouho budete pobírat Vaší výplatu v případě nemoci či úrazu? Zajímáte se o koupi akcií, obligací apod.? ❖ Znáte výhody "třetího sloupce jistoty"? ❖ Chtěli byste vědět, co Je nezbytné a co více či méně nutné v otázkách pojištění? ❖ Vyřizujeme náhrady škod z pojišťoven ve CH, SRN, ČR, SR. ❖ Platíte vysoké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. rasaera Naše firma je Vám denně k dispozici již po dvě desetiletí na adrese: Kreuzplatz 20, 8008 Zürich, Schweiz, (g) 01 - 932 32 22, Fax 01 - 932 52^03 [pageend35]KLADNO THE FIRST PRIVATISED STEEL - MAKING COMPANY IN THE CZECH REPUBLIC MANUFACTURER OF HIGH - GRADE STEELS IN LONG PRODUCTS WITH 100 YEARS' TRADITION CARBON AND ALLOY ENGINEERING STEELS STAINLESS, TOOL AND HIGH - SPEED STEELS AS ROLLED AND AS FORGED POLDI STEEL Ltd., Průmyslová 1343, 272 62 Kladno Tel.: ++42/312/4868, 4112, 3187, *803 Fax.: ++42/312/76853, 5269, 4823, 3253 POLDI STEEL Ltd. [pageend36]