A C C A D E MI A C R I S T I A N A Buletin Křesťanské akademie, studijního a vydavatelského ústavu Cyrilometodějské ligy. Číslo 19. Červenec 1991- 1-00183 Roma Via Concordia 1 OBSAH: I. Schůzka členů KA v Sarnsu/Brixenu. II. Léta 1989/90, 1990/91. III. Nový předseda mons.dr. Karel Vrána členům KA. [pageend1]Buletin, který máte v rukou, chce podat přehled o činnosti Křestanské akademie za dva roky: 1989/90 a 1990/91* Byly to události v naší vlasti, k nimž došlo 17«listopadu 1989 - týden po svatořečení naší Anežky Přemyslovny, s návratem občanské a náboženské svobody, které mají také vinu na tom, že loni náš obvyklý buletin nevyšel. Po jistém vykrystalizování událostí doma i v exilu dostali členové KA možnost se sejít, jako obvykle v navázání na zasedání Českého náboženského střediska Velehrad - KA je jednou z větví jeho činnosti. Bylo to v Sarnsu u Brixenu ve dnech 20.-24. srpna 1990* Pro obě instituce to byl pohled zpět a do budoucna. Tento buletin je především zprávou o těchto schůzkách. I když schůzka KA byla svolána narychlo, sešlo se 20-30 jejích členů. Závěrečné volby se zúčastnilo 26. Podle slov předsedy ČNS Otce biskupa Jaroslava Škarvady, které zasedalo napřed, se novou situací v naší vlasti činnost Střediska zásadně redukuje. To, co bylo doposud těžištěm jeho činnosti - pomoc domovu -, se nyní přesunuje do vlasti. Týká se to především vydavatelské činnosti KA; doma říkají, že jsou schopni vydávat knihy se zahraniční pomocí úsporněji; at už tak či onak, ušetří se velký obnos, který v minulosti $usel být žádán na administraci, když se kniha vytiskne a bude expedována doma. Případnou ediční činnost KA si musí krajané sami krýt. Nám zůstává jen duchovní péče o naše krajany v zahraničí - "jejich” biskup, předseda ČNS, je členem Federální i České biskupské konference a je jí pověřen touto duchovní péčí. Pro naše krajany bude KA i nadále vydávat Časopis Nový život. Podpůrná činnost našich dobrodinců, jejichž velkomyslností jsme doposud mohli vyvíjet svou činnost, bude řízena přímo do vlasti• Slova Otce biskupa Škarvady byla takořka pozadím pro vlastní zasedání KA. Její sekretář P.Petr Ovečka nejdříve podal velmi stručně dějiny KA: Založena r.l949» rok po Únoru 1948, aby udržovala národní křestanské dědictví u všech, kdo museli z nejrůznějších důvodů utéci z vlasti; následující roky se v ní soustředila veškera pomocná činnost pro krajany-exulanty: [pageend2]/!> od vlastní nábožensko-kulturní, vydavatelské až po kněžskou, sociální a mládežnickou. V 60. letech se otevřely první skuliny k pomoc vlasti; příchod kard.Berana do Říma a rozšíření pomocné činnosti domovu vedl k založení Českého náboženského střediska r.196% jehož se KA se svou kulturní a vydavatelskou činností stala jednou z větví. Za 42 let své existence KA mohla vydat 100 titulů ve své náboženské edici, v různých řadách, které si vytvořila; 70 titulů v literární edici Vigilie a 36 titulů v edici Studium, obsahu filosofického a vědeckého. 43 ročníků má měsíčník Nový život, který začal r.1949 jako Věstník Cyrilometodějské ligy akademické v Londýně. 128 čísel má revue Studie, která napřed chtěla našim křestanským autorům poskytnout fórum pro jejich delší práce, pro které v Novém životě nebylo místa. Pak se z nich stala revue s nejrůznějším obsahem, poslední léta hlouběji informující o občanské a náboženské situaci ve vlasti. Do kulturní činnosti KA třeba zařadit na 13 symposií na nejrůznější témata; několikrát byly místo symposia uspořádány exercicie, otevřené i nečlenům ČNS a KA. Symposia poskytla také příležitost našim křestanským exilovým pracovníkům se sejít, upevnit své svazky a navázat nová přátelství. - Není pochyby, že KA i přes své omezené možnosti rázu personálního, finančního i administračního vykonala mnoho pro udržení českého náboženského a kulturního dědictví, jak si to předsevzala, a to jak pro exulanty, tak i pro domov, tu především svými knihami; i dnes jsou žádány, třebas z velké části rozebrány; o přetisk řady z nich požádala nově vzniklá katolická nakladatelství doma. Zy významný třeba považovat také fakt, že KA udržovala naše jméno v seznamu Pax Romany, mezinárodního sdružení katolických intelektuálů a univerzitních studentů. Těšíme se, že toto členství odevzdáme těm, kdo ve vlasti naváží na tradici pražské České ligy akademické nebo moravského Moravanu. Úkolem schůzky v Sarnsu bylo také zvolit nové- členy redakčního kolegia, jímž KA vykonává svou činnost a jehož tříleté funkční období končilo. Otec biskup Škarvada, jako člen KA a předseda ČNS, s ohledem na novou situaci naší činnosti v zahraničí, navrhl omezit volbu jen na ty členy redakčního kolegia, jejichž činnost bude pokračovat - jsou to předseda a sekretář KA a redaktor NŽ; a redaktory sekcí, jejichž činnost přestává, v jejich funkci prostě potvrdit, tak aby své úkoly dokončili - týká se to redaktora Studií, které číslem, které vyjde ještě tento rok, končí, dále [pageend3]vedoucích sekcí náboženské, Vigílie a Studium a archiváře. Návrh byl přijat. Novým předsedou byl pak zvolen rektor koleje Nepomucena a jeden ze ’’zakládajících” členu obnovené KA - dopis, kterým volbu přijímá, přinášíme dále. Za sekretáře byl potvrzen P.Petr Ovečka, který též zůstává redaktorem Nového života, pokud jeho řeholní představení nerozhodnou jinak. V dalších volných návrzích se mluvilo mj. o otázce dovolení k přetisku knih KA katolickým nakladatelstvím ve vlasti; radilo se jednat jen o jednotlivých knihách, pokud by biskupská konference neměla jiný náhled; na finanční náhradu za přetisk že nemáme právo, protože knihy byly vydány jen s pomocí dobrodinců, kteří tuto pomoc dávali církvi v naší vlasti; byla vznesena také otázka autorských a vydavatelských práv - knihy ve vlasti budou prodávány,kdežto naše edice byla pro volné rozdávání. Také byla řeč o přenesení členství KA v Pax Romaně na katolický vysokoškolský spolek ve vlasti - doposud nebylo nic dohodnuto, protože zdá se tento spolek nebyl ještě ustaven. Během zasedání zájemci navštívili moderní kostel čínského misionáře Josefa Freinademetze (1852-1908), prohlášeného blahoslaveným r.1975, v Millandu na předměstí Brixenu, a pak kostelík v Sarnsu samém, perlu to z přechodu doby gotické na renesanční, jehož výzdoba tolik připomínala naše deskové malířství z 14. a 15.století. Jednou večer mohli ještě shlédnout videokazetu z ještě tajného katolického dětského tábora ve východních Čechách - nezapomenutelné bylo zobrazení osmera blahoslavenství. Sjezd byl zakončen zájezdem do Sv.Martina s návštěvou tamního domu Velehrad. V uplynulých dvou letech členové římské skupiny KA se aktivně účastnili příprav svatořečení Anežky České a pro poutníky připravili kulturní program v Collevallenza a okolí. Pravidelně vycházel Nový život, který je ve svém 45. ročníku; vyšlo i několik čísel Studií za léta 1988, 1989 a 1990; protože poslední léta byly zaměřeny na domov a podobný obsah - když přestala náboženská perseku- ce - si vzalo za cíl několik revuí, které vznikly ve vlasti, Studie přestávají vycházet. I přes těžkosti rázu finančního se podařilo vydat několik knih: soukromým nákladem vyšla sbírka básní Václava Renče’ České žalmy v edici Vigílie; ČNS mohlo ještě přispět na tisk čtvrtého dílu [pageend4]/5 spisů sv. Terezie od Ježíše v překladu P. Josef Koláčka "Cesta dokonalosti" a na přetisk myšlenek na den Gabrielg Hevenesiho "Jiskry sv.Ignáce" - vyšly původně r.1978 a titulem "Citáty a reflexe v naději, že snáze uniknou zraku "bystrých hochů" na celnici. Čeští jezuité vydali svým nákladem "Duchovní cvičení sy.Ignáce z Loyoly" v překladu P.Roberta Kunerta - tato kniha tvoří závěr náboženské řady KA s nechtěně symbolickým číslem 100. Jak "Jiskry sv.Ignáce" tak i "Duchovní cvičení" jsou připomínkou 500. výročí narození sv.Ignoce z Loyoly a 4^0. výročí jezuitů, řádu jím založeného. Pohledem na včerejšek i zítřek KA je list nového jejího předsedy mons.dr. Karla Vrány: "Členům, přátelům a spojencům Křesťanské akademie Zrno hořčičné "je sice nejmenší mezi všemi semeny ..." Mt. 13,32 Na loňském výročním setkání - za mé nepřítomnosti a k mému nemalému překvapení - jste mě zvolili za předsedu Křesťanské akademie. Měl jsem silné pokušení volbu odmítnout. Po delší úvaze a s přihlédnutím k objektivně změněné a stále se ještě měnící situaci našich vztahů k domovu jsem se rozhodl přijmout Vaši důvěru a Vaše pověření, abych se spolu se sekretářem P.Petrem Ovečkou S.J. ujal dalšího osudu Křesťanské akademie. Stál jsem u jejího zrození, doprovázel jsem ji na jejích klikatých stezkách v exilu, Nechtěl bych být jejím hrobníkem. Nejsem ovšem ani kouzelníkem, který by naše magickou formuli na její proměnu, ^ebudu dnes dělat bilanci činnosti římské Křesťanské akademie za posledních 40 let. Leží mi na srdci spíše její přítomnost a její budoucnost. Po ukončení knižní vydavatelské činnosti a po ukončení vycházení revue Studie, chceme pokračovat v publikaci našeho měsíčníku Nový život. Je to málo. Ale toto málo se může stát novou nadějí a novým začátkem. Nevím ještě jak a kdy. Vím jen, že je to možné a že to stojí za pokus. Záleží na nás všech, na naší tvořivé, odvážné a vytrvalé spolupráci. Víme všichni, jaký duchovní a kulturní suchopár zdědil domoc. Domov nás potřeboval v minulosti, když jeho křesťanská kultura byla dušena. Potřebuje nás dnes i zítra. Náš kulturní přínos k duchovní obnově domova [pageend5]nebudeme měřit kvantitou, ale spíše kvalitou. Duchovní a kulturní hodnoty v živote národa jsou jako minerálie v našem organismu. Kvantitou jsou nepatrné. Avšak jejich nedostatek ohrozuje zdraví organismu. Brzy po převratu naši dávní přátelé založili Křesťanskou akademii v Praze a v Brně. Jsem s nimi v osobním styku. Snažíme se o plodnou spolupráci. Budeme Vám vděčni za jakýkoliv pozitivní návrh na obnovení naší činnosti. Považuji za svou povinnost poděkovat za obětavou a nezištnou práci v Křesťanské akademii jednak svým předchůdcům, zejména vzácnému a neúnavnému Msgr. Františku Plannerovi, a jednak všem redaktorům jednotlivých edicí: Prof. K. Skalickému, Msgr. J. Polcovi, Msgr. J. Benáčkovi, P. J. Koláčkovi, P.V.Steinerovi. Děkuji také sekretářům Českého náboženského stře střediska Velehrad za jejich administrativní podporu naší činn činnosti• S přátelským pozdravem a v naději na budoucí setkání Řím, 25* června 1991 .« Petr Ovečka, sekretář KA Dr.Karel Vrána, předseda KA [pageend6]