V Ě S T N Í K ČESKOSLOVENSKÉ NÁRODNÍ RADY AMERICKÉ. Číslo 124 Červenec-srpen 1964 ZA SVOBODU. "Čs. Chicago slibuje jako před padesáti lety: Boj za svobodu národa." Tak nadepsal Denní Hlasatel reportáž Československého dne pořádaného chicagskou oblasti Československé národní rady americké dne 9. srpna v Plzeňském parku. Citujeme zprávu českého deníku, i návštěvníky, povolanější než pořadatelstvo, které pro technické problémy, které bylo nutno zdolávat, a sta drobných i velkých úkolů tohoto podniku nemůže ani posoudit celkový dojem krajanské manifestace. “Půl století od vypuknutí první světové války minulo v krajanském tisku takřka bez povšimnutí, ačkoli přece z této války vyrostla obnovená státní samostatnost československá. Zaslouží tedy zvláštního uznání, že Československá národní rada americká a její chicagská oblast využily letošního Československého dne, aby vzpomněly této světodějné události. A také toho, že chicagští krajané před padesáti lety v den, kdy Rakousko vypovědělo válku Srbsku, a tím v dohodě s Německem roznítilo světovou válku, provedli revoluční manifestaci proti habsburské říši a rozvinuli prapor československé svobody, která dnes je znovu potlačena komunistickou diktaturou.” “Návštěva byla veliká,” píše redaktor Josef Falta, “zahrada Plzeňského parku byla plná a to jaksi smiřovalo se smutným vzhledem této kdysi krásné zelené zahrady s vysokými košatými stromy. Plzeňský park jistě zanikne a včerejší slavnost byla v něm jistě poslední. Škoda, že četní návštěvníci různých bližších i vzdálených měst“ a také návštěvníci z Československa nebudou si moci odnést pravý dojem z těchto míst, tak památných pro naše dějiny. Ale konec konců rozhoduje to, co vidíme v lidech, co v nich vystihujeme a tušíme. A tak si příbuzní našich krajanů, starých i nových, odtud přec ponesou přesvědčení, že v srdcích amerických Čechoslováků žije dále ideál svobody a demokracie, uvedený ve skutek Masarykovou Československou republikou, a zároveň týž živelný odpor k útisku a diktatuře, kterým tak zaníceně podporovali první odboj a pomáhali obnovovat samostatnost národa, tři sta let ztracenou.” Velká návštěva, největší od doby války, účast starokra- janů i novo-Američanů ve velkém počtu, Čechů a Slováků, zástupců národních organisací, přátelský duch a pocit pospolitosti, který se projevoval nejen na jevišti, ale všude v obecenstvu, v rozhovoru, u stánků, ve velké jídelně, to vše bylo projevem dobré vůle a důvěry naší veřejnosti k Československé národní radě americké. Jak pravila předsedkyně Vlasta Vrázová ve svém úvodu “svou přítomností schvalujete naši činnost, naše zásady i cíl.” Návštěvníci projevili i vděčnost za to, že Rada se ujala těžkého úkolu pořádat oslavu v Plzeňském parku, ač to znamenalo překonávat mnoho technických problémů. Dostavili se zástupci členských organisací: za ČSA její tajemník a člen našeho předsednictva br. James V. Krákora, který na poslední schůzi oznámil radostnou zprávu o vstupu velké Slovanské podporující jednoty státu Texas SPJST za členskou organisaci Rady; Slovenský Sokol, Národní svaz českých protestantů, Společnost pro vědy a umění; dále zástupci 32 členských organisací chicagské oblasti; zástupci národních organisací: br. Karel Prchal, starosta Americké obce sokolské, a náčelník br. Edw. Halík; br. Dr. Antonín Hřebík za Zahraniční Sokol; pí. Josephine Drncová, předsedkyně Jednoty českých dam a pánů; početní zástupci Čs. legionářů z prvního a druhého odboje; Národní svaz českých katolíků; Ústředna moravských spolků, bří. J. Lysák a Frank Janečka; George Bouček za Český národní hřbitov; John Chrástka a pí. Lillian Chrástková za Českou útulnu; prof. Frank Kubina, dirigent obou sborů ČSA a Lyry; Slovenská dobročinná společnost, slovenský spolek Dobrá Vôla, sokolská jednota Ludevít Štúr, br. Josef Falta za redakci Denního Hlasatele, br. Jaroslav Chmelíček, redaktor orgánu ČSA, J. Švehla z New Yorku, vydavatel Amerických listů a Universum Press, členové redakce Národa, Alois Kopecký, býv. předseda chicagské oblasti ČSNRA a j. Byli tu krajané z Jižní Dakoty, z Masaryk- townu na Floridě, z Michiganu, Wisconsinu, z Clevelandu atd., byli tu i návštěvníci z Československa. Je těžko jich vyjmenovat už také proto, že nebylo možno z tribuny přehlédnout velký dav a zjistit hosty, kteří po programu se volně procházeli zahradou. Z cizích hostů nutno jmenovat — mimo řečníky — naše polské přátele, delegaci Dr. Chester Piekarczyka, ředitele illinoiské oblasti Polského národního kongresu, p. Douglas Andersona, šéfa chicagské kanceláře senátora Douglase, County Commissioner pi. Lillian Pietrovskou, prof. Markuse za nově utvořený spolek Přátel československo-pol- ských-karpatoruských a ukrajinských. Guvernér Otto Kerner se omluvil, poněvadž v ten den měl důležitý politický závazek. Mayor Richard Daley zaslal pozdravný telegram, v němž označil demokratické Čechoslováky za symbol světového boje proti tyranii a útisku, vyslovil pořadatelstvu upřímné pozdravy jménem chicagského obyvatelstva a přál slavnosti mnoho zdaru. Za město a svůj obvod se zúčastnil městský radní Otto Janoušek, který loni “prodloužil” život Plzeňského parku, za což jsme mu byli vděčni. Program byl zahájen americkou hymnou, kterou zapěl koncertní pěvec br. Miloš Nekolný, a uvítáním předsedy chicagské oblasti br. Břetislavem Vaňkem. Ve svém proslovu připomněl protirakouskou demonstraci před padesáti lety a přirovnal dnešní zápas s tehdejším. Také předsedkyně ČSNRA Vlasta Vrázová se dotkla podoby obou historických úseků, jejichž hlavním výrazem byl a je boj proti despotům. Vítala pak hosty a představovala přednášející. ČEHO JSME DOSÁHLI. Vynikající Američané se zúčastnili XII. Československého dne v Chicagu a zpráva o velké účasti a našich požadavcích se dostala do velkých amerických deníků. (Str. 2.) [pageend1]VESTNIK JULY-AUGUST 1964 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—EMILIE WELCL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois Senátor Paul H. Douglas, uvítaný velkým potleskem krajanů, kteří nikdy nezapomenou na jeho upřímný opravdový zájem o československou věc v dobách nejtěžších, vyslovil přesvědčeni, že Spojené státy trvale upevňují svůj vliv a vliv demokracie ve světě a nyní zejména v jihovýchodní Asii. Varoval však před politickými sliby osvobození národů za železnou oponou snadnou cestou. Vzpomenul lidové vzpoury v Plzni, Polsku, východním Německu a Maďarsku a vyjádřil své pevné přesvědčení, že ujařmené národy budou zase svobodny. Nesmíme připustit, aby zhasl duch svobody. Doporučoval spojenectví slovanských národů, které by je zabezpečilo proti nátlaku jak sovětského, tak německého. Dr. Mikuláš Ferjenčik, místopředseda a člen předsednictva ČSNRA, připomněl, že letos se také dovrší dvacetileté výročí velkého slovenského národního povstání, které přispělo k vítězství Spojenců a které bylo jasným důkazem věrnosti slovenského lidu k Československé republice a demokracii. Anglický řečník Emmet Dedmon, šéfredaktor velkého chicagského deníku Chicago Sun-Times, navázal na své vzpomínky ze studentských let na Chicagské universitě, kdy jako posluchač navštěvoval r. 1939 přednášky Dr. Eduarda Beneše, “politického vůdce velkého národa, který se nevzdal svých ideálů a který nepřipustil, aby ideály jeho země neobstály ve zkouškách dvacátého století. Ač Československo bylo drceno a šlapáno botou dobyvatelů nacistů, ač bylo pokořeno mnichovskou zradou, Dr. Beneš stále prohlašoval přesvědčivě za sebe a za svou zem, že žádná jiná politická ideologie se nevyrovná historickému pokroku demokracie k stále větší dokonalosti a úspěchu. Demokracie je konečným výsledkem sociální evoluce a filosofického zákona dějin.” Emmet Dedmon mluvil uznale o vývoji Československé republiky, o uznání statečnosti československého lidu za války Churchillem. “Svět se poučil československým příkladem ještě o jedné věci: tak jako Československo bylo dříve ukázkou zdatnosti, píle a pokroku, tak nyní je odstrašující ukázkou neschopnosti komunismu. Československo, které mělo být výstavním příkladem komunismu, je pravým opakem, pathologickým dokladem proč komunismus musí ztroskotat, jak to nedávno dokazoval Roscoe Drummond ve svém úvodníku v Sun-Times. Pravé dynamické Československo je mnohem lépe znázorněno resolucí Československé národní rady z letošního sjezdu.” Zmínil se také o dnešní situaci: ve volbách si americký lid vybírá jednu neb druhou politickou stranu, ale v mezinárodně politických krisích stojíme neochvějně za svou vládou bez zřetele k stranictví. V závěru vracel se k diskusi o demokracii presidenta Beneše na Chicagské universitě: “Snad váš Dr. Beneš vystihl lépe než kterýkoli rozený Američan naše odhodláni bránit demokracii, když pravil: T tváři v tvář nejčernější skutečnosti, člověk nesmí opustit optimistický idealismus ve věci demokracie. Člověk může jenom bojovat za ideál. Demokracie dnes jako nikdy dřív potřebuje obhájce. Musí nám zůstat ideálem má-li tato obhajoba vítězit.’ Tato slova vyřkl před čtvrtstoletím, avšak podnes nám připomínají společné ideály a historický cíl jak Spojených států, tak Československa. Kéž vaše dnešní shromáždění za svobodu provolá hlasitě naše odhodlání, že nezaváVĚSTNÍK ČERVENEC-SRPEN 1964 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—EMILIE WELCLOVÁ Úřadovna: 4125 West 26th Street, Chicago, Illinois 60623 Tel. LA 1-7953 háme na své cestě dokud obě tyto země si nepodají ruce ve znamení svobody obou národů.” Slavnostním českým řečníkem byl redaktor Josef Martínek, za války tajemník ČSNRA, jehož řeč uveřejňujeme v tomto listě, až na malé zkratky. Člen předsednictva a předseda politického výboru br. Dr. František Schwarzenberg přečetl telegram presidentovi Lyndon B. Johnsonovi, který byl obecenstvem schválen velkým potleskem. Zněni telegramu: “Pane presidente! Američané československého původu, shromážděni v Plzeňském parku na Československém dnu, ztotožňují se s projevem loyality vyjádřené Vám resolucí kongresu. Slibujeme podporu vaší rázné akci na obranu míru proti nebezpečí útočného komunistického imperialismu. Přejeme si a doufáme, že vaše nynější politika přispěje k rychlejšímu osvobozeni všech ujařmených národů, které nejenom touží po svobodě, ale zaslouží si svobodu a nezávislost právě tak jako národy v jihovýchodní Asii.” Telegram byl po slavnosti odeslán do Bílého domu. Bývá zvykem, že na Československém dni ČSNRA vydá prohlášení svého kréda. Toto vyhlášení naší směrnice a víry přečetl br. Dr. František Schwarzenberg. (Domov nezklamal, nezklameme ani my, str. 6.) Program obohatil svým zpěvem Miloš Nekolný. Slavnost byla zakončena československou hymnou, kterou zapěla pí. Jiřina Tuzarová. Před ukončením programu ses. Emilie Welclová, tajemnice ČSNRA, poděkovala spolupracujícím za jejich vzornou práci a krátce na to byly hlášeny vítězky populární koláčkové soutěže. Americký tisk referoval o slavnosti, zejména Chicago Sun-Times přinesl zprávu a pěkné fotografie řečníků a shromážděni, též chicagská Tribuna uveřejnila článek a fotografii, dále místní časopisy Cicero a Berwyn Life, Community Reporter a Lawndale News. Večerní televise referovala o krajanské manifestaci a citovala řečníky, zejména channel 2 a 9. Výsledek propagační i finanční byl velice uspokojivý a ČSNRA děkuje všem zúčastněným za tento úspěch. IN MEMORIAM K uctěni památky zemř. manžela Franka Macouna věnuje pi. Annette Macoun, Miami, Fla............. K uctění památky br. Vincenta Třešnáka věnuje $50.00 Stanley Landa, Chula Vista, Calif............................ K uctění památky manžela Petra Rabštejnka věnuje 7.50 pí. Hermie C. Rabštejnek, Oklahoma City, Okla... K uctění památky br. Petra Rabštejnka věnuje pí. 27.00 Annette Macoun, Miami, Fla..................................... K uctění památky p. Geo. Tumy věnuje sleč. Rose 5.00 Jirsa, Astoria, L. I., N. Y........................................... 10.00 K uctění památky zemř. manžela Václava Spirocha věnuje pí. Julie Spiroch, Chicago, Ill.................... K uctění památky br. Carl Kočiše: 5.00 Martin Kovařík, Chesire, Conn.................................. 5.00 Jerry Kovařík, Livonia, Mich.................................... K uctění pjamátky p. Franka Veskrny věnuje pí. 5.00 Hermie C. Rabštejnek, Oklahoma City, Okla......... 5.00 2 • VESTNÍK [pageend2]JOSEF MARTÍNEK: PO PADESÁTI LETECH. (Proslov v Plzeňském parku dne 9. srpna.) Zde to bylo, kde jsme před 50 lety zahájili první československý odboj proti Vídni a před 25 lety druhý odboj proti Berlínu. Hledíme-li na tyto dny z odstupu v čase, musí překvapit s jakou spontánností i pohotovosti američtí krajané reagovali na události týkající se osudu jejich staré vlasti. Vždyť protirakouská demonstrace v r. 1914 konala se dříve, než rakouská děla vypálila prvni rány proti Bělehradu! A naše odpověď na vpád nacistů do Československa byla zde dána toho večera, kdy Hitler poprvé nocoval na Hradčanech. Chicago bylo v prvním odboji první, jež se ozvalo, ale nezůstalo osamoceno. V zápětí po manifestaci v Plzeňském parku pořádány byly protirakouské projevy v St. Louisu, Clevelandu, Omaze, Baltimoru, Bostonu a jiných místech. A více ještě: hned v srpnu byly již organisovány první skupiny odbojové. Nejdřív Český fond v Omaze, pak Česko- americký výbor pro osamostatnění českého národa v New Yorku a 2. záři utvořena byla zde v Chicagu sloučením Štěpinova Českoslovanského výboru, Nigrinovy Česko-ame- rické tiskové kanceláře a Vrázovy Národní rady ústřední odbojová organisace ČESKÉ NÁRODNÍ SDRUŽENÍ, která ihned vešla tajně ve styk s profesorem Tomášem G. Masarykem v Praze a co víc, ještě toho měsíce poslala mu do Prahy $1,000.00, prvni svůj příspěvek na osvobozenskou akci!!! To byl náš závdavek na víc než milion dolarů, které jsme sebrali pak na tuto akci, kterou v prvních letech odboje krajanská Amerika skoro sama financovala. Povšimnuti jistě zaslouží, že od prvni téměř chvíle odboj zahraniční byl spojen s odbojem domácím. . . . Koncem prvni války bojovalo v řadách Spojenců víc než 100,000 československých legionářů — mezi nimi naši čeští a slovenští hoši z Ameriky. Ač Čechoslováci neměli ještě samostatného státu, měli za války v poli větší armádu než Belgie. Výsledkem spojené odbojové akce zahraniční a domácí byla 18. října 1918 Washingtonská deklarace nezávislosti a 28. října převrat v Praze—jenž rozvrátil Rakousko-Uhersko do základu. Tato historie československého odboje — který zahájen byl naší demonstrací v Plzeňském parku před 50 lety, z kořene vyvrací dvě VELKÉ LŽI, jednu západní, druhou východní. Ta lež západní, stále ještě opakovaná v starém — a ne- polepšitelném — isolačnickém tisku zdejším tvrdí, že Čechoslovákům dostalo se samostatnosti bez jejich vlastního přičinění, že jim bez boje spadla do klína rozhodnutím — nebo nedopatřením — mírové konference. Pravda je, že bojovali a to na všech bojištích té války, ba že dvojím způsobem podstatně přispěli k jejimu zkrácení. Předně, když českoslovenští legionáři obsazením sibiřské dráhy znemožnili přesun statisíců německých a rakouských válečných zajatců ze Sibiře na západní frontu; za druhé, když 28. října převrat v Praze vyřadil Rakousko z války, obnažil východní týl německých armád a tak Německo bylo donuceno ke kapitulaci dřív než se očekávalo. A ta lež východní ? ? ? Komunisté tvrdí lidu doma, že Československo děkuje za své osvobození prý jen velké bolševické revoluci v listopadu 1917, neb jen ta prý Rakousko rozvrátila. To je LEŽ JAKO VÉŽ! Zde v Plzeňském parku američtí krajané začali, abych to řekl slovy staré Omladinářské písně — BOURAT VESELE TO RAKOUSKO ZPUKŘELÉ — hned při výbuchu války. Nepotřebovali jsme čekat tři roky na bolševickou revoluci. Bolševici náš boj nepodpořili, ale znesnadnili: separátním mírem umožnili přesun východních německých armád do Francie ve chvíli nejkritičtější. A další přesun zajatců ze Sibiře znemožnili jen naši legionáři. Do vzpomínek na velké dny minulé zaléhá k nám hlas ze staré vlasti, která poznovu upadla v porobu a volá o pomoc proti nové tyranii. O pravé povaze nového režimu, který byl lidu v staré naši vlasti násilně vnucen komunistickým převratem v r. 1948 jsme od první chvíle neměli pochybností. A stejné pohotově — a z vlastního popudu — jsme tu zahájili odboj třetí tryznou za Jana Masaryka, pořádanou Čs. národní radou tehdy v Sokole Chicago. Tento třetí odboj dobojován není. Náš lid doma dosud je sevřen železnými pouty komunistické diktatury. Ač Československo je na papíře samostatným státem, lid sám si tam nevládne, je v područí a v poručnictví Moskvy, jako byl dřív v područí Vídně a Berlína. Tak zvaný president v Praze je ve skutečnosti jen guvernérem, místodržícím Moskvy, ne hlavou svobodné země. A vláda je v rukou strany nejhoršího teroru, která se neštítila ani hromadných justičních vražd odpůrců vládnoucí kliky — nekomunistů i Samých komunistů. To nejsou buržoasní pomluvy, ale fakta, potvrzená dnes samou komunistickou stranou, jejími řádnými sjezdy a prohlášeními vlády. O hrůzovládě v letech padesátých není nižádných pochyb!! Opakuji: přiznali ji úředně sami komunisté, kteří však rehabilitovali jen komunistické oběti stalinské hrôzovlády, ač nekomunistických obětí je nepoměrně víc. A není možno než mít nejhlubší opovržení k zdejším souputnickým časopisům, které ten fakt dosud zamlčují, ač ze světového tisku dobře věděly co se v Sovětském svazu a v Československu za vlády Stalina dělo, ale neustávaly ten režim nejvíc chválit a omlouvat právě v době, když řádil nejhůře. Pravda je, že Československo je dnes hospodářsky rozvráceno. Vždyť tam loňské zimy byly — tolik let po válce — fronty nejen na maso, ale místy i na brambory. Režim se chlubí, že tam není nezaměstnanosti a pravda je, že se tam dělá, ba dře. Ale na plat, z kterého dřív dělník živil rodinu, musí dnes dělat nejen muž,ale i žena. A hlav- ní věc je, že ze zvýšené výroby lid nic nemá, že nadhodnota československé práce — abych užil komunistické terminologie — nezůstává doma, ale plyne do Moskvy jako dřív plynula do Vidně a do Berlína. Dobře se má jen aparát komunistické strany. Bylo mi k smíchu, když nedávno anglický premiér řekl, že má raději komunistu najedeného než nenajedeného, protože prý s najedeným je lepší řeč. Jaký nesmysl! Právě komunisté a jen komunisté a jejich ochotní pomocníci jsou najedeni — a mnozí, jak víte z obrázků — dokonce přejedeni — a právě s nimi nebyla žádná řeč. Kdo nedojídá, to je lid, ať to je v SSSR nebo v Československu. A za jakých poměrů se v staré vlasti dnes pracuje! Je tragické, že právě za sto let po zrušení roboty zemědělské tam byla zavedena v r. 1948 robota průmyslová. Neboť co tam mají je opravdu robota, nucená práce na panském. Je k smíchu tvrzeni komunistů, že výrobní prostředky prý dnes patří všemu lidu. Nepatří! Jsou v rukách nové třídy, šlechty bez predikátu, nového panstva, které lidu slibovalo ráj na zemi, ale připravilo mu ne-li peklo, tož očistec . . . Neni divu, že lid se proti komunistickému režimu staví na odpor. Učinil tak nejdřív pasivní resistencí, ale šel i do ulic. Je ke cti Československa, že ač poslední v střední Evropě upadlo v komunistickou nadvládu, bylo prvni zemi za železnou oponou, jejíž lid revoltoval a to hned po smrti Stalinové v dělnických bouřích, jež začaly 1. června 1953 v Plzni a šly celou republikou, vybuchly ve všech hlavních centrech starých svobodných dělnických odborových orga- nisací. Teprve po Plzni se ozval toho roku i Berlín a východní Německo, v r. 1956 Polsko a Maďarsko, kde už VĚSTNÍK • 3 [pageend3]byla hotová revoluce. A když byl náš lid poražen v ulicích, vrátil se k pasivní resistenci: dělníci vynechávají směny v takovém počtu, že absentism je ještě dnes z hlavních problémů vlády. A i když pracuji, výrobu sabotují. Říká se tomu švejkovina, ale přihlédnete-li bliž poznáte, že dobrý voják Švejk se tam vodí ruku v ruce s indickým Gandhim. Není jen vinou špatného komunistického plánování a hospodářské neodborné neschopnosti vedoucích, že loni bylo tam vyrobeno za 1 a půl miliardy korun zmetků (aušusu, jak se říkávalo za Rakouska). Velký podíl na tom má sabotáž dělnictva. A v zemědělství je nejinak. Od řeči Chruščevovy v r. 1956, v které odhalil zločiny Stalinovy, ozvala se i oposice v inteligenci. Odhalení stalinismu otřáslo samou komunistickou stranou, v jejíž mladé generací se ozvalo svědomí a roste oposice hlavně v mládeži, která dnes ústy pražských studentů volá: “Ať žije svoboda, pryč s gestapem.” A je to dělnická mládež, která tak volá, neb na studie za komunistické vlády nebyl připuštěn kádrovými komisemi nikdo z tak zv. kruhů bur- žoasních, jen děti proletářů. . . Režim, tísněn jak hospodářským rozvratem tak rostoucí oposicí lidu, dělníků, zemědělců a mladé inteligence, v poslední době byl donucen k řadě ústupků. Železná opona je nabourána jak víme z návštěv krajanů v Československu a z návštěv jejich příbuzných zde v Americe. Nastalo jisté uvolnění politické. Mnoho politických vězňů — ač ne všichni — bylo propuštěno ze žalářů. Je víc tiskové svobody a kulturním časopisům je možno kritisovat postup vlády a úřadů. A lid se už nebojí otevřeněji mluvit. Vycházejí knihy, v kterých jsou líčeny scény ze žalářů a koncentráků, o kterých zdejší souputnický tisk tvrdil, že neexistuji! Ledy se hnuly, ač ne ještě tak, jako na příklad v Polsku a Maďarsku, protože v Československu nejdéle se drží režim stalinčiků. Začíná jistý obrat. Ústupky vládou činěné nejsou však darem shora. Lid si je vynucuje. Když komunistické režimy v střední Evropě postupně omezovaly svobody lidu, maďarský komunista to cynicky nazval salámovou taktikou, ukrajováním z demokracie kousek po kousku. Teď se karta obrátila: jako si dřív komunisté ukrajovali ze svobody, tak teď lid ukrajuje plátek po plátku ze salámu diktatury. V Polsku a Maďarsku vic než v Československu, nejvíc v samém Sovětském svazu. Mýlí se ti, kdo objevili nebezpečí komunismu teprv nedávno a snaží se nás přesvědčit, že je největším nebezpečím právě teď. Pravda je, že světový komunism minul už vrchol největšího svého rozvoje. Především není už monolitem, kvádrem z jednoho kamene. Je v světovém měřítku rozpolcen a zmítán bratrovražedným bojem mezi Sovětským svazem a Čínou a ten spor nebude urovnán, ale bude se stupňovat, neb nejde už jen o ideologické rozdíly a různé výklady Marxe a Lenina, ty jen kryji urputný boj o mocenské zájmy jak stranické tak státní a národní. Však už se z Číny hovoří o revisi sibiřsko-čínské hranice, kreslené diktátem starých ruských carů! Přijde doba, kdy SSSR bude zle potřebovat Ameriku a na nás bude, abychom tlačili k tomu, aby za každou pomoc platil uvolněním šroubů v střední Evropě. Uvolnění, které nastalo v satelitech i Sovětském svazu zmátlo některé lidi natolik, že se domnívají, že to je náznak možnosti pokojného, vývojového, postupného přerodu diktatury v demokracii; proto jim říkají gradualisté. Nepotřebuji dodávat, že k nim nepatříme. Zajisté, že vřele vítáme každý ústupek, který si lid na komunistických diktaturách vynucuje, ale ani na okamžik nezapomínáme, že v těchto desítiletích žijem v období největších zvratů a náhlých převratů. Když se proti starému kolonialismu zvedají celé kontinenty, nechť si nikdo nemyslí, že zůstane v hřbitovním klidu 100 milionů lidí v střední Evropě. Ani tam revoltám konce není. A víte, kde je možná očekávat je nejvíc? Přirozeně tam, kde jsou šrouby utaženy dnes nejvíc. A to je v Československu, kde stalinisté se nejdéle drží u vlády. 4 • VĚSTNÍK Právě proto, když se teď ledy pohnuly, nastala chvíle, abychom na velké události, které náhle mohou překvapit, nebyli a nezůstali nepřipraveni (jako jsme se dali překvapit plzeňským pozdvižením). Dnešní naše manifestace, na které vzpomínáme prvního a druhého odboje, které jsme zde začali i dokončili, měla by být signálem — učiňme ji signálem — k posílení a zpevnění hlavní odbojové naší or- ganisace v této zemi a to je nesporně Československá národní rada americká. V této Národní radě je místo pro všechny roduvěrné krajany, pro Čechy i Slováky, pro starousedlíky (jak říkáme) i exulanty bez rozdílů politických neb náboženských, krom krajní levice a krajní pravice: krom komunistů a fašistů, nechť se tyto extrémy kryjí jménem jakýmkoli. Cíl máme stejný: dobýt našemu lidu možnosti, aby o svém osudu mohl rozhodnout sám svobodnými volbami. To je našim heslem a požadavkem, který klademe od té chvíle, kdy delegace Národní rady v červnu 1948 podala presidentu Trumanovi naše memorandum. Volili jsme toto heslo a tento požadavek proto, že nám bylo jasno, že v atomovém věku nemůžeme klást naděje do války nukleárními zbraněmi, po které by v střední Evropě nebylo koho osvobozovat. Proto i zůstanem hluši k hlasům, které atomovou bombou haraší a nic nedáme na děravé sliby. V řadách Národní rady je místo pro všechny, kdož usilují o obnovu demokracie v staré naší vlasti. Můžem se různit v názorech co a jak dělat za hodinu po osvobození našeho lidu, ale je třeba, abychom byli zajedno a stáli v jedné kupě v boji za dosažení této svobody. Shodou okolností právě v době, kdy vzpomínáme odbojových hnutí minulých, Národní rada byla znamenitě posílena přistoupením Slovanské Podporující Jednoty Státu Texas do našich řad. Nechť je tato SPJST příkladem jiným ústřednám spolkovým, jak bratrským tak sesterským i všem ostatním. Nadešla chvíle, aby odloženy byly staré spory a nechuti a abychom se zas všichni sdružili ve vrcholové národní organisací. Voláme z Plzeňského parku ke všem Američanům československého původu, přistěhovalcům i jejich dětem, k všem Čechům a Slovákům, k staré krajanské obci i exulantům, k jednotlivcům i spolkům a všem skupinám dosud pracujícím za stejným cílem odděleně: Podejme si ruce k práci společné! Zapojme se do Československé národní rady americké! Budujme její odbočky! Sbírejme prostředky, bez nichž úspěšná práce, zvlášť získáváni veřejného mínění pro naši věc, není možná. Prospějeme tak nejen zájmům staré své vlasti, ale i sobě samým, neboť taková společná práce prodlouží život naší krajanské větve v Spojených státech. Prospějeme tím zároveň nejlépe zájmům nové své vlasti americké. Nechť naše dnešní vzpomínka na oba předešlé odboje je nám povzbuzením k energičtější akci v odboji třetím, a jsem jist, že jako jsme rozdělali a dodělali odboje minulé, vítězně dokončíme i třetí. DARY. $200:00: Odbočka ČSNRA Long Island, New York. $98.00: Nejmenovaná z Fresno, California. $76.00: Masaryk klub, Owosso, Michigan. 25.00: Americko-československý dámský klub v Miami, Florida. $21.00: Mr. Julius Heger, Berwyn, Illinois. $10.00: Dámský klub v Hopkins, Minnesota. Po $6.00: Mrs. Frances Kopřiva, Brookfield, Ill.; Mr. & Mrs. William Bednar, New York 25, N. Y. $5.00: Mrs. Florence Černohouz, Cicero, Illinois. $3.00: Mr. William J. Pávek, New York 36, N. Y. $2.00: Mrs. Růžena Malý, Garber, Oklahoma. $1.00: Mrs. Anna Marras, Brookfield, Ill. [pageend4]ČESKOSLOVENSKÝ DEN V PLZEŇSKÉM PARKU. ČÁST HLEDIŠTĚ. Ses. Emilie Welclová, sen. Douglas a Kristýna Ferjenčíková. Miloš Nekolný, Emmett Dedmon, senátor Paul H. Douglas, Josef Martínek a Břetislav Vaněk. Z koláčkové soutěže: Vítězky pí. Marie Svobodová, Máňa Louženská, pí. Salajková, Anna Rubínová, udělující ceny, Marie Siersová, pí. Anna Linhartová. (Dále byly uděleny ceny pí. Rose Plzákové, Josephine Smíškové, Anně Maršálkové, Marii Bláhové, Marii Hartmanové, Máně Waltrové, Rose Panáčkové.) VĚSTNÍK • 5 [pageend5]DOMOV NEZKLAMAL, NEZKLAMEME ANI MY. Před padesáti léty se na tomto místě sešli naši předchůdcové k manifestačnímu projevu. Na myslích jim tanula myšlenka samostatnosti Čechů a Slováků. Dnes zd e opět stojíme a srdce nám tím více překypuje touhou po svobodě a skutečné samostatnosti Československa, čim hlubší je dnešní poníženi u srovnání s čímkoli, co náš národ kdy v minulosti zakusil. Spojené státy tenkráte ještě stály stranou světového mezinárodního dění. Starý řád ve střední Evropě se zdál neochvějným. Doma nebylo pamětníků skutečné státní samostatnosti. A přece za pouhé čtyři roky byla naše samostatnost skutečnosti. Jak vypadá situace dnes? Spojené státy, na vrcholu své sily a moci, stojí dnes v popředí světového souručenství samostatných, svobodných a demokratických národů. Komunistický svět trpí na ideologické úbytě, hospodářsky je zachvácen rakovinou a mocensky je sám proti sobě rozdělen. Doma však žije přemnoho pamětníků oné opravdové svobody, která u nás vykvetla v požehnaném dvacetiletí mezi oběma vojnami. A letošní pražský máj nás znovu utvrdil v přesvědčení, že i ti mladí a nejmladši vědí přesně, kde je bota tlačí, co jim je násilím upíráno a co by chtěli mít, kdyby si mohli vládnout po svém. Jsou tak mladí, že neznáme jejich tváří a jejich jmen. Jsou tak mladí, že nežijí ze vzpomínek, ale jedině z naděje. A přece v nich žije duch pražských barikád, a přece i po dvaceti letech — v nich žije duch slavného, hrdinného, nezapomenutelného, slovenského národního povstání. Co chtějí ? Chtějí svobodu. Věru dobře totiž i ti nejmladší znají smysl slova svoboda, pro které tolik našich synů a dcer umíralo a umírá. Znají význam a náplň tohoto slova, které bylo vyškrtnuto ze slovníků, vydávaných v dnešním Československu. Tak vypadá situace dnes. A jak vypadá budoucnost? K osvobozeni porobených národů dojde, protože si naši lidé doma udrželi touhu po svobodě. K osvobození porobených národů dojde, protože si svobodný svět zachoval jak vědomí svých povinností vůči porobeným bratřím, tak i mravní a hmotnou silu, potřebnou k tomu, aby těmto svým povinnostem dostáti mohl. Jedním slovem — domov zcela určitě nezklamal. Nezklameme ani my. Jak se na americké občany sluší, postaráme se především o to, aby Spojené státy byly mravně, hospodářsky a vojensky silné. Nedovolíme, aby Spojené státy byly rozkládány komunistickou či fašistickou nákazou. Dohlédneme na to, aby Spojené státy svou mírumilov- nosti, sociální spravedlností a především úctou k lidské důstojnosti a svobodě jednotlivce byly i nadále vzorem a nadějí všech národů. Jako američtí občané českého, slovenského či podkarpatského původu, dbalí svého zcela zvláštního úkolu, budeme prosazovat, aby Amerika uplatňovala veškerou svoji moc k tomu cílí, aby lidé na celém světě mohli sami o sobě svobodně rozhodovat, prostě aby se Amerika nezpronevěřila svému nejposvátnějšímu posláni. Semkneme svójě řady a rozšíříme svoji pracovní základnu. Do svého středu —- a budiž zdůrazněno, že zde, v Národní radě v Chicagu stojíme opravdu ve středu — tož do svého středu přivítáme ze severu, z jihu, ze západu i východu Ameriky, zprava i zleva, další spolky, organisace a nové pracovníky, kteří to myslí se Spojenými státy poctivě a kterým záleží na obnovení opravdové demokracie v Československu. To vše proto, aby náš hlas zazníval stále mocněji v souboru amerického veřejného mínění, aby čím dál účinněji ovlivňoval zahraniční politiku naší vlády. 6 • VĚSTNÍK Nepřipustíme, aby dočasné — a dnes snad již znovu pomíjející uvolnění v Československu vyvolalo zde v Americe mylný dojem, že v Československu už je zase všechno v pořádku, že už zas můžeme zapomenout a starat se jen o sebe. Nedovolíme matení pojmů a proto budeme i nadále hlásat, že dnešní pražská vláda nepředstavuje československý lid a neslouží jeho zájmům. Proto budeme i nadále zdůrazňovat, že jakákoliv americká pomoc, poskytována komunistické vládě v Praze, pomáhá pouze této vládě v její snaze, udržet se proti vůli lidu u moci, ale lidu nepomáhá. Nepřipustíme mylný dojem, že otázka porobených národů je už vyřešena, protože komunisti dočasně pozměnili svoji taktiku. Zdvojnásobíme svoje úsilí, aby nezadatelná práva československého lidu nebyla zlehčována vládou, jen podle jména československou. Budeme na stráži, aby stejně nezadatelná práva československého státu nebyla ztenčována ani z východu, ani ze západu. Dnes, a zvláště dnes, kdy zde v Americe nadchází volby, budeme neodbytně naléhat, aby vláda Spojených států zařadila provedení svobodných voleb v Československu i ostatních porobených národech mezi bezprostrední cíle své zahraniční politiky. Dokud nebudou provedeny svobodné volby, nepřestaneme ve svém úsilí a nebudeme svůj úkol považovat za splněný — aťsi třeba Praha předstírá dočasnou liberalisaci, aťsi Praha na chvíli pootevře hranice. Snad by se vám zdálo nadbytečným opakováním, kdybychom zde znovu slibovali Americe, že budeme pracovat pro blaho Spojených států, kdybychom dnes znovu slibovali své vzdálené vlasti, že budeme usilovat, aby se vláda opět navrátila do rukou lidu. Tož zapomeňte na chvíli, co vidíte kolem sebe. Zahleďte se v duchu na Petřínské stráně v květu, pohleďte na Máchův pomník a vzpomeňte na ty lidi tak mladé, že nemají vzpomínek na svobodu a žijí pouze z naděje. Vzpomeňte na ty lidi tak mladé, že neznáme jejich jmen ani jejich tváří. Je jich bezpočet. Při vzpomínce na ně sílí naše rozhodnutí. Nejen pro pravdu a pro spravedlnost, ale z lásky k těmto mladým lidem, kteří nezklamali, nezklameme ani my. ČESKOSLOVENSKÁ NÁRODNÍ RADA AMERICKÁ. Slovenské národní povstání. Sovětská agentura Tass právě hlásí, že Chruščov navštíví Bánskou Bystrici, aby se zúčastnil komunistické oslavy 20. výročí povstání a svou přítomností znovu se pokusil falsifi- kovat dějiny přiřknutím zásluh, které nepatří ani sovětské armádě, ani komunistům. Sověty nejen že neposkytly pomoc povstalcům, dokonce znemožnily pomoc západních spojenců jakmile zjistily, že nemohou uchvátit pro sebe veškerou moc, že povstání se komunistům vymyká, že je to povstání celého slovenského národa. Slováci a Češi ve svobodném světě! Dostavte se dne 3. října na manifestační projev k 20. výročí slovenského povstání do Morton High School West v Berwynu, III. a svou přítomností odpovězte Chruščovovi. Do Hot Springs a Dallas, Tex. Dne 30. září odjíždí výprava ČSNRA za vedení sestry Welclové na 14-denní populární zájezd, v kterém je zahrnut 9-denni pobyt v lázeňském hotelu Majestic v Hot Springs, Ark., a tří-denní návštěva Dallasu, Čs. dne a státní výstavy. Výprava bude ubytována v Tower Court. [pageend6]DR. M. FERJENČÍK: SLOVENSKÉ NÁRODNÉ POVSTANIE. V týchto dňoch demokraticky smýšľajúcí Slováci a Česi po celom svete spomínajú 20, výročie slovenského národného povstania. Koncom augusta 1944 podzemný odpor Slovákov proti Nemcom i vlastnej, slovenskej vláde vyvrcholil v ozbrojenom, celonárodnom povstaní, keď slovenská vláda, bezmocná proti vzrastajúcému podzemnému a partizánské- mu odporu, sa rozhodla povolať Nemcov, aby sjednali poriadok. Dňa 26. augusta 1944 nemecké SS divízie začaly prekračovať územie Slovenska a odzbrojovať pre nich a slov, vládu nespoľahlivú slovenskú armádu. Veliteľ podzemného voj. hnutia, pod tlakom tejto udalosti a skutočnosti vydal rozkaz všetkým posádkám, aby sa nemeckým jednotkám postavily na odpor a dňa 30. augusta 1944 zo všetkých týchto podzemných ozbrojených síl utvoril “Prvú československú armádu na Slovensku”. Z prvého armádné- ho rozkazu citujem: “Slovenské jednotky ako súčasť československej armády, verné zásadám demokracie a slobody, postavia sa za spoluúčasti celého národa na odpor. Náš cieľ, ktorý je nám všetkým jasný, je pomôcť poraziť Nemecko.” Doba povstania nebola z nášho povstaleckého hľadiska priaznivá. Vlastné prípravy na povstanie neboly ešte ani z daleka dokončené. Pomoc zo strany spojencov nebola zaistená a na východnom fronte nemecko-sovietskom panoval pomerný kľud zbraní, takže Nemci mohli bez ťažkosti oddisponovať proti nám z tejto fronty väčší počet jednotiek. Nemecký vojenský zásah proti Slovensku, vyprovokovaný nadmiernou činnosťou partizánov, riadenou hlavným partiz. š.tábom z Kijeva, a to i proti našim požiadavkám a upozorneniam na nebezpečie podobného zásahu, neumožňoval iné rozhodnutie než buď sa brániť hneď, alebo sa dať odzbrojiť a vyvraždiť v nemeckých koncentračných táboroch. V dobe Mnichova sme si nechali vyraziť zbraň z rúk a výsledok boly koncentračné tábory, likvidácia a úmyslné a vypočítané vyvražďovanie najlepších českých vlastencov po celú dobu Protektorátu, bezmocných a bezbranných. Keď už zhynúť, tak so štítom a za cenu niekoľkých zabitých nepriateľov. Cez to, že doba povstania nebola pre nás priaznivá, sme sa proti stále sa vzrastajúcej presile a prevahe Nemcov, bez vážnejšej pomoci zo strany spojencov, bránili plné dva mesiace. O udatnosti tejto obrany svedčia krvavé boje u Vrútok, Turč. Sv. Martina, Telgartu, Ostrom a Dúbravy a inde. Naše materialné nedostatky sa však skoro prejavily, hlavne nedostatky protitankových a protilietadlových zbrani. Hoci Sovieti mali možnosť nerušene pristávať a to aj s veľkými lietadlami, na voj. letisku Tri Duby a tak mali aj možnosť dopraviť i ťažké zbrane, obmedzili sa len na občasné shadzovanie ľahkých zbrani padákmi. Potrebná a žiadaná pomoc od Američanov a Angličanov bola znemožnená politickým zásahom Sovietov, lebo Slovensko vojensky spadalo do sovietskej sféry. Napriek tomu sa však americkým lietadlám, ktoré přistaly dvakrát na Troch Duboch, aby odviezly amerických letcov, podarilo prepašovať menší počet cenných automatických zbraní a liečivá. Sovietské hlavné velenie nás tak nechalo doslovne vykrvácať. Po dvoch mesiacoch sme sa museli uchýliť do hôr a pokračovať v boji, podľa rozkazu veliteľa vydaného dňa 27. oktobra 1944: “Pokračujte v boji v malých, samostatných skupinách až do konečného oslobodenia.” Slovensko až do príchodu spojencov bolo pre Nemcov územím nepriateľským s obmedzenými strategickými možnostiami, plné prepadov a nebezpečia. Vojensky, slovenské národné povstanie bolo jedným ohnivkom v reťaze, ktorá sa stále viac a viac zužovala okolo hitlerovského Nemecka. V dobe kritickej, povstalecká armáda viazala niekoľko elitných nemeckých divízií, ochromila zásobovacie spoje nacistov a zasadila psychologický úder nemeckému nepriateľov. Vojensky teda povstanie splnilo svoje poslanie a jeho obete — vyše 7,000 mužov, neboly teda ani marné ani zbytočné. Samotná svetová tlač ocenila strategický význam povstania. Americký prezident Franklin D. Roosevelt vydal posolstvo k československému ľudu dňa 1. septembra 1944, v ktorom okrem iného hovorí: “My Američania, zdravíme našich druhov vo zbrani, ktorí tak statočne prispievajú k oslobodeniu svojej domoviny a aj k oslobodeniu ostatnej Európy.” A morálne je slovenské národné povstanie poučením pre terajších i budúcich totalitarianov všetkých druhov: že nič neprekričí a natrvalo neumlčí pravdu a slobodu a že niet na svete moci, ktorá by mohla národ odhodlaný, statočný a vzdelaný natrvalo udržať v otroctve. * * * Dvacátého výročí slovenského národního povstání bude vzpomenuto v sobotu večer, dne 3. října 1964, v Morton High School West v Berwynu, III. Československá národní rada americká se zúčastní tohoto významného večera a vyzývá své členy k manifestační účasti. VÁCLAV LÁSKA: O KONCI MÍROVÉHO SOUŽITÍ. Chruščev si získal Maovu nenávist svou politikou koexistence, ač je to jen důvod zdánlivý; pravou příčinou nejsou ani ideologické neshody, nýbrž geopolitické poměry. Chruščev má však velký úspěch v t. zv. svobodném světě se svou mírovou politikou, kde je dnes víc koexistencialistů než protivníků, a proto komunisté právem jásají. Už skoro všeobecné se začíná věřit, že mír mezi státy, nehledě na jejich sociální režimy, je možný a žádoucí, a proto se jde za tímto cílem bez přemýšlení, jaký bude tomu konec. V tomto ohledu demokracie nemají právo vinit Chrušče- va a zástupce 81 komunistických stran na sjezdu r. 1960 v Moskvě, že je oklamali. Prohlásili přece jasně pravdu o svých záměrech a ukázali otevřeně karty v přesvědčení, že naivní svobodný svět neprohlédne ani problém, ani jeho konečné řešení. V deklaraci těchto stran z té doby se jasně říká: “Politika mírového soužití mezi státy neznamená zřeknutí se třídního boje. Za poměrů této politiky se tvoří příznivé podmínky pro rozvoj třídního boje v kapitalistických zemích a pro osvobozeni národů. Mírové soužití zemí s rozličným sociálním zřízením nechce znamenat smíření ideologie socialistické s buržoázni, naopak znamená sesílení boje dělnické třídy a vítězství ideje socialistické.” Tedy deklarace neklamala, ani se nenamáhala. Každý člověk s obyčejným rozumem a s trochou politického smyslu by měl vědět, že komunisté nechtějí ani klasickou, ani nukleární válku, poněvadž se bojí, že by válku prohráli, proto za mírového soužití pokračuji ve válce ideologické a v politice, o které jsou jisti, že ji vyhrají. A to je válka o moc v demokratických státech ať již mírovou metodou podvratné infiltrace nebo metodou revoluční. Dělají přesně to, co oznámili světu v deklaraci, nic víc, nic míň, a tak uklidňují svobodný svět, že nebude světová válka ani konvenčními, ani atomickými zbraněmi, že nebudou zničena celá města, nebudou miliony mrtvých. Dokonce mohou být zničeny nukleární zbraně, takže svět může klidně spát. Jaký ale bude konec této politiky mírového soužití, té revoluční války proti demokratickým státům, kde bude konec jejich vnitřnimu rozpadu? Tyto dve metody, které sleduji jak Mao tak Chruščev, i přes jejich “ideologické” rozpory, povedou k vítězství komunismu, jak stále oba prohlašují. Chruščev ještě nedávno ujišťoval na schůzi polsko- sovětského přátelství v Moskvě: “Zaručuji vám, že sovětský ústřední výbor udělá vše, aby rudý prapor vlál nad celým světem.” (Dokončení na str. 10.) VĚSTNÍK 7 [pageend7]LADISLAV RADIMSKÝ: PROVAZ, O NĚMŽ MLUVIL LENIN. V tomto roce už vie než jedna osobnost amerického politického života mluvila o zemích a národech za železnou oponou. Oficiální mluvčí projevili ušlechtilou snahu přispět k větší svobodě člověka, ujařmeného komunistickým imperialismem. Naše radost z těchto projevů je však kalena přesvědčením, že navrhované metody, jež žádanou svobodu mají uskutečnit, nejsou vhodné. Žádá se totiž rozšířeni vzájemného obchodu Ameriky s komunistickými státy. Domnívám se — a mohl bych na podporu svého mínění uvést zvučná jména i amerických osobností, senátorů a profesorů — že takové zvětšení obchodu nepovede k žádoucímu cíli, naopak, že větší svobodu národů za železnou oponou oddaluje. Proč za obou světových válek prováděly spojené národy blokádu svých nepřátel, když krmení Německa a Rakouska nebo nacistů a fašistů mohlo podle nynějšího receptu rozložit válečný potenciál a urychlit svobodu ujařmených národů? Že byla válka a dnes není? Co pak není válka studená a není proto, že národy za železnou oponou jsou nesvobodné? Ani s Kubou není válka a přece se její blokáda žádá! Je snad osud 100 milionů lidí ve střední Evropě méně důležitý než osud hrstky Kubánců — i pro Ameriku ? Dějiny rozhodně nepoučují o tom, že rozvinutý obchod vedl k porážce diktátorů. Arnošt Heidrich správně nedávno napsal, že obchodní styky velmocí s nacistickým Německem před druhou světovou válkou byly statisticky na svém vrcholu, a že není známo, že by tím nacismus — a totéž platilo o fašistické Itálii — utrpěl. Naopak — zbrojeni Německa tímto živým obchodem bylo urychleno a vlastně i umožněno. Dodal bych také, že když rapallská smlouva prorazila faktickou blokádu rudého Ruska, znamenalo to posílení bolševismu a jeho konečné vítězství, které před tím bylo velmi problematické. Můžete mi namítnout, že blokáda fašistické Itálie za habešské války nezabránila fašistické agresi. Ano, avšak jen proto, že byla pro nekázeň členů ženevské Společnosti národů nedokonalá, že se nevztahovala na naftu a na OBILÍ — na dvě věci, které Itálie sama neměla. A obilí hraje právě nyní, při tom zvyšování obchodu s komunistickými státy, nejdůležitější úlohu! Každý, kdo jen přičichl k obchodní politice, ví, že všecky statky jsou zastupitelné, že nutno mít například vysoká cla na cukerní náhražky, když je vysoké clo na cukr. Statky jsou však zastupitelné i jinak: není pravda, že prodáváním pšenice se prospívá hladovým za železnou oponou a nikoliv komunistickým státům. Komunisté v Rusku i v Československu mají mnoho možnosti zvýšit zemědělskou produkci svých zemí, například přidělením více pracovních sil na venkov a industrializací zemědělství. Nečiní tak jen proto, že zvyšují svůj válečný potenciál a že v soutěži s Amerikou svými průmyslovými výrobky dělají komunistickou propagandu v Asii a v Africe. Pomoc “hladovějícím Čechoslovákům” v podobě obilí tedy ani o stéblo nezvýší životní úroveň obyvatelstva, umožní však brněnské zbrojovce, aby vyráběla víc zbraní, které budou zabíjet Američany v jihovýchodní Asii. Říká se také, že zvýšený obchod prospěje oběma stranám, tedy nikoliv jen komunistickým státům, nýbrž i Americe. I to není docela pravda: neboť na americké straně stojí soukromí podnikatelé, uplatňující — a často velmi neukázněné — své vlastní zájmy, kdežto na druhé straně je-komunistický monopol výroby i obchodu, podřízený jen a jen státním, to je mocenským cílům. Sám jsem byl léta v národohospodářské sekci československého ministerstva zahraničních věci, mohl jsem nahlédnout zblízka například do jednání se Sovětským svazem, a mohl bych o tom povídat mnoho. Také třeba o tom, jak v každém svobodném státě jsou určité zájmové skupiny — v Československu to byl například průmysl automobilový a cukrovarnický — 8 • VĚSTNÍK které dovedou na obchodně-politická jednání vykonávat tlak, který nemusí být vždycky totožný se zájmy státu jako celku a který se obyčejně nedívá přes svou kapsu dále do budoucnosti. Ač jsem sám velice neinformován, přece mi musí tanout na mysli otázka, zda zájem lidí na prodeji amerického a kanadského obili nutně odpovídá zájmům Ameriky jako celku. V lednovém čísle ročníku 1961 známého časopisu Foreign Affairs Alfred C. Neal cituje ve svém článku New Economic Policies for the West Leninovu větu, podle které kapitalisté prodaji komunistům i provaz, určený k tomu, aby na něm viseli. Byl bych nerad, abychom jim ten provaz prodali ještě ke všemu — na úvěr. ŽIVOT V ČESKOSLOVENSKU. Pootevření železné opony nám dotvrzuje naše názory o poměrech v Československu. Tisíce návštěvníků z Československa a tisíce amerických občanů čs. původu po návštěvě Československa nám podávají důkazy o tom, že všechno, co jsme tvrdili o komunismu po šestnáct let je pravda. Jak bychom byli šťastni, kdybychom mohli prohlásit: Zmýlili jsme se! Československému lidu se žije dobře! Žije svobodně! Žel, nemusíme nic odvolávat ze své obžaloby, i v komunistickém tisku začíná proskakovat vážná kritika. Komunisté se přiznávají k úpadku, ale prozatím se zabývají jenom křivdou spáchanou proti komunistům a stále ještě zamlčují hříchy systému. Proud obžaloby komunismu se však již nedá zastavit. Podáváme zde jenom malé ukázky toho, co nás dlouho trápí, nemožné hospodaření komunistů a promarnění drahocenných statků národa, úplné falešné pojetí spravedlnosti. PROČ TO JDE OD 6 K 5. Slovenský komunista Mňačko ve své “Opožděné reportáži” poukazuje na velké fiasko průmyslového projektu Huko na Slovensku. Není to však případ ojedinělý, podobných nedomyšlených podniků je v ČSR mnoho. Vznikly z překotné snahy komunistických přisluhovačů zavděčit se Moskvě obrovským rozmachem čs. průmyslu na úkor všeho ostatního. Velká výroba znamenala velkou spotřebu rudy, hledala se tudíž ložiska i ve starých, opuštěných dolech, i tam kde za první války Rakousko a Německo za druhé války po zjištěni špatné jakosti rudy doly uzavřely. Komunisti však si umínili, že tam ruda musí být, dělaly se vrty a dávaly se premie za nález jakostní rudy. “Honilo se každé kilo”, dle lidového rčení. Za premie byly objeveny velké nálezy ve starých dolech a postaveny rudkovny. Řeka byla převedena, hluboký tunel vykopán, lanovka postavena. Když se vše uvedlo do provozu shledalo se, že jakost rudy je špatná, pro výrobu nedostatečná. Dováží se proto ruda z Ruska a doplácí se měsíčně miliony, neboť drahý dovoz prodraži neúnosně výrobu. V kraji se sice vypráví, že činitelé zodpovědní za “nález” rudy byli trestáni, ale rozsudek soudu není nikomu znám. Podnik nejen že ztroskotal, zničil dokonce celé okolí. Obyvatelstvo je nešťastné, nic se nerodí na pozemcích, ani ovoce se nedaři, poněvadž prach z rudy “popílek” je na všem. Na veřejném shromážděni lid volal “vyhoďte to do povětří.” Po dlouhém schůzováni odborníci slíbili, že prý zavedou s velkým nákladem odprašovací zařízení a do dvou let zlikvidují výrobu rudy, jakmile budou v provozu východoslovenské železárny. Krajan referující o svém rodném kraji podotýká k tomu “neví se, co je na tom pravdy.” Podobný případ dolování se stal v Mníšku pod Brdy, kde prý také dolování končilo fiaskem. Ze zpráv komunistického tisku víme, že režim má velkou starost s nedocházením do práce dělníků, s nezájmem [pageend8]pracujících, s výrobou zmetků. Lidé jsou si vědomi, že za mnoho lidské práce vláda málo dostane, že jejich práce se utápí v komunistických hospodářských omylech, a to nedodává nikomu chuť k práci. Člen národního shromáždění nedávno prohlásil veřejně, že vláda vymění s Argentinou Java motocykl za krávu, což je neúnosný nepoměr. Stroje do ciziny jsou často vadné, kupující srazí .cenu čs. výrobku na polovic. I to nás bolí, poněvadž za starých časů čs. zboží se těšilo světové pověsti pro svou jakost; ať to byly stroje, tovární zařízení, textil, sklo, cokoli, nebylo na světovém trhu lepši značky než “Made in Czechoslovakia’’. Československo má vůbec nemožný výměnný obchod, na který čs. občan doplácí, proto celé hospodářství jde od 6 k 5. Na Kubu, do Činy, do Afriky se dováží tovární výroba z draze placených surovin a výměnou Československo dostává podřadné věci, které ani nepotřebuje. Jeden komunistický předák nedávno na schůzi poukázal na drahý nákup masa z ciziny, na který prý vláda doplácí 50 procent. Před nedávném Československo přijalo od Číny výměnou maso. Slyšeli jsme mnoho od amerických návštěvníků, jak bylo špatné a to ještě kupující neviděli v jakém stavu došlo. Řezník z jatek potvrdil, že muselo být hned očištěno a připraveno, aby se vůbec dalo použít. Maso z Ruska též nepřichází v dobrém stavu, je uchováváno na haldách v hlubokém sněhu a dopravováno do ČSR. v nechlazených vozech. ZÁSOBOVÁNÍ. Distribuce masa ve městech je mnohem lepší než v malých městech a nejhorší je na vesnici, kam dojde ve čtvrtek na páteční prodej. Obyčejně tentýž den je rozprodáno a pak se prodávají jenom salámy, pokud zásoba stačí. I komunistický tisk občas dozná, že zásobování vázne. Rudé právo z 26. června na př. přiznalo, že ve Znojmě hnilo deset vagonů třešní na stromech, ale ve Žďáru a v Havlíčkově Brodě nebyly třešně. Tato místa jsou od sebe vzdálena asi 60 mil. Pražské noviny k tomu poznamenaly: “Ovšem je třeba, aby někdo operativně rozhodl, aby automobil vyjel.” Kdo však v Kocourkově má dát rozkaz, když to nebylo mu uloženo v plánu? Čs. občané vzpomínají, byť neradi, že za Němců za války bylo zásobování výborně zorganisováno, každý dostal přesně na svůj příděl. Sedlák musel odvádět co měl předepsáno — byly těžké tresty za proviněni — ale zbylo mu dosti obili i jiných potravin, takže si mohl nechat pro sebe a zájemce slušnou část úrody. NA ČS. VENKOVĚ. Československo bylo před válkou na výši v zemědělství. Nyní zemědělství stále upadá. Dojivost krav v ČSR je druhou nejhorší v Evropě. “Za vámi je už jenom Albánie,” vytýkal sovětský odborník, jak o tom loni psaly Zemědělské noviny dne 29. srpna. Tytéž noviny 15. ledna se přiznávají, že “plán dodávek mléka je však tak nemilosrdný, že si zemědělské závody musejí k jeho splnění pomáhat vodou i v létě. . . . Jak jsme se dověděli z ústředních úřadů, doplatily zemědělské závody od začátku roku na zlepšování mléka vodním nálevem téměř půl milionu korun. Ale následovat tento způsob zvyšování výroby mléka se nedoporučuje. Vždyť příště by to mohlo být daleko víc.” Jaké je to hospodářství vystihuje zpráva z Rolnických novin dne 12. června: “Jen v Západoslovenském kraji čeká na opravy ještě 280 kombajnů. Jak se jich nepodaří opravit, zůstane bez mechanizace víc jak 40,000 hektarů. Naděje na opravu je malá, neboť se čeká na součástky z Maďarska, kterých není. Některé z náhradních součástek neměli v Maďarsku vůbec zařazeno do výroby. Zástupci závodů v Maďarsku však přislíbili, že se s touto závadou vypořádají a ještě do žni přisunou 60 procent náhradních součástek.” Můžete si představit větší ironii než to, že průmyslové Československo musí čekat na náhradní součástky ze zemědělského Maďarska? Že je nevyrábí samo? Vždyť vyváželo hospodářské stroje do celého světa, a dnes nemá ani pro sebe a je odkázáno ve žních na jiný stát. Podobných případů je na sta v čs. hospodářství, ale komunistický režim se neodvažuje přiznat pravý důvod a vymlouvá se na všechno možné, nejraději na počasí. Zběsilé znárodňování napáchalo tolik zla, že bude věčnou ostudou komunistů, posedlých se opičit po Sovětském svazu. Po znárodnění velkostatků došlo i na malá hospodářství malorolniků, kterým zbyly jen záhumenky. Zatím co v Polsku a Jugoslávii upustili od znárodňování menších statků, čs. komunisté se nedali poučit jejich příkladem, ale pokračovali neúprosně ve vyhlazování selského stavu. V té době docházely nás smutné zprávy z československého venkova o zabírání dobytka, půdy, obdělávané rodinou někdy i po generace. Marně se sedlák, po něm i malý rolník bránili Do světa se oznámilo, že svého majetku se vzdali dobrovolně a je přímo neuvěřitelné, že někteří krajané a naivní Američané tomu věřili, že zabírání a pustošení bylo na přání bývalých majitelů. Tvořilo se JZD (Jednotné zemědělské družstvo), kterému se dostalo přezdívky “jedou zloději dědinou”. Rolníkům se vzal dobytek a celé hospodářské zařízení a nic komunistům nevadilo, že nákladné stroje pak někde rezovatély až byly k nepoužití. Tak hloupě a zbytečně bylo promarněno velké bohatství venkova. Dnes, kdy úroda nebezpečně klesá, začíná komunistický režim nesměle a tajně nadhazovat bývalým rolníkům a statkářům, aby se vrátili do zemědělství. Nikomu se však nechce. Kdo by šel do prázdných chlévů, sýpek, na vydrancovaný dvůr? Dříve prosili, vzdorovali, dřeli se od časného rána do noci, aby si majetek zachránili .Všechny jejich důvody a prosby byly marné. Na bývalém rodinném vypleněném statku se nedá dnes hospodařit a pak také, kde je záruka, že by to komunisté zase nevzali až by hospodář přivedl statek do slušného stavu? A kde je záruka, že by hospodář nebyl pronásledován nehoráznými předpisy o velkých dodávkách? Ne, odpovídá venkov, nechte si to a poraďte si sami. Převážná většina mladých lidí je zaměstnána v průmyslu a pole obdělávají jenom starší, někdy dokonce hodně staří lidé. Komunisté si však nevi rady ani s mládeží, která se zemědělství vyhýbá, neboť ví jaké jsou neutěšené poměry na venkově. V průmyslu mají aspoň zaručenou mzdu, mnohem větší než v zemědělství, kde se vydělá na jednotku (pracovní výkon za den) někdy 10 kčs., někdy i méně. Zemědělský dělník a dělnice jsou rádi, když si v příznivé sezóně vydělají 15 kčs. denně (kilo masa stojí 32 kčs., tedy za den práce si koupí libru masa) a k tomu dostanou 2 kila pšenice. I to je sice málo, ale říkají “to už by šlo.” Jsou JZD, kde se vydělá jenom 8 kčs. i méně za jednotku. Kde jsou s hospodařením v koncích udělá se z JZD státní statek, kde si zemědělec odpracuje pracovní dobu. Poměry co se týče sklizně nejsou tam o nic lepší, projevuje se tu stejná nehospodárnost jako v JZD. Pracuje se s nezájmem. Stavení se rozpadávají. Opraví se jenom světnice a to nejnutnější. “Pro koho bych to opravoval?” Všude vládne lhostejnost: “Co na tom, když to nejde?” Nezájem bývalých hospodářů a nevědomost nepovolaných ředitelů projevuje se na všech stranách. Chov dobytka upadá, skot je hodně tuberkulosni a musí se stále vyřazovat. Není krmení. Již teď na př. se krmí od Karlovarska až po střední Čechy suchým krmením, s kterým se má začínat až na zimu. Pro velká sucha není otava. Jiná léta bývala také nepříznivá, ale zkušený hospodář dovedl svůj případ předem řešit včasným vyřazením horších kusů dobytka, dovedl si včas obstarat píci, vždy našel řešení. Dnes je nevídaný nedostatek obilí a Československo musí spoléhat na drahé dodávky z Ruska. O sovětském hospodářství panuje mnoho vtipů, na př.: Kdo je největším kouzelníkem? — Chruščev, protože seje obilí v Rusku a sklízí v Americe. VĚSTNÍK • 9 [pageend9]Úroda v Československu je menší než bývala, nesklidí se včas z polí, pracuje se neodborně s kombajnem, mnoho zrní se ztratí. Jedině záhumenky jsou dobře obdělány a jedině ten, kdo má záhumenek si na dědině jakžtak živobytí uhájí. Lid nemá zájem, když mu půda již nepatří a marně se režim začíná ohlížet po mládeži, kterou by rád nasadil do zemědělství. Za tím účelem dělají se nábory ve školách pro zemědělství. Školy mají za úkol přesvědčovat určité procento žactva, aby šlo do zemědělství. Nikdo nechce dobrovolně, bude to tedy z donuceni. JZD, z kterého student jde na dvouleté školení, má za povinnost přihlášeného žáka na škole vydržovat a po vyškolení žák se má vrátit do JZD. Režim si od toho mnoho sliboval, ale výsledek zklamal, zejména u dívek. Jdou sice do zemědělské školy, poněvadž jinam to nejde, ale hledají východisko. Většina jich se vdá a do zemědělství nejde. Nyní se rokuje o tom, jak získat mladé ženy pro trvalou práci v zemědělství i po provdání. Věru těžko komunistům aspoň částečně napravit zlo jimi svévolně spáchané, když nemohou odstranit základní důvody úpadku. To by museli odstranit komunismus. “PROČ BYCH TO DĚLAL?” Komunisté si i v tisku stěžuji na nezájem mládeže, která jejich slibům nevěří. Jeden veřejný činitel vytkl jim na schůzi: “Je vás tu na 200 mládežníků, ale když někoho potrebujem, sejdou se 4.” Každý však je otráven propagandou, komandem, schůzováním, plánováním, které nikam nevede. Bývalý dělnický organisátor v předválečném dělnickém hnutí porovnává dřívější nadšeni s dnešním nezájmem. “Tenkráte nic nám nebylo zatěžko, věděli jsme, co chceme, ale teď každý dělá co nejméně. Proč také, když víme, že je to všechno pro kočku.” VOLBY V KOMUNISTICKÉM PODÁNÍ. Největší komedii byly letošní volby, když vláda se snažila namluvit voličům, že mají možnost tentokráte volit si kandidáty. Každý občan se musel dostavit a každý myslil jen na to, aby to měl již odbyté. U vchodu dostal volební lístek a před zrakem dozorců je obyčejně bez přečtení ihned hodil do volební urny. Někde, pro formu, se zeptal dozorce: “Chceš volit manifestačné, nebo tajně?” Jaká to směšná otázka! Jen pošetilec by šel za plentu, aby tam hodil svůj neplatný protestní hlas. Stejné je to s oslavou 1. máje, účast je také nakomando- vaná, ale sláva vládě, komunismu, Chruščevovi atd. se provolává jenom před tribunou. Kdyby se neprovolávala, dostali by provinilci špatnou známku u svých představených. V průvodu jdou ovšem udavači, kteří zaznamenávají účast i chování jednotlivců. Po povinném jásotu na hlavní ulici a před tribunou, jde se pak tiše dál do ulic, načež každý se vytratí z průvodu jak jen může. O KONCI MÍROVÉHO SOUŽITÍ. (Dokonč. ze str. 7.) A k tomu všemu podle toho jde vývoj, nenajde-li svobodný svět odvahu k odporu stejnými prostředky, t. j. bojem ideologickým a potíráním sabotáže, bojůvek a zabraňováním případných povstání a převratů inspirovaných komunismem, jako tomu bylo na př. v Brazílii, kdy byla zachráněna, možno říci, celá Jižni Amerika, utvořením společné fronty demokratických států a úsilím jak státním, tak občanským proti infiltraci a to neúnavně a stále. Bohužel všechno ukazuje dnes až na výjimky na opak. Hlavní demokratické země neberou již komunistické nebezpečí vážně, úzkostlivě se vyhýbají i jen zdání porušení toho “mírového soužití” a pomáhají hospodářsky, aby se nejen komunistické režimy udržely, ale aby dokonce sesílily a mohly tak ještě lépe provádět program citované deklarace a docílit vítězství. Jaký tedy bude konec mírové koexistence, může si každý vypočítali sám. Mexiko, 23. června 1963. 10 • VĚSTNÍK KAPITOLA O AUTOMOBILECH. Dokonce v amerických novinách se objevily články o tužbách a těžkostech budoucích automobilistů v Československu. Automobil stal se status symbol, znakem povýšení nad jiné, cílem rodinného úsilí. Několik členů rodiny musí šetřit na automobil, není to žádná maličkost ušetřit 20,000 kčs. z měsíčního platu 1,200 kčs. Cena auta Octavie je 28,000 kčs. a nové Škodovky 1000 MB je 44,000 kčs. (před nedávném jsme udali chybné 36,000 kčs.). Dle zprávy Práce z Prahy dne 27. května Škoda oznámila, že do roka vyrobí 7,500 těchto vozů pro domácí trh. Prodej řídí státní úřad Mototechna. Kupující musí předem složit na bance 20,000 kčs., ale napřed musí získat doporučeni pracovního úřadu po zjištění jeho pracovního výkonu a známky z mravu. Pak nastane čekání. Mototechna prohlásila nedávno, že automobil bude dodán čekatelům do dvou, tři let, ale čekatelé namítali v rubrice Mladé fronty dne 4. července, že čekací lhůta je mnohem delší. Není divu, že i staré vozy jsou vzácné a vyhledávané kupci. Jeden návštěvník nám popsal případ úředního šimla. Dotyčný se dočetl v pražských novinách, v rubrice “na prodej”, že majitel v jiném městě nabízí na prodej svůj 25 let starý automobil a jelikož zájemce měl vůz ještě o pět let starší, vzal si z práce dovolenou a jel za majitelem a auto si koupil. Za nějakou dobu byl povolán k výslechu: Jak se dověděl o automobilu, kdo mu o tom řekl, kdo to sprostredkoval, jak to, že měl peníze, kde je vzal, jak si mohl dovolit opustit zaměstnání za tímto účelem? Skončilo to pokutou za řadu přestupků. Pro automobilistu starost teprve začíná. Kde sehnat náhradní součástky, ani ty nejobyčejnějši někdy nejsou k dostáni. Benzínových pump je málo a správkáren teprv není. I malá oprava se stává velkým problémem. Není dovoleno prodat nový vůz do čtyř let a pokuta za tento přečin je 6,000 kčs. Nedivme se tedy, že největšímu obdivu u návštěvníků z Československa se těší naše benzínové stanice, rychlá a vlídná obsluha a bezplatná služba. “To mi nikdo nebude věřit až to budu doma vyprávět.” Počet černochů vlastnících automobil v USA je dalším předmětem obdivu. “To mi také nikdo nebude věřit,” opakuje host z Československa. STAROST O BYTY. Občanům přibyla nová starost: Jak bude s bytem až vejde v platnost nový zákon o nadměrných bytech. Až dosud určovala vláda malé nájemné — byt je v ČSR nejlacinější ze všeho a to jen proto, že domácí pán, pokud ještě je majitelem svého domu, nesmí na bytech vydělávat. Odvádí se nájemné vládě až na obnos určený pro opravy domu. Proto byly byty laciné a proto jsou domy ve špatném stavu. Nyni se vláda rozhodla, že bude řešit bytovou tíseň novým nařízením. Byty budou dražší a z nadměrného bytu bude se nejen platit přirážka, je docela možné, že z nadměrného bytu bude nájemce vystěhován do jiného menšího bytu, ať chce nebo nechce. V rubrice pražských novin “Včera jste se ptali, dnes odpovídáme” vysvětluje se úřední postup takto: “Telefonovali nám čtenáři a pozastavovali se nad tím, že národní výbor může přidělit rodině, která užívá nadměrný byt, počínaje 1. červencem t. r. jiný přiměřený (dle úsudku úřadů) zdravotně nezávadný, s výměrou obytné plochy 8m2 na člena domácnosti. Ptali se, jestli nejde o omyl a nemá být správně uvedeno 18m2. Nemá. Podle bytového zákona může národní výbor přidělit rodině byt, kde na jednoho člena domácnosti připadá minimálně 8m2 a maximálně 12m2 obytné plochy. . . Je-li vyšší, může bytový odbor národního výboru zrušit právo užívat byt pro nadměrnost ve smyslu, jak jsme odpovídali včera na dotaz čtenáře.” Lidově řečeno, komunisté mohou vystěhovat kohokoli z bytu, když pokoj člena rodiny je nadměrný dle nového zákona, a může mu také udělit naprosto nevhodný byt, a proto panuje velké rozčilení mezi obyvatelstvem a strach “jak to s nimi dopadne.” Tímto způsobem řeší komunistický režim bytovou krisi, kterou po 16 letech své nadvlády nezdolal. [pageend10]LEOPOLD RIEDL: JIŘÍ Z PODĚBRAD, duchovní otec světové organisace míru. V dnešní relaci, časové bohužel zestručněné, chceme vzpomenout světově významné události z dějin království českého z pozdního středověku, jejíž památné pětisté výročí se naplňuje letošního roku. Vzpomínka vrací nás do údobí slavného panování Jiřího z Poděbrad (1458-1471), který po smrti mladičkého krále Ladislava Pohrobka, byl vzácně slavnostní jednomyslností českého sněmu na pražské staroměstské radnici 2. března 1458 zvolen za krále českého. Volba Jiřího, který už jako dlouholetý zemský správce se výborně osvědčil, měla nadšený ohlas v celé zemi, jak o tom tehdejší letopisec jímavě zaznamenal doslovně: . . .byla radost veliká z toho mezi věrnými Čechy a mnozí jsou radosti plakali, že milý Bůh vysvobodil je z toho, že jsou přišli z moci německých králů, kteří jsou myslili zlé činiti lidu českému a zvlášť těm, kteří se přidrželi čtení svátého”. Jiří, pán původu moravského, Jiřík z Kunštátu a z Poděbrad, tak se podpisoval, ukázal se záhy panovníkem mimořádně vynikajícím, takže už současníci označili jej po zásluze za prvního zvelebitele země po nezapomenutelném Otci vlasti, Karlu IV. — Hluboce zbožná křesťanská víra, spravedlnost, dobrotivost, velká láska k národu a vlasti, to byly jeho příkladné vlastnosti osobní, k nimž se snoubily mimořádné schopnosti vladařské, s hlavním starostlivým cílem, zahladit všechny stopy v zemi tak těžce zkoušené dlouholetými předešlými válkami, utvrdit pořádek a bezpečnost a starat se co nejpečlivěji o blaho, rozkvět a zdar zemí koruny české. Jak Jiří dovedl vskutku znamenitě utvrzovat svou blahodárnou moc v zemi, tak taky za hranicemi, na mezinárodním fóru, získal si velmi brzo jméno panovníka váženého a respektovaného; toto postaveni stále více mohutnělo, že i při sporech mezinárodních nabyl vlivu rozhodu- jíciho, zajišťuje při tom království českému čestné a důstojné místo mezi tehdejšími státy evropskými. A sem spadá v úvodu vzpomenutá jubilejní událost, když v r. 1464 Jiřík sám pojal dalekosáhlý plán, jak by dorozuměním s předními panovníky evropskými byl stvořen stálý spolek, jenž by pečoval o mír Evropy, o vyhnáni Turků a váhou svou zbavil státy papežského poručnictví, jak se v tehdejších poměrech politicky projevovalo. ‘‘Prohlašujeme a slibujeme, že si od této hodiny a dne nadále budeme vzájemně prokazovat a zachovávat čisté, pravé a upřímné bratrství, že pro žádné neshody, pro žádné stížnosti anebo pře proti sobě nesáhneme po zbraních, aniž komu našim jménem po nich sáhnouti dovolíme.” Tak začíná, v českém překladu, první článek statutu všeobecné mírové organisace, jak ji ve svém, latinsky psaném, projektu vytýčil Jiří z Poděbrad. O jeho neobyčejné diplomatické obratnosti a státnické prozíravosti a předvídavosti do daleké budoucnosti svědčí široký rámec této mezinárodní smlouvy, aby tato nadstátní organisace spočívala na co možná pevných základech. Osnova totiž pojednává o zřízení vrcholných orgánů: valného shromáždění delegátů, mezinárodního soudu a sekretariátu a zmiňuje se též o společné pokladně a znaku organisace, dokonce o společné měně a taky i o právu platném pro všechny členské země. Zní to až neuvěřitelně, ale v této diplomatické listině je předznamenáno skoro vše, co představuje základy světové mírové organisace, jak byly vytvořeny o 500 let později, kdy lidstvo XX. století, v Paktu o Společnosti národů (1919) a v Chartě Spojených národů (1945), vtělilo do základů své světové nadstátní organisace nejen zásady pokojného řešení mezinárodních sporů, ale i princip vzájemné rovnosti států, spojených k mírové spolupráci, při zachování své svrchovanosti. A stejně obdivuhodné je, jakou vysoce významnou předlohu základních kamenů už před 500 lety přímo prorocky narýsoval český panovník pro zrod společenství “Spojených národů evropských”, které taky už je jen otázkou nedaleké budoucnosti naší doby. Jiří Poděbradský získal pro svůj mírový návrh zejména dva tehdejší mocné panovníky, polského krále Kazimíra a Matyáše, zv. Korvina, krále uherského, a 16. května 1464 vypravil slavnostní poselstvo českých pánů do Francie, ke králi Ludvíku XI. Poselstvo bylo přijato velmi okázale a nadmíru přátelsky ve staroslavné Remeši, kde Ludvík XI. přechodně dlel. Francouzský král projevil sice pozoruhodný zájem o Jiřího mírový spolek, ale z důvodů historicky ne dobře známých se k němu nepřipojil, takže projekt se neuskutečnil. A přece poslání české delegace nevyznělo docela naprázdno; Ludvík XI. projevil ochotu k podpisu přátelské smlouvy s českým králem, kterou poselstvo také ihned uzavřelo a přivezlo do Prahy. Z rozhodnutí UNESCO, orgánu dnešních Spojených národů, bylo výročí Jiříkova mírového aktu dáno na program jubileji letošního roku. I bude jemu s mezinárodního podia před celým světem vzdána zasloužená pocta jako duchovnímu otci světového sněmu pro mír, pokoj a dobro všeho lidstva. A my, šťastní žijící svědkové této vzácné události dějin XX. stoleti, můžeme s oprávněnou hrdostí projeviti radost nad skutečností, že myšlenka, spolutvořící slavné stránky dějin lidstva, zrodila se v naší vlasti, v malé zemi v srdci Evropy, kde zase, jak pevně věříme, bohdá brzo, podle Jiříkova královského hesla — “Pravda Páně zvítězí!” A snad taky připomene přiléhavou platnost výroku, jak to kdysi vyjádřil Victor Hugo: “Vlastně není žádných malých zemí. Velikost národa už se neurčuje jeho počtem, jako velikost člověka už se neměří jeho tělesnou výškou. Není všecko vpravdě malé, co na mapě se malým zdá.” (Na rozhlase Oblastního výboru ČSNRA dne 11. srpna 1964.) Jednota ČSA se stala chloubou naší větve. Instituce, které byly v této zemi zbudovány vystěho- valci, nesou s sebou jistou známku zámořského života, přesazeného na tuto půdu. Nikde na celém světě nemohou se Čechoslováci vykázati tolika spolky, kluby a organisacemi jako v našem světě — Americe. Mezi institucemi, které přetrvaly vichr času, jest Jednota Československé Spolky v Americe, patřící k těm páteřím kulturního a hospodářského života, jež zdobí novou vlast, a slaví letos 110. výročí svého trváni. Jednota ČSA vzklíčila jako nepatrné semeno, aby během času dospěla v mohutný strom. Za celou dobu svého působení přinášela tato Jednota jen dobro a ochranu našim krajanům. Srdce každého upřímného krajana jistě pozachvěje se radosti a uspokojením nad pokrokem této oblíbené Jednoty, která začala svoji činnost v roce 1854 v St. Louis, Missouri. To byl začátek — to byl začátek té velké průkopnické práce. Jednota ČSA jest vaší jednotou. Staňte se členy za výhodných podmínek. Naši ochotní organisátoři jsou vždy pohotoví vám vysvětlit různé plány životního pojištění. Jednota Československé Spolky v Americe “Nejstarší bratrská podpůrná Jednota v Americe”. 2138 S. 61st Court Cicero 50, Illinois VĚSTNÍK • 11 [pageend11]A. ŠALOMOUN: PŘESVĚDČTE SE SAMI. Tak nazvali čs. komunisté brožurku vydanou k lákání amerických krajanů k návštěvám ČSR. Je zasílána kde komu, a komunisté se v ní chlubí vším co udělali, i tím, co už dávno bylo před nimi. Velmi vhodně jim na tuto brožurku odpověděl Karel Zahradníček z Clevelandu před několika týdny v Novém Světě a v chicagském Denním Hlasateli. Komunisté v ní působí hlavně na city krajanů, kteří starou vlast po desetiletí neviděli, litují jich, že museli odejit do ciziny, protože doma nemohli nalézt obživy. Prý v rozpětí 15 let od 1922 do 1937 vyemigrovalo 300 tisíc čs. občanů do ciziny. Dovolujeme si tvrdit, že kdyby dnes byla čs. lidu dána volnost vyemigrovat, odešlo by jich 300 tisíc ne během 15 let, ale během 1 roku. Přesvědčme se však sami, co udělali čs. komunisté pro krajanskou Ameriku od té doby, kdy se násilím zmocnili vlády v ČSR: Předně obehnali čs. území ostnatým drátem, kulometnými věžemi, minovými poli, a tak tomu je dodnes po 16 letech. Proti komu? Přerušili veškeré styky s cizinou, hlavně s krajany žijícími v USA a jinde. Krajanská Amerika, která obětavě, s láskou a velkým úsilím pomáhala hmotně, mravně a hlavně politicky v obou světových válkách čs. lidu ke svobodě, se vyčerpala natolik, že bylo již pouhou slušností, aby se jí zato dostalo pomoci pro udržení čs. národních zvyků a kultury. Vybudovali si kulturní střediska, sokolovny, školy, podpůrné a pojišťovací spolky, zajistili stolice českého i slovenského jazyka na školách i universitách, a hlavně získali dobré jméno čs. národu v Americe. Bylo třeba cvičitelů pro Sokol, učitelů a školních učebnic pro školy, kulturních a lido- věuměleckých pracovníků, studentů učitelů čs. jazyka na školách, sportovců k udržení krajanských sportovních klubů. To vše bylo potřebné, a to vše se mohlo uskutečnit. O to však čs. komunisté neměli zájem. Mají však zájem o to, aby prostřednictvím svých agentů udržovali styk s lidmi, kteří by byli ochotni spolupracovat a budovat podzemní komunistické hnutí v krajanské Americe. Ve staré vlasti rozpoutali propagandu nenávisti, lži a pomluv proti Spojeným státům americkým a jejich presidentům, které nazývali válečnými štváči a zobrazovali je jako hrdlořezy. Přerušili písemný styk censurou, vracením dopisů se známkou TGM, nepřipustili zahraničních novin a magazínů, a rušili poslech rozhlasu ze zahraničí. Znemožnili zasílání dárkových balíčků vysokými poplatky z nových věcí, a 50 kčs. za 1 kg. šatstva obnošeného. Toto nařízení tento rok zrušili a povolují zasílání pouze nového zboží s nemožně vysokým clem. Zasílání balíčků ztěžovali omezením co do počtu a obsahu a připojením potvrzení o desinfekci, až teď to znemožnili úplně. Zřídili státní kancelář TUZEX k získáváni dolarů i jiné tvrdé valuty, a aby se jich hodně posílalo, zvětšují potíže se zasíláním balíčků, a to budou i nadále v budoucnosti dělat. Dle sdělení U.S. Department of Justice, bylo TU- ZEXEM od jeho počátku v červnu 1958 až do 31. prosince 1963 zasláno do ČSR americkými občany 11,844,096 dolarů. Následkem hospodářských neúspěchů a nezájmu čs. lidu o komunismus, čs. komunisté jako celý sovětský blok, byli nuceni hledat pomoc ve svobodném světě. Za nákup pšenice a jiných životních potřeb přistoupili na uvolnění cestovního a kulturního styku s kapitalistickými zeměmi, hlavně s USA. Povolují návštěvy čs. občanů do Ameriky a nepřímo naznačují, že budou trpět i návštěvy čs. uprchlíků do Československa. Mnozí lidé toto považují za velký ústupek, ale ve skutečnosti to není žádný návrat k normálním poměrům. Komunisté dovedli těžit z každé situace, a hlavně z lidského utrpení, které obyčejně záměrně způsobili, aby později jeho zmírněním ze sebe dělali lidumily. Budou tak těžit i z dnešní doby tak zvaného uvolnění. Při návštěvách (Dokončení na str. 15.) V NOVÝ ŽIVOT Kongres SVU. Druhý kongres Společnosti pro vědy a umění se koná ve Ferris Booth Hall na Kolumbijské universitě v New Yorku, Broadway a 116. ulici, od 11. do 13. září. V pátek je valné shromáždění. Součástí sjezdu budou tyto podniky: výstava knih, časopisů a hudebnin; výstava čs. výtvarného uměni; večer české a slovenské poezie a hudby v pátek večer; přednášky, rozdělené na dvanáct skupin a sympozií, v sobotu a v neděli, dopoledne v 8:30 a odpoledne ve 2 hod. Gen. tajemník SVU Dr. Rudolf Sturm oznamuje, že je přihlášeno 98 referátů, abstrakta přednášek byla již zaslána Dr. Miloslavem Rechcíglem do tiskárny. O přednášky byl tak velký zájem na prvním kongrese, že byl rozšířen rozsah programu. Zvláštní důraz se klade na československý přínos světové kultuře a vědě. Dr. Dvořáková se stará o výstavu výtvarného umění a už se jí sešly obrazy od čs. umělců Kupky, Sokola a Sutnara a další obrazy jsou hlášeny. Dr. Zdenka Munzerová, organizující v rámci sjezdu výstavu knih a periodik, už rovněž shromáždila větší počet exponátů. Na večer poezie, o který pečuje Pavel Javor, se přihlásila řada českých a slovenských literátů. Pro slavnostní večeři v sobotu, kterou má vedle všech ostatních technických věcí na starosti Dr. Lexa, je zajištěno Kohonovo kvarteto. Na sjezd byli pozváni představitele federálních úřadů, státu New York a města N. Y. Guvernéři jednotlivých států byli požádáni, aby vyhlásili sjezdové dny za “Dny svobodné čs. kultury”. Zájem o kongres je veliký nejen mezi členy, krajany, ale i u Američanů a očekává se, že úspěch prvního kongresu, konaného r. 1962 ve Washingtoně, bude opakován na Kolumbijské universitě. Společnost pro vědy a umění dosáhla přes 700 členů; jsou mezi nimi profesoři slavných amerických universit, autoři, umělci, vědátoři. Přispívajícími členy jsou též krajané, kteří mají vztah k čs. kultuře. Československá národní rada americká, která byla činná při založení SVU před několika málo lety, s upřímnou radostí sleduje vývoj své členské or- ganisace, s níž spolupracuje od prvního dne jejího vzniku. Prvním předsedou a spoluzakladatelem byl náš člen Prof. Václav Hlavatý a gen. tajemníkem Dr. Jaroslav Němec, první předseda a zakladatel washingtonské odbočky ČSNRA. Nynějším předsedou je Prof. René Wellek z Yale university a gen. tajemníkem Prof. Rudolf Šturm. SVU vydává měsíčník “Zprávy SVU” s velmi zajímavou rubrikou “Náš kulturní přínos”, z které často citujeme. Letos začaly vycházet “Proměny” za redakce Dr. Ladislava Radimského, kterému je Věstník ČSNRA vděčen za vítané příspěvky. Redaktorem Zpravodaje je Ivan Herben a poslední dobou je v redaktorské radě Dr. Vladimír Walzel, předseda nové odbočky ČSNRA v New Yorku, z čehož vyplývá, že se těšíme krásné spolupráci s činiteli SVU. Společnost pro vědy a umění vydala monografii o Antonínu Dvořákovi od prof. K. B. Jiráka, knihu eseyí o čs. literatuře od prof. René Wellka, v tisku v Holandsku jsou přednášky z prvního kongresu “Czechoslovak Contribution to World Culture”, chystá se vydání nového románu Egona Hostovského atd. a rozsáhlé “Who’s Who”, které připravuje Dr. Jaroslav Němec. Je to pozoruhodná činnost, na kterou jsme právem hrdi. Získejte nám čtenáře Věstníku a American Bulletinu. 12 • VĚSTNÍK [pageend12]Zvolena královna ČSA na r. 1964-65. Dne 8. srpna přistoupeno jako každoročně k volbě královny ČSA na příští rok. Volby předchází dlouhé a pečlivé přípravy. Soutěže se mohou zúčastnit dívky ve věku od 18 do 25_ let, členky ČSA. V předběžném jednání uchazečka vyplní dotazník, v kterém podá o sobě základní údaje, hlavně o svých studiích, různých zájmech, plánech do života. Dívky jsou posuzovány soudcovským sborem nejen pro svou krásu, půvab, povahu, ale i dle prospěchu ve škole, záliby ve sportu, zájmu o umění atd. Letošní královnou je sl. Patricia Lynn Čekanská z 447 Ridge Rd., Hinckley, Ohio, členka lóže č. 371, ČSA. Patricia se narodila před 19 lety v Clevelandě. V přítomné době navštěvuje Kent universitu ve státu Ohio, hodlá být učitelkou a chce se specialisovat ve výchově nejmenších dětí. ČSA odměňuje královnu první cenou $300 a její barevná fotografie zdobí pak nástěnný kalendář této nejstarší bratrské podporující jednoty v Americe. ČSA má zásluhu o to, že se snaží získat mladou generaci čs. původu pro náš veřejný život. Mluvme česky! Dr. Vladimír Kučera, instruktor češtiny na universitě v Lincoln a Omaha, Nebr., připravil pro tisk jednoduchou českou gramatiku pro začátečníky i pokročilé. Knížka obsahuje 30 kapitol, v nichž je podáno stručnou formou vysvětlení české gramatiky s příslušnou četbou, praktickým cvičením ve škole i úlohami doma. Kapitoly obsahuji dále potřebná slovíčka, konversaci pro denní účely a populární české písničky. Kučerova gramatika je určena pro samouky i pro kursy češtiny na školách a pro spolkové kursy. Informace podá: Dr. Vladimír Kučera. Nebraska State Historical Society, 15 R street, Lincoln, Nebraska. Den světové svobody. Letos již po jedenácté byl prohlášen den 1. července za Den světové svobody. Slavnostní zahájení pod záštitou Free Europe Committee a města Filadelfie se konalo v historické budově Nejvyššího soudu ve Filadelfii, několik kroků od staroslavné Independence Hall. V slavnostně vyzdobené soudní síni, kde zasedal první nejvyšší soud Spojených států amerických od roku 1791 do 1800, sešli se delegáti 60 organisací amerických a exilových, které propaguji, pracují a žádají svobodu a sebeurčení pro všechny evropské národy, které dosud trpí pod komunistickou nadvládou. Národní rada žen svobodného Československa spolupracující s Free Europe Committee byla zastoupena pí. M. Kovačovou- Raška. Jeden z řečníků Dr. Ferenc A. Valí, profesor práva na Massachusetts university, rodem Maďar, kterému se podařilo utéci z komunistického vězení po krvavé maďarské revoluci r. 1956, ve svém projevu poukázal a doložil fakty, jak nebezpečná je usmiřovací politika západních velmocí pro svobodu celého světa. Spojené národy bděly nad od- kolonisováním asijských a afrických národů, ale nevidí, že Rusko postupně provádí daleko tvrdší kolonisaci kulturních evropských národů. Řeč dr. Valí byla přijata s velkým potleskem. Hlavní řečník p. Arthur J. Goldberg, soudce Nejvyššího soudu Spojených států, prohlásil ve svém projevu, že Spojené státy byly založeny na principech svobodv, spravedlnosti a rovnoprávnosti. Za tyto ideály bojovalv Spojené státy nejen na svém území, ale bojovaly a bojují i dnes, a chrání svobodu národů na celém světě. Část projevu p. Goldberga byla ze zasedací síně vysílána přímo do Evropy, Radiem svobodná Evropa. — (Z tiskové zprávy Národní rady žen svobodného Československa.) Česká četba— Intermediate Czech Reader. Mile-High Czechs řád č. 432 ČSA vydal učebnici pro pokročilejší americké studenty. Cena knihy $5.50. Objednávky vyřizuje Tony Cifka, 1827 Glenarm Place, Denver, Colo. 80202. Čítanku sestavil Dr. Wojatsek z Kolorádské university. Br. Cifka píše o něm a o čítance následující: “Stoji za zmínku, že náš anglický řád ČSA je složen z třetí generace Čechoameričanů. Chceme se přičinit o to, pokud nám síly stačí, aby krásná mateřština našich dědů a otců nebyla stále v Americe popelkou, ale aby se dostala na amerických učelištích na zasloužené místo, které jí právem patří. Učebnice bude používána studenty češtiny na Kolorádské universitě v Boulderu, byl projeven o ní zájem na státní universitě v Bloomingtonu, došla již objednávka z kanadské university v Saskatchewanu. Doufám, že se nám podaří prodat 250 výtisků prvého vydání a sám bych rád viděl druhé vydání. Budeme postrádat prof. S. Harrisona Thomsona. který bude rok učit na universitě v Seattlu. Nevíme dosud, kdo přijde na jeho místo. Odchází též Dr. Wojatsek. který dostal Fulbright scholarship a odjíždí na rok do Paříže, kde na Sorbonně hodlá pracovat na knize o československo-ma- ďarských literárních vztazích.” Záslužný čin ČSA. Udělení stipendia universitním studentům. V červenci se sešel výbor ČSA na stipendia: bří. Charles Kropík předsedající, Lad Mejdrich, Leo Vvborný a Frank Vodrážka, předseda ČSA, se tříčlennou odbornou poradní komisí: Dr. Walter Cooper, Dr. Jos. Zborník a Mr. Lawrence Tuleen. Celkem ČSA udělila $5,500, po $300.00, z nichž deset stipendií bylo dáno novým uchazečům a ostatní byli již podruhé vyznamenáni podporou ČSA. Při posuzování přihlášených žádostí o stipendia je vzat v úvahu v prvé řadě prospěch ve škole a pak rodinné poměry. Z OBLASTÍ A ODBOČEK. Z CHICAGSKÉ OBLASTI. Jednou z významných událostí, které se Obl. výbor ČSNRA zúčastnil, byl Den porobených národů 15. července v Grant Parku. Jako každoročně, zúčastnily se všechny národnostní skupiny, jejichž rodná zem se nalézá za železnou oponou. Obl. výbor ČSNRA v Chicagu byl oficiálně zastoupen ses. taj. E. Welclovou a br. plk. O. Pejšou. Bří. F. Kratochvil a A. Smunt se postarali o vypraveni autobusu od úřadovny Rady, který odvezl účastníky tam i zpět. Čs. ženská národní rada v exilu a Klub svobodné kultury vyslaly sestry v krojích. Hlavním řečníkem bvl kongresman Roman C. Pucinski idem., Ill.), který řekl, že obé strany, jak demokratická tak republikánská, by měly zaujmout silné stanovisko v zájmu porobených národů, aby se jejich otázka udržela na pořadu jednání u Spoienvch národů. Spojené státy americké by mělv využít všech svých hospodářských zdrojů v dnešním čínsko-sovětském rozkolu, požadovat odsun Rudé armády ze satelitních států a trvat na provedení svobodných voleb. P. Dauzvardis, litevský gen. konsul, který je uznáván Spojenými státy, řekl, že ti lidé, kteří mají příbuzné nebo sami kdysi za železnou oponou žili, neztotožňují se příliš s jednou nebo druhou politickou stranou Spojených států, ale že se přikloní k té straně, která zauime silnější stanovisko v zájmu porobených národů. Varoval však před nadějemi, že jedna nebo druhá strana by se zavázala k osvobozeni porobených národů ozbrojenou mocí. VĚSTNÍK • 13 [pageend13]12. ČESKOSLOVENSKÝ DEN Čs. den je nejdůležitéjšim podnikem roku chicagské oblasti. Vyžaduje několikaměsíčních příprav k získáváni ozná- mek do programu, darů pro tombolu, prodej lístků a vstupenek, a zasílání pozvánek, dopisů a článků k získání veřejnosti k účasti prostřednictvím tisku, při čemž nám byl velkou oporou chicagský Denní Hlasatel, Věstník ČSNRA, Národ a Americké Listy, rozhlas red. J. a pí. J. Faltových, Karla Vrzala a J. Chmelíčka. Hlavní pak práce spočívá na členstvu, na odbočkách a připojených organisacich. Hlavní tíha tento rok ležela na bedrech pořadatelského výboru, jež vedli: Ses. E. Welclová, předsedkyně, br. B. Vaněk, místopředseda, F. Kratochvíl, tajemník, Karel Glaser, pokladník, a ses. A. Rubínová, předsedkyně koláčkové soutěže. Podmínky k organiso- vání byly tento rok velmi obtížné, neboť se až do poslední chvíle nevědělo s určitostí, kde se bude tento významný den pořádat. Plzeňský park se nacházel v prodeji a nebylo jisté, zda bude k upotřebení, když už budova přilehlého pivovaru byla z části stržena. Přece vsak došlo k dohodě, a park byl dle možnosti upraven k pořádání 12. Československého dne. A byla to snad ta skutečnost, že Plzeňský park, tak jak jsme ho znali, uvidíme tento rok naposled, který přirostl chicagským krajanům k srdci, že přišli v tak velkém počtu se s ním rozloučit. Bylo to též významné jubileum parku, kde právě před 50 léty, dne 28. července 1914 se sešli krajané a ostatní slovanské národnosti k mohutné manifestaci proti vyhlášeni války malému národu srbskému rakousko-uherskou monarchií. Tato manifestace byla prvním krokem a základním kamenem I. československého odboje, který přinesl čs. lidu svobodu, dal americkým Čechoslovákům tradici demokratického smýšleni a víru v ideály volnosti, rovnosti a bratrství. Tato skvělá tradice zásad a ideálů se osvědčila za II. světové války v boji proti nacismu, a dala mravní základ k dnešnímu boji proti komunistickým utlačovatelům čs. lidu. Letošní velká účast chicagských krajanů na 12. Čs. dnu dokázala, že tyto ideály stále žijí v našich lidech a potvrdila, že práce Československé národní rady americké je na dobré cestě, že nachází pochopeni a má v krajanské Americe velkou oporu. Jsme všem vděčni za projevení této důvěry, která nám dává morální posilu a potěšení, že konáme dobrou práci. Zprávy odboček. Všechny odbočky a připojené organisace a jejich členstvo se plně zapojilo k uskutečnění 12. Čs. dne 9. srpna v Plzeňském parku. Odb. Západní předměstí měla Stánek s pečivém, kávou, párky a barem. Čs. ženská národní rada v exilu měla stánek s dorty, zákusky a kávou. Klub svobodné kultury s Čs. zahraničním ústavem v exilu měly stánek s literaturou, prodejem knih, časopisů, studii a publikací ČSNRA. Ve vinárně pilně obsluhovali manželé Růžičkovi z Villa Park, pan Rohel a pí. E. Koubová, další sestry pracovaly obětavě v kuchyni, při koláčkové soutěži a prodeji štěstěnek, a všude, kde bylo třeba. O úpravu parku a dekorací se postaral br. Karel Valenta se štábem jeho spolupracovníků. Odbočka M. J. Hus konala schůzi 30. července, na které vzpomněla dne upálení M. J. Husa a smrti Dr. M. Horákové. Výlet na farmu manželů Kouřimových se bude konat až koncem měsíce srpna. Odbočka Dr. M. Horáková uspořádala výlet na farmu manželů Krizových, který se velmi dobře vydařil a těšil se velké účasti. Odbočka 28. Říjen konala schůzi, na které za odstupujícího předsedu br. J. Horáka, který odchází do Evropy, byl zvolen předsedou br. F. Kalkus, a tajemnici ses. Alena Bílková. Místo pravidelné schůze v červnu uspořádala odbočka Gen. Štefánik výlet na Tempel Farms k prohlídce bílých koni Lipicánů. Výlet byl umožněn na pozvání místopředs. ČSNRA br. Dr. Ferjenčíka. Účast byla veliká, téměř všichni členové přijeli s rodinami. Br. Ferjenčík obětavě nám Uká14 • VĚSTNÍK zal vzorné koňské farmy a podal velmi zajímavou přednášku o historii Lipicánů. Také počasí bylo příznivé, takže se výlet skvěle vydařil. Děkujeme ještě jednou manželům Ferjenčíkovým za jejich obětavost a milé pohostinství. A. Šalomoun. Odbočka Jan Masaryk. Členové odbočky v tomto období napsali 80 dopisů senátorům, kongresmanům, novinářům, veřejným činitelům a j. Psalo se ku př. státnímu taj. Dean Ruskovi ve věci čs. uprchlíků manželů Mikulíkových, kteří byli rakouskými úřady vydáni čs. komunistům; dále býv. vyslanci USA Clare Boothe Luce; profesoru Mose J. Harvey z University of Miami, a j. Poděkovalo se všem senátorům a kongresmanům, kteří vzpomněli porobených národů v rámci Týdne porobených národů s tím, že nyní je vhodná doba k tomu požadovat od komunistů politické ústupky, jako: svobodné volby v porobených národech pod mezinárodni kontrolou, zastaveni podvratné činnosti ve svobodném světě a j. Pro organisační výbor ČSNRA odbočka odeslala celkem 10 zásilek. Koncem měsíce června odbočka pořádala filmové představení. Promítal se dvoudílný film o komunismu, nazvaný: COMMUNISM IN ACTION. 9. srpna t. r. členové odbočky prací a účastí podpořili XII. Československý den, který pořádal Oblastní výbor ČSNRA v Chicagu. Velmi dobře se rozviji spolupráce členů odbočky s různými americkými organisacemi. Ku př. s Missionary Evangelism Association v Chicagu, které se předávají publikace Rady a jiný materiál o porobených národech, komunismu a j. Prostřednictvím Magazines for Friendship členové odbočky posílají do různých středisek USIS v zahraničí anglické časopisy a pomáhají tím čelit komunistické propagandě ve státech hospodářsky méně vyvinutých. Odbočka získala 4 nové členy. A. Faltusová, taj. ODBOČKA JAMES HOVORKA, ST. PETERSBURG, FLA. Dne 12. června odbočka oslavila Den otců. Snažime se, aby naše odbočka stála jako ta česká lípa, obsypána květem, aby naše práce směřovala blahodárně k ochraně naší svobody a k posílení slabších. S povděkem jsme přijali obrodný program a rozvrh rozsáhlé činnosti vytčený posledním sjezdem v Chicagu. Gratulujeme vám všem, povznesli jste náš velký odkaz k vyšším metám. Náš Zábavní a přátelský kroužek zůstává věren těmto zásadám. Těšíme se, že členové a přátelé budou navštěvovat naše přátelské večírky každou druhou neděli v měsíci, od 6. hod. večer v Letter Carriers Hall, 314 — 15th Ave. So., St. Petersburg. Irene Sedletz. ODBOČKA MASARYKOVO SDRUŽENÍ, NEW BUFFALO, MICH. Konali jsme tři schůze, dobře navštívené. V dubnu jsme měli volby úředníků a v květnu jsme zvolili za předsedkyni ses. Karolinu Berounskou, která děkovala členstvu za dobrou práci. Vzpomenula Den matek a ke Dni zdobení hrobů vzdala poctu padlým vojínům, jejichž hroby jsou roztroušeny po celém světě. V měsíci červnu jsme slavili Den otců a za otce zvolili br. Cibulku. Byly čteny dopisy zaslané chicagskou úřadovnou ČSNRA a pozvání na krajanskou manifestaci v Plzeňském parku. Naši členové máji velký zájem o Čs. den a pokusíme se o zjednáni busu na ten den. S krajanským pozdravem, Anna Kalivodová, taj. OBLASTNÍ VÝBOR ČSNRA V MICHIGANU. Jako každým rokem i letos jsme se zúčastnili připrav na Týden porobených národů od 19. do 25. července za spolu- [pageend14]práce s druhými národnostními složkami. Zájezd ke guvernéru státu Michigan George Romneymu byl proveden 25- člennou delegaci v úterý dne 30. června. Delegace byla přijata v úřadovně guvernéra Romneyho odpoledne; přátelské besedování, fotografování, ceremonie podepsání jeho Proklamace k Týdnu porobených národů trvalo téměř hodinu. Ve své řeči guvernér ocenil společnou činnost michiganských složek a ujistil nás o trvalém zájmu a snahy amerických vedoucích, aby ujařmeným národům se dostalo opět svobody. Guvernér je energický muž a jeho přátelsky poměr k nám vyvolal velkou odezvu u přítomných zástupců 15 národnostních složek: bieloruské, litvinské, lotyšské, ukrajinské, estonské, polské, slovenské a české, rumunské, maďarské, i ostatních. Po obřadu každý účastník delegace obdržel tištěnou kopii Proklamace, kterou posílám vám do Chicaga. Výbor Captive Nations konal schůzi ve Slovenském domě dne 25. června za dobré účasti členů. Předseda výboru Láďa Demeter připravil výborné pohoštěni. Ve schůzi bylo pojednáno o práci pro příští období, o přípravách Týdne porobených národů, o návštěvě úřadů a vzpomínkového programu, který je plánován v říjnu, ve středu města, za přítomnosti pozvaných prominentních hostů. Slavnostním řečníkem bude komentátor Detroit News generál G. V. Marshall, který zná světovou situaci i poměry za železnou oponou ze své dlouholeté činnosti. Letošní státní výstavy se zúčastní jednotlivé národnostní skupiny, jejichž účast byla již zajištěna pro všechny dny výstavy. Schůzí i činnosti národnostních skupin v Detroit se pisatel zúčastnil již více roků a věří, že společná činnost přináší dobré výsledky a hlavně informuje americký národ o poměrech ujařmených národů, žijících nyní v nesvobodě. O programu v říjnu přineseme včas zprávy. A. Benesh. CLEVELAND, OHIO. —Svaz čs. sportovců v zahraničí, spolu s přípravným výborem v Clevelandě, pořádá ve dnech 5.—7. září t. r. III. sjezd čs. sportovců. Sjezd, stejně jako společenský večírek “Večer v Praze”, přátelské závodění a závěrečný “Tanec vítězů” bude jistě významnou událostí, která utuží přátelství mezi sportovci a příslušníky naší krajanské větve a která shromáždí všechny příslušníky čs. původu bez rozdílu. Vážení krajané, přijďte nás povzbudit v sobotu do sokolovny Tyrš, na tenisové hřiště v Garfield Heights parku nebo na golfové hřiště Seneca. Nenechte si ujít mimořácl- nou sportovní událost v neděli dne 6. září na Odd Fellows farmě, kde se pobavíte jak vy, tak i vaše děti a vnuci. Luboš Hromádka, jednatel přípravného výb. PŘESVĚDČTE SE SAMI— (Dokonč. ze str. 12.) příbuzných z ČSR do USA si vymínili, že cestu musí hradit ten, kdo je zve. Ale i tak dělají potíže a tím uplatňují tlak na americké občany, aby se vystřihali veškeré protikomunistické činnosti. I když se převážně jedná o lidi na odpočinku, v jednom případě zamítají vydáni visa proto, že prý by se dotyčná osoba možná nevrátila, zatím co druhé nabízí visum emigrační, aby v cizině mohla zůstat na trvalo. Odebírají občanům pasy v předvečer odjezdu s podotknutím, že je to trest proti příbuznému v Americe, protože vyvíjí protikomunistickou činnost. Říkají, že pozvání není omezeno na příbuzného, že stačí i od přítele, jen když zaplatí cestu, načež odmítají vydat visum, protože příbuzný prý není ještě deset let v Americe. Varuji čs. občany, aby za pobytu v Americe s nikým nemluvili, neboť prý mají všude své lidi. Je to důkaz, že komunisté jsou si vědomi, že není nic dobrého, co by tito návštěvnici mohli o komunismu říci. Je to jasná diskriminace jak československých, tak i ame- riských občanů, je to zneužívání dohod mezi ČSR a USA. Ještě více je zneužíváno kulturní výměny. Zatím co do ČSR může jen časopis sympatisující s komunismem, do Ameriky jsou zasílány tucty časopisů v tisícových nákladech, a nadto je jich několik tištěno i zde. Má-li kulturní výměna být rovnoprávná, proč neobnovit v ČSR Spolek československo-amerického přátelství, kde by se přátelé a příbuzní Američanů scházeli, zvali amerického vyslance k návštěvám, tak jak to dělá České národní sdružení v Chicagu, které hostí čs. vyslance a jiné úředníky. Proč by takový spolek v ČSR nemohl vydávat časopisy, které by psaly pravdu o Americe, a které by byly podpořeny inseráty amerických cestovních kanceláří, průmyslu, obchodu a lázní, tak jako je vydávána s inseráty čs. režimu Nová Doba, Věk Rozumu a Svobodné Československo ? V Československu bude nyní na sta amerických občanů, kteří kdysi více než tříletým pobytem v cizině americké občanství pozbyly, ale výnosem nejvyššího soudu z t. r. je nabyli zpět. Je-li komunistickým vědcům a theologům dovoleno přednášet v Americe o komunismu, kterému prý máme pomáhat, aby byl lepší, proč bychom nemohli posílat americké vědce a kazatele, aby mluvili o přednostech naší demokracie? Je jim naše demokratické zřízení pouze pro posměch a zneužívání? Asi ano, protože zatím co zde nejvyšší soud potvrdil rozsudek, dle kterého se člen komunistické strany nemusí hlásit k registraci, neboť dle pátého dodatku zákona ústavy by sám sebe diskriminoval, a zatím co nejvyšší soud vynesl rozsudek, dle kterého musí každý občan Spojených států dostat cestovní pas, tedy i komunista, babička v ČSR pas nedostane k návštěvě svého syna, protože prý se tento mohl dávno beztrestně vrátit domů, a dále není prý jisté, že ona by se vrátila; dcera nesmí navštívit otce, protože je anti-komunista; matka nemůže navštívit syna, protože není dosud 10 let v Americe atd. To je tedy výsledek kulturní výměny a dohod na základě mírového soužití, o kterém čs. president A. Novotný prohlásil v květnu t. r.: “Nemůžeme a nebudeme se smiřovat s tím, že mírové soužití popletlo některým lidem hlavu a zapomněli, že je s naší strany formou třídního boje.” Co vlastně čs. komunisté chtěli a chtěji od krajanské Ameriky? Chtěli z ní vytvořit pátou kolonu, na které £>y si vybudovali základnu pro svoje cíle k ovládnutí této země! Svou propagandou nenávisti a lži vůči Spojeným státům americkým znechutili tisíce Američanů čs. původu druhé a třetí generace, kteří by bývali rádi poslali své děti do staré vlasti na čas, aby požnali zem a jazyk svých předků, kteří se však dnes následkem této propagandy ode všeho československého odvrací. Co chtěji dokázat svou příručkou “Přesvědčte se sami” ? Jak macešsky se zachovali ke krajanské Americe, kterou ošidili o 15 let národního života a uspíšili její odnárodnění? Chtějí ukázat tu morální a hmotnou bídu čs. lidu, do které ho zavlékli, zatím co celá Evropa zkvétá? Přesvědčili nás svým chováním, přesvědčili nás ostnatým drátem kolem hranic Československa, které tam jsou již 16 let. Přesvědčili nás knihou spisovatele L. Mňačka “Opožděné reportáže”, přesvědčili nás tím, že zakazují čs. občanům návštěvou v cizině o poměrech v ČSR mluvit, a nakonec hysterickými projevy presidenta A. Novotného k závodním radám v květnu t. r. a ministra školství Čestmíra Císaře. V těchto projevech se přiznali k tomu, co si čs. lid o komunismu myslí, a co přivádí čs. komunistické vůdce k nepríčetnosti. , creetive M* c» O CM e * T# Í B£BWrM P^S QQ 3212-14 So. Grove Ave. Berwyn, Illinois 60403 VĚSTNÍK • 15 [pageend15]CAPITOL FEDERAL SAVINGS 3522 WEST 26th STREET CHICAGO 23, ILLINOIS Phone—Dial 521-5200 Vklady pojištěné agenturou vlády Spoj, států do $10,000. Ústav Capitol Federal Savings and Loan Association byl založen r. 1907. CHARLES T. SALÁK, předseda 1000 KRAJANŮ NEMŮŽE SE MÝLIT o Bolven-Zdravitaminu. Několik ano, ale ne tisíc, kteří nám za uplynulých 10 roků napsali jak jim ta osvědčená krajanská kombinace Bolven-Zdravitamin pomohla. Dnes píše opět krajanka Mary Petrucha z Beaver Falls, Pa.: “Dala jsem jednu dávku jednomu Američanovi, který už nepracoval osm měsíců, jak byl nemocen. Užíval to jen deset dní a už začal opět pracovat..” Pomohlo to jemu, může pomoci i Vám ta znamenitá krajanská kombinace BOLVEN- ZDRAVITAMIN za $9.88 se zárukou a vyplaceně obratem pošty. Přiložte cash, money order, check nebo na C.O.D. Také do Kanady, Jižní Ameriky a Evropy je posilám. EUROPEAN DRUGS BŘETISLAV JELÍNEK, čsl. lékárník 3255 — 10th W. Seattle, Wash. (Advertisement) SECOND CLASS POSTAGE PAID at Chicago, Illinois V Ě S T N Í K 4125 West 26th Street Chicago 23, Illinois RETURN REQUESTED [pageend16]