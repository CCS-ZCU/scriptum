Spedizione in abbonamento postale - Gruppo III. (70 %) časopis slovenských katolíkov 2 3 6 8 9 13 14 15 17 20 21 24 18 19 19 22 23 január 1991 ročník 40 XXIV. Svetový deň pokoja: KEĎ CHCEŠ POKOJ, REŠPEKTUJ SVEDOMIE ČLOVEKA........................ Mons. D. Hrušovský: NA PRECHODE DO NOVÝCH ÚLOH Š. Senčík: JUBILEJNÝ ROK SVÄTÉHO IGNÁCA — JUBILEJNÝ ROK SPOLOČNOSTI JEŽIŠOVEJ............................................ Ing. K. Tomko: PRVÝ ROK POKOMUNISTICKEJ ÉRY V. Engelhart: KTO SÚ JEHOVOVI SVEDKOVIA . . Dr. J. Gunčaga: EURÓPSKA KONFERENCIA «PAX ROMANA» ............................................ M. Kodoňová: SVEDECTVO A. TRIZULJAKA . . . K.H. Salesny: DpN BOSCO A JEHO RECEPT LASKY ................................................. Zo Slovenska: MONS. BALAZ PÄŤDESIATNIK . . AKO JE TO S ROZVODMI NA SLOVENSKU? ............................................ UROBTE SI DOMA PORIADOK . . POVEDALI ALEBO NAPÍSALI . . . REVERENDY UŽITOČNEJŠIE AKO UNIFORMY?....................................... Refl.: CO JE ROK? . ................................... Anna: AKO NA MNA ZAPÔSOBIL RIM . . Nové knihy ............................................ NA ČOM BUDE ZÁLEŽAŤ V NOVOM ROKU ................................................. ISSN 0394-8978 Slovenské hlasy z Ríma [pageend1]Svedomie! Mnohí ťa definovali ako najhlbšie poznanie, ktoré má človek o sebe samom. Iní zasa ako praktický úsudok, ktorý si vytvára človek o svojich skutkoch, pred i po ich vykonaní. Svedomie, si teda najvernejším svedkom človeka a jeho najspravodlivejším sudcom. Stačia tieto definície? Nestačia! Veľký pápež Pius XII. ťa definoval ako najtajnejšie jadro, svätyňa, kde človek zostáva sám s Bohom, ktorého hlas sa mu vnútri ozýva. V hĺbkach svedomia človek odkrýva zákon, ktorý si on sám nedal, ale ktorý je povinný poslúchať. Tvoj hlas ma neprestajne vyzýva, aby som miloval a konal dobro a chránil sa zlého. Mám v srdci vpísaný zákon a v poslušnosti tomuto zákonu sa prejavuje moja dôstojnosť. Podľa teba, svedomie, budem súdený. Mohlo by sa zdať, že ty, svedomie, keďže si najintímnejšou sférou môjho osobného bytia, ostatných ľudí nielen rozlišuješ, ale ich priamo navzájom rozdeľuješ. Druhý vatikánsky koncil ma však poučuje o opaku. Hovorí, že každé svedomie je zamerané na objektívnu pravdu a na poradie hodnôt. Ak vážne chápeme polarizáciu svedomia na objektívny poriadok bytia, povinnosti, potom svedomia jednotlivcov sa nezameriavajú iba na pravdu, ale obracajú sa k spoločenstvu: «Vernosť svedomiu spája kresťanov s ostatnými ľuďmi, aby hľadali pravdu a pravdivo riešili toľké mravné problémy, ktoré skrsajú v živote jednotlivcov a v spoločenskom živote. Čím viac teda prevláda úprimné svedomie, tým viac sa jednotlivci i spoločenstvá zbavujú slepej svojvôle a usilujú sa byť v súlade s objektívnymi normami mravnosti» (GS 16). Tak sa vytvára pokoj. Pre túto príčinu, ak chcem pokoj, musím rešpektovať svedomie každého človeka. Bože, pomáhaj mi rešpektovať svedomie každého úprimne a pokorne! 2 NA XXIV. SVETOVÝ DEŇ POKOJA SVÄTÝ OTEC JÁN PAVOL II. URČIL TÉMU: KEĎ CHCEŠ POKOJ, REŠPEKTUJ SVEDOMIE KAŽDÉHO ČLOVEKA [pageend2]NA PRECHODE DO NOVÝCH ÚLOH r Vlaňajšia správa o živote a činnosti nášho Ústavu mala nadpis S pohľadom do budúcnosti. Po prvom mesiaci zmien na Slovensku koncom roka 1989 sme očakávali vývoj udalostí. Rok 1990 splnil očakávania. Zmeny prišli, možno nie všetky také, aké sme čakali, azda nás i prekvapili, ale dnes sme určite veľmi ďaleko od bodu, v ktorom sme boli takto rok. Do týchto premien sa vpisuje aj život Slovenského ústavu sv. Cyrila a Metoda. Naše Slovensko sa púšťa na nové cesty y slobode a v nich aj Ústav dostáva novy smer, obnovenú náplň a nové pracovné nadšenie. Vernosť a novota Pred rokom malo Slovensko len dvoch rezidenciálnych biskupov, v Trnave a na Spiši. Od februára tohto roku postupne všetky ostatné diecézy dostali svojich plnoprávnych pastierov: vo februári bratia gréckokatolíci v Prešove, v marci Košice, potom Rožňava, Banská Bystrica a Nitra. Po Veľkej noci Trnava dostala dvoch svätiacich biskupov. V apríli prišiel k nám Svätý Otec Ján Pavol II. Predtým zriadil Biskupskú konferenciu Českej a Slovenskej Federatívnej Republiky pre celý štát. Deň po jeho návšteve v Bratislave už zasadala Biskupská konferencia Slovenska. Slovenské mužské i ženské rehoľné spoločnosti vyšli z podsvetia, zrátali svoje sily, predstavili sa verejnosti a pustili sa s nadšením do práce. Veriaci zhodili zo seba strach a môžu slobodne vyznávať svoju vieru a podľa nej i žiť. Polia, ktoré doterajší režim na Slovensku neoral, ukazujú, že ležali úhorom, ale sa hlásia k životu. Toto sú neodškriepiteľné skutočnosti, a nie sú ani zďaleka všetky. Mali by sme pripomenúť voľby a prvé kroky slobodného politického prejavu, a mnoho iných vecí. Všetky tieto okolnosti utvárajú nové ovzdušie, v ktorom vari najťažšie bude preklenúť Výročná správa Mons. D. Hrušovského, biskupa pre Slovákov v zahraničí a rektora Ústavu o činnosti Slovenského ústavu sv. Cyrila a Metoda v Ríme za rok 1990. posledných štyridsaťpäť rokov, zachrániť z nich to pozitívne, čo tam predsa bolo, nadviazať na našu náboženskú, kultúrnu a národnú tradíciu, v ktorej národ žil po stáročia, a tak budovať náš nový život. Na každom poli sa ukazuje, že chýbajú vedúce osobnosti, aspoň v takej miere, v akej by sme ich potrebovali. Kňazská výchova v našom Ústave Slovenský ústav sv. Cyrila a Metoda má podľa stanov za prvú úlohu výchovu kňazov. Tento bod azda aj najviacej utkvel v mysli dobrodincov, lebo skoro zakaždým, keď príde reč na Ústav, prvá otázka znie: «A koľko máte bohoslovcov?» Keď Ústav vznikal, najviacej sa podčiarkovala dôležitosť tejto práce, lebo semináre na Slovensku boli pozatvárané a jediný, čo bol otvorený v Bratislave pre všetky diecézy, mal len obmedzený počet bohoslovcov. Na tomto poli uplynulý rok priniesol veľkú zmenu. Náš malý seminár, ako o tom už písali Slovenské hlasy z Ríma, « narástol»: gymnázium ukončilo svoju úlohu a kňazská výchova v Ústave pokračuje na inej rovine. Vyše štyridsať rokov teologické vzdelanie na Slovensku bolo všemožne brzdené a žiaden kňaz nemohol prísť do zahraničia na vyššie teologické štúdiá. Teologické učilištia v Bratislave, na Spiši pre diecézy východného Slovenska, v Nitre a Banskej Bystrici pre tieto diecézy, v Prešove pre našich gréckokatolíkov, rozriešili síce problém profesorov a vychovávateľov, ale chýbajú i tu kvalifikovane sily a chýbajú pripravení vzdelaní kňazi, ktorí by sa venovali písaniu náboženskej literatúry. Tu prichádza vhod práve náš Ústav v Ríme. Od začiatku tohto školského roka máme tu štyroch mladých kňazov rožňavskej diecézy, ktorí sa venujú vyšším štúdiám na rímskych 3 [pageend3]univerzitách. Dúfame, že to je len začiatok budúceho rozvoja. Bude to záležať od slovenských Otcov biskupov. V každom prípade slovenská katolícka verejnosť v zahraničí má právo, aby bola o tejto záležitosti informovaná. Ona na postavenie a udržovanie Ústavu naj- viacej prispela a my sme vždy cítili povinnosť vydať pred ňou « počet z vladárenie ». Svedčia o tom informácie na konci roka. Okrem spomenutých rožňavských kňazov má Ústav na starosti ešte ďalších kňazov, diakonov a bohoslovcov v nižších ročníkoch štúdií, ktorých postupne preberajú pod svoje vedenie Otcovia biskupi slovenských diecéz. Väčšina z nich býva v kolégiu sv. Jána Nepo- muckého spolu s bohoslovcami českej národnosti. O riešení celej otázky sa nateraz uvažuje a rozhodnutie by malo padnúť na najbližšom zasadnutí biskupských konferencií Duchovná správa v zahraničí Keď vlani prichádzali prvé správy o jesenných zmenách doma, bol som práve v Bazileji medzi našimi veriacimi na predvianočnej duchovnej obnove. Pri posedení mi položili otázku, či zostávam v zahraničí, alebo či sa vraciam domov. Odpovedal som inou otázkou: «A čo vy, zostávate, či sa vraciate na Slovensko? » Po istom váhaní skoro všetci prítomní sa priznali, že nepomýšľajú na trvalý návrat na Slovensko, lebo deti už zapustili korene v cudzine a ťažko by bolo zanechať tu výsledky niekoľkoročnej práce a vrátiť sa ako « emigranti » do rodnej zeme. Je to pochopiteľné. Z toho vysvitá aj rozhodnutie biskupa i kňazov pre slovenských veriacich za hranicami Slovenska: kým sú tu veriaci, majú tu miesto aj kňazi na čele s biskupom. Pravdepodobne časom príde k nejakým osobným zmenám, ale tie vyplývajú zo situácie. Roky utekajú každému a ani choroby neušetria nikoho. Okrem toho dúfame, že teraz aj Otcovia biskupi zo Slovenska, prípadne rehoľní predstavení, budú môcť posielať kňazov pre duchovnú správu medzi slovenskými katolíkmi v zahraničí. Biskupskej konferencii Slovenska som už predložil tak obraz o celej situácii ako i požiadavku o kňazov do tejto služby. Informácia o podujatiach na poli duchovnej správy slovenských veriacich v cudzine len stručne pripomenie, že v rámci možností všetko « bežalo » aj tohto roku: duchovné obnovy, púte, stretnutia mládeže, letné tábory, atď. Vynechali sme stretnutia kňazov, lebo dni boli nabité inými povinnosťami. Vystala aj plánovaná cesta do Austrálie, prípadne do Južnej Ameriky, a to pre moju účasť na biskupskej synode, ktorá zabrala vyše mesiaca času. Na budúci rok však mienime znova nasadiť riadne tempo v celej práci medzi Slovákmi v cudzine. Biskup pre Slovákov v zahraničí patrí ako riadny člen do biskupskej konferencie vo vlasti. Druhý vatikánsky koncil doslovne hovorí: «Do biskupskej konferencie patria všetci miestni ordinári každého obradu s výnimkou generálnych vikárov, pomocní a svätiaci biskupi, ako aj iní titulárni biskupi, ktorí zastávajú osobitnú funkciu z poverenia Apoštolskej stolice alebo biskupských konferencií. » (Dekrét Christus Dominus, č. 38,2). Túto smernicu uvádzajú v plnom znení viaceré stanovy biskupských konferencií (napríklad poľská, francúzska, nemecká). Príslušné cirkevné úrady v Ríme majú na myslivvsunúť ju i do stanov Biskupskej konferencie ČSFR, hoci to nie je potrebné, stačí azda aj sám koncil. Podľa toho som riadene začlenený aj do Biskupskej konferencie Slovenska a zúčastňujem sa všetkých jej zasadnutí. Takto je tam prítomný aj hlas Slovákov zo zahraničia. Na vydavateľskom poli Na poli tlačového apoštolátu nová situácia azda prináša pre nás v Slovenskom ústave sv. Cyrila a Metoda najväčšie zmeny. Táto činnosť totiž postupne nadobudla najväčších rozmerov a vari aj dôležitosti. Knihy z Ústavu boli vo veľkej miere duchovným pokrmom pre Slovensko pod komunizmom. Ešte v minulom roku sme museli hľadať rôzne cesty, ako ich domov dopraviť. Tu sa zrazu všetko zmenilo. Knihy možno slobodne dovážať domov, postupne ich bude možné aj tlačiť: nateraz by to samo osebe bolo tiež možné, ale ťažkosti technického a finančného rázu veľmi brzdia túto činnosť. Spolok sv. Vojtecha sa začína rozbiehať, a to aj pomocou Ústavu, ale to ešte « nie je ono». Biskupská konferencia Slovenska ma poverila vedením komisie pre Spolok sv. Vojtecha, a tým aj úlohou predsedu tejto našej vzácnej ustanovizne. Možno povedať, že po valnom zhromaždení Spolku, ktoré sa konalo v Trnave 15. septembra 1990, zvolený výbor sa púšťa do plnej práce. Dôležité miesto v nej zaujíma plán novej tlačiarne, ktorý vznikol prísľubom Otca Werenfrieda postaviť Spolku novú tlačiareň a pomaly sa rozvíjal v spolupráci s veľkou talianskou tlačiarňou Mediagraf. Čoskoro by sa malo pristúpiť k realizácii plánov, ktoré su už hotové, ale pre istú krátkozrakosť azda nebudú môcť byť uskutočnené v plných rozmeroch. Spolok sv. Vojtecha však už vydal viacero kníh na základe našich vydaní z Ríma a výber sa bude pomaly zväčšovať. 4 [pageend4]Ústav zmenšuje svoje vydania kníh, najmä preto, že už tohto roku nedostal na ne toľko príspevkov od dobrodincov ako každý rok doteraz. To nás núti gazdovať obozretnejšie. Mienime však dokončiť rozrobené práce a pokračovať v ďalšom vydávaní, lenže tak, aby krok nebol dlhší ako noha. Padla aj otázka, či budú ďalej pokračovať Slovenské hlasy z Ríma. Môžem odpovedať kladne: nateraz budú riadne vychádzať ako mesačník pre slovenských katolíkov. Dúfame, že ho budeme môcť posielať i na Slovensko. Budúcnosť nám ukáže prípadnú potrebu premien. — To isté platí aj o Diakonii pre kňazov a o bulletine Magnifikat pre rehoľné sestry. O prípadných zmenách budeme včas informovať. Slovenskí pútnici vo Večnom meste Akým smerom sa bude uberať budúci rozvoj na poli kňazskej výchovy, duchovnej správy v zahraničí a vydavateľskej činnosti, to možno vari skôr hádať než predvídať, ale na poli duchovnej služby slovenským pútnikom v Ríme už jasne vidieť, čo nás čaká. Tohto roku totiž, pocnúc od mája, Rím je každú stredu zaplavený slovenskými pútnikmi. Len tí, ktorí prišli navštíviť Slovensky ústav sv. Cyrila a Metoda a mohli sme ich zaznačiť, dosahujú počet dvadsaťjeden tisícov. Program slovenských pútnikov v Ríme je jednoduchý ale náročný. Väčšina z nich príde do Ríma každý utorok predpoludním, venu ú pn/ý deň pobytu prehliadke mesta a večer idú včas na odpočinok, aby mohli byť v stredu ráno včas na audiencii. Na audiencii u Svätého Otca boli Slováci od začiatku mája do konca októbra pravidelne najpočetnejšou skupinou: raz počet prítomných presahoval dva tisíce. Po audiencii si pútnici prezerajú pamätnosti Ríma a večer prichádzajú do Ústavu. Tu mávame pre nich sv. omšu, podľa okolností v kaplnke alebo na veľkom dvore. Po sv. omši obdarujeme každého pútnika malým balíčkom, ktorý obyčajne obsahuje dve knihy, nejaké náboženské obrázky, pátričky a medaily. Každému ponúkneme i skromné občerstvenie. Najväčším zážitkom pre pútnikov býva samozrejme stretnutie so Svätým Otcom na audiencii. Ján Pavol II. má veľmi rád slovenských pútnikov a Slovákov vôbec. Povedal to aj otvorene v prejave, ktorý máva v slovenčine pri každej audiencii a dáva to aj znať svojím správaním sa, otcovskou dobrotou a láskavosťou, ktorú našim veriacim pri audiencii preukazuje. Pre nejedného z nich stretnutie so Svätým Otcom znamená, podľa ich vlastného priznania, počiatok obrátenia, ktoré potom malo zavŕšenie sv. spoveďou v našom Ústave. Preto po hlbokom zážitku z audiencie zostáva v srdci každého,hlboko zaštepený aj zážitok zo stretnutia v Ústave. Množstvo listov, ktoré potom dostávame, o tom výrazne svedčí. Slovenským pútnikom v Ríme sa s mimoriadnou horlivosťou a kompetenciou venuje Otec Štefan Šilhár, salezián, ktorý už roky zasvätil tomuto apoštolátu. Vedľa neho prikladá ruku k práci aj skupina slovenských bohoslovcov a mladých kňazov i rehoľných sestier. Je to nová ale veľmi dôležitá a užitočná služba našim ľuďom. Pri nej musíme spomenúť i všetkých obyvateľov a pracovníkov Ústavu, na čele so sestričkami, ktoré sa od nikoho nedajú premôcť v obetavosti. Spomenutý vývoj ciest do Ríma kladie znova otázku potreby nejakého miesta na prenocovanie a ubytovanie pútnikov. Budeme sa nad tým zamýšj’ať, ale riešenie nie je jednoduché a ľahké. Ťažko predvídať buduci vývoj, ale z toho, že naši veriaci dokázali doteraz prekonať nevýslovné ťažkosti spojené s putovaním, možno vidieť, že prúd pútnikov neprestane. Sme tu pred úlohou, ktorá bude pokračovať naďalej vo zvýšenej miere. Zodpovedne ďalej Vlaňajšia správa vyústila v tento uzáver: «Našou najväčšou radosťou by bolo, keby sme čím skôr mohli odovzať toto dielo, so všetkým, čo ono koná a znamená, tým, ktorým ono patrí: právoplatným pastierom všetkých slovenských diecéz, slobodne menovaným a v činnosti nehateným. — Také sú aj naše očakávania a naše modlitby. » Očakávania a modlitby Pán Boh splnil a vypočul. Nech je za to oslávený a pochválený! Myslíme však aj na všetkých dobrodincov, ktorí už okolo tridsať rokov toto dielo podporujú a udržujú: odvtedy vstúpilo do pamätí a do sŕdc slovenských ľudí po celom svete. Myslíme na všetkých s vďačnosťou a uisťujeme ich, že podporili dobré dielo, ktoré vyo- ralo na slovenskej roli dobrú brázdu a sme istí, že môže v nej naďalej pokračovať. Tí, čo pracovali pri kormidle, mali a majú svoje ľudské slabosti, ale sa vždy usilovali vydať zo seba všetko, čo mohli, v službe Božej a pre dobro národa. Preto hľadia otvorene do minulosti i budúcnosti v nádeji, že Slovenský ústav sv. Cyrila a Metoda bude vždy tým ohniskom života, akým má byť podľa slov Petrových Nástupcov, ktorí mohli k nám prehovoriť. 5 V Ríme 15. decembra 1990. Dominik Hrušovský [pageend5]JUBILEJNÝ ROK SVÄTÉHO IGNÁCA JUBILEJNÝ ROK SPOLOČNOSTI JEŽIŠOVEJ Začneme otázkou: kto sú jezuiti? Podľa opisu 32. generálnej kongregácie rehole, ktorá sa konala roku 1975, « byť jezuitom znamená uvedomiť si, že človek je hriešnik, ale povolaný je byť ‘Ježišovým spoločníkom’, akým bol Ignác. » Toto tvrdenie vyvoláva u mnohých otázku, či tu ide naozaj o poníženosť, alebo či azda o jedno z toľkých «chytráctiev», ktoré jezuitom pripisovali dokonca aj veľkí a učení ľudia. Spomeňme len na Pascala a jeho «Listy proti jezuitom», ktoré roku 1965 vyšli aj v slovenskom preklade Jána Žígu vo Vydavateľstve politickej literatúry. « Listy sú vtipnou a vášnivou polemikou -s mocným rádom jezuitov, obžalobou ich kazuistickej morálky, plnej pokrytectva. Pascal v nich odhaľuje metódy, ktorými jezuiti uplatňovali svoje stanovisko, získavali prevahu, zbavovali sa svojich nepriateľov, a prispôsobovali vierouku i morálku svojim svetským, mocenským záujmom » — čítame na prebale knihy. Moderným nevercom jezuiti boli vhodnou príležitosťou zdiskreditovať Cirkev a náboženstvo vôbec. Ale v 450-ročnej histórii Spoločnosti Ježišovej boli mnohí vážni ľudia, ktorí si cenili náboženskú, výchovnú a vedeckú činnosť jezuitov. Dokonca aj sám Marx obdivoval jezuitské «redukcie» v Paraguaji, ktoré inšpirovali slávnu knihu Muratoriho, otca talianskej historiografie («Šťastie kresťanov v misiách pátrov Spoločnosti Ježišovej v Paraguaji ») a úspešný film « The Mission ». Terajší generálny predstavený jezuitov páter Peter-Hans Kolvenbach, o ktorom novinári napísali, že «pozná mnohé reči, ale dáva prednosť tichu», venoval okolo 200 hodín rozhovoru novinárovi Renzovi Giacomellimu. Výsledkom rozhovoru je kniha s názvom « Verní Bohu a človeku ». V nej páter Kolvenbach hovorí, že jezuiti sa vyhnú nákladným oslavám a triumfalistické- mu vyvolávaniu minulosti; radšej sa pousilujú zlepšiť to, čo práve robia ako Spoločnosť, a usmernia sa väčšmi na igná- covskú spiritualitu a budúce záväzky, nie na minulé realizácie Spoločnosti. Prameňom jezuitskej spirituality ostávajú duchovné cvičenia svätého Ignáca a Stanovy Spoločnosti: Ideálom jezuitov je, aby boli « stvárnení, vychovaní a vyskúšaní cvičeniami », ktoré sa nemôžu ničím nahradiť. Duchovné cvičenia sú pre jezuitov kľúčom k ich službe pápežovi a všeobecnej Cirkvi. Túto službu pokladajú za svoje poslanie. Svätý Ignác bol rozhodne mystikom, hoci nie takým, ako svätý Ján z Kríža, pretože jeho mystika mala charakter apoštolskej činnosti. Bol aj opravdivým askétom, ale nie podľa vzoru svätého Antona na púšti, pre ktorého askéza sa zdala životným cieľom. Ignác si ju cenil ako prostriedok, aby mohol lepšie slúžiť apoštolskému poslaniu. Bol aj šikovným organizátorom, ale jeho organizačná činnosť mala veľmi presný cieľ: službu Bohu v Cirkvi. Azda najvhodnejšiu definíciu si dal sám Ignác, keď sa označil za « pútnika ». Bol pútnikom nielen vtedy, keď hľadal svoje povolanie, putujúc 6 Dňa 27. septembra 1990 sa otvoril jubilejný rok, v ktorom si jezuiti a s nimi celá Cirkev pripomínajú dve udalosti: 500 rokov od narodenia svätého Ignáca z Loyoly a 450 rokov od založenia Spojočnosti Ježišovej. Slovenský jezuita Otec Štefan Senčík oboznámi našich čitateľov s týmito dvoma jubileami. [pageend6]po Európe a po Blízkom východe, ale aj vtedy, keď sedel za pracovným stolom ako generál Spoločnosti. Vždy totiž hľadal Božiu vôľu. Preto jeho mystický život nebol natoľko usmernený na otázku, kto je Boh, ale skôr na to, čo chce Boh odo mňa. Služba viery a napomáhanie spravodlivosti sústreďuje sa zvlášť v oblasti výchovy, katechizácie, misií a spolupráce s laikmi. Svätý Ignác neváhal poslať do ďalekých misijných krajín jedného zo svojich najoddanejších spoločníkov, svätého Františka Xaverského. Spoločnosť nikdy nezanedbala túto službu evanjelizácie a aj dnes je misionárskou rehoľou, ktorá má najväčší počet misionárov. V 17. storočí vynikli zvlášť dvaja misionári jezuiti: Roberto de Nobili, ktorý žil medzi brahmanmi v Indii, a Matteo Ricci, ktorý sa stal mandarínom v Cíne. Ich misijné metódy boli v tom čase odvážne, preto nie div, že ich mnohí odsudzovali. Ale neskoršia doba, ako aj Druhý vatikánsky koncil dali im za pravdu, a aj našim vierozvestcom svätému Cyrilovi a Metodovi, keď uviedli do liturgickej reči ľudový jazyk. Boli predchodcami inkulturácie, ktorú Cirkev tak veľmi zdôrazňuje pre « novú evan- jelizáciu » Európy a celého sveta. Všeobecne sa oceňujú aj povestné jezuitské «redukcie» domorodých Indiánov v Paraguaji. Po zrušení jezuitov sa rozpadli. V pralesoch Latinskej Ameriky podnes vidieť ich zrúcaniny. Čo robia jezuiti dnes? Spomínaný Renzo Giacomelli takto uvádza svoju knihu: «Jezuiti so svojimi 95 biskupmi, 4 kardinálmi a vyše tisíc vyššími inštitútmi, medzi ktorými je 177 univerzít, a tisíckami kňazov a rehoľných bratov tvoria dôležitú časť apoštolátu katolíckej Cirkvi.» Jezuiti od svojich počiatkov pokladali výchovu za jednu z najdôležitejších činností svojho apoštolátu. Dnes majú 656 výchovných inštitútov v 65 krajinách sveta: 177 univerzít a fakúlt, 147 stredných škôl, 45 technicko-profesionálnych stredných škôl a 34 akademických centier. Na týchto jezuitských školách pracuje okolo 70 000 profesorov a učiteľov, z čoho je 63 000 laikov a 6244 jezuitov. Žiaci na jezuitských školách študovali bezplatne, čím sa poskytovala príležitosť na štúdiá žiakom z chudobných rodín. Bolo to možné preto, lebo všetky jezuitské kolégia museli mať nejakú fundáciu, o ktorú sa postaral osobitný dobrodinec, mesto alebo spoločenstvo, čo žiadalo otvorenie kolégia. Toto bezplatné vyučovanie na jezuitských školách trvalo až do zrušenia Spoločnosti (1773). Po obnovení Spoločnosti (1814) obnovil sa aj tento starý zvyk, ale netrval dlho. Moderné štáty sa usilujú o monopol vyučovania a mnohé nedovoľujú zakladať súkromné školy. V našich časoch vydržiavanie škôl všetkých druhov znamená veľké finančné zaťaženie. Aj napriek týmto finančným ťažkostiam jezuiti sa nezriekajú svojho poslania v oblasti výchovy. « Myslím si,» hovorí generál páter Kolvenbach, «že prv alebo neskôr budeme musieť zatvoriť naše kolégiá alebo iným zveriť zodpovednosť za istý počet našich výchovných ústavov. Ale náš výchovný apoštolát musí pokračovať v zapojení sa do obnovy, ktorú prežívame...» Našu dobu by sme mohli nazvať aj « dobou utečencov ». Je ich na milióny vo všetkých svetadieloch. Tento jav nemohol ostať nepovšimnutý u jezuitov, ktorí založili a správajú 128 inštitúcií na pomoc utečencom. V 22 krajinách Latinskej Ameriky sa usilujú dať «hlas » tým, ktorí ho nemajú. Okrem viacerých univerzít jezuiti tam spravujú 690 škôl v 10 štátoch s 12 000 profesormi laikmi a rehoľníkmi a s 300 000 žiakmi. Jezuiti sú činne zapojení do apoštolátu v intelektuálnej oblasti. Vo viacerých krajinách vydávajú časopisy pre náboženskú kultúru na vysokej úrovni. Spomeňme Etudes vo Francúzsku, La Civiltä cattolica v Taliansku, America v USA, The Month n Anglicku, Razon y Fe v Španielsku, Brotéria v Portugalsku, Stimmen der Zeit n Nemecku, Gregorianum n Ríme. V našom storočí niektorí jezuiti vynikli ako teológovia (Karl Rahner, kardinál de Lubac, kardinál Bea), ako vedci (Teilhard de Chardin), ako odborníci v marxizme (de Vries, Calvez), v sociológii (von Nell- Breuning), v literatúre (Hopkins). O duchovnú obnovu veriacich, kňazov, laikov a rehoľníkov sa starajú jezuiti v mnohých krajinách zvlášť duchovnými cvičeniami. Jezuiti spravujú 293 exercičných domov. Jezuiti spravujú vatikánsky rozhlas, vatikánsku hvezdáreň v Castel Gandolfe, pápežské univerzity v Ríme: Gregoriánu, Biblický a Východný inštitút, kolégiá pre 7 [pageend7]výchovu kňazov: Germánske, Brazílske, Latinsko-americké a Ruské kolégium. Osobitne treba spomenúť, že od 1. decembra 1973 do 31. decembra 1989 bolo zavraždených 33 jezuitov vo vykonávaní služby viery a napomáhaní spravodlivosti, okrem ďalších desiatok, ktorí zahynuli vo väzniciach alebo v táboroch nútených prác na všetkých kontinentoch. Spoločnosť dúfa, ako kedysi prvotná Cirkev, že krv mučeníkov bude semenom ďalších apoštolov. Čo priťahuje mladíkov do Spoločnosti Ježišovej? Páter Kolvenbach odpovedá: «Mladíci, ktorí sa chcú stať jezuitmi, sú všeobecne priťahovaní naším apoštolským ideálom, ktorý je: byť kontemplatívnym v činnosti, t.j. byť mužmi, ktorí chcú viesť život spojenia s Kristom a súčasne sa obetovať za bratov a sestry. Sú priťahovaní misionárstvom charakterizujúcim Spoločnosť ako kompetentnú službu, ktorú chcú dať Cirkvi! » PRVÝ ROK POKOMUNISTICKEJ ÉRY Predstavovať čitateľskej obci film, ktorý som videl pred 22 rokmi, je na prvý pohľad odťažitý nápad! Bolo to niekoľko mesiacov po augustovej invázii roku 1968, cenzúra sa ešte len chystala zaberať a tak v kine mohol byť premietaný historický veľkofilm « Tomáš Becket». Aj keď meno Tomáš na Slovensku nie je zriedkavosťou a existuje aj príslovie o «neveriacom» apoštolovi, o anglickom svätcovi toho mena som nič nevedel. Dejová osnova filmu spočívala na historických faktoch, začínala tým ako Tomáš Becket a mladý princ spoločne užívajú život, zúčastňujú sa na hostinách, poľovačkách ba dokonca aj na amorozných dobrodružstvách. Becket sa stáva neskoršie kňazom, princ kráľom a tu sa ich cesty rozchádzajú, Tomáš Becket, v priebehu času arcibiskup, neváha obhajovať záujmy Cirkvi, aj keď sa dostáva do konfliktu s monarchom. Spory nadobúdali stále ostrejšie kontúry. V jednej scéne, odohrávajúcej sa vo Vatikáne, Tomáš Becket pokľakáva pred pápežom a v súlade s vtedajším protokolom bozkal mu papučku. Kinom zaznel surový rehot a veľa « múdrych » poznámok. Kráľ neoblomného arcibiskupa nechal zavraždiť, stalo sa tak počas svätej omše, priamo pri oltári. Film však končí zvolaním kráľa «zvíťazil si Tomáš», po tom, čo sa kráľ nechal dobrovoľne a verejne zbičovať pri hrobe svätca, aby tak vyjadril svoju hlbokú ľútosť nad ohavnou vraždou, ktorej bol osnovateľom. V tej chvíli sa nik nesmial, v kine sa rozhostilo priam posvätné ticho. Film končil, diváci sa rozchádzali, jedni v tichom zadumaní, — k tým som sa počítal aj ja! — iní totálne zarazení, zmätení, zdeptaní.... Pointu si iste môže urobiť každý sám. Ani ja nechcem obhajovať gestá, predpisované protokolom pred stáročiami, veď udalosti vytrhnuté z historického kontextu, vždy pôsobia, keď nie smiešne, tak aspoň anachronicky. Ale rehotajúcim sa z onoho filmového predstavenia nemôžem nepripomenúť, že by som ich rád videl, ako by sa správali dnes, keby sme vyhrabali čo i len rok staré, nieto 40 ročné transparenty, ktoré by museli niesť cez mesto a nadšene prevolávať napr. heslo «Stalin, Gottwald, Široký — povedú nás na veky!» Aký uspokojujúci pre nás veriacich je poznatok, že štyridsať rokov nie je ani sekunda večnosti. ÚČINKY DLHEJ KÁZNE Mark Twain raz hovoril o tom, že je veľkým umením vyjadrovať sa stručne a že nikto nemá rád dlhé reči. Hneď aj uviedol príklad z praxe: « Prednedávnom som počul v kostole kázeň, v ktorej sa hovorilo o ťažkej práci misionárov. Začiatok bol mimoriadne pôsobivý. Po prvých piatich minútach som sa rozhodol, že na zbierku prispejem sumou 50 dolárov. Lenže o ďalších desať minút sa mi už zdalo, že na tento dobrý úmysel postačí aj 40 dolárov. Po uplynutí polhodiny som už bol veľmi unavený a presvedčený o tom, že 10 dolárov postačí na misionársku zbierku. Ale keď potom kázeň trvala vyše hodiny, bol som taký zmorený, že som si z misky na milodary vzal nakoniec 10 dolárov ja...» 8 Ing. Kamil Tomko Š. Senčík, SJ [pageend8]KTO SÚ JEHOVOVI SVEDKOVIA Zo siekt, ktoré sa rapídne šíria po celom svete, azda najvýboj- nejšou je sekta Jehovových svedkov. Uverejňujeme tento článok V. Engelharta, prebraný z «Krajanského pozdravu, aby sme poukázali na vyložené bludy tejto sekty, ktoré sa stúpenci bludného učenia snažia ‘ dokázať ’ na základe Biblie.» Kresťanstvo zdedilo po svojom zakladateľovi Ježišovi Kristovi jednu podivnú vlastnosť: byť «kameňom úrazu», byť « znamením, ktorému sa odporuje ». A tak sa naša viera musela od počiatku brániť na dvoch frontoch. Navonok proti útokom pohanstva a vnútri proti celej škále bludov «pravicových» a « ľavicových », aby sme použili dnešné delenie. V posledných rokoch našlo pseudokres- ťanské náboženstvo svoj najkrajnejší prejav v sekte, ktorá si dala meno « Svedkovia Jehovovi ». Táto sekta, doposiaľ obmedzená takmer výlučne na Ameriku a v Európe na anglosaské a škandinávske krajiny, nastúpila v súčasnosti k akémusi generálnemu útoku aj medzi veriacimi v ostatných katoh'ckych krajinách. U našich krajanov majú dosť malú nádej na masové úspechy — na to sme v teórii príliš skeptickí a v praxi príliš pragmatickí. Napriek tomu sa im podarilo získať už viacero stúpencov na Slovensku, ktorí teraz šíria toto bludárske učenie s veľkým úsih'm a energiou. Viacerí veriaci poznajú ich postup propagačnej kampane z vlasnej skúsenosti: ide o osobné návštevy dvojíc propagandistov, ktorí chodia z domu do domu a ponúkajú sa, že « vyložia Bibliu ». Väčšinou sú to ľudia, ktorí urobia celkom slušný, ba priamo sympatický dojem. Ak ich však zo slušnosti pozvete ďalej a vypočujete si ich prvú «lekciu », stanú sa čoskoro svojou dotieravosťou bremenom. Hlavné ťažisko ich propagandy spočíva v rozdeľovaní' tlačív, predovšetkým dvoch časopisov «Watchtower» (Strážna veža) a «Awake» (Prebuď sa!), preložených do mnohých jazykov a kolportovaných v obrovských nákladoch. Nedávno bolo veľa krajanov, roztrúsených po celom svete, prekvapených poštovou zásielkou v českej reči, odoslanou bez udania adresy odosielateľa z Johannesburgu v Južnej Afrike. Už hrubo vytlačený nadpis « Katolícka Biblia hovorí ku katolíkom » s podtitulom « Porovnanie: katolícke učenie a katolícka Biblia » ukazuje, že ide o hanopis proti Katolíckej cirkvi. Nikde však nie je menovaný autor ani sekta Jehovových svedkov. Iba ten, kto sektu pozná, hneď zistí pôvod pamfletu. V súkromnom dopise sa celkom príznačne priznáva anonymný autor hanopisu: «Označenie nášho smeru sme nepoužili preto, lebo veľa ľudí by pod vplyvom verejnej mienky a ich cirkevných vodcov tento dopis jednoducho zahodilo, alebo by ho čítali so záporným postojom. » Táto prax je dnes u Jehovových svedkov prijatá za zásadu: všetky ich publikácie a články v časopisoch vychádzajú anonymne. Autor pamfletu celkom vynecháva niektoré základné dogmy svojej sekty. Je možné, že je to nadiktované taktickým postupom. Sám zakladateľ sekty Russel totiž dal európskym propagandistom smernice, ako majú postupovať voči veriacim ľuďom. Stalo sa tak na schôdzi sekty v Orebro vo Švédsku ešte roku 1909. Smernice znejú: 1. Najprv polichoťte svojmu poslucháčovi, že je inteligentný človek a že dokáže kriticky posúdiť učenie svojej vlastnej cirkvi. 2. Potom začnite hovoriť o tom, aká drahocenná je Kristova krv. (Dnes sa tento bod zmenil: začína sa poväčšine kritikou dnešného sveta a prejde sa potom k tomu, že niet iného východiska než konečná katastrofa.) 3. Nešokujte na začiatku veriacich prílišným odporom k ich viere. Začnite tými bodmi, ktorým veria i oni. Nové učenie im potom predkladajte postupne, ako získavate ich záujem a dôveru. Diskutujte iba v obrane. Radšej im dávajte naše knihy a časopisy. Pretože sa mnohí veriaci stretajú s touto sektou pri domácich návštevách propagandistov, zameriavame našu odpoveď všeobecnejšie. Rozoberieme hlavné omyly svedkov Jehovových a pre ilustráciu uvedieme niekoľko príkladov ich obvyklej argumentácie, ktoré preberáme z menovaného pamfletu. 9 [pageend9]Ako vidno, hlavná váha ich «dôkazov» spočíva v citátoch z Biblie, ktoré sú vždy vytrhnuté z celkovej súvislosti. Tieto citáty môžu znieť veľmi presvedčivo pre poslucháča, ktorý dostatočne nepozná Písmo, aby si uvedomil nesúvislosť vybraných textov. Tu je nutné upozorniť na neserióznosť, ba na úplné diletantstvo metódy tzv. «štúdia Biblie », ako to sekta uskutočňuje a ako to propagandisti Jehovových svedkov predkladajú svojim poslucháčom. Toto ich « štúdium » sa v žiadnom prípade neopiera o biblické zjavenie vo svojom celku, ale vždy iba o premyslene vybrané a zo súvislosti vytrhnuté vety. Nie je možné ubrániť sa dojmu, že nikto zo svedkov Jehovových neprečítal celú Bibliu, pretože by potom nemohol bezstarostne prehliadnuť všetky tie miesta, ktoré jasne a jednoznačne odporujú učeniu sekty. Správny postup pri vážnom štúdiu Biblie je vyhľadať najskôr všetky tie miesta, ktoré v Písme svätom hovoria o určitom predmete, a potom dôsledným porovnaním a analýzou dôjsť k syntéze ich vieroučného obsahu. Jehovovi svedkovia si však túto prácu príliš zľahčujú. Na základe jedného alebo dvoch citátov si vopred určia, čo je «pravda v Biblii», a potom už len mechanicky vyhľadávajú tie citáty, ktoré ich mienku potvrdzujú. Čo sa do ich tézy nehodí, jednoducho neberú na vedomie, alebo to « opravami » v preklade Biblie prekrútia vo svojom zmysle. Keďže aj týmto postupom dokážu nahromadiť viacero citátov, môže u neinformovaného poslucháča ľahko vzniknúť dojem, akoby to bolo všetko, čo Biblia k tomu-ktorému predmetu Jrovorí. Nedajme sa zmýliť touto metódou! Čítajme Bibliu celú a vypisujme si citáty, o ktorých sa Jehovovi svedkovia « zabudli » zmieniť. Budeme prekvapení, ako sa tým celkový obraz zmení. Ako pomôcka pri tom dobre poslúžia vecné registre, ktoré sa nachádzajú v dodatku niektorých katolíckych i protestantských vydám Písma svätého alebo tzv. biblické kon- kordancie, ktoré možno konzultovať v každej vedeckej knižnici. Je potrebné varovať sa pred « štúdijnými pomôckami» a biblickými registrami Jehovových svedkov, pretože uvádzajú výlučne citáty priaznivé ich názorom a nechávajú všetko, čo sa im nehodí, i keď ide o texty kľúčového významu. Ak ostanú veriacim po vlastnom štúdiu ešte otvorené problémy, najlepšie je poradiť sa s katolíckym duchovným, ktorý študoval Bibliu a ako odborník má prehľad o súvislosti jednotlivých otázok. V tomto článku upozorníme predovšetkým na to, o čo tejto sekte v skutočnosti ide, a potom to porovnáme s kresťanskou náukou. Jehovovi svedkovia sa veľmi boja vedy. Výsledky vied v rozličných odboroch sú podľa nich iba diabolské klamstvá. Keď im napríklad poviete, že moderná veda dokázala vek zeme na zhruba štyri miliardy rokov, bude Jehovov svedok — azda so zhovievavým úsmevom nad vašou naivitou — trvať na svojom, že podľa Biblie je Zem stará niečo cez 7000 rokov a že vedu nastrčil iba diabol, aby nás oklamal. Vieroučné bludy Jehovových svedkov Jednou zo základných pravd katolíckej viery je tajomstvo Najsvätejšej Trojice. Podľa Jehovových svedkov Najsvätejšia Trojica je starý diablov vynález, aby tak odviedol ľudí od uctievania jediného Boha Jehovu. Zvedení pohanskými náukami o trojici bohov, vraj túto náuku uviedli do kresťanstva svätý Bažil Veľký spolu s Gregorom Nazianzským a Gregorom Nysským. Z božských osôb podľa sekty existuje iba Otec, Jehova. Syn, Ježiš Kristus, je vznešený tvor Boží, totožný s archanjelom Michalom. Duch Svätý potom podľa nich vôbec nie je osoba, ale len znak pre účinnú Božiu silu. K tomu možno predovšetkým povedať: Ak si prečítali Jehovovi svedkovia kresťanskú literatúru o tomto predmete, musia vedieť, že Cirkev nikdy nechápala tajomstvo Najsvätejšej Trojice ako «trojicu bohov». Ide tu o zvrchované tajomstvo vnútorného života jediného Boha, ktorý sám seba dokonale poznáva a toto poznanie « vyslovuje » jediným Slovom (Logos), ktoré je dokonalé ako sám Boh a teda osobou, ktorá sa od Otca v podstate ničím nelíši. Toto vyjadrenie Božej Múdrosti v Slove je úkon duchovného plodenia, takže sa druhá božská osoba nazýva Syn. Syn a Otec sa potom milujú vzájomnou láskou, ktorá je opäť spolu tak dokonalá, že je to osoba, t.j. sám Boh vyjadrený láskou (« Boh je láska » - 1 Ján 4,8). Tejto tretej božskej osobe sa v Biblii hovorí Duch Svätý. Je pravda, že slovo « Duch Svätý» v Novom zákone niekedy znamená « dary » Ducha Božieho, medzi inými dar sily. Z iných textov však jasne vyplýva, že ide a osobu. U Matúša (28,19) rozkazuje Kristus apoštolom, aby krstili « v mene Otca i Syna i Ducha Svätého». Bolo by absurdné, aby súradné menoval « Bo- 10 Citáty z Biblie [pageend10]žiu silu» spolu s Otcom a Synom, ktorí sú bezpochyby osobami. U Jána (14, verše 16,17 a 26) Ježiš Kristus sľubuje « iného Utešiteľa », ktorý ich «naučí všetkému...», čo sa dá povedať jedine o osobe. Podobné texty sú u Jána (15,26; 16,7-11; 16,13-15; Skut 5,32). Celkove sa v Novom zákone hovorí o Duchu Svätom najmenej 30-krát, väčšinou celkom jasne ako o osobnej božskej bytosti. Neobstojí teda tvrdenie, že tvorcom náuky o Najsvätejšej Trojici je svätý Bažil Veľký. Z cirkevných učiteľov formuloval slovo « Trias », Trojica, prvýkrát celkom výslovne Teofil Antio- chenský už v 2. storočí. To, čo Jehovovi svedkovia podhadzujú kresťanom, totiž tri- teizmus (trojbožstvo), by bol blud Marcio- nov. Túto bludnú náuku odsúdil okolo roku 260 pápež Dionýzius zároveň s opačnou náukou sabelliánov, predchodcov unitarizmu a teda i Jehovových svedkov. Pápež doslova končí svoj list: « Praví učeníci Kristovi... naisto vedia, že sa síce v Písme hlása Trojica, ale ani v Starom ani v Novom zákone sa nehlása, že sú traja bohovia. » Hlavný bod Jehovových svedkov v tejto otázke platí Duchu Svätému. A čo na to Biblia? « Ktokoľvek povie slovo proti Duchu Svätému, tomu nebude odpustené ani na tomto svete, ani na onom. » (Mt 12,32). Jehovovi svedkovia radi zosmiešňujú kresťanskú náuku o Najsvätejšej Trojici s poukázaním na niektoré stredoveké umelecké vyobrazenia, ktoré zobrazujú toto tajomstvo ako jednu postavu s tromi tvárami. Boh vraj predsa nie je nejaké monstrům a človek, stvorený « k obrazu Božiemu », by musel mať tri hlavy. Že toto nie je dôkaz, je každému jasné. Sekta rozhodne odmieta pojem tajomstva. V Biblii vraj musí byť všetko na prvý pohľad jasné a jednoznačné. O opaku nás však ľahko presvedčí jednoduchá úvaha: schopnosť ľudského myslenia je nutne obmedzená, a preto nikdy nemôže naplno obsiahnuť celú Božiu pravdu. O tom nás poučuje ľudská veda, ktorá čím viac hromadí dielčie vedomosti, tým väčšie ťažkosti nachádza uviesť ich všetky do celkového obrazu. — V Biblii sa často poukazuje na to, že pravdy Božie sú tajomstvá, ktorých chápanie je « dané » niektorým (porov. Mt 13,11; Mk 4,11; Lk 8,10). Svätý Pavol oplýva potom vo svojich listoch výrokami ako: « Múdrosť, ktorej učíme, tá je od Boha, plná tajomstva a skrytá» (1 Kor 2,7). Keď opisuje svoje mystické «vytrženie do tretieho neba » (2 Kor 12,3 nn.), hovorí, že Druhá základná pravda krest anstva, bez prijatia ktorej nikto sa nemôže nazývať kresťanom, je božstvo nášho Spasiteľa Ježiša Krista, pravého Boha a pravého človeka, ktorý prijal ľudskú prirodzenosť, aby nás svojou smrťou na kríži spasil a aby svojím vzkriesením získal pre nás záruku večného života. Vo všetkých týchto bodoch hlása sekta Jehovových svedkov hrubé a pre kresťana naprosto neprijateľné bludy. Ježiš Kristus podľa nich nie je Boh, ale stvorená bytosť, jediná, ktorú stvoril priamo Boh pred počiatkom času. Skrze neho potom bol stvorený svet. Pred svojím ľudským narodením slúžil v nebi pod menom archanjel Michal. Mnohé biblické výroky, že Kristus « dal svoj život za naše hriechy », sa nevzťahujú na jeho smrť, ale na jeho dokonalý život na zemi. Boh ho tretieho dňa nevzkriesil telesne, ale « duchovne », pretože telesným vzkriesením by bol « vzal späť výkupné » za naše hriechy (Pravda, ktorá vedie k životu. Brooklyn 1970, str. 46-34). V tejto otázke je priepasť medzi náukou sekty a náukou kresťanských cirkví najhlbšia. Môžeme smelo povedať: Jehovovi svedkovia sa chcú zbaviť Krista. Pre kresťanov bez rozdielu vyznania je Ježiš Kristus « alfa a omega, počiatok a koniec » všetkého (Zjav 1,17; 21,6; 22,13-16). On je náš Boh a Spasiteľ « pôvodca nášho života » (Skut 3,15) prirodzeného i nadprirodzeného. «Všetko » — i my — «je stvorené skrze neho a pre neho, On je pred všetkým a všetko v ňom spočíva» (Kol 1,16-17). «Všetkým tým, ktorí ho prijali, dal moc stať sa Božími deťmi: tým, čo uverili v jeho meno » (Ján 1,12), v meno Slova, ktoré « bolo Boh », a to « Slovo sa telom stalo a prebývalo medzi nami» (Ján 1,1 a 1,14). Kresťanský pojem o Kristovi vyjadruje známou vetou svätý Augustín: « Boh sa stal človekom, dieťaťom ľudským, aby sa človek mohol stať dieťaťom Božím. » Nie sme už teda otrokmi Zákona ani hriechu, ale slobodnými deťmi Božími. A tými sme sa stali skrze vtelenie nášho Boha, skrze jeho spasiteľskú smrť na kríži a skrze jeho víťazstvo nad smrťou na Veľkú noc. 11 «počul slová nevysloviteľné, ktoré človek nevie vysloviť », a ktoré majú charakter tajomstva. Popierať existenciu tajomstva odporuje nielen ľudskej skúsenosti, ale i výslovnej náuke Biblie. Ježiš Kristus [pageend11]Táto náuka však bola od samého počiatku «pre židov pohoršenie, pre pohanov bláznovstvo» (IKor 1,23). Veď Ježiš bol ukrižovaný práve preto, že sa prehlasoval za Syna Božieho, za « večného Boha, Otca budúceho veku », o ktorom hovoril prorok Izaiáš (9,5), keď predpovedal Mesiášovo narodenie. Rovnakým spôsobom ako vtedajšia veľrada, dnes by Krista odsúdili i Jehovovi svedkovia. Pre nich je Boh tak nekonečne transcendentálny, že s týmto svetom a jeho dejinami nemôže mať nič spoločné. Ako babylonská gnóza alebo grécki pohanskí novoplatonici aj Jehovovi svedkovia vymysleli pre Krista akési postavenie « demiurga », tvora medzi nebom a zemou, ktorého Boh stvoril, aby si nemusel « špiniť ruky » tvorením a spásou tohto sveta. Toto majú na mysli, keď stotožňujú Krista s archanjelom Michalom. Priamy styk ľudí s Bohom sa tak stáva nemožným. Pokiaľ ide a spásu, nie sme podľa Jehovových svedkov vykúpení Kristovou smrťou na kríži, ako to hlásali proroci a apoštoli, ale jeho dokonalým životom na zemi. Prejavuje sa tu učenie niektorých židovských i kresťanských siekt, ktoré verili v možnosť spásy skrze «dokonalý ľudský život» na zemi. Spása prestáva byť slobodným Božím darom a stáva sa záležitosťou prísneho zachovávania pravidiel. Odtiaľ morálny rigorizmus sekty. Ak privedieme tento postoj do dôsledkov, Kristova smrť na kríži sa stáva zbytočnou, ba stáva sa zbytočným celý Kristov príchod do dejín. Ak nie je totiž Kristus Boh, potom sa líši od nás iba stupňom vznešenosti a stojí s nami na jednom brehu. Nikdy teda nemohol podať dostatočné zadosťučinenie, nikdy sa nemohol stať skutočným prostredníkom, ktorý by preklenul nekonečnú priepasť medzi Bohom a stvoreným svetom. Privádza sa takto navnivoč nesmierna Božia láska k nám, ktorá tvorí dôstojnosť človeka — dieťaťa Božieho a brata Ježiša Krista. Z toho potom automaticky plynie nepriateľstvo Jehovových svedkov k tomuto svetu, jednostranné zameranie na eschatológiu (učenie o konci sveta). Ak totiž Boh nevstúpil do ľudských dejín, nestojí náš svet za záchranu a musí byť zničený. Človeku neostáva nič iné, len aby nechal svet svetom a snažil sa « dokonalým životom» zachrániť samého seba pred všeobecnou katastrofou. Dôsledkom je naprosté ochromenie pocitu zodpovednosti za bratov. Veriaci kresťan katolík nemôže mať najmenšej pochyby, aby sektu Jehovových svedkov odvrhol ako nebezpečný blud. Pokiaľ ide o vzkriesenie, stačí uviesť výrečné a presné slová apoštola Pavla: « ... ak ale Kristus nebol vzkriesený, potom je márne naše hlásanie a márna je aj vaša viera... A keď Kristus nevstal, ešte stále ste vo svojich hriechoch... Ale Kristus vstal z mŕtvych prvotina zosnulých... Veď ako všetci umierajú v Adamovi, tak zasa všetci ožijú v Kristovi» (IKor 15,14-22). Stačí si ešte pripomenúť rozprávenie evanjelií, kde vzkriesený Kristus všemožne presvedčuje apoštolov, že nevidia ducha, ale Ježiša v tele: je s nimi, ukazuje im jazvy po klincoch, vyzýva ich, aby sa ho dotýkali. Apoštolov presvedčil, dokonca i « neveriaceho » Tomáša — Jehovových svedkov sa mu, žiaľ, presvedčiť nepodarilo. ŠTATISTIKA O NÁBOŽENSTVÁCH NA SVETE Kresťania 1.511.000.000 — katolíci 888.000.000 — protestanti 451.000.000 — pravoslávni 172.000.000 Mohamedáni 846.000.000 Židia 18.000.000 Budhisti 312.000.000 Konfiicionisti 321.000.000 Hinduisti 703.000.000 Šintoisti 79.000.000 Animisti 91.000.000 Nové náboženstvá 110.000.000 Agnostici 856.000.000 Ateisti 214.000.000 Menšie náboženské skupiny 36.000.000 12 Vojtech Engelhart [pageend12]V dňoch 27. sept. - 1. okt. 1990 sa konala vo švajčiarskom Fribourgu VI. Európska konferencia Pax Romana (PR) na ústrednú tému « Kresťania v dnešnej sekularizované] a pluralistickej spoločnosti». Na konferenciu prišlo okolo 300 delegátov z 18 krajín. ÚSKI oficiálne zastupoval generálny tajomník Ing. Peter Hať apka, dr. Stanislav Uličiansky, Otec Anton Srholec, SDB a predseda ÚSKI dr. Ján Gunčaga. Z ČSFR sa zúčastnili okrem toho viaceré osoby ako hostia a pozorovatelia. Šiesta európska konferencia si stanovila dva ciele: 1. umožniť účastníkom výmenu skúseností, ideí a plánov a 2. analyzovať aktuálnu situáciu po převratových zmenách vo východnej časti európskeho kontinentu a pomáhať pri prekonávaní problémov, ktoré vytvoril vyše 40-ročný totalitný systém útlaku. Na programe štvordňového rokovania bolo päť základných referátov v pléne: 1. « Rozhodujúci činitelia v spoločnosti, príjemcovia rozhodnutí v Cirkvi. Základy etiky v komunikácii a spolurozhodovaní» — A. Holderegger, Švajčiarsko. 2. « Kresťanská solidarita zoči-voči novej Európe » — A. Wielowieyski, Poľsko. 3. «Postavenie a úlohy ženy v dnešnej Cirkvi» — H.B. Gerl-Falkovitz, Nemecko. 4. « Znovuoživenie etiky » — M. Ivaldo, Taliansko. 5. «Znovuoživenie duchovnosti» — L. Lukács, Maďarsko. Ťažiskom referátov v pléne bola otázka životných hodnôt, ktoré sa v dnešnej spoločnosti menia a obnovujú. K premenám, zmenám v nazeraní na hodnoty musia kresťania zaujať vlastné stanovisko. Veď aj oni zastávajú zodpovedné miesta v dnešnom pracovnom procese, v ktorom je pluralizmus považovaný za povinnosť a sekularizácia za normálny zjav. Podrobnejší rozbor referátov a praktické závery, to bola úloha viacerých skupín (workshops) po 20-30 účastníkoch. Slovenskí delegáti tu boli veľmi aktívni. Otec Srholec presvedčivo vyzdvihol svedectvo viery v dennom živote. Predseda ÚSKI bol v jednej skupine (Poliakov, Angličanov, Talianov, Chorvátov, Baskov, Slovincov a Španielov) moderátorom. Sústredil sa na otázku nevyhnutnosti solidarity «západných » kresťanov s « východnými» bratmi a sestrami a na problematiku spoluzodpovednosti všetkých členov Božieho ľudu v poslaní Cirkvi v našom svete. Zdôraznil potrebu inštitucionalizovať systematický dialóg medzi klérom a veriacimi, a to na farskej, diecéznej, národnej a univerzálnej úrovni. Za úlohu číslo jedna tak v národnom ako aj vo svetovom cirkevnom spoločenstve považuje dr. Gunčaga systematické formovanie angažovaných kresťanov. Túto problematiku predniesol aj na plenárnom zasadnutí. Výbor ÚSKI sa postará o preklad a uverejnenie niektorých referátov ako aj definitívnych uzáverov konferencie. Okrem prednášok v pléne a diskusií v pracovných skupinách boli na programe rozličné voľné stretnutia z oblasti prírodných vied, teológie, umenia a politiky, najmä otázky národnostných menšín. Delegáti ÚSKI nadviazali mnohé osobné kontakty a oficiálne sa stretli s predstaviteľmi nemeckej, poľskej a rakúskej národnej organizácie (KAD, KIK, KAVÖ). Na schôdzi európskych delegátov predseda ÚSKI navrhol dvoj i viacstranné konferencie v „ stredoeurópskom rámci Pax Romany. ÚSKI plánuje usporiadať na budúci rok (7.-8. septembra 1991) na Slovensku spoločnú konferenciu (KAD, KIK, KAVÖ a ÚSKI) na tému «Evanjelizácia Európy ». Účastníci schôdze európskych delegátov prijali naše plnoprávne národné ÚSKI s nadšením, keď európsky predseda Pax Romany Prof. Ján Nuchelmans z Holandska doslova prečítal list predsedu o «pretvo- 13 EURÓPSKA KONFERENCIA « PAX ROMANA » [pageend13]V súvislosti s rozbúrenou politickou scénou a nepokojom v slovenskej spoločnosti a najmä v Bratislave (demonštrácie, hladov- kári pred budovou SNR kvôli zákonu o úradnom jazyku, personálne spory vo vláde SR atd’.), Ústredie slovenskej kresťanskej inteligencie (USKI) zorganizovalo 30. októbra 1990 na Hviezdoslavovom námestí v Bratislave TICHÉ MODLITEBNÉ ZHROMAŽDENIE. Pred 18. hodinou tisíce občanov — najmä mládeže — zaplnilo so sviečkami v rukách námestie pred Národným divadlom. Presne o 18. hodine zaznela na námestí pieseň « Na svoju česť ti sľubujem...» Po krátkom privítaní (Klement Trizuljak) předsedy USKI dr. Ján „Gunčaga prečítal VYHLÁSENIE ZHROMAŽDENIA. Vyzval v ňom všetkých ľudí bez rozdielu národnosti, politickej a náboženskej príslušnosti, aby sa nedali strhnúť nenávisťou, ktorá zaslepuje, aby riešili všetky problémy v duchu dvetisícročného kresťanského princípu zmierania. Potom nasledovali modlitby a prosby veriacich. Po krátkej úvahe Betky Ondrusovej si zhromaždenie chvíľkou ticha uctilo obete politického násilia. Po piesňach Taizé, ktoré spieval zbor mládeže, účastníci zakončili stretnutie o 18,30 mohutným spevom «Ó Mária bolestivá... » rení» doterajšieho USKI na dnešné celoslovenské ÚSKI. Celkove možno povedať, že konferencia splnila ciele, ktoré si stanovila. Bratislava, 19. okt. 1990. Po krátkej ale ťažkej chorobe zomrel 15. októbra minulého roku sochár Alexander Trizuljak. Iba naše činy vydávajú svedectvo o našom živote, lebo podľa skutkov nás poznajú. Pre sochára sú zreteľnými činmi jeho diela. Za človeka a sochára svedčia aj skutky na prvý pohľad menej viditeľné, ale zato trvalo prítomné v našej národnej kultúre. V modernom slovenskom sochárstve zanechal A. Trizuljak trvalú stopu. Štyridsať rokov sa podieľal na jeho rozvoji a formovaní. Jednotiacim prvkom jeho umeleckého diela zostáva úcta k človeku, stvorenému na Boží obraz, úcta a pokorný obdiv k jeho pozitívnym činom, ktoré môžu ľudstvo posunúť dopredu. V časoch tuhej normalizácie vychovávateľ - ská činnosť ako aj činnosť umelecká bola sochárovi Trizuljakovi znemožnená. Po dlhom období a akomsi spoločenskom vákuu, v ktorom odpílili úrady všetky konáre sochárových aktivít, sa nakoniec našlo východisko. Vďaka podpore niektorých kňazov začali prichádzať Trizuljakovi menšie i väčšie objednávky prác pre kostoly. Sochárovo dielo sa začalo zvnútorňovať a nadväzovať niť na svoje počiatky, na výstižné vyjadrenie Ukrižovaného v kostole v Lamači z roku 1950, sochy Panny Márie v Spišskej Belej (1948) a postavy Ježiša v Božom hrobe vo Varíne. Vznikli desiatky sakrálnych diel, ktoré dnes nájdeme v kostoloch počnúc Bratislavou cez západoslovenský Zeleneč, Oravské Námestovo, Zborov až po „ východoslovenské Sobrance, Rozhanovce, Čečejov. Dovedna v dvadsiatich- šiestich kostoloch po celej slovenskej zemi nájdeme jeho kríže a Ukrižovaného, postavy Panny Márie, svätého Cyrila a Metoda, svätého Jána, svätostánky, obetné stoly, sklenené či hliníkové steny a ďalšie prvky sakrálnej architektúry. Medzi nimi je napríklad pozoruhodný svätostánok z brúsených hranolov olovnatého krištáľového skla v modernom kostole v Zlatej Bani. Výnimočná je i krásne modelovaná postava kľačiaceho Slováka v kostole v Štiavniku pri Bytči. V sakrálnej tvorbe nájdeme Trizuljakove sochy, ktoré priťahujú k meditácii a vyzývajú k modlitbe. Talent sa spojil s vnútorným zanietením a v slovenskom sochárstve sa zrodili ojedinelé diela. Veríme, že keď diela tejto málo známej tvorby budú postupne vychádzať z anonymity, spresnia sa aj obrysy portrétu A. Trizuljaka a jeho miesta v slovenskom sakrálnom umem. V majstrovej pozostalosti sa našli útržky poznámok, svedčiacich o nepretržitej aktivite sochára a človeka do posledných dní života. Mal aj veľa konkrétnych nových plánov, medzi nimi napríklad založiť na Vysokej škole výtvarných umení, ktorú pred dvadsiatimi rokmi tak ťažko opúšťal, oddelenie sakrálnej tvorby. Jeho myšlienky a návrhy, pretrhnuté smrťou, stoja na rozvíjanie. Skrátené z článku M. Kodoňovej uverejnenom v Slovenskom denníku 8. nov. 1990. 14 Bratislava 31. okt. 1990. Dr. Ján Gunčaga ZMIERENIE V BRATISLAVE Dr. Ján Gunčaga SVEDECTVO ALEXANDRA TRIZULJAKA [pageend14]Dva roky pred s smrťou roku 1886 sa don Bosco priznal: Ja sám sotva poznám svoju výchovnú metódu. Vždy som postupoval, ako mi Boh vnukal a ako to vyžadovali okolnosti. Casto opakoval svojim spolubratom: Robte tak, ako vidíte robiť mňa. Don Bosco a jeho recept lásky Keby sme u don Bosca hľadali vedecky zdôvodnený výchovný koncept, nepochodili by sme. Jeho spôsob výchovy bol životný a len čo by sme ho chceli vyjadriťvslovami, stratil by svoje čaro a dynamiku. Človek by musel prežiť tisíc malých príbehov zo života tohto nadčasového svätca a až potom by pochopil, ako celkom ináč vychovával. Don Bosco priniesol úplne nové podnety. Jeho pedagogiku najlepšie charakterizuje výraz partnerská výchova. Spomeňme si, že prestrašeného Garel- liho označil za svojho najlepšieho priateľa. Jeho malí tuláci nikdy neboli preňho objektom pedagogických zákrokov, ale malými bratmi, ktorým bol vždy srdečne oddaný. Don Bosco- vým želaním bolo pomáhať im takým spôsobom, aby to, čo Boh do nich vložil, vzrástlo a zakvitlo. Bol protiautoritatívnym vychovávateľom. Svojou tvorivou silou a schopnosťou chcel priviesť svojich zverencov k novému životu. V úlohe spolutvorcu sa pokúsil znova vybudovať životné ruiny svojich mladíkov. Kňaz Giovanni Bosco (tak sa vždy podpisoval) veril tomuto: Čím viac v nich obnovím podobnosť Bohu, tým rýchlejšie nájdu svoje šťastie. Chcel ako Kristus chudobným hlásať evanjelium a liečiť všetkých, ktorí mali zlomené srdce (Lk 4,18). Hladným dával svoj chlieb, pocestných privádzal do svojho domu a nikdy sa neodťahoval od svojich bratov (Iz 58,7). Pre don Bosca bola neznesiteľná predstava, že vychovávateľ je pán a majster, vševediaci a silný, po ktorom mladík môže iba robiť, napodobňovať a opakovať, čo vychovávateľ z moci svojej autority predrieka. Najhlavnejšou zbraňou takéhoto vychovávateľa je trest. Nový pedagóg robil opačne. V jeho slovnej zásobe slovo trest nejestvovalo. Najdôležitejšia bola preň solidarita spojená s ozajstnou sympatiou. Ján Bosco sa chápal ako spolukona- júci a spolutrpiaci. Viera, dôvera, život a nadprirodzene boli uňho jedno. Čhcel byť aktívnym životným partnerom a bratom. U don Bosca sú nápadné tri heslá: rozum, náboženstvo a láskavosť. Sú to tri stĺpy, na ktorých spočíva jeho výchova. Byť rozvážnym vo výchove pre don Bosca znamenalo zdravý ľudský rozum, jednoduchosť, priateľský srdečný vzťah a prirodzenosť. Vyhýbal sa komplikovanosti a žil normálne, spontánne a prirodzene. Preňho bolo podstatné, aby mladík nahliadol do všetkého a sám spoznal, čo je pravdivé a dôležité pre jeho vývoj. Tajomstvo tohto neúnavného pastiera spočívalo v jeho osobnosti. Žil v ozajstnom spojení s Bohom. Bol v ňom zakorenený. Chlapci si častejšie všimli, že keď oslovili svojho otca, najprv sa musel od niečoho (od Boha) preorientovať a potom sa už naplno venoval im. V jeho dávajúcej sa láske mladí cítili Božiu prítomnosť, lebo don Bosco ju sám prežíval. Životným princípom svätca bolo Ježišovo slovo Petrovi: Posilňuj svojich bratov (Lk 22,23). Don Bosco si spomínal: Pre mňa bolo dôležité byť medzi svojimi šarvancami, s nimi sa modliť a hrať. Aj v pokročilom veku sa zúčastňoval na pretekoch v behu a nezriedka vyhrával. Chcel som svojich chlapcov viesť k tomu — hovorí apoštol mladých — aby nemohli urobiť chybný krok. Don Bosco — vždy prítomný. Svojim chcel darovať spoločenstvo života, spásy a k tomu patrilo aj spoločenstvo lásky. Bol mimoriadne láskavý. Naučil sa tomu od svojho patróna svätého Františka Saleského. Láskavosť tohto kráľa chlapcov, jeho « amo- 15 [pageend15]revolezza » napĺňala všetkých šťastím. Bol človek so srdcom, človek srdečný. Bolo v ňom všetko, čo tvorí kresťanskú lásku: srdečnosť, pozornosť, jemnosť, citlivosť, dobrota, zhovievavosť, teplo (Gal 5,22). Svätý vychovávateľ nezriedka prízvukoval: Nestačí mladých iba milovať, treba im to dať aj najavo. Na osobnosti veľkého ženevského biskupa don Bos- covi imponovala snaha o spásu ľudí, jeho dobrota a jemnosť pri výkone kňazskej služby, trpezlivosť, priateľské spoločenské spôsoby a veľký pokoj. Keď pozorujeme zblízka, ako sa don Bosco správal, a preštudujeme si jeho dôležitý list z Ríma z 10. mája 1884, prídeme na to, ako mocne uňho prerastala láska do pravej lásky k blížnemu. V tomto liste píše don Bosco o napätí a ťažkostiach, ktoré vznikli v jeho domovoch a hlavne na Valdoccu. Opisuje tu náladu chlapcov vo voľnom čase: nuda, sklamanie, nezáujem a nedôvera. Ako veľmi ho bolelo toto zistenie! Zarazený si spomína na minulé časy, keď dôvera, radosť, veselosť, hra a rozhovory chlapcov medzi sebou a asistentmi boli samozrejmosťou. Nie že by jeho spolupracovníkom chýbal záujem a vychovávateľom radostné nasadenie. Napriek úsiliu nedosahovali želateľný výsledok, lebo chýbalo to hlavné. A to bolo: mladí už necítili lásku svojich vychovávateľov. Don Bosco píše: Učiteľ, ktorého vidno len za katedrou, je iba učiteľom a nič viac. Keď však ide s chlapcami na rekreáciu, stáva sa ich bratom. Kto vie, že je milovaný, miluje, a kto je milovaný, dosiahne všetko hlavne u chlapcov. Dôvera je ako elektrický prúd, ktorý prebieha medzi chlapcami a vychovávateľom. Srdcia sa otvárajú, prejavujú svoje potreby. Priateľ mladých z Turína bol o tom pevne presvedčený. Postojom vychovávateľa musí byť láska, ktorá sa prejavuje v slovách, gestách a vzájomnej srdečnosti, láska konkrétné zakúšaná, z ktorej mladík vycíti, že ide skutočne len o neho. Pre don Bosca bolo rozhodujúce, aby si vychovávateľ mladých vážil, lebo chlapci sú Božími miláčikmi. Pre vychovávateľa don Bosca bolo dôležité aj správne chápanie sviatosti pokánia. V liste z Ríma hovorí výslovne, že chlapci sa často spovedajú, ale že mnohým z nich chýba pevné predsavzatie. Spovedajú sa stále z tých istých chýb a návykov. Takéto spovede majú malú alebo nijakú hodnotu. Je načase uložiť si rozhodné predsavzatie, ktoré neostane iba slovom, ale stane sa skutkom. Paul Claudel písal s obdivom o tomto spovedníkovi. Pred jeho tvárou nebolo treba do spovede nútiť. Bola to jednoducho potreba. Keď ho človek videl, zmocnila sa ho túžba Po 40-ročnom prenasledovaní slovenskí saleziáni začali na viacerých miestach svoju činnosť. V Šaštíne prebrali do správy národnú svätyňu Se- dembolestnej a 8. decembra 1990 otvorili tu Saleziánske katechetické stredisko. 15. septembra otvorili v Poprade-Veľká noviciát s 18 novicmi. Prebrali viaceré fary, pri ktorých sa venujú práci medzi mládežou. Sú to fary: v Bratislave na Trnávke, v Petržalke, Hronskom Svätom Beňadiku, Košiciach, Michalovciach, Prešove, Trnave na Kopánke, v Žiline, Dubnici nad Váhom. Chystá sa otvorenie diela v Bratislave na Miletičovej ulici, v Nitre a vo Zvolene. Viacerí saleziánski bohoslovci študujú v seminári na Spišskej Kapitule, ale bývajú v komunite v Levoči. Volajú ich aj na iné miesta, ale nemôžu vyhovieť všetkým žiadostiam. všetko mu vyrozprávať a zdôveriť sa mu. Tohto don Bosca, vášnivého vychovátateľa, urobila láska objaviteľom. Bol pre svojich chlapcov soľou, ktorá vracala ich životu božskú chuť. Bol pre nich svetlom, takže sa mohli znova nájsť. Za dva objavy vďačí pedagogika nášmu svätému psychológovi. Sú to dve «slová». Jedno z nich je «slovko do ucha». Jeho vnútorná anténa mu vnukala, čo má komu povedať do ucha. Vždy to bolo slnečné svetlo a povzbudenie. Napríklad: Len odvahu! Kúsok neba napraví všetko! Toto slovko robilo zázraky. Ako to mohlo byť ináč? Rozdelená bolesť je bolesť polovičná a vyrozprávaná radosť je radosť dvojnásobná. Druhým slovkom tohto charizmatického vychovávateľa bolo « slovko na dobrú noc ». Aký skvelý vynález! Po večernej modlitbe, pred spaním, vyrozprával chlapcom dajaký príbeh s poučením alebo poukázal na to, čo sa cez deň stalo. Dobré slovo sa takto mohlo vryť do pamätí aj do sŕdc. Don Bosco vytušil hlboký účinok slova, ktoré chytá za srdce. Nečudo, že z jeho kŕdľa vyleteli svätci. Don Bosco vedel rozprávať a všetci ho s napätím počúvali. 16 Karl H. Salesny Preložil S. Sandtner [pageend16]Zo Slovenska MONS. BALÁŽ PÄŤDESIATNIK Dňa 20. novembra 1990 sa dožil svojej päťdesiatky Mons. Rudolf Baláž, sídelný biskup banskobystrický. Spravuje diecézu od 14. februára 1990, kedy ho Ján Pavol II. vymenoval za biskupa. Jeho vysviacka sa uskutočnila 19. marca I99O v Banskej Bystrici. Jeho diecéza má rozlohu 5424 km . Počet obyvateľov je 582 973, z čoho je 409 982 katolíkov (72,8 %). Má 123 farností, z ktorých je 107 obsadených kňazmi a 16 je spravovaných zo susedných farností. V službách diecézy je 148 kňazov, z toho 129 pastoračné činných. Pri príležitosti jeho päťdesiatky mu redaktori Katolíckych novín J. Zavarský a dr. F. Sýkora položili niekoľko otázok, na ktoré Otec biskup odpovedal. Prinášame časť z tohto rozhovoru. — Vydali ste, Otec biskup, inštrukcie pre zriadenie farských rád. Čo si od farských rád sľubujete? — Pre zriadenie farských rád som sa rozhodol na základe kan. 538 kódexu kanonického práva. Do dnešného dňa však ešte neboli zriadené vo všetkých farnostiach našej diecézy. Mám dojem, že toto rozhodnutie bolo prijaté s istou dávkou rozpakov tak zo strany kňazov, ako aj zo strany farníkov, ako to už býva, keď sa zavádza niečo nové a nezvyčajné. Neodvažujem sa odhadnúť, koľko to bude trvať, kým farské rady vstúpia do povedomia ako bežná a neodmysliteľná súčasť života farnosti. Máme nedostatok kňazov. Kňaza nik nemôže nahradiť v jeho najvlastnejšej činnosti, ktorá sa viaže na jeho sviatostnú moc. Ale keby sa vykonal prieskum využitia kňazského času, asi by sme dospeli k zaujímavým poznatkom. Kňaz musí byť úradníkom, účtovníkom, architektom, inžinierom, staviteľom, zásobovateľom, prepravcom, remeselníkom, právnikom, propagátorom a často aj predavačom náboženskej tlače, organizátorom výletov, zájazdov, pútí a nezriedka aj kuchárom a upratovačkou. Na tieto činnosti nepotrebuje teologické vzdelanie a už vonkoncom nie kňazské svätenie. Tieto činnosti môžu vykonávať laici, a spravidla aj kvalitnejšie, ak každý bude robiť to, na čo má kvalifikáciu. Farské rady by mali odbremeniť kňazov a tak im zabezpečiť dostatok času na prehĺbenie štúdia a dôkladnú prípravu homílií a katechéz. Malo by to prispieť ku skvalitneniu vedenia farností zo stránky duchovnej, čo je predsa prvoradé. V inštrukcii o zriadení farských rád som uviedol, aby dve tretiny členov navrhli sami farníci tajným hlasovaním. Jednu tretinu vymenuje farár. Tým chcem dosiahnuť, aby farskú radu netvorili iba osobní priatelia kňaza, ale aby sa vytvorila akási zdravá opozícia. V každej farnosti existujú totiž kritizujúci veriaci, ale i deštruktívni a najmä anonymní. Farár s ich názormi nepríde priamo do kontaktu. Žiaľ, grupujú sa aj z radov naoko oddaných farníkov. Farské úrady núkajú schopným a ochotným veriacim aktívnu účasť na práci farnosti. Súčasne vytvárajú priestor na podnetné návrhy, aj konštruktívnu kritiku. Jednostranný pohľad nikdy nie je dobrý. Pohľad z viacerých strán môže byť len na úžitok. Konečné slovo má vždy farár, pretože on je zodpovedný za farnosť. — Aký je váš pohľad na poslanie spoločenských komunikatívnych prostriedkov, osobitne časopisov a kníh, v dnešnej situácii Cirkvi u nás? — Roky sme sa ponosovali na nedostatok kvalitnej náboženskej literatúry. Dnes už ju netreba do úmoru po nociach rozklepávať a s veľkým rizikom rozširovať. Už rok máme k dispozícii všetky možnosti. A výsledok? V porovnaní s inými tematickými oblasťami prichodí mi na myseľ, ako náš Pán porovnával synov svetla so synmi sveta. Masmédia majú obrovskú moc. Á tlačené slovo ešte medzi nimi stále dominuje. Mali by sme túto možnosť pôsobenia lepšie využiť. 17 [pageend17]Náboženské vedomosti našich ľudí sú na katastrofálnej úrovni. Je tu veľa predsudkov, ktoré sú najväčšou prekážkou na ceste k viere. Predsudky majú vždy korene v nedostatočných a najmä nesprávnych vedomostiach. Nepotrebujeme teda lámať rekordy v množstve vydaných titulov. Nemusíme za každú cenu obnoviť každý, kedysi populárny a obľúbený časopis. Edičné plány by nemali čerpať podnety z nostalgických spomienok pamätníkov z prvej polovice nášho storočia. Mali by vychádzať z triezvej analýzy súčasnej situácie, z naliehavých potrieb doby. Peter Guráň napísal do Slovenského denníka (8. nov. 1990) zaujímavý článok o rozvodovosti na Slovensku. Vyberáme z neho podstatné state. « Začnem číslami: 8304 — počet rozvodov na Slovensku v roku 1989; 1,57 — počet rozvodov pripadajúcich na 1000 obyvateľov; 22,74 — rozvodový index. Pri plnom vedomí vážnosti problémov viažucich sa s rozvodmi, nezdá sa mi vhodné situáciu dramatizovať (ako sa to často robí), keď napríklad porovnáme súčasnú úroveň rozvodovosti na Slovensku so stavom spred 40 rokov. Výsledkom sme iste zdesení, avšak nesmieme zabúdať, že takýto vývoj (ešte v ostrejších črtách) je typický pre všetky vyspelé krajiny. Dojem vysokej úrovne rozvodovosti u nás sa v minulých rokoch vytvoril na základe spriemerňovania údajov za Cechy a Slovensko. Rozvodovosť na Slovensku však vždy bola nepomerne nižšia a aj v súčasnosti sú všetky ukazovatele rozvodovosti na Slovensku p polovicu nižšie ako v Cechách. Kým teda Cechy patria v rámci Európy ku krajinám s vysokou rozvodovosťou, Slovensko sa stále zaraďuje medzi krajiny s najnižšou rozvodovosťou, podobne ako Poľsko, Taliansko a iné krajiny. Rozvodovosť na Slovensku je charakterizovaná predovšetkým veľkými rozdielmi v jej úrovni medzi jednotlivými oblasťami krajiny. Na základe uskutočneného výskumu rozvodovosti môžeme na Slovensku rozlíšiť zhruba tri rozdielne typy. Prvý sa vyznačuje veľmi nízkou úrovňou a je charakteristický pre oblasti severného a východného Slovenska. Väčšina obyvateľstva tu žije vo vidieckych sídlach a aj veľkosť okresných miest sa pohybuje od 20 do 30 tisíc obyvateľov. Pretrvávajú tu vhodné podmienky na pôsobenie tradičných hodnôt a noriem manželstva a rodiny. Poväčšine sú silne nábožensky podporované. Rozvod ako riešenie manželského nesúladu je prijatý len v krajne vyhranených prípadoch. Malý počet obyvateľstva jednotlivých sídiel zabezpečuje silnú verejnú kontrolu takéhoto správania. Druhý typ rozvodovosti je charakteristický pre väčšinu ďalšieho územia Slovenska. Nevyváženou industrializáciou sa v týchto oblastiach rýchlo menil spôsob života, došlo k vysokej migrácii a narúšaniu tradičných modelov manželských a rodinných vzťahov. Znižovala sa stabilita najmä mladých rodín, sťahujúcich sa vo veľkých vlnách do priemyselných miest a žijúcich v cudzom prostredí nedobudovaných sídlisk s pretrhnutým zázemím rodiny a kultúry. Tretí typ rozvodovosti je charakteristický pre Bratislavu a Košice. Všetky ukazovatele rozvodovosti takmer dvojnásobne prevyšujú priemerné hodnoty za Slovensko. Medzi podmienkami vplývajúcimi na rast rozvodovosti začínajú prevažovať tie, ktoré sú charakteristické pre všetky veľké mestá: anonymita, veľké možnosti nadviazať mimomanželské vzťahy, nedostatok času v rodine, vysoká koncentrácia vekovo blízkych manželstiev na sídliskách a z toho vyplývajúce problémy. Najvýraznejšie sa to dnes prejavuje v Petržalke. Skúsenosti z nej sa však obyčajne až príliš zovšeobecňujú. Pritom jej rozvodový index 50 — sa až príliš interpretoval tak, že sa tu rozvádza každé druhé manželstvo. Ne- Somenie sa, že je to len číslo hypotetické, va do pomeru počet sobášov k počtu rozvodov za to isté obdobie. Keďže však na novom sídlisku Petržalka uzatvára sobáš len minimum ľudí, ale všetky žiadosti o rozvod musia byť podané v tomto obvode, vzniká nereálne číslo (napríklad za rok 1989 - 83,4). Jednostranným zdôrazňovaním vysokej rozvodovosti namiesto hľadania príčin vzniká aj nežiadúci efekt vo vedomí ľudí, ktorý potom mnohí manželia berú ako ospravedlnenie vlastného konania, typu ‘keď sa všetci rozvádzajú, prečo nie aj ja’ a podobne. Vytvára sa tým situácia tzv. falošnej normality, keď niečo nezdravé a škodlivé, ale časté či prevládajúce, sa stáva pre človeka bežným a samozrejmým. Upozornili sme len na malú časť zo zložitej problematiky rozvodovosti. Skúmanie jej re18 AKO JE TO S ROZVODMI NA SLOVENSKU? [pageend18]gionálnych rozdielov by však v budúcnosti mohlo byť jedným z kľúčov pre pochopenie širších spoločenských (a aj náboženských, pozn. redakcie) podmienok spôsobujúcich rozpad rodín, ako aj hľadanie vhodnej prevencie a východísk. » « Osobitne nevidím chybu v nás Američanoch, drvivá väčšina z nás chce pomôcť. Máme na to i prostriedky. Chyba je však vo vás, vo vašich predpotopných zákonoch, zastaralých predpisoch, byrokratickom aparáte, v ktorom stále rozhodujú predstavitelia komunistických štruktúr a mafiáni, ktorí vašu spoločnosť dostali na samé dno ekonomickej, morálnej, spoločenskej a kultúrnej priepasti. Vy ste nedokázali s nimi radikálne sa vyspo- riadať a oni vám škodia. Málo dobrého sa v bývalom totalitnom režime naučili, nikdy im nešlo o dobro človeka, ale o vlastné blaho. Parazitovali na spoločnosti a robia všetko preto, aby sa pri moci udržali naďalej. Pokiaľ takíto ľudia budú vo vedúcich funkciách, nečakajte, že zahraniční investori vložia kapitál do obnovy vašej ekonomiky. Ja sám som chcel investovať, pomôcť vám a stretol som sa s ohromnou neochotou, odmietavým a liknavým postupom. Chcem zriadiť novú cestovnú kanceláriu na úrovni, aká je v USA a ďalších vyspelých krajinách. Všetky rokovania s tzv. odborníkmi stroskotali, pretože sa boja konkurencie a nových metód práce. Našiel som pochopenie iba v KDH a podpísali sme predbežnú dohodu. V prvých mesiacoch budúceho roku začneme svoju činnosť v Bratislave, Banskej Bystrici, Vysokých Tatrách a Košiciach. Máme už vytypované lokality a zriadime aj na Slovensku na najvyššej úrovni domovy pre dôchodcov. Spočiatku budú v nich bývať iba naši krajania zo zahraničia, neskôr i občania Slovenska. » POVEDALI ALEBO NAPÍSALI « Nepatrím medzi tých, ktorí bilancujú svoju činnosť i po krátkych obdobiach. Ak robím výnimku, je to pre výnimočnosť dnešného dňa. Vlastne ani nejde o bilanciu, skôr o malé zamyslenie. Keď som si pred rokom, ešte ako väzeň bývalého totalitného režimu, predstavoval, ako to všetko bude po jeho páde, ani vo sne ma nenapadlo, že budeme v mnohých oblastiach tak ďaleko ako sme. Neľutujem ani jednu z tých takmer deväť tisíc hodín prežitých v uplynulom roku, ktorý sme strávili v úžasnom tempe, duševnom, psychickom i fyzickom nápore, často i 20 hodín denne. Nebolo veľa času na reflexiu, ale nemali by sme zabudnúť na to, že sme sa otvorili svetu, že na školách sa prestali naše deti učiť nezmysly, že Cirkev už nie je riadená štátom, ktorý už nie je otcom nás všetkých, že sa zrovnoprávňujú všetky formy vlastníctva. Väčšina z nás už považuje za úplne samozrejmé, že môže neobmedzene vycestovať, prakticky do celého sveta. Veľmi rýchlo sme zabudli, že nás už neobklopuje ostnatý drôt po celom obvode našich hraníc, a automaticky berieme zvýšenie materského príspevku zo 600 na 900 korún, väčšina z nás posmešne mávne rukou nad 140-korunovým mesačným príspevkom. A pritom ide v rámci celej spoločnosti o obrovské miliardy, ktoré sme vyprodukovali. Je to všetko jednoznačný zisk posledných dvanástich mesiacov, a predsa na ulici ešte stretávame ľudí, ktorých oči nežiaria spokojnosťou, ešte často sa stretáva- me_ s prejavmi netolerantnosti a arogancie. Často sa pýtam sám seba, čím to je. A dávam si odpoveď: je to pravdepodobne tým, že sme sa ešte nedokázali vyrovnať sa v našej spoločnosti s komunizmom, ktorého ideológia síce navždy stratila zmysel a skončila v bahne dejín, ale v podvedomí väčšiny ľudí ešte stále hrozí v mnohých podobách. 19 UROBTE SI DOMA PORIADOK Na Slovensku vzniká dojem, že mnohí krajania Slováci v zahraničí, ktorí ešte pred rokom sľubovali veľké investície do boľavej ekonomiky našej vlasti, akosi málo uskutočňujú zo svojich sľubov. Na túto otázku odpovedá Andrej Hudák, prezident Slovenskej záhrady na Floride, v denníku SD z 12. novembra 1990: Ján Čarnogurský napísal v príhovore v Slovenskom denníku 17. novembra 1990: V rubrike HLASY A OHLASY Slovenského denníka zo 17. novembra Margita Olišavská zo Žiliny sa pod titulom «Čo má cenu zlata?» dotkla problému, ktorý je povšimnutiahodný. Televízia nám ponúkla možnosť vidieť na obrazovkách vyvrcholenie súťaže o kráľovnú krásy. Rovnakú šancu sme mali aj pri súťaži o [pageend19]Miss monokiny. Počuli sme o zjazde Nezávislej erotickej iniciatívy. Na čo všeličo máme peniaze (niekto!). Stotisíce len tak lietajú. Iba poctivo pracujúci človek žije skromne. Nemá na rozhadzovanie. Rastie kriminalita, rozmáha sa pornografia. Neraz i naši emigranti sa sťažujú na mravnú úroveň našich časopisov. Ale prečo nosím v srdci toľko bolesti? Som začínajúcou darkyňou krvi. K darcovstvu ma priviedla sestra, držiteľka zlatej plakety. Keď ju ÚV Červeného kríža pozval na plavbu loďou z Bratislavy do Hainburgu, bola to pocta pre celú našu rodinu. Pricestovali sme za ňou až do bratislavského prístavu. A čo sme videli? Takmer nič. Žiadnych novinárov, fotoreportérov. V tvárach účastníkov plavby, zlatých darcov, sa zračil smútok. Prišli mi na um ovácie pre našich «drahých» futbalistov, tie desiatky novinárov, podobne ako v súťaži Miss monokiny... Tak čo má vlastne cenu zlata? Krv? Nie, mne sa niekedy zdá, že ženské telo. « Umelkyňa» v súťaži Miss monokiny dostala 100 000 korún, darcov krvi lákajú 1500 korunami za 50 odberov! Nie je to hanba? Páni ministri, skôr než založíte kráľovskú korunu na hlavu tej, ktorej v kráse tela páru niet, spomeňte si na ženy, čo voňajú maštaľou, lebo včas ráno doja kravy, ženy, čo vo vrchoch sadia stomčeky, mnohodetné mamičky, čo vstávajú denne skôr ako slnko. Krása života je v ich srdciach... Historické dni sú darom i prekvapením zároveň. Rok od konsekrácie spišského biskupa znovu davy na vŕšku sv. Martina na Spišskej Kapitule. Otváral sa obnovený seminár tentoraz s menom biskupa Jána Vojtaš- šáka. Ku veriacim pribudli mladíci, ktorých srdcia zaujal Pán a Cirkev ich obliekla do reverend. Nielen rodičia a blízki, ale aj mnohí veriaci a verní absolventi učiteľského ústavu oživili duchovné a historické centrum Spiša. Na príjemné veci si človek rýchlo zvykne. A už berieme ako samozrejmé, že po dlhých rokoch pôstu kráča na konci náboženského sprievodu biskup s infulou. Za dlhým zástupom bohoslovcov a kňazov východného Slovenska ich teraz kráčalo sedem. Symbolické číslo plnosti. Blažený je človek, ktorý vie stále začínať — bolo mottom kázne spišského biskupa Dr. F. Tondru. Dvorný diecézny sochár St. Hudzík pripravil pamätnú tabuľu dejín seminára a nádvorím, kde pred nedávnom panovala uniforma bezpečnosti, teraz znela hymnická oslava tých, čo horia za pravdu. Seminárna budova sa zdá priam kolosálna. Nováčik sa dosť potrápi, kým nájde svoju izbu a trvalí obyvatelia sa dosť nachodia. Co sa podarilo urobiť a obnoviť za 9 mesiacov je technické donosenie jednej veľkej organizácie rektora, odborníkov a obetavých veriacich. Preto sa začiatočné Veni Sancte prelínalo s toľkou vďačnosťou. Rektor J. Jarab povedal veľký prejav a naznačil, že do spoločenstva bohoslovcov a najmä predstavených by sa mohol navrátiť onen duch tvorivosti, ktorý pred polstoročím vial a zásoboval celé Slovensko. Ak bol z našej vlasti systematicky vyháňaný duch, jeho nový návrat bude náročný. Kto však zažil atmosféru obnovy, nadobudol presvedčenie, že sa to podarí. Rektor J. Jarab v slávnostnej homílii počas otvorenia spišského seminára povedal: Kňazský seminár i fakulta chce vychovávať kvalifikovaných a posvätených služobníkov Božieho ľudu. Chceme vychovávať pokračovateľov apoštolov, čo budú slúžiť konkrétnym potrebám, čo slovom pravdy a Božími darmi nasýtia tých, z radov ktorých ich povolal Pán. Chceme vychovať kňazov zodpovedných za novú evanjelizáciu v postoji ochotného prijatia i kritického rozlišovania. Kňazov schopných pochopiť duchovné očakávanie i schopných splniť túžby ľudského srdca, ktoré je zamerané na absolútno v hĺbke svojej bytosti. Kňazov schopných kultúrnej analýzy vzhľadom na účinné stretnutie sa s dnešným moderným svetom. Chceme vychovať nových kňazov, ktorí s evanjeliom v ruke, ale ešte viac vo svojom živote budú podnecovať odpovede na základné otázky v živote človeka. Budeme vychovávať kňazov, ktorí na prelome tisícročí budú poslaní na zveľadenie dedičstva generácií predošlých. Aké je dedičstvo, ktoré máme v našej generácii zveľadiť? Aký je človek, ku ktorému pošleme terajších kandidátov kňazstva? 20 REVERENDY UŽITOČNEJŠIE AKO UNIFORMY? V 15. čísle (1990) časopisu DOMOV — listu spišskej diecézy redaktor Maga, pri príležitosti otvorenia seminára na Spiši napísal: [pageend20]Dĺžka roka bola dosť presne známa už v starom Egypte. Táto púšťová oblasť žije z periodických záplav rieky Nílu. V polovici 4. tisícročia spadali záplavy Nílu približne do času letného slnovratu a s prvým ranným objavením sa jasnej hviezdy Sirius. Týmto dňam sa začínal Slnečný rok. Tak oznamoval východ Síria záplavy Nílu, ktorými sa dostávalo na polia úradné bahno. Preto sa netreba čudovať, že sa Sirius čoskoro dostal na pomníky ako «veľká bohyňa Sotis, vládkyňa začiatku roka, ktorá spôsobuje stúpanie Nílu v pravý čas ». Pôvodnýjok Egypťanov mal 365 dní. Čoskoro však kňazi- astronómovia, ktorí pri svojom privilegovanom sociálnom postavení mali za povinnosť ppzorovať oblohu, zistili, že dĺžka roka je o čosi väčšia, a to 365 dní a štvrť dňa. Medzitým však získala stará dĺžka roka medzi ľudom takú pevnú tradíciu, že sa predbežne nerobili opravy pri počítaní rokov. Keďže však bol pre zdanlivý obeh Slnka okolo Zeme stanovený prikrátky čas, prebiehal začiatok roka cez všetky ročné obdobia a staroegyptský rok označujeme za «putujúci rok». Nadobudol dokonca kultovo-náboženský význam. Kňazi vyžadovali od nových faraónov, aby nič nemenili na inštitúcii putujúceho roka. V ruinách egyptských chrámov objavili roku 1866 nápis v troch rečiach, «Kanopusov dekrét». Oznamuje, že roku 238 pred naším letopočtom zaviedol faraón Ptolemaios III. Euergetes do kalendára priestupný deň, aby «sa nestalo, že niektoré verejné sviatky, ktoré sa majú oslavovať v zime, sa raz budú sláviť v lete, keďže hviezda každé štyri roky pokročí o jeden deň ». To znamená, že heliaktický východ Síria nastáva každý štvrtý rok o deň neskôr. Z toho dôvodu « sa má odteraz zaviesť každý štvrtý rok jeden deň navyše ako sviatok bohov». I keď Ptolemajova reforma mala iba krátke trvanie a putujúci rok sa znova presadiť, predsa sa tu objavila základná črta nášho dnešného kalendára: priestupný rok. Do Európy priniesol priestupný rok Július Caesar. Roku 46 pred Kristom zaviedol reformu, ktorá urobila poriadok v početných ťažkostiach rímskeho kalendára. Rimania sa totiž riadili v svojom kalendári obehom Mesiaca. Taký rok mal 365 dní. Pretože však slabé svetlo je viditeľné až s oneskorením jedného-dvoch dní, boli určité neistoty v kalendári nevyhnutné. Hovorilo sa vtedy vtipne, že Rimania zvíťazia v každej vojne, lenže nevedia kedy. Aj Židia sa riadili vo svojom kalendári obehom mesiaca. Mesiac počítali na základe pozorovaní mesačných zmien a tak bol 29 alebo 30 dňový, začínajúci novým mesiacom. Rok mal 12 lunárnych mesiacov, ale každé dva alebo tri roky vkladal sa 13. mesiac, aby sa udržala zhoda so striedaním ročných období, čiže vlastne so slnečným rokom. To bolo potrebné, lebo sviatky, určené podľa lunárnych mesiacov, mali predsa vzťah k obdobiam roľníckeho života. Pred kresťanským letopočtom roky sa obyčajne počítali od založenia mesta Ríma alebo od nastúpenia cisárovho. Po rozšírení kresťanstva sa roky začali počítať od narodenia Ježiša Krista. Omyl v počítaní Dionýza Malého (ktorý v 6. storočí zaviedol náš letopočet) stotožnil rok narodenia Ježišovho s rokom 754 od založenia Ríma. Dôkladnejšie štúdiá však neskoršie zistili, že Ježiš Kristus sa narodil v rokoch 747-748 od založenia Ríma, čiže 6-7 rokov prv, ako si myslel Dionýz. Z toho vyplynul čudný fakt, že kresťanský kalendár, ktorý teraz užívame, nezačal od narodenia Ježišovho, ale 6-7 rokov po jeho narodení. 21 ČO JE ROK? Zdá sa, že na túto otázku sa dá vlastne veľmi jednoducho odpovedať. Vždy 1. januára, za sprievodu silvestrovských ohňostrojov, začíname v dátumoch písať nové číslo roka. Prečo sa však roky menia práve v tento deň a prečo má rok 365 dní? Posledná otázka vlastne ani nie je správna, pretože náš rok má 365 a štvrť dňa — a tp je astronomický problém. Dĺžka roka sa rovná času, ktorý potrebuje Zem na jeden obeh okolo Slnka. Tento čas nazývame «tropický rok ». Trvá 365 dní, 5 hodín, 48minút a 47 sekúnd. Sirius a Kanopusov dekrét Július Caesar a rímsky kalendár [pageend21]Položili ste mi tri otázky. Dovoľte, prosím, aby som mohla na ne odpovedať takou ucelenou spomienkou, lebo všetky tieto tri body vytvárajú v mojej mysli jeden obraz. Rím bol vždy a je aj teraz pre mňa predovšetkým srdce Cirkvi, konkrétnejšie vyjadrené dobrým srdcom Svätého Otca. Zaiste nielen pre mňa. Tu mám možnosť vidieť, ako z celého sveta prichádzajú do Ríma tisícky pútnikov a ich cesty smerujú k tomuto jednému, jedinému človeku. Najmä každú stredu v aule Pavla VI. sa ich zhromaždia tisícky. Keď sa objaví Svätý Otec, davom zavládne vzrušenie. A keď prehovorí, všetci s napätou pozornosťou sledujú, čo hovorí. Ďalekohľadmi pozorujú jeho tvár, či sa usmeje, či zdvihne zrak tým smerom, odkiaľ ho pozorujú, či je ustarostený, unavený alebo odpočinutý. A keď po príhovoroch prechádza pomedzi ľuďmi, všetci túžia dotknúť sa ho, niečo mu povedať. Všetci túžia čo najintenzívnejšie zakúsiť dobrotu jeho srdca. Podvedome v ňom vnímajú dobrotu Božiu a túžia sa ňou naplniť — stať sa lepšími. Pri stretnutí s ním je možné zažiť stretnutie s Kristom. Keď mám možnosť teraz viac sledovať život a prácu Svätého Otca, toto je predmetom mojich častých úvah — táto veľkosť človeka, ktorý sa ako Ježiš Kristus, stal celkom synom Márie, aby nám zvestoval dobrotu nebeského Otca. Toto pre mňa na prvom mieste znamená Rím — teraz viac ako predtým. Druhý mocný zážitok, ktorý som mala hneď na začiatku a stále hlbšie si ho uvedomujem: že toto miesto je sväté, zmáčané krvou nespočetných mučeníkov, prežiarené fluidom premnohých veľkých a svätých ľudí. Hádam niet tu ulice, na ktorej by nebol kostol, a v ňom uchovávané relikvie niektorého svätca. Z mnohorakostí ich darov obdivujem tú nevyčerpateľnú plnosť a krásu Ducha Svätého, AKO NA MŇA ZAPÔSOBIL RÍM ktorý povoláva a ktorý obdarúva koho chce, ako a koľko chce. Tu si stále viac uvedomujem, že svojím krstom a darom viery, ktorého sa mi dostalo, povoláva aj mňa Duch Svätý, aby som svoj život neprežila len tak lacno, ale že s jeho pomocou aj ja môžem každý deň prežívať s novou krásou a plnosťou. Toto si uvedomujem, keď mám občas možnosť ponavštevovať niektoré krásne chrámy Ríma. Chápem odhodlanie svätého Augustína: « Keď to dokázali toľkí a toľké — prečo nie ty, Augustín?» Toľkí a toľké — nielen ktorí žili ďaleko pred nami, ale ktorí aj dnes žijú medzi nami — ktorých stretám na uliciach Večného mesta. Mnoho kňazov a najmä sestričiek v rožných šatách, habitoch, rôznych farieb pletí a jazykov. Človeka by napadlo — je ich tu tak veľa pohromade a pritom všade po svete tak veľmi potrebujú ich službu... Ale to by bol pomýlený názor. Tak, ako mnohí boli tu pred nami načerpať na tomto svätom mieste a teraz odovzdávajú to, čo tu získali, tak je múdre a prepotrebné, aby sa tu posväcovali a vzdelávali noví pracovníci, ktorí sa o pár rokov rozídu do všetkých končín sveta, kam zanesú svetlo evanjelia a pomôžu k povolaniu novým, ktorí tu prídu po nás... A tak ešte jeden pohľad na Rím — on je akoby pľúca a srdce Cirkvi, kde sa zbieha životodárná miazga viery, ktorá koluje vo všetkých generáciách a po celom svete, aby sa tu okysličila jednotnou a pravovernou náukou a aby sa odtiaľto s novým elánom rozliala aj do najvzdialenejších kútov sveta a oživovala ho. Dá sa tu naozaj precítiť, že Cirkev je Matka, že je jedna, svätá, všeobecná a apoštolská. Ďakujem Pánu Bohu, že smiem do nej patriť a že to tu môžem prežívať. Samozrejme, v Ríme je aj kadečo iné, čo sa tiež dá vidieť — aj prekrásna architektúra, aj žobráci, aj obchody plné exkluzívneho tovaru, aj zlodeji, mesto preplnené autami, ale aj ľuďmi, ktorí sú pri tom zhone celkom pokojní a veselí. Mnoho sa tu dá vidieť — ale toto všetko je až za tým, čo oslovilo moje srdce a s čím som sa s vami podelila. 22 Anna ODPOVEĎ NA TRI OTÁZKY [pageend22]P. Gabriel, OCD, DÔVERNE S BOHOM, I. diel. Druhé prepracované vydanie. Preložili Š. Va- govič a V. Ušák. Obálku navrhol A. Pauliny. Vydal Slovenský ústav svätého Cyrila a Metoda v Ríme pre Spolok svätého Vojtecha v Trnave, ako 3. zväzok edície MEDITÁCIE. Rím 1990. Strán 697. Výrobná cena 7 dolárov USA. Predošlý slovenský preklad tejto známej príručky na meditáciu vyšiel v 6. zväzkoch v SÚSCM v RÍme v rokoch 1963-1970 na základe pôvodného diela karmelitá- na a profesora na univerzite Otca Gabriela « Intimita divina » z roku 1952. Karmelitán Otec Gabriel zomrel v roku 1953. Jeho dielo bolo preložené do všetkých svetových rečí a časom bolo viac ráz zrevidované a prepracované, ale vždy so zreteľom na ducha a mentalitu autora. Za nové spracovanie treba vďačiť spolupracovníčkam ešte z prvých čias, karmelitánkam z kláštora svätého Jozefa v Ríme. Tento nový slovenský preklad sa zakladá na novom prepracovanom vydaní z roku 1980. Prvý diel obsahuje návody na meditáciu pre adventné, vianočné a pôstne obdobie. Tešíme sa vydaniu prvého diela, ďakujeme prekladateľom za ich mravenčiu vytrvalú Dr. M. Havrilla v predslove takto predstavuje knižku: « Prvé vydanie tejto knihy vyšlo v roku 1931 v Taliansku. Jej autorom je bývalý profesor na Pápežskom biblickom ústave dr. L. Gonzaga da Fonseca. Do autorových rúk sa neskôr dostali všetky cenné dokumenty z pera Lucie, takže nasledovali ďalšie vydania, postupne doplňované o nové skutočnosti. Kniha sa tešila veľkému záujmu a bola preložená skoro do všetkých svetových jazykov. Toto je skrátený preklad z 18. nemeckého vydania. Oproti pôvodine je skrátený o niektoré príhody, časť poznámok a opakujúce sa opisy udalostí, nesúviacich priamo s fa- DO POZORNOSTI ČITATEĽOM Zaiste ste si všimli, že náš časopis zmenil málo formát, a že je sádzaný novým systémom, tzv. fotosadzbou. Boli sme k tomu prinútení požiadavkami tlačiara, ktorý zmodernizoval svoj podnik. Tým sa výdavky na vydávanie časopisu zvýšili. Sme preto prinútení prosiť všetkých odoberateľov, aby nám podľa možnosti poslali predplatné, ktoré je 20 dolárov USA alebo protihodnota v inej mene. Predplatné s leteckou expedíciou je 25 dolárov USA. Veľmi radi prijmeme aj osobné dary a milodary, ktorými budeme hradiť predplatné našim krajanom na Slovensku. Títo si časopis žiadajú, ale nateraz nemajú možnosti predplatné uhradiť. O pomoc prosíme aj preto, lebo určité pramene na uhradenie výdavkov novou situáciou pre nás « vyschli». Ďakujeme všetkým za porozumenie. Všetku korešpondenciu ako aj príspevky posielajte priamo na túto adresu: Slovenský ústav svätého Cyrila a Metoda, SHzR, via Cassia, 1415 - 00123 ROMA - La Storta - ITALIA. timským zjavením. Zároveň sme ju obohatili o údaje týkajúce sa tretieho tajomstva a modlitbu zasvätenia Nepoškvrnenému Srdcu Panny Márie. » Isteže, túto knihu môžeme len privítať a to s veľkou radosťou. Je to priamo klasické dielo o fatimských zjaveniach, ktorých posolstvo modlitby svätého ruženca, úcta k Nepoškvrnenému Srdcu Panny Márie, modlitby a umŕtvovania za obrátenie hriešnikov, sú stále aktuálne. Dnešný svet, ktorý je vážne chorý na všetkých rovinách, potrebuje aj tento účinný a jednoduchý liek: modlitbu, návrat k Bohu a k jeho prikázaniam. Fonsecova kniha, sme istí, uvedie mnohé duše na cestu viery, nádeje a lásky, ktorá je jediná, čo zachráni dnešný rozorvaný svet. Ďakujeme dr. M. Havrillovi za obdivuhodnú námahu pri prekladaní a tiež aj pri organizovaní podujatia, aby táto vzácna kniha vyšla v takom vysokom náklade a v peknej grafickej úprave. Milo prekvapí čitateľa, keď nájde, že všetko to, čo povedala Panna Mária pri zjaveniach, je vytlačené inou, modrou farbou. Aj táto maličkosť len potvrdzuje, že nadšený horliteľ dr. Havrilla knihu pripravoval celým srdcom a s veľkou láskou k Panne Márii, za čo ho ona zaiste odmení. 23 nové knihy prácu a tiež všetkým tým, čo spolupracovali na vydaní tohto vzácneho diela. Nádejime sa, že aj druhý diel, ktorý bude obsahovať meditácie na obdobie « cez rok » vyjde čo najskôr. Dr. L. Gonzaga da Fonseca, FATIMA, MÁRIA HOVORÍ SVETU. Z 18. nemeckého vydania r. 1982 Maria spricht zur Welt skrátil a preložil Dr. Mikuláš Havrilla. Obálku a väzbu navrhol Ladislav Vančo. Vydalo Východoslovenské nakladateľstvo Košice roku 1990. Náklad 100 000 výtlačkov. Strán 280. AH 12,54. Cena 29,— Kčs. [pageend23]Nezáleží na tom, čo robíme, ale na tom, ako to robíme a prečo to robíme. Nezáleží na tom, koľko škôl sme vychodili, ale na tom, ako múdro vieme s tým, čo ovládame, hospodáriť. Nezáleží na tom, koľko toho vlastníme, ale na tom, či z toho, čo máme, vieme dávať druhým. Nezáleží na tom, či sa vieme presadiť, ale na tom, či vieme premáhať samých seba. Nezáleží na tom, či sa vieme sami radovať, ale na tom, či vieme prinášať radosť druhým. Nezáleží na tom, či sme bojazliví a máme strach, ale na tom, či sa správame tak, ako by sme strachu nemali. Nezáleží na tom, či nás utrpenie obíde, ale na tom, ako sa zachováme, keď predsa na nás príde. Nezáleží na tom, či sme šťastní, ale na tom, či sme schopní zaisťovať šťastie druhým. Nezáleží na tom, či sme milovaní, ale na tom, či milujeme iných a sme pre nich požehnaním. Nezáleží na tom, čo o nás hovoria ľudia, ale na tom, akí sme a či sme verní Bohu a sebe samým. Nezáleží na tom, ako vieme hovoriť, ale na tom, aby naše slová vyjadrovali úctu k pravde. Nezáleží na tom, či Boh plní našu vôľu, ale na tom, či sa my snažíme uskutočňovať jeho vôľu. Nezáleží na tom, či budeme dlho žiť, ale na tom, ako sme naplnili svoj život. Nezáleží na tom, kedy zomrieme, ale na tom, či sme pripravení stretnúť sa s Bohom kedykoľvek. Zamyslime sa nad týmito vetami a snažme sa podľa nich usporiadať náš život v tomto novom roku. SLOVENSKÉ HLASY Z RÍMA ROČNÍK XL - 1991 SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizzazione del Tribunale di Roma n. 17112 del 3. febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70%). ' Vydáva Slovenský ústav svätého Cyrila a Metoda v Ríme. Rediguje Andrej Pauliny s redačným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo Švajčiarsku a vo Švédsku na adresy tamojších slovenských katolíckych misií. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V USA na adresu Rev. Ján Ondie, 18. S. Chestnut St. TRESCKOW, Pa. 18254. Naša adresa: Istituto Slovacco dei Santi Cirillo e Metodio, casella postale 6175, 00100 Roma, Italia. Korešpondenciu a príspevky posielajte na adresu: Slovenské hlasy z Ríma, Istituto Slovacco dei Santi Cirillo e Metodio, Via Cassia 1415, 00123 Roma (La Storta), Italia. Tlačí Typografia Ugo Detti, Via Girolamo Savonarola, 1 - 00195 Roma, Italia - Tel. (06) 380009. NA ČOM BUDE ZÁLEŽAŤ V NOVOM ROKU [pageend24]