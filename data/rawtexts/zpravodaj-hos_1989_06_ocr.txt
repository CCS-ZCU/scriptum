Zpravodaj _ Hnutí za občanskou svobodu ČÍSLO 6 SRPEN 1989 PROHLÁŠENÍ K 21. SRPNU Nadchází výročí 21.srpna 1968, kdy byla naše vlast okupována cizími vojsky. Vojenský zásah přerušil pokojný proces společen - ských změn, které v souladu s vůlí naprosté většiny obyvatel směřovaly k větší občanské a duchovní svobodě i k obnovení života - schopnosti národního hospodářství. Znovu byl posílen autorita - tivní systém, který způsobil všestranný úpadek naší společnosti . Netvrdíme, že se v posledních dvaceti letech život zastavil. Avšak navzdory lidem, kteří neztratili svou profesionální a mo - rální odpovědnost, došly věci tak daleko, že se naše továrny a dílny změnily v technická muzea, lesy chřadnou a lidský věk se krátí. Už léta žijeme z podstaty, na úkor příštích pokolení. Mo - censké špičce se bez jakékoli společenské kontroly ovšem vládne snadno. Vládnout snadno však neznamená vládnout dobře. Každému, kdo není zcela lhostejný k osudu své země, musí být jasné tři věci: Tento stav je přímým důsledkem nedemokratického způsobu vlády a správy, jenž byl u nás zaveden po srpnové invazi. Proto je nutné způsob vládnutí zásadně změnit. Ztrátou základních občanských práv a svobod byla společnost ochromena duchovně i hospodářsky. Proto je uskutečnění těchto práv a svobod nezbytné. Nápravu neutěšeného stavu nelze ponechat na volném uvážení osob, které nás do tak těžké situace zavedly. Proto je nutný celospolečenský rozhovor o situaci, v níž jsme se ocitli, a o ces - tách, jak ji překonat. 0 takový dialog nezávislé občanské skupiny usilují. A právě takového otevřeného a věcného rozhovoru se lidé se špatným svědomím a špatnými výsledky své řídící činnosti panicky obávají. Proto si vymýšlejí historky o "demokratické kontrarevoluci", o za[pageend1]kládání požárů a o dalších diverzních akcích. Tváří v tvář těmto pomluvám a ostouzením opakujeme své zásadní stanovisko; Jsme pro nenásilnou, pokojnou cestu k demokratické společnosti. Jsme odpůrci nenávistných štvaní a revanší . Výzva k dialogu, to je podaná ruka všem, kteří neztratili pocit odpovědnosti k osudu své země. Nadchází 21. výročí srpnových událostí. Členové a stoupenci nezávislých iniciativ vyjádří svůj postoj způsobem, který je v souladu s Ústavou ČSSR i s dalšími zákony a předpisy: budou se v pondělí 21.srpna procházet v centru Prahy na pěší zóně a také v ostatních městech tak, aby nebyla narušena doprava a veřejný pořádek. Náš hodinový občanský přejev zahájíme v 17.00 hod. dvěma minutami ticha. Stoupenci a příslušníci nezávislých iniciativ již mnohokrát vyjádřili své postoje klidným nekonírontačním způsobem a nepochybně to učiní i tentokrát. Je třeba, aby si státní orgány uvědomily svou odpovědnost a tento důstojný občanský projev nenarušovaly. Prožíváme chvíle společenského procitání. Stále noví a noví přívrženci se hlásí k myšlenkám demokracie, jejíž uskutečňování je znemožněno srpnovým vojenským zásahem. Náš občanský protest bude proto zejména přihlášením se k myšlenkám lidských práv, demokracie, hospodářského rozkvětu a sociální spravedlnosti. V Praze 9.srpna 1989 Hnutí za občanskou svobodu Rudolf Battěk, Václav Benda, Ján Čamogurský, Tomáš Hradílek, Jindra Konečný» Ladislav Lis, Jaroslav Ša- bata, Jan Stern - členové Prozatímního koordinačního výboru. Demokratická iniciativa Emanuel Mandler, Bohumil Doležal, Karel Štindl, Martin Litomiský, Ilja StoroŽenko, Eva Štolbové - členové ustavujícího výboru. Sdružení T. G. Masaryka František Podaný - předseda. [pageend2]