A C A D E M I A C H R I S T I A N A Bulletin Křesťanské akademie, studijního a vydavatelského ústavu Cyrilometodějské Ligy. 00193 ROMA/ltalia Via della Conciliazione 1 Č. 3 Podzim 1967 ”všechno bezděčné proměnit v úmyslné v tom je kultura". Novalis. OBSAH : I. Římská schůzka v červnu 1967 II. Sjezd v Gazzadě: 1. Problémy a diskuse 2. Závěry a perspektivy III. Zesoučasnění programů ze zářijové porady. [pageend1]'S, 2 I. ŘÍMSKÁ SCHŮZKA V ČERVNU 1967: Ve čtvrtek 8. června jsme svolali schůzku římských spolupracovníků. Tento deň bude mít svůj význam v dějinách Křesťanské akademie. Spolu s kard. Beranem, se členy Náboženského střediska "Velehrad", se zástupcem emauzských benediktýnů z Norcie, panem opatem Verzichem, jsme byli přijati v audienci Svatým Otcem Pavlem VI. Seznámili jsme ho s prací, kterou konáme pro křesťanskou kulturu, v dnešní historické situaci. Požádali jsme ho o jeho požehnání, abychom mohli vyřešit kladně svoje současné problémy a uskutečňovat stále lépe své programy. Pavel VI. v krátkém projevu vyslovil své radostné překvapení nad tím, že v Římě existuje středisko organizované studijní a ediční činnosti v rámci české křesťanské kultury a že pracovníci Křesťanské akademie tvořivě zasahují do dnešního kulturního dialogu. Dále řekl, že si nejen velmi cení, této naší práce, nýbrž ze vidí i její význam a důležitost pro dnešní křesťanský život českého národa a pro budoucnost české křesťanské kultury. Vyzval nás, abychom se nedali odradit potížemi ani zadržet překážkami, nýbrž abychom se neúnavně a v plné odpovědnosti věnovali práei v tento čas setby, i když nemůžeme ještě vidět čas sklizně. ’’Věřte — dodal —, že zima se chýlí ke konci a jaro přichází — i pro Vaši práci a pro Vaše úsilí”. Odpoledne téhož dne jsme v místnostech střediska "Velehrad” probrali některé aktuální otázky, jak organizační tak ediční. Hlavně nám šlo o utužení dvou sekcí uvnitř Křesťanské akademie a o bližší spolupráci s kněžským oborem "Vinculum". Zjistili jsme, že jedním z hlavních problémů je situace začarovaného kruhu, v níž se ocitli stálí spolupracovníci římské skupiny Křesťanské akademie. Je třeba tento kruh prolomit a rozšířit římské centrum [pageend2]o nové síly, které doposud stály jaksi mimo naši práoi. Prodebatovali jsme pak přípravu sjezdu v Gazzadě, organizační práci pro leÄní měsíce atd. II. SJEZD V GAZZADĚ: A. Zpráya o stavu a problémech Křesťanské akademie. / dr. Karel Vrána / 1) Křesťanská akademie ve svých proměnách. Vznik, růst a poslední proměny Křesťanské akademie jsou dostatečně známy /srv. Bulletin "Academia Christiana", č.l/. Není třeba, abychom se k nim na dnešní schůzce vraceli přímo. Jestliže se na začátku této své zprávy o stavu a problémech akademie vracím do minulosti, pak to činím jedině proto, abychom lépe rozuměli své přítomnosti a dovedli se dokonaleji proklestit do budoucnosti. Jsou tu mezi námi ti, kteří zakládali CM—Ligu a její studijní ústav. Prosím je už tečí, aby opravili nebo upřesnili všechny moje názory a vývody, kdybych se snad - podle jejich domnění — odchýlil od pravého chápání Kř. a. a jejího poslání. Pokládám za důležité a podstatné, abychom my všichni — zde přítomní i ti, kteří nemohli přijet, — neztráceli nikdy se zřetele, že: a) Křesťanská akademie vznikla, trvala, rostla a dodnes je a chce být i v budoucnosti studijním a edičním ústavem Cyrilometodějské Ligy. Cyrilometodějská tradice neznamená pro nás citové zahledění do minulosti, nýbrž je spíše tvořivým programem pro dnešek i _zítřek. Nevylučuje, nýbrž umocňuje ostatní složky naší [pageend3]- 4 celkové křesťanské a národní tradice. Má tu výhodu, že svou nej — vlastnější podstatou stmeluje v dokonalou harmonii a jednotu národní, kulturní a křesťanské hodnoty. V perspektivách cyrilometodějské tradice je zcela evidentní, že národní vzestup, kulturní rozvoj a křesťanské ideály si neodporují — nesmí a nemají si odporovat. b) Za sedmnáct let trvání Křesťanské akademie jsme se mohli přesvědčit, že se nesmíme stát nikdy spolkem. Povaze našich cílů vyhovuje nejlépe způsob spolupráce, který nazýváme hnutím. Spolková forma má sklon k maximu organizovanosti, byrokracie, formalismu a uzavřenosti. Křesťanská akademie rostla a pracovala nejlépe s minimem organizovaných struktur, počítala spíše s osobním stykem, v rámci svých cílů se pohybovala svobodně bez přílišné a bez úzkostlivé starosti o vnější formy. Byla a je otevřena a připravena jak ke svým vlastním proměnám tak k dialogu s lidmi dobré vůle. c) Třetím znakem Křesťanské akademie byla a je svoboda.Ne— běží jen o to, že všichni spolupracujeme ze svobodného rozhodnutí — tak jako mnozí, které bychom rádi mezi sebou viděli, se neúčastní ze svobodné vůle. Běží o poslední motiv a důvod naší práce: ten jistě neleží na finanční rovině — ani nám nezáleží na osobní slávě či moci atd. Stačí vyslovit tyto pojmy, abychom poznali jak jsou směšné v naší situaci. První a poslední hybnou silou veškeré naší činnosti je - a odvažuji se říci, že musí zůstat — nadšení pro věc. d) Čtvrtým znakem Křesťanské akademie je služba. Nejsme tu proto, abychom oslavovali sami sebe, nýbrž abychom v mezích svých konkrétních možností sloužili prací a tvořivostí lidským, kulturním a křesťanským potřebám svého národa, ať už žije doma nebo v cizině. [pageend4]5 - II. Otevřené organizační problémy. Už v druhém čísle našeho bulletinu jsem upozornil na některé doposud kvasící problémy, před nimiž stojíme a které řešíme. Zmíním se o některých otázkách, na něž budeme hledat zde v Gazzadě společnou odpověď. 1) Rostoucí diíerenciovanost našich edičních programů si vynutila a vytvořila dvě hlavní sekce uvnitř Křesťanské akademie: obecně kulturní sekci a sekci náboženské literatury. Náboženská a pastorálně teologická edice musí ovšem sledovat své vlastní cíle a řídit se svými měřítky. Druhý vatikánský koncil způsobil velké kvašení a obnovování na poli teologické a náboženské literatury. Náš organizační problém tkví v hledání způsobu, jak udržet jednotu Křesťanské akademie a zároveň zaručit dostatečnou autonomii edici náboženské a teologické literatury a přitom neudusit činnost edicí obecně kulturních.: Vigílie, Studia a Studií.. Vyskytly se návrhy na úplnou samostatnost — redakční a administrační náboženské edice. Nechybí ani názory, které žádají, aby Křesťanská akademie hodila přes palubu ostatní edice jako luxus v dnešní výjimečné době a věnovala se výlučně vydávání knih s náboženským obsahem. Útoky a kritiky na některé publikace Vigílie vycházely všechny z předpokladu, že lyrika a krásná literatura vůbec jsou dnes jen luxusem pro pár estétů. Obrazně řečeno: podobáme se prý dětem, které si hrají, zatímco hoří dům. Můj návrh, který zde předkládám k diskusi, předně vychází z přesvědčení, že Křesťanská akademie si musí uchovat svou jed- notu a přitom neporušit dualismus svých základních sekcí ani jejich autonomii. Konkrétně si to představuji asi takto: Jednota Křesťanské akademie může být dostatečně zachována na organizační rovině tím, že budeme mít jednoho předsedu a jednoho generálního tajemníka, — že jejích schůzek, širších i užších [pageend5]6 se budou stejným právem účastnit referenti a spolupracovníci jak sekce obecně kulturní tak i sekce náboženské literatury — a že — na programové rovině — se obě sekce dohodnou na společném postupu, aby se vyvarovaly zbytečných kolizí a aby se vhodně doplňovaly. Autonomie obou sekcí v rámci základní jednoty je podle mého mínění zaručena tím, že každá sekce bude mít svou vlastní komisi a ev. svého podsekretáře, svůj vlastní jednací řád a, bude-li nutno, i své vlastní schůzky atd. Bezprostředně a hned bude třeba vyřešit tyto otázky: aa/ Sekce pro náboženskou literaturu je poměrně dobře finančně založena, jak může potvrdit naše administrace, vedená střediskem Velehrad. Chybí jí však doposud soustavná, a elastická činnost korespondenční a organizované plánování na širší rovině. Mnoho našich spolupracovníků, hlavně z kněžských řad, si neustále stěžuje, že nemá odpověcí od náb. sekce na své dopisy, návrhy a právě na poli překladatelském a spisovatelském. Stává se také, že dva lidé překládají a nabízejí Křesťanské akademii k vydání dva stejné překlady. Prostě o sobě nevědí. Bylo by úkolem náb. sekce, aby s . nimi byla ve styku a upozornila, ev. harmonizovala jejich práci. —Je zde ovšem problém, kdo bůde dělat tuto práci v náboženské sekci. Dovoluji si upozornit, že řešením by mohla být užší spolupráce s kněžským oborem "Vinculum". Vedoucí kněžského oboru by měl být de iure poradním Členem komise náboženské sekce. Spolupráce ‘’Vinculum" a náb. sekce by zaručila i dobré programování. bb/ Sekce, která zahrnuje edici Vigilii, Studium, sešity Studie a ev. i Nový Život nemá finančně na růžích ustláno. Nesmíme zapomínat na to, že udělala kus dobré práce a že některé její publikace — přes všechny obavy a strachy — uspěly, často bez peněz a proti penězům. Její kulturní :dopad je ovšem užší — a hlavně [pageend6]7 •Časově ne tak bezprostřední jako je dopad publikací náboženské sekce. Naším problémem tedy nejsou na prvním místě otázky programové, otázky textů, otázky organizace a korespondence, nýbrž velmi prosté otázky finanční povahy. Nemohu se nezastat této sekce a jejích složek a nezdůraznit jejich důležitost a kulturní váhu — i pro křesťanské perspektivy našich zemí. Je opravdu těžko pochybovat o naší povinnosti vydat rychle a dobře literární pozůstalost Jaroslava Durycha, Jana Zahradníčka a Roberta Vlacha, ujímat se lyriky a prózy spisovatelů a básníků žijících mezi námi. Obracím se tedy už tečí s celou naléhavostí na středisko "Velehrad", aby ve svém horlivém a pro české věci zaníceném srdci nacházelo i dále — a snad i více - místa pro sekci obecně kulturní a její publikace a aby nedovolilo, aby se stala popelkou. Zároveň se obracím na všechny naše kněze i laiky s prosbou, aby pomáhali hledat prostředky a cesty k prostředkům a k rozvoji NŽ, Vigílie, edice Studium a Studií. Nepochybuji o primátu náboženských hodnot a o prvenství náboženské literatury. Obávám se jen ghetta, do něhož by nutně Křesťanská akademie upadla a dobrovolně se odtrhla od dějin, kdyby se přestala živelně a tvořivě zajímat o kulturu a literaturu vůbec. Pokládám za naši povinnost otvírat se k člověku .a k jeho otázkám přistupovat na celé frontě, nezužovat horizonty ani cesty. 2. Otázka vztahů Křesťanské akademie k jiným organizacím. a/ Křesťanská akademie a CM-Liga: Zeměpisná vzdálenost Říma od Londýna, velmi řídké osobní styky a vnitřní problémy, ketré bylo třeba řešit "hic et nunc", způso— bily, že v minulosti se někdy mohlo zdát, jakoby se Křesťanská akademie odtrhla od Ligy a zcela zapomnělá na to, že je jejím ústavem. Jsem v tomto ohledu spíše optimista a odvažuji se [pageend7]- 8 - tvrdit, že je dnes pro nás zbytečné obracet se do minulosti a hledat tak ev. nedostatky, chyby či dokonce i viny včerejška. Dnes nás zajímá více přítomnost a budoucnost — jak jsem už řekl na začátku. Za Křesťanskou akademii mohu dnes říci, že se nestydí za svou solidaritu a jednotu s Ligou, že se považuje a chce se dále považovat za studijní a ediční ústav CM-Ligy. Abychom, konkrétně prohloubili spolupráci a sounáležitost, bude dobřef když se nebudeme stýkat jen občas na ročníGh schůzkách v širokém rámci. Mám v úmyslu navštívit osobně londýnské středisko CM-Ligy a prodebatovat přímo možnost užší spolupráce. b/ Křesťanská akademie a kulturní skupiny v zahraničí. V minulosti se vyvinula dobrá a plodná spolupráce na poli edičním s Kulturní Radou vedenou po dlouhá léta obětavým dr. Robertem Vlachem. Po smrti dr. Vlacha jsme se dohodli s dr. Amt. Kra t o chví1em. redaktorem Archy a vedoucím mnichovské edice "Lucernička" o pokračování ve Vlachově tradici. Dr. Kratochvíl je přítomný na naší schůzce a budeme tedy mít možnost celý problém lépe, a dokonaleji prohloubit. Běží nám hlavně o zachování literární soutěže, zdokonalení sešitů Studie - a ovšem o oživení Vigílie. Spolupráce se Společností pro vědu a umění je spíše osobní. Mnozí z nás jsou jejími Členy. Na rovině institucí se doposud nepodařilo najít formuli pro sblížení. c/ Křesťanská akademie a náboženské středisko "Velehrad". Poměr Křesťanské akademie a náb. střediska "Velehrad" je "de iure" velmi prostý — je to poměr redakce k administraci studijního a edičního ústavu. Konkrétně běží ale o poměr velmi složitý. Problémy vyrůstají ze skutečnosti, že náb. středisko není pouze administrací Křesťanské akademie — nýbrž je více, a chce být též [pageend8]9 “koordinačním střediskem" -pracovních kroužků Vinculum a Spolupráce katolické mládež^ /SKM/. Distribuce a expedice knih a časopisů dává administraci možnost přímého styku s čtenářem a tím i možnost sledovat jeho reakce, požadavky,, návrhy atd. Toto vše ovšem zajímá i redakci. Podle návrhu stanov náb. střediska by se zdálo, že Křesťanská akademie je považována za jednu z pracovních skupin střediska "Velehrad". Administrace má pochopitelně zájen na tom, aby měla k dispozici právě ony knihy, po nichž je největší poptávka a jež se nejvíce žádají. Je třeba dotiskovat, připravit druhé vydání atd. Ovšem i redakce musí vědět o druhém vydání knihy, aby mohla upozornit autora - resp. i nakladatelství, jde-li o překlad.— a udělat případné opravy nedostatků prvního vjrdání. Toto vše vyžaduje dobrou a jasnou spolupráci, určitá pravidla a vjcmezení kompetencí. V zájmu dobré spolupráce a dokonalejší výkonnosti navrhuji toto vymezení kompetencí — a hned prosím všechny přítomné o zlepšovací protinávrhy. Kompetence a úkoly redakčního kolégia Křesťanské akademie; 1. Sekretář a jednotliví referenti, jakož i ostatní Členové edičních a studijních komisí vypracovávají..studíjní a ediční program na určité období, ne delší než jeden rok a ne kratší než tři měsíce, a seznamují s ním - na stránkách bulletinu - všechny své spolupracovníky a přátele', jakož i administraci. 2. Titíž činitelé uzavírají smlouvy s autory a s nakladatelstvími-»- 3. Dojednávají časové termíny, grafickou úpravu atd. s tiskárnou. 4. Starají se o korektury. 5. Předávají administraci —tj. Středisku - své publikace připravené k distribuci se-seznamem adres, na něž Křesťanská akademie je povinna zaslat autorské nebo pod. výtisky. 6. Do tiskárny dávají rukopis vždy po předběžném finančním dobro— zdání administrace. [pageend9]10 7. Užívají papíru a obálek opatřených zvláštní hlavičkou, jakož i svého razítka. Kompetence a úkoly administrace: 1. Úkoly administrace přejímá náb.středisko "Velehrad": distribuje veškeré publikace, spravuje finanční fondy a pod. 2. Udržuje a doplňuje adresáře. 3. Upozorňuje periodicky nebo na požádání redakci na stav nákladů,, finančních reserv, ev. dluhů. 4. Užívá svého razítka, papíru a obálek. 5. Ze své korespondence předává redakci vše, co se týká kompetence studijního a edičního programování. ó. Distribuje publikace Křesťanské akademie jen po doporučení gen. sekretáře a kompetentního referenta. 7. I při znovuvydání publikací sleduje tento postup. 3) Otázky personálního složení Křesťanské akademie. Ponechám stranou otázku definitivního řešení. Pokládám totiž za nutné, aby nejdříve byly pevně stanoveny alespoň minimální stanovy a pak teprve ne jejich základě byl vypracován systém personálního obsazování. Běží mi dnes hlavně o dvě věci. a/ Předně je tu složení redakčního kolegia Křesťanské akademie. Nemyslím, že by prozatím vykazovalo potíže. .Redaktorem NŽ a referentem edice Vigílie je P. Petr Ovečka,S.J. Vedoucím ediční komise v sekci náb. literatury je dr. Jar. Polc. Redaktorem sešitů Studie je dr. Karel Skalický. Jazykovým revisorem je dr. Ondřej Petrů,O.P. Archivářem Křesťanské akademie je dr. Tomáš Špidlík,S.J. Sekretářem, referentem edice Studium a literární soutěže je dr. Karel Vrána. Předsedou je dr. Zdeněk Ehler. [pageend10]11 v Otázky generálního sekretáře. Všichni členové redakčního kolegia — mimo sekretáře a předsedu — sídlí v Římě, tedy v centru Křesťanské akademie. Předseda má funkci spíš.e representativní. Není tomu tak se sekretářem. Vzdálenost 280 km není maličkost a nedá se snadno překonat. Sekretář by měl bydlet v Římě, aby mohl lépe, rychleji a účiněji konat svou práci. Nabízím tedy dnes své místo k dispozici. A zdůrazňuji že moje demise je motivována jen věcnými potížemi a že neznamená nikterak konec mé osobní spolupráce s Křesťanskou akademií. III. Programové perspektivy. V této třetí části své zprávy chci se zamyslit nad směrem a náplní naší práce v Křesťanské akademii. Uvědomuji si s mnoha jinými přáteli nedostatky a meze naší činnosti. Pracujeme v podmínkách velmi nesnadných 'a jsme podmiňováni jak svou osobní formou mentis tak i věcnými a sociologickými faktory. To nám ovšem nijak nesmí bránit, abychom neusilovali a nenamáhali se o překonání jednostranností a o hledání toho nejlepšího. Dovolte mi několik poznámek, . které spadají do mé osobní kompetence, než předám slovo ostatním referentům redakčního kolégia. 1. Studijní činnost Křesťanské akademie. Křesťanská akademie je studijní a ediční ústav CM—Ligy. Není. si třeba zakrývat, že v posledních letech pod tlakem naléhavých konkrétních historických požadavků vyvinula předně druhou část svého obecného programu a prakticky se stala nakladatelstvím. Studijní činnost se scvrkla na osobní práci a jediný její projev se vyskytl sem tam v některých článcích NŽ a pak na stránkách velmi nepravidelně vycházejících sešitů Studie. Bude třeba, abychom [pageend11]12 vyšli z tohoto jednostranného provisoria a odvážili se stát se skutečnou akademií - to je prostorem činného a tvořivého studia: abychom nepřicházeli s křížkem po funuse k řešení velkých problémů naší doby? nýbrž dovedli včas a pozitivně zasahovat do událostí dneška. 2. Edice Studium Edice Studium publikovala dodnes devět knih. Z toho dvě třetiny - tedy šest - jsou původní a jejich autory jsou naši spolupracovníci. Jen tři knihy jsou překlady. I další náš program v edici Studium zachovává tento poměr původních prací a překladů: tri původní studie a jeden překlad. Zasadím se o to, abychom mohli v edici Studium vydávat původní práce a překlady o skutečně špičkových problémech naší doby, hlavně na poli teologickém, filosofickém, sociologickém a vědeckém. Jedním z prvních úkolů bude připravit dobrjr, kritický a otevřený moderní přehled a syntézu křesťanské filosofie. To ovšem předpokládá účast většího kolektivu. Tečí žádám předně P. Ovečku, aby nás seznámil s programovými problémy Nového Života a edice Vigílie. Po něm bude mít slovo dr. Karel Skalický, jako redaktor Studií, které jsou tribunou studijní činnosti Křesťanské akademie. Vedoucí sekce pro náboženskou literaturu se nemůže zúčastnit sjezdu. V druhém čísle našeho bulletinu podal podrobný a bohatý program náb. sekce. Lze tedy rozvinout diskusi na podkladě tohoto programového přehledu. [pageend12]13 B. Závěry a perspektívy. 1. Organizační otázky. V debatě o organizačních otázkách Křesťanské akademie jsme se dohodli, že generální sekretář může alespoň pro příští akademický rok sídlit mimo Řím. Ve funkci generálního sekretáře byl potvrzen dr. Vrána, který skutečně sídlí mimo Řím. Tato okolnost vyžaduje podle mínění většiny účastníků sjezdu v Gazzadě úzkou a věrnou spolupráci římských vedoucích jednotlivých oborů Křesťanské akademie, Vincula a Střediska. Jako vnitřní řád pro činnost vydavatelskou a studijní byla přijata tato pravidla, která navrhl P. Špidlík a která jsme společně propracovali: ' a/ Každá kniha, která se připravuje nebo navrhuje k tisku, se oznámí archivářovi, který jí dá pořadové číslo kartotéky. b/ Rukopisy se posílají vedoucím jednotlivých sekcí nebo v případě pochybností, archivářovi. c/ Všechny publikace, které jsou v přípravě, se uveřejňují v informačním bulletinu Academia christiaba. Tedy všichni spolu— pracovníci a přátelé, kteří dostávají oběžník, mají právo upozornit vedoucí jednotlivých komisí na knihy, které by považovali za důležité, kterým by se měla dát přednost před jinými a pod. Jedině touto spoluprácí se přiblížíme věcnému postupu a vyhneme se subjektivním měřítkům a náhodnosti. d/ Dvakrát či třikrát do roka sestaví vedoucí komisí tzv. ediční program -pro nejbližší dobu, tj. seznam knih, které se mají tisknout, přetisknout-, dotisknout nebo přeložit. Tento seznam se sestavuje podle návrhů všech spolupracovníků. e/ Vydavatelský program se schválí definitivně na schůzce redakčního kruhu /obyčejně dvakrát či třikrát do roka/. Řádní členové [pageend13]14 redakčního kolégia jsou předseda, sekretář, archivář a vedoucí jednotlivých komisí. Zápis o průběhu a rozhodnutích porady pode- píše sekretář Křesťanské akademie, vedoucí příslušných sekcí a archivář. K schůzkám redakčního kruhu je zván jako poradní člen vedoucí kněžského oboru “’Vinculum", a rozhodne-li většina členů redakčního kolégia, i jiní spolupracovníci. f/ Vydavatelské programy se pak předají_administrativním činitelům střediska "Velehradů a současně se uveřejní v informačním bulletinu. Středisko "Velehrad" dává své finanční "placet". g/ Po přípravě knihy do tisku, aby generální sekretář dal definitivní schválení k tisku publikace, dříve než se začne se sazbou. h/ Grafickou úpravu, autorská práva a náklad vyjednává vedoucí příslušné komise, který také dohlíží nad korekturami. Pro účinnější a přesnější koordinaci schůzek a práce redakčního kolégia archivář P. Tomáš Špidlík zastává na rok 1967/68 funkci proseknetáře. Jeho hlavním úkolem je zastoupit sekretáře v Říme v případech urgentních a spojovat římské ústředí se sekretariátem. Ostatní Členové redakčního kolégia jsou: Petr Ovečka /Nový Život, edice Vigílie a literární soutěž/;Dr. Karel Skalický /sešity Studie/; Dr. Jaroslav Polc /sekce náboženské li teratury/; Dr. Karel Vrána /sekretář, edice Studium/; Dr. Ondřej Petrů /jazykový poradce/. 2. Studie. Pracovníci Křesťanské akademie přítomní na schůzce v Gazzadě s uspokojením konstatovali, že sešity "Studie" začaly vycházet tiskem. Je to též zásluha spolupráce s Otci benediktýny z Norcie. [pageend14]- 15 - Doporučilo se, aby Studie vycházely dále tiskem a to čtyřikrát do roka, zatím nákladem jednoho tisíce výtisků. Tiskovou, grafickou úpravu a korektury obstarávají emauzští benediktýni v Norcii. Redakci vedou dr. Karel Skalický a dr. Ivan Jelínek, kteří trvale spolupracují se sekretářem. Redakční rada bude co nejdříve ustanovena. Redakční rada Studií má poradní a kontrolní funkci. Personální složení redakční rady bude.uveřejněno v tiráži. Vedoucí redakce se postarají o soudní povolení k vydání. Redakční rada pověří jednoho nebo více členů, aby navázali styky za účelem spolupráce se spisovateli a s umělci, kteří tvoří v českém křesťanském kulturním prostoru Sešity "Studie" přinášejí hlavně články a studie, profil;?- a kritiky, diskuse a dialogy, recenze a biografie, případný úvodník. 0 obrazovou přílohu se stará emauzskjr mnich P. Vojtěch Engelhart. Obecné zaměření Studií je intelektuální tvorba teologická, filosofie, umění, kritika a hraniční otázky všech vědních oborů. Čistě odborné články přírodovědecké mohou být uveřejněny jen pokud budí všeobecnější zájem. Aby se vyhnuly konkurenci s Novým Životem, Studie budou uveřejňovat jen příspěvky s přísným vědecko— kritickým zaměřením a širším rozsahem. 3. Vigílie /Petr Ovečka/. a/ Doporučuje se pokračovat a snažit se o zvýšení úrovně, b/ Vigílie se zajímá jak o původní tvorbu česky tvořících autorů tak i o hodnotné překlady. c/ Pozornosti střediska "Velehrad" a všech přátel předkládáme své rozhodnutí publikovat čtyřdílný román Jaroslava Durycha "Služebníci neužiteční". Vigílie má v úmyslu provést subskripční akci pro vydání Durychova románu a pro ev. zajištění Durychovy pozůstalosti. [pageend15]16 d/ Na sjezdu se konstatovalo, že význam edice Vigílie se zvyšuje skutečností, že ani edice Vjršehrad /nakladatelství Lidové Demokracie/ ani vydavatelství Charita nevěnují pozornost českým katolickým spisovatelům /Demi, Durych, Schulz, Křelina, Renč, Laze cký, Zahradníček atd./. e/ Referent edice Vigílie se stará o grafickou úpravu, o korektury a jedná s autory o edičních právech. f/ Edice Vigílie úzce spolupracuje s literární soutěží Křesťanské akademie a Kulturní Rady, které zůstávají zcela autonomní. 4. NovýŽivot /Petr Ovečka/. a/ Nový Život zůstane v dosud osvědčené linii. b/ Redaktor Petr Ovečka zve a vyzývá k velkorysé a účinnější spolupráci. Prosí o návrhy a příspěvky z oboru českých náboženských dějin /doba husitská a pobělohorská/, barokní tvorby, života řeholí a řádů působících v Čechách. c/ Pokud běží o politické přehledy, doporučuje se pokračovat v objektivním hodnocení světových událostí. 5. Edice Studium /Karel Vrána/. a/ Doporučuje se, aby edice Studium vydávala dále knihy vědecké povahy, a to jak původní tvorbu tak i hodnotné překlady. b/ Navrhuje se, abjr edice sledovala živěji aktuální problematiku křesťanské kultury v oboru filosofie, literární kritiky, apo- logetiky a esejistiky. 6. Náboženská edice. a/ Sjezd v Gazzadě se vyslovil zásadně pro pokračování dosavadní linie, hlavně doporučil publikaci koncilových dokumentů a Písma svatého. [pageend16]17 1/ Účastníci sjezdu v Gazzadě vyslovili přání, aby byl v brzké době vydán v dobré a praktické úpravě alespoň překlad Nového Zákona. c/ Všichni se vyslovili pochvalně o tisku katolického liturgického kalendáře. Mnozí si přejí, aby byl příště publikován už v_červnu z důvodu praktické distribuce — a žádají, aby byl natištěn též malý kalendář na jednom listě. 7. Závěry týkající se všech edicí a/ U překladů je třeba dbát na věrnost a na ryzost češtiny. b/ Lidové publikace nezapadající do perspektiv Křesťanské akademie by mohly uveřejňovat "Edizioni Emaus". c/ Doporučuje se uniformita ve formátu knih. d/ knihy Křesťanské akademie by měly být opatřeny titulky na hřbetě a malou poznámkou /s ev. fotografií/ o autorovi. e/ Dvakrát do roka nechť se uveřejní seznam knih, které jsou na skladě. Na závěru sjezdu v Gazzadě Křesťanská akademie poděkovala všem za spolupráci, hlavně středisku "Velehrad" za jeho pomoc při vykonávání autonomní činnosti. Vjrslovili jsme též naději, že nám vbrzku bude možno stát se opravdu a plně studijním a dokumentačním ústavem s kádrem lehce dosažitelných a dostatečně připravených spolupracovníků. Budeme uvažovat o vytvoření skutečného dokumentačního centra jak v Římě tak v Norcii a pomýšlíme na navázání styku s ženevským ústavem /dr. Heidler/ a s boloňským centrem "Dehoniamun11. [pageend17]- 18 III. ZESOUČASNĚNÍ PROGRAMU ZE ZÁŘIJOVÉ SCHŮZKY. 1. Na schůzce redakčního kruhu Křesťanské akademie 14.X.1967 byl předložen a schválen tento program náboženské edice: Náboženská_literatura 1. Misálek. Nový Zákon 2. Mladý muži, mladá ženo ... 3. Povinnosti křesťana 4. Lékařská morálka 5. "Dědictví otců", kalendář na r.1969 6. P.Sheen, Mír v duši 7. I.Giordani, Velcí konvertité 8. Albi splendor 9. R.Schutz, Žít dnešek boží 10. R.Guardini, Zamyšlení před slavením mše svaté 11. R.Guardini, Posvátné znamení 12. Výklad epištol a evangelia 13. H.Küng, Aby svět uvěřil 14. T. Merton, La montagna dalle sette balze "SŮL země" 1. Kadlec, Sv. Prokop 2. Z.Kalista, Bl. Zdislava 3. Biskup Jirsík 4. I.Giordani, Sv. Ignác 5. P.Dvorník, Sv. Václav Koncil 1. O církvi 2. Synopse koncilových dekretů 3. Církev v dnešním světě 4. Náb. svoboda, ekumenismus, O východ, církvích Přetisky 1. Misálek pro děti 2. Misál /8 exempl./ 3. Věda a Bible /ed.Studium/ 4. Koncil, I. Část 5. Život v Kristu /s opravami/ t "Modrá_knihovna" 1. J.Chaine, Postupné zjevení odplaty ve SZ 2. R.Guardini, O Satanovi 3. U.v.Balthasar, Nejprve boží království [pageend18]19 2. Kulturní edice; Vigílie, Studium, Studie, Nový Život: V posledním období tohoto roku by měla vyjít lyrická tvorba z pozůstalosti Jana Zahradníčka: "Rouška Veroničina". tetralogii "Služebníci neužiteční" a ostatní prózu i lyriku, jak jsme už oznámili v druhém č. bulletinu, budeme vydávyt postupně během roku 1968 — za předpokladu, že nám na to stačí naše finanční beztak už slabá základna a že najdeme opět hodně velkorysých mecenášů v řadách našich přátel. Prosíme tedy všechny naše přátele o vytrvalou sympatii, o statečnou trpělivost a o velkorysou spolupráci. Hlas má archivář Křesťanské akademie. Nepochybujeme o tom, že už sám titul této poslední poznámky naplní srdce čtenářů nesmírnou úctou ke Křesťanské akademii. Už má archiváře, jako kdysi království české. Tento nový funkcionář se zatím živí /bezplatně/ tím, že sepisuje všechny rukopisy, hotové či v příptavě, které došly nebo mají dojít, které jsou k uveřejnění anebo k poslání nazpět. To proto, aby tu bjňLo zdání pořádku. Výsledek této mravenčí píle už jste viděli v předcházejícím čísle s nápisem "Thesaurus manuscriptorum aneb ouplné sepsání kněh náboženského obsahu, kteréž by vydání hodny býti mohly". Aby se však tento nově ustanovený magistrát mohl také nějak prakticky zasloužit o dobro veřejnosti, bylo učiněno toto praktické rozhodnutí. Vytýká se často, že se rozhoduje o vydání některé knihy bez ohledu na to, že by byla potřebná jiná. Tomu se dá odpomoci prozatím jen tímto způsobem. Co nemáme, to otisknout nemůžeme. Proti tomuto prvnímu principu se nedá nic namítat. Z toho, co máme, bylo vždycky vybráno něco k tisku podle mínění lidí, kteří byli v dosahu. [pageend19]- 20 - Tím, že seznam rukopisů uveřejňujeme /brzy s doplněním/, dáváme všem možnost, aby se ozvali. Prohlédněte si proto, prosím, list v minulém oběžníku. Brzy jej, jak doufám, doplníme. A napište nám několik titulů z těchto knih, které by podle Vašeho mínění stály za vydání. Upozorňujeme, že tento Váš dopis platí při příštím zasedání redakční komise jako platný a rovnocený Jlas pro či proti nejbližšímu vydání dotyčných děl. Křesťanská akademie chce v rámci lidských práv poskytnout hlas všem svým členům. A proto hlas archiváře končí touto výzvou. Vám k službám stojící nový úřad. [pageend20]