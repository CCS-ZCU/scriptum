W V’ Časopis Cechů, Moravanů, Slezanů a Slováků na Novém Zélandě Číslo 4 Duben 1998 Ročník 9 Založení Národního Muzea v Praze 15.4.1818 V době, kdy českému jazyku, vědě i kultuře nastává slunné ráno, scházejí se naši vlastenci v čele s Kašparem hrabětem Šternberkem a Josefem Dobrovským, aby uskutečnili skvělou myšlenku: založit a postavit české Národní muzeum v Praze. A skutečně k jeho založení dochází v roce 1818. V té době je již jasné, že feudální společenský řád je určen k zániku a český živel zapouští smělé kořínky. Jednou z jeho čerstvých ratolestí má být právě tento ústav, který vedle sběratelské činnosti a pěstování historie i přírodovědy musí mít i významnou a bohatou knihovnu. Začalo se s přípravami sbírek, které do konce 18. století byly soustřeďovány jen ve šlechtických domech a palácích. Do přípravných prací se zapojili četní osvícenci, zejména hrabě Kašpar Šternberk, který byl tehdy světoznámým učencem v oboru palentologie. 15. dubna 1818 bylo podepsáno “Provolání o založení Národního muzea”, i když teprve roku 1820 bylo vídeňskou vládou řádně schváleno. Jako každá nová myšlenka i založení Národního muzea se setkávalo s názorovými konflikty. Zatímco skupina kolem Šternberka, Palackého a Dobrovského chtěla, aby muzejní ústav sloužil především vědě a vyhnul se tak nepříjemnostem, které by rakouské vládě byly jen záminkou k bouřím a bleskům, skupina kolem Josefa Jungmana chtěla, aby nové muzeum sloužilo národnímu programu, aby se tu soustřeďovaly především české knihy a česká literatura “pro nevyhnutelně potřebné tříbení a zdokonalování českého jazyka”. Stalo se tak mnohem později. První a velké dary věnovala ze svých sbírek muzeu česká šlechta. K ní se přidali pražští i venkovští občané. Po všech koutech vlasti se sbíraly cenné písemné památky: kalendáře, noviny, národopisné i přírodovědné předměty a historické dokumenty. Obrovskou zásluhu na vzniku a rozvoji Národního muzea měli po smrti hraběte Šternberka František Palacký, Jan Norbert, rytíř z Neuberka, hrabě Rudolf Kinský, J. S. Presl a další. Jejich busty jsou nad schodištěm Národního muzea jako nejzasloužilejších průkopníků. Zatímco Palacký se zasloužil o vydání Dějin národa českého, Jan Norbert Neuberk jako kurátor Matice české při Muzeu se postaral o vydání významných děl literárních Národní muzeum v Praze na Václavském náměstí. Střípk y Čriepky [pageend1]a literárně vědeckých, sám daroval knihovně Národního muzea přes tisíc svazků vzácných knih, které po celý svůj život sbíral a z torza často na svět přiváděl i ručně opisoval Jan František z Neuberka, jeho děd. Přispěl i numismatickou sbírkou, sbírkou mečů a zbraní, rytin, erbů i později Uměleckoprůmyslovému muzeu daroval množství kuriozit starožitných z rodové sbírky Neuberků. Numismatickými sbírkami přispěli i další Štemberkové, a Nosticové věnovali mnoho knih. V muzeu působil později i Václav Hanka, kterému vděčíme za navázání vztahů muzea k ostatním slovanským národům. S budováním muzea, Matice české při muzeu i Časopisu národního muzea, je spjato mnoho dalších jmen. Jmenujeme především P. J. Šafaříka, K. J. Erbena, J. E. Vocela, F. Zippeho, J. S. Přešla, později A. Frice a J. E. Purkyněho. Díky těmto a dalším vlastencům, rostly sbírky na vědeckém podkladě, byly podporovány přednáškami a historickými i přírodovědnými knihami. Bylo to skutečně muzeum národní, které mělo těm, kteří se snažili popřít prastarou existenci vzdělaného národa českého, moravského a všech Slovanů, dokázat opak. Není tedy divu, že v revoluční době 1848 se zlost a zášť nepřátel českého národa upírala i k této budově. Vždyť to byl ústav, který na vědeckých skutečnostech dokázal, že český lid má dávnou historii. V červnu 1848, kdy Národní muzeum slavilo právě své třicetiny, odehrál se před jeho budovou jeden z krvavých bojů. Po zmařeném povstání byla namířena zášť proti muzeu a jeho vedoucím osobnostem. V první řadě to byl Palacký a za ním hned rytíř Neuberk. Stál to v pozoru Sacher- Masoch, policejní ředitel bachovského režimu. Vltavské proudy odnášely klidně dny, měsíce i roky, přišla léta šedesátá. Padla Bachova vláda a český kulturní život se zase osvěžil. To už ale nežil prezident muzejní společnosti, spoluzakladatel Archeologického sboru při NM, mecenáš a vydavatel knih o našich památkách, které psal Vocel, Jan Norbert z Neuberka. Díky svým předchůdcům se ale mohlo Národní muzeum již pochlubit mnoha cennými sbírkami, avšak teprve v roce 1885 se začalo s vlastní stavbou, která byla v květnu roku 1891 otevřena veřejnosti. Myšlenka postavit ji do čela Václavského náměstí v Praze byla šťastná. Pražané devadesátých let chodili kolem svého muzea se zatajeným dechem. Vonělo novostí, čistotou, krásou, rozkvětem české kultury. Na jeho stavbě a výzdobě se podíleli nejlepší synové národa, Josef Schulz, Antonín Wagner, Josef Maudr, Václav Brožík, František Ženíšek, Vojtěch Hynais, Julius Mařák. A zase přišly války, boje, revoluce. To, co lid vybudoval, bylo ohroženo. Cenné sbírky se stěhovaly v bednách do bezpečných úkrytů. Při bojích v pražském povstání roku 1945 byla poškozena hlavní budova a 7. května 1945 zasáhla letecká bomba střední část. Byly zničeny pracovny, poškozeny exponáty, byli zabiti lidé. Historie rozkvětu i zmaru, lásky i nenávisti, jak běží světem už od nepaměti. (Střelami poškozená budova v srpnu 1968 od sovětských okupantů také dlouho žalovala kolemjdoucím...) Národní muzeum naštěstí stojí dál v srdci města a směřují k němu kroky našich i zahraničních návštěvníků. Procházejí bohatě zdobenými chodbami, obdivují sbírky. Poučují se zde stovky školních dětí, studentů i vědeckých pracovníků. A na jeho schodech, bohatě zdobených, odehrávají se často i koncerty staré hudby. V té chvíli si tu podávají ruce krása, věda i umění. A to vlastně byla původní myšlenka, záměr celého staletého úsilí a práce našich předků. Český kalendář 1998 Dagmar Štětinová Toto Velikonoční přání jsme obdrželi v redakci od paní Mileny Secké, vedoucí knihovny Náprstkova muzea v Praze které posíláme pravidelně náš časopis Střípky - Čriepky. Redakce přeje všem čtenářům Veselé Velikonoce 2 [pageend2]Josef Hiess - Baťovec a lovec žraloků Pokračování z minulého měsíce: K: Po návratě z vojny v 33 jste nastoupil u Bati, jak to bylo dál? H: Hned jsem měl na vybranou, buď zůstanu na stejném oddělení kde jsem byl před vojnou, nebo můžu jít do školy k zvýšení kvalifikace. Rozhodnutí padlo jít dále do školy a být později na vedoucím místě. Záhy jsem začal navštěvovat studijní ústav ve Zlíně. Opět jsem začal s chemií. Protože moje znalosti byly poměrně dobré s předchozích studií, tak jsem se pouze zdokonalil a to tak, že jsem mohl samostatně dělat chemické formule na gumu. To bylo moje zaměření analýza gumy a její recepty. Po roce jsem opět začal dělat kurs na vedoucího, ale tentokrát s psychologickým zaměřením. To je jednání s lidmi a vystupování. Jednat s každým člověkem se musí jinak a dobrý vedoucí to musí poznat koho má oproti sobě a podle toho s ním jednat. Je to prostě otázka citu a lidskosti, bohužel to se s knih nedá naučit, pouze usměrnit. Tak jsem se během studií musel naučit veškerou práci která byla v továrně. To znamená kdyby mě postavili ke které koliv práci nebo mašině tak jsem musel všechno znát a zvládnout. Stávaly se případy, že někteří lidé onemocněli nebo museli náhle odejít a já jsem musel koho koli zastoupit. Toto všechno mi dalo dobrou přípravu a znalosti do budoucna jak práci organizovat aby všechno klapalo. Ve výrobě obuvi jsou totiž závislé jednotlivé práce na sobě. Hlavní důvod dobré návaznosti je rychle ukončit daný vzor výroby a rychle začít nový. Některá obuv se vyrábí pouze několik týdnů pak se všechno změní a to musí být souhra. K: Jak dlouho jste chodil do školy? H: Do roku 1936 to jsou tři roky, potom jsem dostal místo jako vedoucí úseku. V roce 1937 na podzim mi bylo nabídnuto místo v Indii. Rozhodoval jsem se, Hitler se začal roztahovat a situace o naše pohraničí nebyla vůbec jistá, ale přesto jsem přijal. Vedením mi bylo zděleno ať se připravím, jakmile bude lístek na loď tak jedu. V listopadu 1937 přišel telegram, že mám v Janově nastoupit na loď “Viktorie” a to co nejdříve. K: Dveře do života jsou otevřené, jak jste se dostal do italského Janova? Pan Josef Hiess s maminkou před více než osmdesáti lety. H: Večer už mě vezlo auto s továrny do Otrokovic tam jsem nastoupil do rychlíku směr Vídeň, kam jsme přijeli až dlouho po půlnoci. K ránu jsem nasedl na další rychlík Vídeň - Janov. K: Jak slyším všechno bylo perfektně připravené a bez jakýchkoliv potíží. H: Ano všechno probíhalo hladce až do doby kdy jsme přijeli na italské hranice. Celník se hned vyptával na různé věci. Já jsem neuměl italsky a on neuměl česky. Německy oba jenom trochu, moje angličtina v té době byla hodně slabá. Potíže nastaly, protože jsem mu nechtěl nechat svůj pas. Já jsem mu porozuměl, že naznačil, že někoho přivede. Později v Benátkách přišel jeho šéf a ještě jeden muž který uměl česky. Nevím co to bylo zač, ale určitě pracoval pro ně nebo spíš pro Němce. Začali mě dokazovat, že chci přes Itálii do Španělska kam v té době chodilo hodně dobrovolníků hlavně z Jugoslávie. Snažil jsem se přesvědčit je tím, že mám lístek a místenku na lodi v Janově. Zase mi chtěli vzít pas na ověření. Nechtěl jsem se dát. Žádal jsem o potvrzení v případě, že mě tímto zdržením ujede loď, že jsou povinni postarat se o moje ubytování a stravování v hotelu až do odjezdu další lodě do Indie. Začali se všelijak kroutit a vymlouvat a nakonec mi dali lístek kde bylo něco napsáno italsky. Od toho Čecha jsem se dozvěděl co tam stojí. Prostě na základě tohoto potvrzení jsem povinen jim odevzdat pas až do doby vstupu na loď v Janově. Po příjezdu do Janova jsem šel hned do přístavu kde stála loď “Viktorie” která pojede do Indie. Šel jsem rovnou na loď a v odbavovací kanceláři jsem ukázal lodní lístek na moje jméno a potvrzení od celníků, že mi byl odebrán pas. Tento úředník byl rozumný a ukazoval, že je všechno v pořádku a oni budou kontaktovat celní úřad. Později skutečně přišel celní už bez toho Čecha. Vrátil mi pas a něco říkal asi jako omluvu. Myslím si do dneška, že doufal v to, že mě nachytal jako dobrovolníka do Španělska. Spokojeně jsem odešel na loď a přemýšlel co mě čeká v Indii. K: Všechny starosti máte za sebou a teď Vás čeká už jenom hezký život v Indii. H: Vidím, že jste nežil v Indii. Životní trable nekončí vyřešením jednoho nedorozumění s celníkem. Pokračování příští měsíc «r ««er 3 [pageend3]Pokračováni z minulého mesice: Žaloba zapřísahá krále, aby se ujal duchovenstva a odvrátil se od těch, kdož ho jedovatým našeptáváním vedou k nenávistí vůči církevním institucím. Bálo zjevné, že arcibiskup útočil na královy milice, jako byli zmíněný už Čúch či nový Václavův oblíbenec podkomoří Zikmund Huler, neúprosný výběrčí daní a poplatků. Václav ovšem v žalobě slyšel především obvinění sebe sama. Stížnost oficiálně podanou přijal, postaral se však, aby Jenštejn měl vzápětí důvod k ještě hlasitějším nářkům. Vlašský dvůr v Kutné Hoře V následujícím roce dal podkomoří Huler (z nejasných příčin) popravit univerzitního studenta. Brzy přibyl další popravený, jehož dal Huler upálit. Příslušníci univerzity spadali pod soudní pravomoc církevní, nikoli světskou. Jenštejn tedy ani nemohl jednat jinak, než že pro porušení kanonického práva povolal Hulera k odpovědnosti, vydal ho na tzv. půhon. Podkomoří, nepochybně s tichým souhlasem krále, odpověděl, že přijde, ale “se slušným vojskem”. To bylo protivení se zákonu. Následovalo vyhlášení klatby. A události nabyly na spádu. Huler v odvetu navrhl Václavovi, aby zmenšil moc i majetek arcibiskupův zřízením dalšího biskupství. Od pražské diecéze měl být odtržen její západní díl, majetek kladrubského kláštera. Plán předpokládal, že klášter bude zrušen, jakmile vydechne naposled jeho stařičký opat. Čekalo se jen na jeho smrt. Bojovný arcibiskup, dobře o intrice informovaný, protivníky předešel. Ihned, jakmile opat skonal, dal provést volbu nového. Jenštejnův generální vikář (náměstek) dr. Johánek z Pomuku spěšně volbu potvrdil. Autorita církevního práva tak v kritické chvíli zaštítila další existenci kladrubského opatství a zmařila rafinovaný manévr krále a jeho oblíbenců. Tímto napohled málo atraktivním příběhem začal legendární případ Johánka z Pomuku, pozdějšího mučedníka a světce Jana Nepomuckého... Katolické baroko Pomuka proměnilo ve zpovědníka královny Žofie, Který zahynul údajně proto, že ani mučení ho nepřimělo Václavovi IV. prozradit jakési zpovědní tajemství královino. Fakta kontrolovatelná historickými prameny vypovídají něco úplně jiného... 10. března 1393 vikář Johánek z Pomuku potvrdil volbu nového kladrubského opata. Zpráva o tom krále rozlítila. V návalu prchlivosti rozhodl vypořádat se s arcibiskupem co nejostřeji. Hněv panovníkův musel snad proniknout i zdmi Hradu, poněvadž Jenštejn společně se suitou duchovních prchl do Roudnice. 20. března, jak prostředníci dojednali, se měl při osobním setkání s králem v Praze pokusit o nějaký smír. Jakmile ale Lucemburk nenáviděného soka uviděl, přepadl ho nový záchvat zuřivosti, a namísto dialogu zazněl rozkaz: Jenštejna i se suitou pozatýkať Zbrojný doprovod arcibiskupův svého pána sice ochránil, Jenštejn úprkem opustil Prahu, někteří jeho průvodci byli však zadrženi: Johánek z Pomuku, dr. Puchník, probošt míšeňský Knobloch a někteří další. Byli odvedeni na Hrad, ostře vyslýcháni, pak na staroměstské rychtě mučeni. Mladý Lucemburk dal průchod kruté stránce své osobnosti a mučení nejen přihlížel, dokonce se ho aktivně účastnil. Zatímco ostatní projevili povolnost, při štosování (vyvěšování s rukama za zády) a při pálení pryskýřů do boku slíbil, že se postaví proti svému pánovi. Johánek z Pomuku na mučidlech mlčky dokonal. Jeho kolegové v neštěstí byli propuštěni po podepsání glejtu, že se s nimi dobře zacházelo. Pomuk byl svázán do kozelce a v noci 20. března 1393 shozen z Karlova mostu do Vltavy. Ponumá událost vzbudila velký rozruch. Jenštejn, dokonale zastrašený, spěchal do Říma, aby tam hledal spravedlnost. Nový papež Bonifác IX., doufající v pomoc římského a českého krále při zápasech s protipapežem, však nenalezl odvahu jakkoli Václava za jeho brutální postup postihnout. Pražský arcibiskup, zahanben a roztrpčen chladným přijetím, k tomu ještě bez prostředků, se proto vrátil do Čech, aby brzy poté rezignoval na svůj úřad. Lžičky z pozůstalosti Elišky Pomořanské, vdovy po Karlu IV. Přijel. A zjistil, že není v odporu vůči Václavovi sám. Poslední události nepřidaly na popularitě ani králi, ani kruhu jeho oblíbenců, stále užšímu a privilegováněj Šímu. Náladovost Lucemburka, jeho útěky do samoty, jeho věčné politické improvizace, vláda podle schématu “ráno ano - večer ne”, to všechno byly momenty, jež budily nevoli v korunní radě, v kruzích vysoké české šlechty i ve vlastní 4 [pageend4]lucemburské rodině. Byl konec roku 1393. Král se právě zmítal v bolestech a horečkách, vypadalo to, že v nejbližších dnech zemře. Všechno nasvědčovalo tomu, že byl otráven. Lucemburkové se už radili, kdo v případě jeho smrti převezme otěže moci. Václav se však poměrně brzy uzdravil. Jenže na jaře 1394 ho čekal nový úder: zrádné spiknutí domácího feudálního panstva, a dokonce vlastních příbuzných... Rytíř v jezedcké zbroji na dobové kresbě ze 14.století ROZVRAT MEZI LUCEMBURKY Spletité poměry v Evropě, římské říši i doma volaly po státníkovi pevné ruky, vyhraněného programu. Ale Václav IV. takovým panovníkem nebyl. Bezradný a pasivní král vyklízel jednu pozici za druhou. Tak roh římského krále zanedbával natolik, že od r. 1387 do říše po deset let ani nezajel. Nebylo divu, když si říšská knížata posléze vyhlédla panovníka dělnějšího. V českém státě nedopadl Václav o moc lépe. Ocitl se na všech stranách v konfliktech. Se svými ctižádostivými a hamižnými bratry i bratranci, s arcibiskupem, s vysokou šlechtou. Neuměl s lidmi vycházet, nedůvěřoval jim, posléze mu zbyla jen hrstka milců. Měli mimořádný vliv u dvora, ale ne už odborné a mravní předpoklady. A demontáž královské moci pokračovala. Země za Karla IV. vzkvétající, země, která předtím devadesát roků vychutnávala dobrodiní míru, se nadlouho ocitla uprostřed pustošivých rozbrojů... Král v zajetí Psal se rok 1394. Šestnáctý rok vládl Václav římské říši i českému státu. Z lidí, kteří zprvu stáli při něm a viděli v jeho osobě pokračovatele díla Karlova, si většinou nadělal nepřátele. Malátnou, náladovou politikou popudil papeže i říšská knížata, vlastní bratry i moravské bratrance, pražského arcibiskupa i českou šlechtu. Ne všichni dávali své nepřátelství nepokrytě najevo. Ale tím hůř. Za pochlebujícími úklonami a úlisným přitakáváním se tajila zrada. Když se pak otevřeně projevila, zaskočilo ho to, avšak nepřekvapilo. Rozvinutý český královský erb v podobě, do které se ustálil ve 2. polovině 14. století, zlatém věku heraldiky. Dávno nedůvěřoval nikomu! Přišli jako přátelé. Vedl je šéf ozbrojených sil Ota z Bergova. Znenadání se objevili v králově rezidenci u Berouna. Zdvořile sice, ale jednoznačně mu dali najevo, oč jde. Kdeže, není zatčen! Nestal se obětí žádného spiknutí! Urození čeští pánové však trvají na tom, aby se s nimi dobrovolně a neprodleně odebral do Prahy, ujal se tam svých vladařských povinností, v tolika směrech zanedbaných, a začal státní záležitosti spravovat v souladu s požadavky, které panská jednota obratem předloží. Nechť se král neráči vzpírat, odpor je marný, příslušníci osobní ochrany byli buď zneškodněni, nebo se rozutekli. Vzplanul ohnivou zlobou. Nezbývalo však než podrobit se. Vedli ho pak pod silným ozbrojeným dohledem do Prahy. Tušili Pražané, když před vznešeným průvodem klekali do prachu, že vzávají hold spíše zajatci než králi? Královské komnaty zůstaly prý tenkrát v květnu 1394 pro Václava uzavřeny. Musel se údajně spokojit s chladnou vězeňskou místností v Bílé věži, dokud sám nevychladl a nezačal být přípustný kompromisu. Králi se patrně podařilo zpravit o svém osudu nejmladšího bratra vévodu Jana Zhořeleckého, mladíka asi čtyřiadvacetiletého. A tak zatímco odbojníci v Praze hleděli upokojit pobouřený lid dementováním pověstí, že by byl Václav zatčen, zatímco současně hledali způsob, jak přimět krále, aby přijal diktát a vydával jej za svobodné rozhodnutí, daleko od hlavního města organizoval vévoda Jan Turnajová přílba s korunou a s pokrývkou zvanou někdy též fafmoch akci na vyproštění zajatého Václava. Začátkem června 1395 se pak veřejně vyjevilo, co zatím zůstávalo zpola tajemstvím, že totiž v pozadí panského spiknutí stál jako šedá eminence nejstarší žijící Lucemburk (v přímé linii), velký ctižádostivec a šetřílek, vypočítavý markrabě Jošt, muž, který svou úspěšnou dráhu zbudoval na zásadě být vždy na té straně, kde kynul zisk. Dlouhá léta už na diplomatickém i válečném poli zápasil s mladším sourozencem Prokopem o vládu nad Moravou. Teď zavětřil ještě tučnější sousto. Využil oprávněné nespokojenosti vysoké české šlechty se stylem Václavova panování, přidal se ke vzpouře, ba potichu se jí postavil do čela, aby v případě úspěchu sklidil možné maximum. A zdálo se, že se mu to podaří, neboť začátkem června se král uvolil podepsat zápis o tom, že se vzdává veškeré moci a propůjčuje ji bratranci. Několik dnů poté, 12. června, se v Praze sešel narychlo svolaný zemský sněm, a na Václavově místě usedl novopečený “zemský starosta” Jošt. Pokračování příští měsíc 5 [pageend5]Zprávy společnosti Cechů a Slováků v Aucklandu _______ P.O. Box 28-584, Remuera, Auckland_______ Milí přátelé, Děkujeme všem za podporu naší společnosti. Představujeme vám nový výbor v tomto složení: President: Marika Maher Sekretář: Věra Žďárská Pokladník: Jana Stoddart Další členové: Pavel a Božena Klemovi a Pavel a Ľuba Gajduškovi Náš nový výbor se sešel poprvé u Mariky 6.3.1998 a promýšleli jsme, co by koho bavilo dělat, a jak vylepšit naši činnost tak, abychom v plánovaných akcích zaujali a vytvořili příjemnou atmosféru pro všechny členy od nejmladších po ty dříve narozené. Pokusíme se dát dohromady partu na skupinové sporty například nohejbal. Zopakujeme si setkání na pláži či výlety do přírody. Věříme, že najdeme zájemce pro bruslení a lyžařský zájezd. Plánujeme též společné divadlo, koncert nebo výstavu. Náš výlet na Motuihe Island, konaný 22.3.1998 se všem líbil, přišlo asi 35 členů a všichni se krásně vykoupali. Naše videotéka se rozšířila, Petr Žďárský vytvořil seznam všech kazet, které si můžete u Petra zapůjčit, telefon: 527 6724, adresa: 37. Church Cres., Panmure Kdo má zájem o časopis Střípky-Čriepky, můžete si jej objednat ($30.00 na rok), P.O. Box 27-332, Wellington. Příští schůzka se bude konat v sobotu 2.5.1998 v 15.00 hod. v Epsom Community House, 202. Gillies Ave. Těšíme se na všechny a jako obvykle doneste něco k zakousnutí. Prosíme členy, kteří ještě nezaplatili příspěvky a mohou si to dovolit, aby zaplatili Janě Stoddart. Všichni krajané jsou vítáni! Dejte nám, prosím, vědět, jestliže znáte další krajany, abychom je mohli též pozvat. Na shledanou se těší celý výbor. Zdraví Vás Marika Maher a Věra Žďárská P.S. Na velikonoční pondělí 13.4.98 organizujeme setkání na pláži (Long Bay nebo Maraetai) s pomlázkou (šibačkou) všem předem zatelefonujeme.______________ Smutné oznámenie: Minulý mesiac sme oznamovali osmdesiate narodeniny pana Bedřicha Krátkého ktoré mal slavit 1.4.1998, ale nedožil sa. Všetkým ktorý ste ho poznali oznamujeme, že nás opustil 29.3.1998 a pohřeb sa konal 31.3.1998. Na pohrebe bolo 80% členov nášho klubu, na truhle mal českú vlajku a hrali sme mu českú klasickú hudbu. Pán Benáček sa s ním rozlúčil v mene všetkých Čechov a Slovákov žijících v Aucklandu ktorý ho poznali a taktiež Continental klub sa s ním prišiel rozlúčil Po pohrebe Slávko Trombík pozvol všetkých prítomných k nemu na čaj, kávu a pohovor. Redakce a členové klubu ve Wellingtonu a téz v Aucklandu vyjadřují soustrast jeho rodine. Klubovní výlet na Motuihe Island 22.3.1998 6 [pageend6]Václav Havel podepsal zákon vedoucí k predčasným volbám Praha (ČTK)- Prezident Václav Havel včera podepsal ústavní zákon o zkrácení volebního období Poslanecké sněmovny, který otevírá cestu k předčasným volbám do této dolní parlamentní komory. Ústavní zákon ukončuje volební období sněmovny dnem předčasných voleb a nabude platnosti poté, co bude publikován ve Sbírce zákonů. Zákon současně stanovuje nejzazší termín voleb na 30. červen. Prezident tento týden naznačil, že volby vyhlásí pravděpodobně na 19. a 20. června, jak se na tom již shodli představitelé politických stran. Pokud skutečně prezident vyhlásí volby v tomto termínu, budou muset politické strany své kandidátní listiny odevzdat zapisovatelům krajských volebních komisí do 10. května. Čtrnáctidenní oficiální volební kampaň, v jejímž rámci by se strany a koalice mohly prezentovat v České televizi a Českém rozhlase, by měla začít 3. června a skončit 48 hodin před zahájením voleb, tedy 17. června ve čtrnáct hodin. Volební akt by začal 19. června ve 14 hodin a 20. června v 7 hodin. Mladá fronta Dnes 27.3.1998 V neděli se mění čas na letní Praha (ČTK)- Všichni milovníci ranního spánku budou v neděli ošizeni o šedesát minut. Ve dvě hodiny po půlnoci středoevropského času se posunou ručičky hodin právě o hodinu dopředu. Časový posun nastane ve stejném okamžiku ve všech zemích Evropské unie a ve většině evropských států za jejími hranicemi. Letní čas snižuje spotřebu elektrické energie, ale zároveň způsobuje obtíže nejen zarputilým spáčům Nejznámějším odpůrcem letního času je pekař a léčitel Stanislav Pecka ze Sobětuch na Chrudimská Ten tvrdí, že zkrácení ranní fáze spánku narušuje přirozený biorytmus lidí, vede k nemocem a způsobuje špatný psychický i morální stav. Mladá fronta Dnes 27.3.1998 Poslanci zvažují, co s homosexuály Praha (brr, rea)- Poslanecká sněmovna včera začala projednávat návrh tří poslanců, člena ODS, sociální demokratky a komunistky, aby osoby téhož pohlaví směly uzavřít pevný svazek. Takzvané registrované partnerství by jim pak zaručilo stejná práva, jako mají manželé, s výjimkou adopce dětí. Prvních čtyřicet minut rozpravy, po nichž bylo jednání kvůli interpelacím odloženo na dnešní dopoledne, dalo najevo, že poslanci mají na registrované partnerství rozdílné názory a to i uvnitř jedné strany. "Vážení kolegové, tento zákon je především o toleranci," uvedla Hana Orgoníková z ČSSD. Naopak její kolegyně Eva Fischerová namítala, že předloha neřeší situaci, kdy se v takovém partnerském svazku objeví dítě, které už jeden z partnerů má. "Návrhem bychom mohli zbytečně mnoho dětí vystavit rizikovým podmínkám," řekla Fischerová a navrhla vrátit předlohu k dopracování. Komunistický poslanec Dalibor Matulka oponoval: "Nevidím důvod, proč by měl poněkud středověký charakter dnešní právní úpravy uvádět poměrně významnou menšinu do nešťastného postavení a diskriminovat ji." Homosexuálové si od registrovaného partnerství slibují, že vyřeší majetkoprávní vztahy osob, které spolu žijí. Týká se to dědictví, daní, převodu bytu, ale i drobných praktických věcí, jako je možnost získat od lékaře zprávu o stavu partnera, je-li v nemocnici. Podpořili sněmovna registrované partnerství, připojí se Česká republika k Dánsku, Norsku, Švédsku, Islandu, Nizozemsku, Maďarsku a Havaji, kde jsou svazky osob stejného pohlaví legitimní. Mladá fronta Dnes 27.3.1998 Výroba piva se zvýšila loni pouze mírně Praha (ČTK)- Pivovarům se loni nepodařilo příliš zvýšit výrobu, zato našly více zákazníků na zahraničních trzích. Produkce totiž podle upřesněných údajů Českého svazu pivovarů a sladoven stoupla o 2,2 procenta, avšak růst exportu dosáhl meziročně čtrnácti procent. Z celkového množství 18,65 miliónů hektolitrů piva vyrobil nejvíce Plzeňský Prazdroj 4,78 milionu. Na druhém místě se umístila skupina Pražských pivovarů s 2,66 milionu, na třetím Radegast 1,85 milionu a za ním Budějovický Budvar, jehož produkce dosáhla téměř 1,11 milionu hektolitrů. Nejvícell,74 milionu hektolitrů bylo vyrobeno sedmi až desetistupňového piva. Produkce jedenáctky a dvanáctky činila 6,70 milionu hektolitrů. V cizině se nejvíce pije české pivo v Německu, kam směřovalo z celkového exportu ve výši zhruba dvou milionů hektolitrů přes 27 procent. Na dalším místě se s podílem 21,7 procenta umístilo Slovensko a třetí bylo Rusko export do této země přitom meziročně stoupl o 57,75 procenta. V tuzemsku loni vyrábělo pivo 62 společností, což bylo o tři méně než v předchozím roce. Průměrná výroba na jeden pivovar činila 301 000 hektolitrů, a meziročně se tak zvýšila o dvacet tisíc hektolitrů. Mladá fronta Dnes 27.3.1998 Koruna je nejsilnější za poslední půlrok Praha (ip, ČTK)- Koruna, které loni analytici na jarní měsíce předpovídali hluboký propad, pokračuje ve svém tažení na domácích finančních trzích úplně opačným směrem. Včera, kdy bezpečně prolomila klíčovou hladinu 18,50 koruny za marku, skončila svoje obchodování až na 18,44. Na podobné úrovni se koruna pohybovala naposledy v srpnu minulého roku. Podle dealerů je za překvapivým posilováním měny značný zájem zahraničních investorů, kteří těží z vysokého rozdílu mezi domácími a zahraničními úrokovými sazbami. Experti se přitom shodují, že další osud koruny má v rukou Česká národní banka. Ta v minulosti označila nynější úroveň kursu za příliš vysokou, která neodpovídá výkonnosti ekonomiky. Obavy z intervencí centrální banky byly jedním z důvodů, proč se posilování měny po protrhnutí hladiny 18,50 koruny za marku přibrzdilo. Česká národní banka je však zatím ve svých prohlášeních zdrženlivá. "Poslední vývoj koruny nepředstavuje pro centrální banku žádné dilema. Floating byl zaveden proto, aby se kurs mohl volně pohybovat oběma směry," řekl mluvčí ČNB Martin Švehla. Například Ivo Čajčík z BNP Dresdner Bank se domnívá, že pokud centrální banka nezasáhne, koruna bude zřejmě posilovat. Někteří jiní obchodníci však říkají, že výraznější zpevňování už není příliš pravděpodobné vzhledem k reálnému zhodnocování měny, to je způsobeno tím, že v České republice je vyšší inflace než ve vyspělých zemích. Petr Korous z ČSOB k tomu říká, že čím větší je nyní posilování koruny, tím 7 [pageend7]rychlejší bude později její pád. Dodává, že problémem bude poznat rozhodný okamžik definitivního oslabení měny. Mladá fronta Dnes 27.3.1998 Rekordní teploty Rekordní teploty 28. března (od roku 1775 měřené v pražském Klementinu) byly následující: nejvyšší 20.6 stupně Celsia z roku 1986, nejnižší minus 9.1 stupně Celsia z roku 1853. Dlouhodobý průměrný normál: plus 6.3 stupně Celsia. Rekordní teploty byly 29. března následující: nejvyšší teplota 22.5 stupně Celsia z roku 1968, nejnižší teplota minus 9.1 stupně Celsia z roku 1853. Dlouhodobý průměrný normál plus 6.5 stupně Celsia. Mladá fronta Dnes 28.3.1998 Rada rodin moc neušetří Průměrná domácnost v ČR byla podle Českého statistického úředu schopná v loňském roce uspořit 450 korun. Ještě v roce 1996 naše “statistická rodina” byla schopná spořit 900 korun. Podívejme se blíž do rodinných rozpočtů dvou konkrétních rodin. Jana a Roman mají šestnáctiletého syna, žijí v bytě 3+1 v Brně. Měsíčně dají dohromady 21 tisíc Kč čistého. Každý měsíc jejich výdaje dosahují téměř 19 tisíc KČ, protože 1200 Kč stojí provoz auta, 1150 Kč nájem, 450 Kč voda a služby, 380 Kč telefon a televize, 580 Kč doprava, 7500 Kč potraviny a drogerie, 1000 Kč škola a kapesné, 2000 Kč oblečení a obuv a 3000Kč další výdaje. Dva tisíce, které jim zbývají, mají na kulturu, letní dovolenou, mohou je spořit. Jitka a Karel musí vystačit s menším příjmem. Jitka je na mateřské dovolené s dvouletou dcerou, a tak dohromady s rodičovským příspěvkem, přídavky na děti, občasnou stokorunou za přepisování textů a platem manžela musí Jitka hospodařit a vystačit s 13,500 korunami. Měsíčně jejich rodinnou kasu zase opustí téměř 13 tisíc Kč. 850 Kč za nájem, 380 Kč za elektřinu a plyn, 1300 Kč za telefon, televizi a dopravu, 850 Kč za auto, 5500 Kč za potraviny a drogerii, 1500 Kč za oblečení a obuv a 2000 tisíce na ostatní výdaje. Zbývá jim tak jen 670 Kč měsíčně. Luxusem je i výlet za kulturou. Rodinný rozpočet může vážně ohrozit další zvyšování nájemného, cen energií nebo pracovní neschopnost manžela Pak by zřejmě nezbylo než se spolehnout na pomoc babičky, která ještě není naštěstí v důchodu. A co říká statistika? Příjmy průměrné rodiny dosahují podle posledních rozpočtů přes 14,350 korun, výdaje téměř 13,900 korun. Výdaje na výživu v současnosti představují jednu čtvrtinu až jednu třetinu příjmu domácnosti. Výdaje na bydlení spolknou pětinu až čtvrtinu výdajů. Nejvíce peněz, něco přes 600 korun na osobu měsíčně v rozpočtu zůstává podle ČSÚ domácnostem bez dětí, 250 korun zaměstnancům s dětmi, důchodci uspoří měsíčně 100 korun na osobu, důchodci s nejnižšími důchody si musí své rozpočty doplňovat v průměru 150 korunami, které musí chodit vybírat z knížky, nebo se spolehnout na pomoc dětí. Zemědělci mají rodinný rozpočet skutečně vyrovnaný - zbývá jim po odečteni příjmů a výdajů měsíčně desetikoruna ČSST mladým ČS-stavební spořitelna (ČSST) uvádí na trh nový produkt pod názvem SUMA. Jde o zvýhodněné stavební spoření pro děti a malé lidi do 29 let, za něž mohou spořit i jejich rodiče. Výhody spočívají mimo jiné v tom, že klienti ČSST, kteří uzavřou smlouvu o stavebním spoření pro mladé SUMA v období od 1. března do 31. prosince 1998, zaplatí za uzavření smlouvy pouze polovinu z obvyklé úhrady, t.j. 0,5% z cílové částky. Klienti rovněž získají v období prvního roku platnosti své smlouvy cestovní pojištění Kolumbus u ČS-Živnostenské pojišťovny. (vč) Kabel Plus od dubna zdražuje telefony Praha (ČTK)- Společnost Kabel Plus, která provozuje místní telefonní síť na Liberecku, zvyšuje od 1. dubna stejně jako ostatní telekomunikační operátoři ceny telekomunikačních služeb. Cena hovorného se zvyšuje z 2,25 na 2,40 koruny za impuls, což je stejně jako u SPT Telecomu. Cena hovorného v rámci vlastní sítě vzroste o 15 haléřů na 1, 20 koruny. Měsíční paušál za užívání stanice podraží o pět korun na 90 korun. Za zřízení bytové i podnikatelské telefonní stanice zaplatí zákazník 2900 korun. Mladá fronta Dnes 28.3.1998 Policejní důstojník naboural tři automobily Praha (gar, ČTK)- Tři zaparkované automobily se podařilo při krátké cestě nabourat policejnímu důstojníkovi, vysokému funkcionáři z vedení policie Prahy 3. Policejní mluvčí Josef Šulcek přiznal, že existuje podezření, podle něhož policista před jízdou vypil blíže neurčené množství alkoholu. Důstojník nejprve naboural dva vozy na náměstí Jiřího z Poděbrad a o chvíli později další auto v sousední ulici, kde sídlí i obvodní ředitelství policie. Mluvčí Šulcek k tomu dodal, že třetí kolize se stala zřejmě poté, co se policista snažil dojet svůj přestupek ohlásit. Mladá fronta Dnes 28.3.1998 Čech zahynul na Zélandu Timaru - Na Jižním ostrově Nového Zélandu zahynul při výletě na hoře Mount Cook, vysoké 3,764 metrů, dvacetiletý český turista, když uklouzl a zřítil se na skalní výběžek v hloubce 200 metrů. Při pádu Ivo K z Frenštátu pod Radhoštěm utrpěl zranění, kterým na místě podlehl. Jeho dvacetiletý společník rovněž z České 8 [pageend8]republiky, pozoroval přítelův pád ze vzdálenosti pouhých 30 metrů a utrpěl z toho šok. Mladá fronta Dnes 13.3.1998 O víkendu pojedou historické vlaky Praha (nik)- Historická parní lokomotiva z roku 1940 potáhne o velikonočním víkendu tři zvláštní vlaky. V sobotu a neděli pojede parní souprava o půl desáté z hlavního nádraží v Praze do Lysé nad Labem, v neděli pak v deset hodin ze stejného nádraží do Karlštejna. Mladá fronta Dnes 10.4.1998 Koruna lehce slabší Praha (ČTK)- Koruna včera lehce oslabila, ale psychologická hladina 18,80 koruny za marku nakonec odolala. Dealeři soudí, že koruna bude s blížícími se volbami směřovat k hladině 19,00 koruny za marku. Mladá fronta Dnes 10.4.1998 Kurzy devizového trhu Austrálie 1 AUD 22.60Kč Británie 1GBP 57.26Kč Francie 1 FRF 5.58Kč Japonsko 100 JPY 25.80Kč Kanada 1 CAD 24.08Kč Maďarsko 100 HUF 16.13Kč Německo 1 DEM 18.73Kč Nový Zéland 1 NZD 18.78Kč Slovensko 100 SKK 97.35Kč Švýcarsko 1 CHF 22.55Kč USA 1 USD 34.30Kč Č.N.B. Platné od 9.4.1998 Lékaři museli bojovat o prezidentův život Rakouští odborníci vyloučili, že jde o zhoubný nádor Praha (řep, zah)- Lékaři rakouské kliniky v Innsbrucku museli včera bojovat o život prezidenta Václava Havla, který k nim byl přivezen v kritickém stavu s podezřením na protržení tlustého střeva a zánět pobřišnice. "Ano, prezident byl v ohrožení života," prohlásil krátce po tříhodinové komplikované operaci Ernst Bodner, který vedl lékařský tým. Lékaři prozatím vyloučili, že protržení střeva způsobil zhoubný nádor. Šéf lékařského konzilia, které se stará o prezidentovo zdraví, Miroslav Čerbák však upozornil, že lze očekávat plieni komplikace. Havel se před více než rokem podrobil operaci plic, při níž mu byl vyňat nádor i s částí plicního laloku. "Současné prezidentovy komplikace nejsou nijak spojeny s jeho předešlými nemocemi," řekl včera večer rakouský lékař Bodner. Na innsbruckou kliniku byl prezident dopraven vrtulníkem kolem čtvrté hodiny odpoledne z několik desítek kilometrů vzdáleného místa, kde trávil se svou manželkou ozdravnou dovolenou. Bleskově, už o půl páté, byl Václav Havel operován osmičlenným týmem chirurgů. "Nebyl čas vyčkávat, bylo třeba okamžitě rozhodnout," řekl Bodner Operace trvala déle, než je obvyklé - teprve po třech a půl hodinách lékaři oznámili: příčinou potíží bylo protržení tlustého střeva v důsledku zánětu výchlipek. Václav Havel tak vydržel jen necelé dva měsíce mimo nemocniční lůžko. Včera na ně ovšem ulehl za dosud nejkritičtějších a nejdramatičtějších okolností. Prezident byl v bezprostředním ohrožení života - při protržení střeva, kdy se do dutiny břišní dostávají jedovaté zplodiny ze střev, se hraje o čas. "Měl horečku, byl zesláblý a vyhlížel velmi špatně," popsala prezidentův stav po příjezdu na kliniku česká novinářka a spisovatelka Marta Marková, která působí na univerzitě v Innsbrucku. Zprávu o výsledku operace přesto přijala většina lékařů alespoň s částečnou úlevou. Nikdo z nich totiž předem nedokázal vyloučit, že skutečnou příčinou obtíží, které prezident pociťoval již několik dnů, je nový nádor. "Kdo měl jednou rakovinu, může ji mít kdykoli napříště," prohlásil jeden z lékařů s odkazem na fakt, že před rokem lékaři vyňali z Havlových plic zhoubný nádor. "Ano, bývá to jedna z příčin takové komplikace. Osobně ale věřím, že tomu tak není," prohlásil šéf prezidentova lékařského konzilia Miroslav Čerbák ještě před operací. "Prezidenta jsme podrobně vyšetřovali," dodal. Šéflékař chirurgického oddělení innsbrucké kliniky Ernst Bodner, který vedl operaci, byl však o poznání méně optimistický: stav Václava Havla označil za kritický a operaci za pravděpodobně velmi komplikovanou. Profesor Bodner přitom sám od sebe důrazně připomněl, že Václav Havel měl před rokem rakovinu. Vychlípenina je méně závažná komplikace než nádor a podle Čerbáka jí trpí převážně starší lidé. Podle lékařů však tato diagnóza občas vyžaduje i opakované operace a pacient musí žít alespoň dočasně s umělým vývodem střeva. Vyšlo přitom najevo, že prezident Václav Havel si na bolesti břicha stěžoval již několik dní, poté se přidaly zvýšené teploty. Čerbák včera potvrdil, že již v pondělí volal Havel svému ošetřujícímu lékaři Iljovi Kotíkovi. Ten však za svým pacientem dorazil až v době, kdy byly události v běhu - včera kolem šesté hodiny večer přímo na operační sál. Mezitím již dopoledne zavolala lékaře prezidentova manželka Dagmar. Po vyšetření v Reutte, v místě pobytu prezidentského páru, byl prezident převezen vrtulníkem rychlé lékařské pomoci do nemocnice Innsbrucku, která má velmi dobré renomé a také byla nej blíž. "V takovém stavu jde o hodiny. Je to smrtelně nebezpečné, " potvrdil chirurg Ivan Vaněk z pražské Všeobecné fakultní nemocnice. Co se vlastně stalo prezidentu Havlovi? Perforace neboli protržení tlustého střeva je velmi závažnou komplikací, při níž se do dutiny břišní dostává velké množství infekce ze stolice. Bez rychlého zákroku hrozí pacientovi smrt. Protržení střeva může být vyvoláno řadou příčin, například nádorem, vředem či takzvanou divertikulitidou neboli zánětem střevních výchlipek. Ta se často utváří zejména u starších pacientů v průběhu řady let. Častou příčinou bývá přitom strava chudá na vlákninu. Včasná operace znamená bezprostřední záchranu života, po operaci však mohou vzniknout četné komplikace. Absenci lékaře při prezidentově zahraniční cestě obhajoval mluvčí Hradu Ladislav Špaček slovy: "Prezident byl zdráv a nebyl důvod, aby měl s sebou lékaře. Lékař tam měl příjezd plánovaný asi jednou či dvakrát během pobytu a měla to být jen rutinní kontrola, jakou prezident prodělává běžně v Praze." Další z prezidentových mužů uvedl: "Bylo dopředu domluveno, že o prezidenta budou pečovat rakouští lékaři." Univerzitní nemocnice, která leží v centru Innsbrucku, je moderní budovou v účelném funkcionalistickém stylu. Je skvěle vybavena, zejména na úrazy a nouzové operace. Její špičkovou úroveň udržují konkursy, jichž se účastní lékaři z celého světa. "Innsbruck je proslulý svými výjimečnými operacemi. Když měl bývalý kancléř Bruno Kreisky prodělat srdeční operaci, uskutečnila se tam," řekla novinářka Marková." Havlova manželka Dagmar je v nemocnici se svým mužem. "Mluvil jsem s ní, je rozrušena stejně jako každá manželka v takové situaci," prohlásil Čerbák. Prezident v innsbrucké nemocnici ještě zůstane. "Nepočítáme s tím, že bychom prezidenta bezprostředně po operaci převáželi do Prahy. Řekněme během týdne," konstatoval Čerbák. Mladá fronta Dnes 15.4.1998 9 [pageend9]7------------------------------------------ ------- ---------------------------—~ Čech hledá někoho na Novém Zélandě nebo v Austrálii se zájmem o včely. Jmenuji se: Jiří Valenta a moje adresa je: Klatovy - Luby 24,33901, Czech Republik Jsem členem v západočeském klubu včelařů a rád bych si dopisoval s nějakými včelaři z Nového Zélandu i Austrálie. U nás v Čechách je to velmi oblíbený koníček a myslím, že u vás též. Prosím pište na moji uvedenou adresu, můžete psát vše co se týče chování včel. Rád odpovím a poradím, o čem já vím. ............ — Od paní Jany Mrázkové Milí čtenáři! V březnových Střípkách jsem zavzpomínala na tlačenku od Paulíků, během měsíce jsem se několikrát k receptu vracela a kladla si otázku hodnou Hamleta: “zkusit či nezkusit?” Zvažovala jsem pro aproti, a dospěla k názoru, že když dva dělají totéž, neni to totéž! Jinými slovy - na tlačenku si ještě netroufám, akorát mi recept oživil vzpomínku na naše první prase. Před 14 lety jsme se přestěhovali z města na venkov a byli jsme dychtiví ochutnat život farmářů. Muž rozdělil úlohy - on se bude starat o živočišnou, já o rostlinou výrobu. Stalo se. Manželův asistent, syn řeznika, sehnal selátko, dohodli se, že ho společně budou krmit a o výsledek své práce se rozdělí stejným dílem. Nápad nebyl špatný, ale s krmením nastaly potíže. Byly dny, kdy prasátko bylo přecpané, pak z toho přebytku mělo trávit nějaký den, než si některý z nich vzpoměl, že je mu potřeba něco dát, občas se ve zvířeti ozval pud sebezáchovy a začalo se připomínat. Přes veškerou snahu mu nedošlo, že má myslet na zadní kolečka,že si nemůže sežrat všechno najednou, nepoučil se! Takhle to trvalo 7 měsíců, až přišel den, kdy manžel asistentovi sdělil: “z Janina vaření se ještě nikdo nespravil, ani to prase ne, bude pro něj vysvobození když ho zabijeme!” Vinu, že prase je podvyživené - mělo 70 kg živé váhy - svedli na mně a plánovali zabijačku. Domluvili se, že prase zabije asistent, protože: “měl tatínka řezníka a určitě od něho něco odkoukal”, a já s manželem mu budeme pomáhat. “Se mnou nemůžete počítat, já se zvířat bojím a při pohledu na zabité prase se mi chce zvracet!” “Tak nám tady nepřekážej, jdi domů, odpoledne budeš maso zpracovávat! ” Šla jsem a přepadly mě neveselé myšlenky - doma k zabijačkám zvali řezníka, ten prase zabil a pak dělal zabijačkovou polévku, jitrnice, jelita, tlačenku, něco se udilo, co já si počnu, atd.,atd. Slíbená kuchařská kniha ještě nepřišla. Nakonec mě napadla spásná myšlenka - uvařím maso, posolím ho a nabídnu ovar. Utěšila jsem se, že je to malý chcípáček, kus upeču, něco sníme hned, něco dám do mrazáku, začala jsem se těšit, jak rodinu překvapím škvarkama, vtom se otevřely kuchyňské dveře a: “Jano, co chceš dělat s hlavou?” Manžel, celý od krve, mi ji vítězoslavně ukazoval, a v tu chvíli se ve mně probudila hospodyně: “nic, vyhoď jí, ta není k ničemu!” (asi to s vámi teď cuklo, vůbec bych se nedivila, i já už dnes vím, co s ní). Muž mě překvapil. Udělal, jak jsem řekla, o hlavě se už nemluvilo. Asistent o ni zájem neměl a nám se ulevilo. Pohled na prasečí hlavu v nás nevzbuzoval chuť na nějaké dobroty. Z naší půlky jsem vyškvařila čtvrtlitrový hrnek sádla a pyšně jsem se mamince i tchyni pochlubila. Dodneška čekám na pochvalu a povzbuzení. Zatím nic nepřišlo, tím začala a skončila naše první a poslední zabijačka. Od té doby si opakuji: “ševče, drž se svého kopyta”. Příchodem podzimu nahrazuju zabíjačkové hody pečením masového koláče. Věřím, že je nás víc, které cítíme nastejno. Těm z vás, které si na tlačenku netroufáte, nebo chcete zkusit něco jiného, je určen: Pražský masový koláč 600g vařeného uzeného masa 400g vařeného vepřového masa 6 vajec, sůl, trochu mletého pepře, stroužek česneku, majoránka, hrst jemně nakrájené petržele nebo pažitky 250g veky nebo žemlí masový vývar 40g másla na vymazání pekáče Uvařené maso drobně nakrájíme, dáme do mísy a přidáme rozkvedlaná vejce, sůl, pepř, jemně rozsekanou zelenou petržel nebo pažítku, utřený stroužek česneku, majoránku, na kostičky nakrájenou a zvlhčenou žemli a vše dobře promícháme. Potom hmotu rozetřeme do máslem vymazaného pekáče, v předehřáté troubě při 150°C pečeme asi 3/4 hodiny. K tomu salát z čerstvé zeleniny nebo sladkokyselá okurka a nechte si chutnat! Na přání jedné krajanky uvádím pro oživení paměti recept na: 10 [pageend10]Křehké těsto základní předpis: 300g hladké mouky, lOOg práškového cukru, lOOg tuku, 1 vejce, 1 žloutek, 1/2 prášku do pečiva, 2 lžíce mléka, trpkého vína nebo vody Na vál prošijeme mouku a prášek do pečiva, smícháme s cukrem a rozdrobíme tuk. Přidáme vejce, tekutinu a vypracujeme těsto. Necháme je nejméně tři hodiny (i přes noc) odpočinout. Potom těsto vyválíme a můžeme je dále tvarovat podle toho, co budeme péci. Závin z křehkého těsta Z odpočatého těsta vyválíme plát asi 1/2 cm tlustý. Pomocí válečku přeneseme na plech, střed posypeme mletými oříšky, oloupanými a hrubě nastrouhanými jablky, hrozinkami a skořicovým cukrem. Oba kraje překlopíme na nádivku, rukou trochu přimáčkneme, potřeme rozšlehaným vejcem a posypeme sekanými oříšky. Pečeme ve středně vyhřáté troubě. Závin můžeme plnit také makovou nebo ořechovou nádivkou. Křehké jablkové řezy 300g hladké mouky, 150g tuku, 70g práškového cukru, kůra a šťáva z 1/2 citronu, třikrát na špičku nože prášek do pečiva, 2 žloutky. Náplň: 500g na kousky nakrájených jablek, lOOg práškového cukru, citrónová kůra, 3 tlučené hřebíčky, trocha skořice, 2 decilitry vody. Jablka rozdusíme na kaši, přidáme ostatní přísady, jakmile přejde var, odstavíme a necháme vychladnout. Jeli směs příliš řídká, přidáme trochu jemně prosáté strouhanky. Z dobře vypracovaného těsta vyválíme na plech placku a okraje zahneme nahoru, aby náplň nevytekla. Těsto potřeme asi 1 cm silně náplní. Ze zbytku těsta vypíchneme různé tvary, položíme je na náplň, potřeme rozšlehaným vejcem (a posypeme sekanými ořechy). Pečeme v prudké troubě. Já mám velké úspěchy jak v rodině, tak mezi přáteli bez rozdílu národností s jablečným koláčem, recept mi úspěšně slouží už 23 let! Křehký jablečný koláč 300g self-raising mouky, lOOg másla, 80g cukru, 1 celé vejce, 4 lžíce mléka Vypracovat těsto, rozdělit na 2 placky, rozválet je, mezi ně dát podušená, skořicí posypaná jablka nebo, tvarohovou nádivku: 500g tvarohu - qwark, fresh smooth cheese, je nejlepší, když ho nenajdete, sáhněte 3x po Bouton ďor FRESH QUARK, 50g másla, lOOg cukru s vanilkou, 2 žloutky, 3 polévkové lžíce pudinku. Přidat hrozinky namočené v rumu, nasekané ořechy a v předehřáté troubě péct při 180°C. (Já nádivku dělám ze dvou tvarohů, nebo k jednomu tvarohu přikupuju 200g fresh Quark a pak dávám 5 lžic pudinku). Zájemci o knihu: Dopisy z moře od Petra Zemana, obraťte se na předsedkyni klubu. Jana Baborová, 26, Kerkwall Drive, Lower Hutt, Wellington, Tel. 04 - 567 0510 nebo: P.O.Box 27 332 Wellington Víte, že... Bílá hora - při vyslovení tohoto jména se všem Čechům i Slovákům vybaví krvavá bitva. Tehdy 8. listopadu 1620 se rozhodovalo o osudu České země. Bitva na Bílé hoře za pouhé dvě hodiny rozhodla o našem osudu na dlouhá desetiletí. Pn vyslovení jména Fridrich Falcký se mnohým s nás nevybaví nic. Přesto Fridrich Falcký byl osudného listopadu 1620 českým králem. Čeští stavové ho zvolili za panovníka v srpnu 1619. Na trůn mu dopomohl příbuzenský stav z anglickou a dánskou královskou rodinou. Všichni doufali, že bude dobrým protikladem proti silným a katolickým Habsburkům. Po prohrané bytvě prchá hned druhého dne ze země. Musí se dostat z Čech do Slezska. Nejvýhodnější cesta je přes náchodskou Branku, kudy obvykle do země vpadli protivníci. Teď se hodil tento nenápadný průsmyk i pro jeho útěk. Při svém posledním přenocováním na českém území v Náchodě se prý ubytoval v hospodě U bílé růže. Na druhý den častně ráno prchá se svým doprovodem směrem do Kladska. Za městskou bránou jeho kůň ztrácí podkovu. Občané města ji jako památku na českého panovníka který přenocoval v jejich městě vsadili do dlažby na Karlovo náměstí. Jsou na ni dodneška hrdí a pyšní. Podívejme se nato blýže. Archeologové: nalezené podkovy z vykopávek z různých bitevních polí a usedlostí pocházejí až z konce 19. století, rozhodně ne dříve. Historici: První písemný záznam o podkově pochází z roku 1857. Potom se objevuje pravidelně i jako řemeslo. Je vyloučeno, že by nikdo předtím nic nezaznamenal, kdyby podkova existovala. Co k tomu dodat. Proč nám Náchodští věsíte bulíky na nos. ____________________________ Jan Koppan__________ Pro krajany kteří mají návštěvu a nemají místo k ubytování, oznamujeme, že pouze 50 km od Wellingtonu v Paraparaumu, 387-389 Kapiti Rd. najdou levné ubytování v Motelu “Wrights”, kde se mluví česky, slovensky, rusky a německy. Pouze 150 metrů od pláže a golfového hřiště. Luxusní spa a Sky TV. Pro ceny volejte Tel: (04) 298 7646 Vendulka Tutton, P.O. Box 1492, Paraparaumu Beach 11 [pageend11]© Humor! © /TTykntonio je pozván ke známym na večeři. Odpoledne jim telefonuje, zda může vzít svého přítele, známého cestovatele a badatele, který strávil dva roky mezi lidožrouty. “Ale ovšem, Antonio, ale řekni mu, že k večeři budou jen ryby a kuřata.” © Jednou žila jedna stará babička sama se svým papouškem ve svojí chaloupce, na okraji města. Právě když jednou odešla na nákup, zaklepal jí na dveře listonoš, který jí přinesl doporučený dopis. Papoušek se ihned uvnitř ozval: “Kdo to je?” “To je listonoš!” zazněla odpověď. “Kdo to je ?” opakuje papoušek. Ta samá odpověď následuje a tento rozhovor pokračuje bez přestání a opakovaně po celou půl hodiny. Nakonec se z toho ten nešťastný listonoš tak vztekne že dostane infarkt a zhroutí se na zem mrtvý. Brzy potom se babička vrátí z nákupu a vidí tu mrtvolu u dveří. “Kdo to je?” ptá se sama sebe zvědavě. “To je listonoš,” ozve se papoušek uvnitř! © Rádiová kontrolní věž na letišti ve Wellingtonu přijala zprávu: “QF48 volá kontrolu! QF48 volá kontrolu! Nemáme benzin. Žádáme instrukce. Přepínám.” Muž ve službě zezelenal a rychle uchopil mikrofon: “Kontrola volá QF48! Kontrola volá QF48! Neztrácejte rozvahu! Nepropadejte panice! Sdělte význačné body terénu pod sebou! Přepínám.” Nastala chvíle děsného ticha. Ve sluchátkách to pouze škrundalo. Konečně! Konečně se opět ozvalo QF48: “Jsem ještě na letišti. Stále čekám na tankovací vozidlo.” Paní doktorko, u vás člověk nadobro zapomene na bolest! © Mladý Kaplan nastoupil na faru v horské vesnici v Abruzzách. Po krátkém pobytu přišel na zasedání obecní rady se žádostí, aby byly lépe sypány cesty, neboť mnoho žen si u zpovědi stěžuje, že “uklouzly”. Všichni radní i starosta se mu moc smáli. “Pane starosto, vy se moc nesmějte, vždyť i vaše paní jen tento týden uklouzla třikrát.” Zľ7\Zájemce u ředitelky sňatkové kanceláře: “Je mi třicet '^'let, jsem svobodný, zdravý, mám třípokojový byt, auto a chemickou čistírnu,” Ředitelka: “To je výborné! Měla bych pro vás výbornou partii. Je to moc hezká dívka, 25 let, inteligentní, zdravá, pracuje jako sekretářka a má jen malou skvrnu na pověsti.” © Vesničan jde kolem prodejny motocyklů. Majitel obchodu vyběhne a přemlouvá ho, aby si koupil motocykl. Vesničan: “To si raději koupím krávu:” “Ale považte, jak se vám budou všichni smát, až pojedete po vesnici na krávě.” “Jenže ještě víc by se mi smáli, kdybych dojil motorku.” Policista předjede a zastaví jezdce na motocyklu: “Vy jste si nevšiml, že vám před deseti minutami spadla žena ze zadního sedadla?” “To jste mě uklidnil, já už měl strach, že jsem náhle ohluchl.” Časopis Boston Globe otiskl článek o síle pověr. Krátce nato dostala redakce od jednoho z čtenářů, bývalého boxera, dopis. Potvrzoval, že různým amuletům se hlavně mezi sportovci stále přikládá velká váha. Sám vyhrál jen jediný profesionální zápas, když měl v rukavici podkovu pro štěstí. V hospodě “U Vempajrů” sedí chlap a opakovaně si objednává a pije dvě piva. Upije z jednoho, spočine, upije z druhého. Po vypití si objednává další várku po dvou kusech, když už je to asi pošesté, nedá to vrchnímu hospody, aby se nezeptal, proč to dělá. “To máte tak. Já mám kamaráda, který leží v současné době v nemocnici a já to druhé pivo piju za něho.” Asi za měsíc si vrchní všimne, že uvedený zákazník si objednává jen jedno pivo a hned se ho ptá: “Tak co, kamaráda již pustili?” “Ale kdepak,” zavrtěl hlavou, “já jsem přestal pít.” © Dva silně podnapilí pánové se snaží jít domů. Jeden z nich upadne a prosí druhého, aby ho zvedl. “Zvednout tě, kamaráde, nezvládnu, ale abych ti dokázal, jaký jsem kamarád, tak si lehnu vedle tebe.” ’’Taťko,” ptá se malý Jožka, “proč si u nás chlapi nemohou vzít více žen, tak jak je to zvykem v některých zemích?” “To ti ještě nemohu vysvětlit, synku. Jsi na to ještě moc mladý. Až budeš starší, sám pochopíš, že zákon, který u nás toto zakazuje, je vlastně na ochranu nás mužů!” 12 [pageend12]Sportovn[ událostí Plzeňský přízrak i v Praze Praha (ham, pes) - Gól, který padl v jiném zápase, tvrdě poznamenal rozhodující klání mezi Spartou a Plzní. Přízrak kuriózní branky, kterou pustil gólman Dušan Salfický v Plzni a pomohl pražskému týmu vyhrát čtvrté vzájemné utkání, se vznášel nad tribunami i oběma týmy. Obří transparent "Dušane, děkuj em!" ironicky vítal nešťastného gólmana, stejný pokřik skandovalo často během zápasu čtrnáct tisíc lidí. Hluboká rána na duši značně poznamenala plzeňské mužstvo. Chyběla mu jiskra a elán, jaký ho v Praze zdobil v prvních dvou střetnutích série. "Ten direkt byl strašný," vysvětloval výkon trenér Marek Sýkora. "S napětím jsme čekali, jak se to na týmu podepíše. Bohužel to dopadlo tak, jak jsme čekali." Možnost, že by Salfického do branky nepostavil, ovšem trenér naprosto vyloučil. "Kdyby náhodou sám přišel, že nechce chytat, zarazil bych ho do brány vlastníma rukama" Trenéři se od osudného zápasu pokoušeli hráče oživit, ale bylo to nad lidské síly. "Samozřejmě jsme jim říkali všechno možné, že musíme vytáhnout morálku a takové ty podobné věci," popisoval Sýkora Nebylo to nic platné. Připustil to i obránce Josef Řezníček. "Snažili jsme se vyhecovai, ale nešlo to. Chyběly i síly." Naopak Sparta byla díky nečekanému plzeňskému zvratu v hodině dvanácté ve vítězné euforii. "Dneska by nás neporazili v ničem," řekl sparťanský obránce Jaroslav Nedvěd. Mladá fronta Dnes 28.3.1998 Jablonecký záložník hodil rukavici střelcům Jablonec- Sobotní gól sparťana Siegla do sítě Dmovic čtyři minuty před koncem vzal jabloneckému záložníkovi Pavlu Pěničkovi šanci vést aspoň týden tabulku střelců. Dvěma góly Opavě zarovnal svou bilanci na deset jako Siegl. V popisu práce Pavla Pěničky, jehož o tři roky mladší bratr Martin odešel ze Slavie do Lokerenu, není rozhodně dávat góly, ale hodil rukavici renomovaným kanonýrům Nejen to. Dává i góly pohledné. Například ten druhý na 2:1 Opavě. Byl mistrovskou ukázkou nejen šikovnosti, ale i chladnokrevnosti. Prošel pokutovým územím zprava doleva, zasekl míč a překvapil zblízka a z úhlu brankáře Twardzika. "Dostal jsem skvělou přihrávku od Hromádka, měl jsem dost času, brankář se pohnul dopředu, udělal jsem kličku do strany a ještě si míč lépe posunul a pak ho poslal k bližší tyči. Všichni hráči udělali pohyb doprava v domnění, že budu střílet k druhé tyči," popisuje fotbalovou pohádku střelec. Pavel Pěnička vyrostl v Rapidu Liberec, za muže začal ve druhé lize za Slovan jako povinný mladík, po vojně v Táboře se vrátil a trenér Jablonce Dočkal si ho vzal do druhé ligy. Za půl roku přestoupil do Českých Budějovic. "Stihl jsem poslední rok československé ligy a hrál tam ještě rok v nové české lize. V roce 1995 jsem se vrátil sem do Jablonce." Už v Budějovicích na sebe upozornil střelecky, ač obránce nebo stažený záložník. Dal za dva roky jedenáct gólů. "Nejsem specialista, z těch současných deseti jsem dal polovinu nohou, polovinu hlavou, ale dva i z penalt, Hradci a Liberci," bilancuje Pěnička, o němž všichni spoluhráči unisono tvrdí : je to neuvěřitelné,ale skoro vždy je tam, kde má být. Podle Pěničky je to důsledek sehranosti záložníků. "Dovedou podržet míč, většinou vím, co kdo udělá. Ideální jsou pro mě například centry Boba Neumanna nebo Nečasový standardky. Po jeho rohu jsem dal teď gól Opavě hlavou, v Dmovicích jsem zase naběhl na Neumannův centr a byl sám před bránou. " Za svůj nejdůležitější gól považuje proměněnou penaltu v derby s Libercem. Mladá fronta Dnes 15.4.1998 Motocyklový tým má esa i naděje Praha (čen)- Mezinárodně známá jména, domácí špičku i juniorské naděje dal dohromady motocyklový tým Repsol, který zahajuje svou existenci. Jeho největším trumfem je legenda endura Bohumil Poslední, sedminásobný mistr republiky a loňský vítěz soutěže mistrovství světa v Semilech. Enduro zastupuje ještě Martin Macek, superbiky Michal Bursa, klasické silniční motocykly Petr Polanský (třída 250 ccm) a Igor Kaláb (125 ccm). Mistr republiky i Evropy ve třídě minibike, patnáctiletý Jan Němec, by se za tři roky chtěl pokusit o mistrovství světa. Momentálně však sestava připomíná lazaret: Polanský má po autonehodě rozdrcený bérec a začne trénovat v červnu, Bursa si na snowboardu poranil ruku, ale v květnu pojede závod mistrovství světa v italské Monze, kde loni skončil v jedné jízdě evropského šampionátu třetí. _______ Mladá fronta Dnes 10.4.1998 Penzisté se už dozvěděli, kolik jim vláda přidá od července na důchodech Praha- Vláda splnila svůj slib, od července se zvýší důchody, porostou však méně, než původně ohlásil ministr práce a sociálních věcí Stanislav Volák. Penzistům v peněžence přibude měsíčně v průměru 380 korun, průměrná penze vzroste z dnešních 5185 na 5565 korun. "O zklamání není řeči, vláda splnila svůj slib a valorizuje důchody, i když v rozpočtu na to nebyla vyčleněna částka," komentoval včerejší rozhodnutí kabinetu ministr Volák. Sám však na jednání ministrů přišel se dvěma návrhy a pokoušel se prosadit variantu pro důchodce příznivější: podle ní penze měly vzrůst o 7,9 procenta, tedy zhruba o 410 korun. Ministři však zvolili úspornější verzi. Ta například pro penzistu, kterému stát důchod přiznal po roce 1996 a dosud pobíral rovné čtyři tisícovky, znamená, že od poloviny roku bude měsíčně dostávat 5240 korun. "Toto rozhodnutí chápu, vláda je dobrým hospodářem a nechce budoucímu kabinetu zanechat dluhy," konstatoval ministr sociálních věcí. Přijatá varianta navíc podle Voláka znamená, že bude možné více přidat těm, kteří začali penzi pobírat před rokem 1996. "Nůžky mezi těmito důchody a penzemi přiznanými v pozdějších letech se už příliš rozevřely. Takže při nynější valorizaci porostou o něco rychleji," uvedl ministr. Opět modelový příklad: jestliže takzvaný starodůchodce nyní bere čtyři tisíce měsíčně, od poloviny roku to bude 5380 korun. Zatímco totiž pevná část důchodů všem bez rozdílu vzroste o jednu padesátikorunu, procentní část starých důchodů se zvýší o devět procent a nových o procent pět. I tak ovšem částka, kterou státní kasa navíc vydá na valorizaci penzí, dosáhne výše šesti miliard korun. "Z hlediska státního rozpočtu to není zanedbatelná částka, navíc musíme počítat s tím, že výdaje v příštích letech zase porostou," konstatovala náměstkyně ministra financí Jana Furstová. Ministerstvo financí požadovalo ještě nižší valorizaci, než nakonec schválila vláda. Obává se totiž rostoucího schodku na důchodovém účtu rozpočtu. Ten vloni přesáhl pět miliard korun a za letošní první tři měsíce se už vyšplhal k téměř dvěma miliardám. "Deficit je realitou a je naprosto nezbytné, aby se co nejdříve zahájila reforma důchodového systému," míní Furstová. Mladá fronta Dnes 15.4.1998 13 [pageend13]Zmluvu o vytvorení vládnej koalície nerešpektuje ani jedna z jej štyroch strán BRATISLAVA (SME - jo) - Žiaden z predstaviteľov vládnej koalície pre SME počas uplynulých dní nepotvrdil, že Zmluva o vytvorení vládnej koalície HZDS, ZRS, SNS a RSS zanikne dnes, 4. apríla, ako to začiatkom týždňa oznámil podpredseda KDH F. Mikloško. Zmluva medzi štyrmi stranami nadobudla účinnosť dňom podpisu 11. 12. 1994 a jej zánik bol stanovený "dňom predvolebnej kampane parlamentných volieb, pokiaľ sa zmluvné strany nedohodnú inak". Predstavitelia vládnej koalície však zároveň nevedeli vysvetliť pojem "predvolebná kampaň", teda upresniť, kedy zmluva o koalícii zanikne, ak nepríde k vzájomnej dohode všetkých štyroch strán. Zákon pozná iba termín volebná kampaň, ktorá sa začína zhruba mesiac pred určeným dátumom parlamentných volieb. Koaličnú zmluvu jej tvorcovia podľa viacerých pozorovateľov vôbec nerešpektujú. Napríklad čl. 2 zmluvy znie, že "spoločný program koaličnej vlády, súčinnosť zmluvných strán pri jeho realizácii a vzájomná spolupráca na všetkých úrovniach budú smerovať v duchu Ústavy SR a ďalších zákonov SR ku: prosperite SR a jej občanov, ich kultúrnemu a duchovnému rozvoju; stabilizácii politického systému, zákonodarnej a výkonnej moci; naplneniu občianskych princípov, národných a štátnych záujmov SR; posilneniu vonkajšej a vnútornej bezpečnosti SR a jej suverenity, ako aj ku zapájaniu SR do medzinárodných inštitúcií a vzťahov, najmä európskych a transatlantických integračných zoskupení". Výsledky práce vládnej koalície HZDS, ZRS, SNS a RSS považujú pozorovatelia za katastrofálne, čo odôvodňujú nielen úmyselnými protiústavnými krokmi pri prijímaní zákonov, porušovaním ústavných práv občanov a znižovaním ich životnej úrovne, ale aj nezaradením Slovenska medzi prvé krajiny, s ktorými NATO a Európska únia začali vstupné rozhovory o integrácii. Slovenská vláda je jedinou, ktorá sa síce hlási o vstup do týchto organizácií, ale zároveň svojou činnosťou nenapĺňa základné demokratické kritériá, na ktorých sú NATO i EÚ založené. SME 6.4.1998 Rakúska polícia vyslobodila slovenské ’’otrokyne” Rakúska polícia odhalila vo Viedni obchodníkov so slovenskými a maďarskými ženami, ktoré boli prinútené k prostitúcii a s ktorými pasáci zaobchádzali ako s otrokyňami. Podľa včerajšej správy agentúry APA je už dvadsať týchto nedobrovoľných zajatkýň na slobode. Mladé ženy, niektoré ešte neplnoleté, na Slovensku a v Maďarsku nalákali na inzeráty sľubujúce, že si v Rakúsku zarobia mesačne až 200 000 šilingov alebo aspoň polovicu z tejto sumy. Skutočnosť ale vyzerala ináč. Ženy nesmeli vychádzať z bytov, v ktorých žili, a na ceste do "zamestnania" - hodinového hotela - ich vždy sprevádzal niektorý pasák. V nevestinci potom obsluhovali zákazníkov za 500 až 1500 šilingov. Peniaze však museli do posledného šilingu odovzdať a jedinou odmenou bolo ubytovanie a strava. Navyše im odobrali pasy, často sfalšované. Jedna z najmladších obetí, 16-ročné dievča, uprosila svojho nápadníka, aby jej pomohol. Muž toto zneužívané a znásilňované dievča odkúpil od pasáka za 12 000 šilingov. Z dvoch desiatok oslobodených Sloveniek a Maďariek je už dnes väčšina vo svojej vlasti, avšak niektoré museli zostať v Rakúsku, aby svedčili na súde. Polícia zatkla spolu 18 podozrivých kupliarov. Vyšetrovanie stále pokračuje. SME 6.4.1998 Najkrajšia trieda Nezvyčajný rozruch vyvolalo v Slovenskom raji 21 krások, počas ich posledného sústredenia, pred finále Miss SR 98 v Spišskej Novej Vsi. Za touto najkrajšou 21-člennou slovenskou dievčenskou triedou sa čulo otáčali muži a na cestách náhle zostávali stáť autá. Kuriózne na to doplatil očarený mladík, ktorý nedobrovoľne zakotvil na stĺpe pouličného osvetlenia s mierne pokriveným nosom. V tej chvíli sa vraj asi ešte viac zaľúbil do jednej z 21 krások, pretože ich odvtedy sleduje pri každej príležitosti. J. Oklamčák mu v snahe odškodniť jeho bolestné flirtovanie venoval na finálový večer MISS SR 98 a slávnostný banket špeciálnu vstupenku. Slovenská Republika 9.4.1998 Pracovná neschopnost žien Kvôli chorobe a úrazu chýbalo vlani na pracoviskách v SR priemerne denne 113 102 pracovníkov, z nich 57 674 žien. Vyplýva to z údajov o vývoji pracovnej neschopnosti kvôli chorobe a úrazu v roku 1997, ktoré v útorok poskytol Statisticky úrad SR. Zo zdravotnických zariadení nahlásili v minulom roku dovedna 1,644 milióna prípadov pracovnej neschopnosti, z toho v 807 705 prípadoch u žien. Pracovné úrazy utrpelo v ľanskom roku 6345 a ostatné úrazy 18 149 žien, zvyšok práceneschopných pracovníčok chýbal na svojom pracovisku kvôli chorobe. Priemerne percento pracovnej neschopnosti žien 5,937 percenta prevyšovalo značne celkový celoslovenský priemer (5,297 percenta). Slovenská Pravda 15.4.1998 NBS - kurzy platné od 15.4.1998 Austrália 1 AUD 22.69 Sk. Česká rep. 1 CZK 1.03 Sk. Grécko 100 GRD 11.07 Sk. Kanada 1CAD 24.42 Sk. Rakúsko 1 ATS 2.74 Sk. SRN 1 DEM 19.29 Sk. Švajčiarsko 1 CHF 23.27 Sk. USA 1USD 35.04 Sk. V. Británie 1GBP 58.70 Sk. 14 [pageend14]Redakce se omlouvá, že květnové číslo “Střípky - Čriepky” vyjdou první týden v červnu, jelikož firma co nám dělá fotokopie bude mít uzavřeno na jeden měsíc. Příští vyjde normálně, třetí týden v měsíci. Děkuji za vaši trpělivost. Redaktor G. Knotek Valná hromada Letošní výroční schůze klubu se bude konat první středu v květnu, tj. 6. května 1998 v 19.30 hod. v obvyklé místnosti Polského domu. Doufáme, že Vás přijde hodně, členové i noví zájemci a přátelé klubu. Nutně potřebujeme nové členy do výboru a také nápady, co bychom mohli příští rok podniknout Nashledanou 6. května. Za výbor klubu: Jana Baborová DUBEN v KLUBU patřil sběratelům_____ 12 vystavovatelů přineslo své poklady, které pečlivě rozmísťovali na připravené stoly. Čilý ruch ovládl obě klubovní místnosti, neboť my ostatní, a bylo nás hodně (dvacet šest), jsme přecházeli, okukovali všechnu tu krásu a v duchu rozvažovali, komu dát hlas ve stanoveném Členské klubovní příspěvky Členství pro rodinu s příjmem $30.00 Členství pro rodinu bez příjmu $ 10.00 Členství pro jednotlivce s příjmem $20.00 Členství pro jednotlivce bez příjmu $ 10.00 Krajani ve finanční tísni a novousedlíci se mohou přijít pobavit bez členského příspěvku. Předplatné na Střípky-Čriepky Pro členy klubu $15.00 Pro nečleny klubu $30.00 Pro čtenáře mimo Nový Zéland $30.00 Plus poštovné Pro krajany ve finanční tísni na požádání zdarma. (Pouze na Novém Zélandě) tradiční keramika z Modré, která rogasní každý byt a přiblíží vlast. Skutečnou historickou sbírku lze nazvat komplex nabíjecích zařízení do brokovnice od ruční výroby, později tovární od r. 1889 do roku 1950, kdy tato zbraň ustoupila nové technice. Honza Koppan ji s pečlivostí sběratele řadu let doplňoval. A jak to dopadlo? Zatím co porota sčítala hlasy, pustili se členové do přinesených lahůdek našich žen. Obložené chlebíčky, jednohubky grilovaných párků, ořechové koláčky, makový závin a další dobroty jen krátily očekávání výsledků. První cenu získala Růžena Giertlová svou modřanskou keramikou. Stejný počet hlasů obdržela kolekce novozélandských mincí a borské sklo. Členové doporučili, aby byly právem uděleny 2 druhé ceny. Těm ostatním patří dík, chvála jejich sběratelským zájmům! Výstava snad podnítí i další krajany, aby v budoucnosti rozšířili sběratelskou základnu. Jindra Javurková Na obrázku je keramika z Modré, se sbírky paní Růženy Giertlové. pořadí. A nebylo to lehké. Sbírky byly různorodé. Vzpomeňte si na lžičky našeho redaktora, které si jako suvenýry přivážel ze svých cest po světě, památky na zvyky Indonézie manželů Hiessových a Mirka Smíška, kouzelné pohlednice a ilustrace Josefa Lady naší předsedkyně. Práce horalů Valašska - dřevěné talíře, miniaturní dobový nábytek, fujara ze Slovenska Drengubiakových Dorothy Vokaiá předvedla svou sbírku novozélandských mincí, Josef Valenta zapůjčil kolekci českých mincí. Hana Lísková se obklopuje opičkami z různých materiálů, krásné tónované sklo horských skláren a skleněná těžítka s květinovými náměty Dony Koppanové upoutalo každé ženské oko, právě tak jako 15 [pageend15]. .... .. ■* T Vj » » > r w O • V* » . F > > Nezapomeňte na klubovni schůzi, pn ktere se bude volit - • . • ■ - . . . " • . nový výbor a bude podána finanční situace klubu! Polský dúm, streda 6. května v 19.30 hod. . ■ ■ ' . . ' ■ Tajenka k řešení křížovky 8 v minulém měsíci je: Slepé oči možno vyléčit, slepé srdce ne. Vyřešení křížovky 9 na této stránce bude uvedeno příští měsíc. Minulý měsíc byl na obrázku “Denzier Kardoš” Slovenský národní umělec a skladatel. Kdo je tato žena na obrázku? Odpověď příští měsíc.------------------------------------«r 6.5.1977 zemřel Karel Plicka, známý fotograf, vydal knihu “Praha v obrazech.” 12.5.1936 bylo založeno Smetanovo muzeum v Praze. 14.5.1316 se narodil Karel ÍV., v roce 1346 byl zvolen římským králem, českým 1347. 17.5.1926 se narodil Ludvík Souček, spisovatel literatury faktu a science fiction. 18.5.1891 bylo otevřeno Národní muzeum v Praze. 26.5.1876 zemřel František Palacký, historik a politik. 29.5.1951 zemřel Josef Bohuslav Foerster, skladatel a spisovatel. 30.5.1866 byla poprvé uvedena opera “Prodaná nevěsta” v Prozatímním divadle v Praze. Střípky - Čriepky měsíčník Českého a Slovenského klubu na Novém Zélandě (lne.) Adresa redakce: P.O. Box 27 332, Wellington, NewZealand. Telefon: 478 2177 Předplatné pro členy klubu $15.00, pro nečleny $30.00, plus poštovné pro čtenáře mimo N.Z. Šeky pište na: Czech and Slovák Club in NZ. Pro čtenáře ve finanční tísni na požádání zdarma. Reportér Honza Koppan. Zodpovědná redakční rada Kamila Skapa a Gustav Knotek. Otištěné články označené jménem autora nemusí vyjadřovat názory klubu ani redakce, vyhrazujeme si právo články jinak upravit. Fax: 478 2177, E-Mail: Gus.knot@xtra.co.nz [pageend16]