VĚSTNÍK VRATISLAV BUŠEK MEZE DEMOKRATIZACE Nový komunistický režim v Československu už jasné řekl, kam nechce jit v zahájené demokratizaci a liberalizaci: nepovolí vznik nových politických stran nebo skupin, které by ohrozily monopol komunistické strany. Podle usnesení předsednictva KSČ strany, existující vedle KSČ, budou v budoucnosti prý hrát význačnější roli na základě vzájemné dohody mezi stranami stávající Národní Fronty, avšak jen v rámci akčního programu KSČ. Mládež musí být i nadále jednotná. Československo zůstane bez výhrady věrným přítelem a spojencem Sovětského svazu a neochvějným členem varšavského paktu. Jenom nenapravitelní optimisté a iluzionisté mohli očekávat něco jiného. Nedalo se přece předpokládat, že komunistická strana Československa položí dobrovolně svou hlavu na špalek guilotiny opravdu svobodných voleb, které by ji smetly. Komunisté si občas libují ve vraždách svých odpůrců, nikoli však v sebevraždách. Tvrdý nátlak Sovětského svazu, Polska, a Východních Němců připomenul Dubčekovi neúprosnou realitu geopoli- tické situace Československa. Resoluce ČSNRA přijatá na sjezdu v Chicagu vystihla, co se v Československu stalo a co se tam nestalo: nastalo uvolnění. Přiblížila se-svoboda. Došlo k tomu ze sil vlastních a bez pomoci zvenčí. I další vývoj půjde touže cestou. ČSNRA si neosobuje žádné zásluhy na tomto vývoji. Až dosud po dvacet let správně informovala americkou veřejnost a úřady o poměrech v Československu a často musila těžce bránit komunistickým agentům a přisluhovačům mezi krajany, aby její hlas nebyl umlčen a její vliv zeslaben. V této své činnosti bude pokračovat a učiní vše, co bude v jejich silách, aby uvolnění v Československu nebylo zvráceno, jak se stalo v Polsku, nebo brutálně zmařeno zásahem zvenčí, jako k tomu došlo v roce 1956 v Maďarsku. Věříme, že se časy změnily i pro Sověty. Věříme, že síly, které vedly k uvolnění v Československu, působí nakažlivě a budou mít nezadržitelný vliv i v Sovětském svazu, Polsku a Východním Německu — a budou se dále rozvíjet i v Československu. Už dnes musíme říci, že zločiny, kterých se komunisté v minulosti u nás dopouštěli, jsou daleko horší, než jsme sami věděli či tušili. Slyšíme občas, že zvláště komunističtí agenti a prisluhovači mezi námi o nich neradi slvší a čtou. Vždyť až do nedávna vychvalovali všecko v Československu až do nebe. Je na nás, abychom jim nastavili neúprosně zrcadlo pravdy, od které by nyní tak rádi utekli. Od pravdy, kterou Dubčekův režim dnes sám pouští na povrch. Budeme neúprosně tvrdit, že rehabilitace nevinně odsouzených a správní cestou a zcela ilegálně postižených se nesmí omezit jen na komunisty a že se musí vztahovat i na oběti po únoru 1948, které nepatřily do řad komunistů. Pravda a spravedlnost neuznává žádný kalendář, upravený podle potřeb komunistické strany ať již v Československu či v Sovětech. Náš postup zde se nemusí řídit postupem komunistické strany Československa a brát ohledy na sovětská přání; musí mít na mysli jedině prospěch československého lidu. Proto i v poměru k Západnímu Německu nebudeme kličkovat s očima upřenýma na eventuelní hospodářskou spolupráci se Západním Německem. Nepřestaneme trvat na svém požadavku, aby Západoněmecká vláda prohlásila bez veškerých výhrad, že mnichovský diktát byl vynucen násilím a že Hitler byl od počátku rozhodnut mnichovskou smlouvu, Československu vnucenou, nedodržet a ČSR. obsadit. Mnichovský diktát byl proto od počátku neplatný a nicotný. Řekli jsme jasně, že takové prohlášeni neznamená, že nějací Němci proto zůstali československými občany a že jejich nároky jakéhokoli druhu by pak musely být respektovány. Německo prohrálo válku, kterou Hitler za nadšeného souhlasu skoro všech Němců vyvolal a je věcí Němců, aby nesli všechny důsledky prohrané války. Slyšeli jsme, že za sudetoněmecké vysídlence jsou dnes v Západním Německu legálně považovány i děti vysídlených sudetských Němců, narozené už v Německu. Jejich počet dnes — po dvaceti letech — jde asi do dvou milionů. A za co se budou považovat v blízké budoucnosti děti těchto dětí, dosud prý není rozhodnuto. Nedovolíme, aby ze sudetských Němců a z jejich dětí a z dětí jejich dětí vzniklo středisko iredentismu a terorismu, analogické tomu, jež vytvořili Arabové na hranicích Israele, uměle tam držení arabskými státy v uprchlických táborech. Uměle udržovaní sudetoněmečti vysídlenci se nesmí stát nástrojem eventuelní západoněmecké vyděračské politiky. Bude jistě mnoho věcí, o kterých budeme v budoucnosti uvažovat a mluvit ve snaze, aby byly řešeny ve prospěch československého lidu a nikoli režimu. Otázka případné hospodářské pomoci Československu nesmí být řešena na úkor spravedlivých nároků na odškodnění bývalých československých, nyní amerických občanů. Až se sejdeme ve Washingtonu ke vzpomínkám na 50. výročí založení Československé republiky, sejdeme se v nové situaci, jiné než za které jsme toto shromáždění plánovali před rokem. I to dokazuje, že historie se nikdy a nikde nezastavuje. Mírnou tiskovou svobodu v ČSR schválil sněm proti 47 hlasům Praha, 27. června. — Československé národní shromážděni schválilo ve středu velikou většinou návrh zákona, kterým se do jisté míry zavádí svoboda tisku a ruši censura. Z tří set členů národního shromáždění hlasovalo proti předloze 30 poslanců a 17 se moudře zdrželo hlasování. Odpůrců tiskové svobody je tedy v parlamentě přibližně tolik, jako bylo v ústředním výboru komunistické strany stoupenců svrženého presidenta Novotného. ČESKOSLOVENSKÉ NÁRODNÍ RADY AMERICKÉ Červen 1968 Číslo 167 [pageend1]VESTN I K JUNE 1968 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois RESOLUTION Adopted by the XX. Convention SPJST at Dallas, Texas Whereas, throughout the entire period of its existence the SPJST has fostered among its members the spirit and principles of loyalty and devotion to the United States of America and its democratic processes of government, pride of its members in their Czechoslovak ancestry and promotion and expansion of Czechoslovak language and culture, and, Whereas, to join with other Czechoslovak group in the United States having similar aims and ideals the XIX. Convention at Waco authorized affiliation of the SPJST with the Czechoslovak National Council of America, and, Whereas, the Czechoslovak National Council of America, with the active support and co-operation of 18 organizations of Czechoslovak peoples in the United States and other parts of the free world, is sponsoring a national commemoration of the 50th Anniversary of the Declaration of Independence of the Republic of Czechoslovakia at Washington, D. C., October 18, 19, and 20, 1968, part of the program of which is a convention of all organizations of Czechoslovak peoples wherever they may be located, and, Whereas, it is duly fitting and proper that the SPJST participate in this commemoration in the fullest possible manner. Be it resolved that this XX Convention reaffirm the actions of the Supreme Lodge in placing the SPJST on record as fully supporting and co-operatin in the sponsorship of this significant commemoration, and, Be it further resolved that this Convention urge all lodges of the SPJST to participate in this commemoration by election of a delegate to represent it at the Convention forming a part of the commemorative program, and that it recommend to all members to participate in the largest measure possible by sponsorship of excursions to Washington so that Texas and the SPJST in particular may be properly represented and contribute its rightful share to the success of this anniversary and to demonstrate the unity of purpose and mind of all Czechoslovak peoples of America in the principles stated in the first paragraph above. JOSEPH F. HOLÁSEK, Chairman JARDA CERNY ALFRED HILSHER PROHLÁŠENÍ ČESKOSLOVENSKÉ NÁRODNÍ RADY AMERICKÉ K DNEŠNÍ SITUACI V únoru 1948 zasáhl Sovětský svaz surově do vnitřních záležitostí Československa, přetrhl jeho vývoj a s pomocí přisluhovačů z řad komunistické strany i jiných stran zbavil český a slovenský národ vnitřní i vnější samostatnosti. Jak v posledních týdnech vyšlo nepopiratelně najevo, řídil Sovětský svaz svými orgány teror na území Československa a byl přímo zúčastněn na vraždě Jana Masaryka, na popravě Dr. Milady Horákové a na justičních vraždách vedoucích komunistů, t. zv. skupiny Rudolfa Slánského. Po dvaceti letech se podařilo statečným mužům a ženám i z řad komunistů vymanit Československo z rukou domácích přisluhovačů sovětského teroru a alespoň částečně VESTN I K ČERVEN 1968 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 Resoluce přijatá XX. sjezdem SPJST v Dallas, Texas Jelikož činnost SPJST byla po celou dobu trvání jednoty prodchnuta duchem a zásadami loyality a oddanosti vůči Spojeným Státům americkým a demokratickými zásadami jejich vlády, hrdostí členů na československý původ, český a slovenský jazyk a kulturu, a Jelikož,, aby se zúčastnila spolu s ostatními československými skupinami ve Spojených státech, které mají podobné snahy a ideály, XIX. sjezd ve Waco se usnesl, aby se SPJST připojila k Československé národní radě americké a Jelikož Československá národní rada americká za aktivní podpory a spolupráce 18 organizací Čechoslováků, žijících ve Spojených státech a jiných částech svobodného světa, uspořádá ve Washingtonu, D.C. ve dnech 18. 19. a 20. října 1968 národní oslavu 50. výročí prohlášení československé samostatnosti, jejíž součástí programu bude sjezd všech organizací československého lidu, působících kdekoli a Jelikož je namístě a žádoucí, aby se SPJST zúčastnila této oslavy v co nejširší míře, budiž usneseno, aby XX. sjezd znovu potvrdil rozhodnutí Hlavní lóže, aby SPJST se plně připojila k této významné oslavě a spoluprací zajistila její úspěch a Dále budiž usneseno, aby tento sjezd vyzval všechny lóže SPJST, aby si zvolily svého zástupce, který by je representoval na sjezdu, jenž bude součástí programu oslav, a aby se členové oslav zúčastnili v co největším počtu a poskytli svou podporu zájezdu do Washingtonu, tak aby Texas a zvláště SPJST byly náležitě representovány a patřičným dílem přispěly k úspěchu oslavy tohoto výročí a demonstrovaly tím jednotu cílů a myslí všech Čechoslováků v Americe v duchu zásad zmíněných v prvním paragrafu shora. JOSEPH F. HOLÁSEK, předseda, JARDA ČERNÝ, ALFRED HILSHER obnovit platnost přirozených lidských hodnot v této dlouho trpící zemi. Tyto kroky, jakkoliv omezené a jakkoliv neohrožující přímo Sověty, vedly v posledních týdnech k hrubému tlaku na Československo. Cílem všech těchto manévrů je dostat na území Československa jednotky Sovětské armády, která by zadusila zárodky svobody a dosadila zpět na vládnoucí místa v Československu sovětské přisluhovače, kteří byli ochotnými nástroji útlaku a justičních vražd nedávné minulosti. Ti, kdo se v posledních měsících postavili za pravdu a slušnost, by byli vyhlazeni a teror, který sotva ustal, by byl obnoven. Proto Československá národní rada americká tímto veřejně protestuje proti opětovným zásahům do vnitřních záležitostí Československa. Jako mluvčí amerických občanů československého původu vítáme, když se duch Masarykův vrací do vlasti našich předků. Protestujeme s důrazem proti pokusům, aby byl udušen, a nepřestaneme pracovat proti těm, kteři se o to pokoušejí. Předsednictvo Československé národní rady americké Květen 1968 2 » VĚSTNÍK [pageend2]Program IV. sjezdu SVU Sjezdový výbor již vypracoval podrobný program IV. sjezdu Společnosti pro vědy a umění, který se koná ve dnech 30. srpna až 1. září 1968 v místnostech Georgetown University ve Washingtone, D. C. Sjezd bude zahájen v pátek 30. srpna ráno v 9 hodin, kdy začne zasedat valné shromáždění. Shromáždění bude mít dopolední a odpolední schůzi a zakončeno bude volbami nového výboru SVU. V poledních hodinách bude slavnostní zahájení knižní, architektonické a umělecké výstavy. V pátek večer se koná ve Washingtonské katedrále varhanní koncert prof. K. Pau- kerta. Přednášky, symposia a panely se budou konat v sobotu 31. srpna celý den a taktéž v neděli 1. září celý den. V sobotu večer bude obvyklý slavnostní banket s uměleckým pořadem. Program večera bude oznámen později. Sjezdový výbor už zařídil ubytování pro účastníky sjezdu přímo v budovách na kampusu Georgetown university. Všechny pokoje jsou dvojlôžkové s polosoukromou koupelnu a umělým chlazením vzduchu. Cena pokoje je $10 za jeden den, cena lůžka $5 za jeden den. — Stravování i parkování automobilů je možné přímo na kampusu. Registrační poplatky na sjezd: za osobu $10 včetně abstrakt a varhanního koncertu, za každého dalšího ělena rodiny $5.00 Registrační poplatek studentů $2 denně. Poplatek za banket $10. Lhůta k podání přihlášek k přednáškám už končí. Informace v této věci nutno vyžádat na adrese: Dr. Andrew Elias, 5123 27th Avenue, S. E., Washington, D. C., 20031. Přihlášky na sjezd a o ubytování nutno poslat na adresu: Dr. Milada Lejková-Koepplová, 1931 East-West Highway, Silver Spring, Md. 20910. Knihy a periodika, určená na výstavu, zasílejte na adresu: Dr. Margaret E. Osten, 631 Maryland Avenue, N. E., Washington, D. C. Zájemci o výstavu výtvarného umění a o architektonický exhibit pište jednatelce sjezdového výboru, dr. Miladě Lejkové-Koepplové. SVU—W POZDRAVNÝ PROJEV TAJEMNÍKA ČESKOSLOVENSKÉ NÁRODNÍ RADY AMERICKÉ, Br. Jamese V. Krákory, k XX. sjezdu Slovanské podporující jednoty státu Texas (SPJST) v Dallas, Texas, zahájenému dne 10. června 1968 Bratře předsedo, vážení hosté, bratři a sestry: Bylo mi potěšením být před čtyřmi roky hostem vašeho sjezdu ve Waco, Texas, který nadšeně přijal doporučení sjezdového resolučního výboru k vyslovení plného souhlasu s programem, a úkoly Československé národní rady americké, a s tím, aby se SPJST stala členskou organizací ČSNRA. Vítali jsme s radostí toto usnesení sjezdu, vítali jsme vaše zapojení do naší činnosti — a třebaže jsme vám již projevili svůj dík úředním dopisem, používám této příležitosti, abych vám osobně, ve své funkci tajemníka ČSNRA, znovu vyslovil náš dík za spoluúčast Vaší organizace, jedné z významných organizací čs. lidu v Americe, v naší činnosti. Nijak nelichotím, řeknu-li, že přímo obdivujeme rozsah spolkové a krajanské činnosti zde ve státě Texas, v níž SPJST bezesporu zaujímá vynikající místo Vašim zapojením se do činnosti ČSNRA byla tato vynikající činnost přenesena z úrovně místní na úroveň celonárodní a jistě to může býti považováno za příklad hodný následování, zvláště v místech, v nichž síla naší československé větve projevuje určité znaky zeslabení či dokonce vymírání — na rozdíl od rozrůstající se krajanské činnosti zde na půdě texaské. Rok 1968 je rokem významným pro SPJST tím, že je rokem vašeho XX. sjezdu a 71. výročí založení jednoty. Pro celou čs. obec v Americe je pak významný tím. že je rokem, v němž bude vzpomenuto 50. výročí vyhlášení samostatnosti československého národa. Významnou celonárodní vzpomínkovou oslavu tohoto výročí uspořádá ČSNRA ve Washingtonu, D. C., ve dnech 18., 19. a 20. října 1968, za spoluúčasti a součinnosti —• celkem až dosud 18ti — národních a vedoucích amerických organizací čs. lidu, mezi nimiž se nachází i jednota SPJST, dále organizací exilových i zahraničnich. Součástí slavnostního programu je uspořádání společného sjezdu všech amerických, exilových i zahraničních organizací čs. lidu, kterým chceme před celou americkou a světovou veřejností dokázat svou hrdost na československý původ, loyalitu a oddanost americkým zásadám svobody a demokracie, i věrnost demokratickým zásadám Masaryka, Štefánika a Beneše, na nichž byla Československá republika založena podle vzoru ústavy Spojených států amerických. Na sjezdu znovu dosvědčíme svůj pevný postoj proti komunismu a znovu budeme manifestovat svůj požadavek, aby lidu ujařmených národů byla svobodnými volbami dána příležitost určit si formu a směrnici vlastní vlády. Dne 26. dubna se konala v Ciceru, Ill., konference zástupců 16ti z těchto organizací, na které byly projednány a schváleny přípravy této mohutné a důstojné slavnosti. Konference se v zastoupení SPJST zúčastnil váš předseda br. Edward Marek. Všem řádům SPJST byla zaslána výzva, aby na sjezd vyslaly své zástupce a tím se zúčastnily této významné celonárodní oslavy tohoto pro nás významného výročí. Druhé takové příležitosti ku společnému zasedání všech vrstev československé větve žijící v Americe či jinde ve svobodném světě se nám za našeho života stěží dostane. Proto při této příležitosti vřele apeluji, abyste této oslavě, tak důležité pro budoucí význam naší čs. složky v Americe, věnovali svou pozornost a pochopení a aby této výzvě byla věnována pozornost všech složek Vaší jednoty i jiných našich krajanských organizací působících zde v Texasu — tak aby stát Texas, kde se tak krásně naše čs. složka uplatňuje, byl v co největším počtu zastoupen a přispěli jste svou zkušeností a svým nadšením k příznivému rozhodnutí všech důležitých otázek, o kterých na tomto sjezdu Čechoslováků ve svobodném světě bude jednáno. Těšíme se srdečně na vaši účast na této významné oslavě a na spolupráci s vámi a nabádáme vás k uspořádání místních oslav 50. výročí vyhlášení čs. samostatnosti ve všech osadách, kde se náš lid nachází a s opětovným projevem srdečného díku za vaši velkou pomoc a spolupráci ve všech záležitostech naší čs. obce americké, končím slovy: “Na shledanou ve Washingtonu!” ČERVENCOVÉ PROMĚNY třetí číslo pátého ročníku tohoto čtvrtletníku SVU, přinesou úvodní slovo V. E. Andice o chystaném 4. sjezdu SVU ve Washingtonu a o účasti této Společnosti na oslavách padesátého výročí Československé republiky. Po básních Marie Glabazňové z Prahy a Zdeňka Salcmana nalezne čtenář v tomto čísle rozbor jedné básně Otokara Březiny, od Jaromíra Petříčka, uveřejňované u příležitosti stého výročí básníkových narozenin, dále úvod dra. Josefa Jiráska k dosud nevydané knize korespondence T. G. Masaryka Zdence Šemberové. studii Pavla Želivana o Pirandellim, filosofický esej Joži Procházky o materialismu, idealismu a filosofické syntézi a článek Věry Stárkové o pragmatickém uplatnění jazvkové analýzi na text stanov československé komunistické strany. John G. Lexa níše o kulturní výměně s východní Evropou, Zdenka Minzrová o byzantské emigraci na západ a Antonín Kratochvil pokračuje ve svém líčení situace na kulturní frontě v Československu. V beletristické části se otiskují povídky Andreje Eliáše a Michala Racka Číslo přináší i několik textů v rubrice “Rozhovory a polemiky” a recenze o knihách a událostech v Československu i za jeho hranicemi. “Proměny” lze předplatit na adrese: Czechoslovak Society of Arts and Sciences in America. Inc.. Room 1121. 381 Park Avenue South. New York. N. Y. 10016 (Předplatné: $5.00 ročně, pro členy SVU $4.00 ročně, v US dolarech). VĚSTNÍK • 3 [pageend3]Co nám píší z Prahy Dnešní politici nemají lehkou posici. Ze všech stran vylézá nespokojenost a požadavky. A kde na to brát? Dřívějšími teroristickými metodami se podařilo nespokojenost potlačit, ale odnesla to pracovní morálka. Lidé ztrácejí zájem na celku, každý hleděl urvat co se dalo pro sebe. Heslem se stalo: Kdo nekrade, okrádá rodinu. Ještě pokud se znárodňovalo — dokud bylo co znárodňovat — tak to šlo. Teď je patnáctileté výročí měnové reformy a kde nic, tu nic. Při vysílání v rozhlase se ptali, jak probíhá politická schůze v Plzni. Odpověděli, že se tam projednává právě obnova pomníku Masaryka a uvažuje se o sbírce a že padla i poznámka, zda by se neměl postavit pomník měnové reformě. To bylo slyšet přímo z Prahy. Reportérka byla poněkud udivena a rozhovor s Plzní rychle skončila. (Pozn. redakce: Vyhlášení měnové reformy vyvolalo vzbouření mezi dělníky v Plzni, táhlo se tenkráte do ulic, přidali se jiní občané, pochodovalo se s americkým praporem a s hesly. Vzbouření bylo potlačeno vojskem z Prahy a vedoucí byli uvězněni). Teď z několikadenní schůze komunistů vyšla různá usnesení a mezi jinými, že všechny výlohy komunistické strany si musí hradit strana sama z členských příspěvků. Kdyby to byl někdo dříve řekl, bylo by zle. Např. jeden dělník před léty řekl na dílenské schůzi, že “je mu srdečně jedno jestliže dře na jednoho fabrikanta nebo na 10 zbytečných referentů” a měl za to potíže se státní bezpečností. (Není to jedno, dovolujeme si namítnout, fabrikant jako odborník mohl rozšiřovat a zvelebovat továrnu ku prospěchu nejen svému, ale i svého okolí, kdežto deset ne- odborníků zničilo prosperitu závodu). Teď je možno každému se sem vrátit. Ale novinář, který byl na výstavě v Montrealu píše: “Kořeny jsou jinde. Nemysleme si, že síla stesku a citových vztahů je tak silná, že by všichni lidé, kteří žijí dvacet, i třicet let na americkém kontinentě, byli po návratu do starých domovů šťastni.” Mluvil s paní Češkou, která padesát let žije v Kanadě. Po celou tu dobu zmírala touhou po staré vlasti. V r. 1960, když měla dost peněz nastřádaných, sem přijela. “Byl to nejšťastnější den mého života, když jsem opět vstoupila na rodnou půdu,” řekla a pak dodala “Druhý nejšťastnější den byl, když jsem ji zase opouštěla. Škoda, že jsem se do Československa nedostala dřív, mohla jsem být déle šťastna, než pouze v posledních létech života. Od r. 1960 “domov” je pro mne Kanada.” Jiný způsob života, nákupu, to sháněni a fronty u nás jí šly na nervy, pak nečistota, nedostatek hygieny, a těch věcí bylo víc a už se pak těšila nazpět, domů, do Kanady. Lepšímu se těžko odvyká a špatnému těžko přivyká. Jsme malý a chudý stát proti Kanadě. Také ten novinář psal o sokolském sletu, který se konal v době výstavy, přijeli Sokolové z USA, Kanady, Francie. “Člověk musel obdivovat to nadšení, jemuž už doma v té době odvykl.” Pak popisuje, jak byla průtrž mračen a po dešti cvičenci i diváci bez vyzvání začali sušit, zametat a uklízet. “Nikdo se neptal — co za to — jak jsme tomu zvyklí v Praze. Obětavost účastníků byla vskutku imposantní. Vystoupení několika set cvičenců výborné. “Zdá se, že vlastenecké nadšení tam za mořem kvete daleko více, než tady. Tady je stále něčím nebo někým udupáváno a lidé zlhostejňují. Tady ku př. Sokolové měli ku konci r. 1947 1,294 sokoloven, 2,200 hřišť; po r. 1945 věnovali sami 100 mil. korun na rekonstrukce a opravy, mimo vlastní práce asi v téže hodnotě, na vkladech a fondech měli 80 milionů, slet vynesl 100 milionů a dnes je otázka: “Co se stalo s těmi penězi?” A sokolovny a hřiště podle zákona dostal Svaz čsl. tělesné výchovy, něco si ponechal a je to mnohde neudržované, v kritickém stavu, něco rozdal a Sokolové chtějí svůj majetek zpět ve stavu, v jakém byl v r. 1948. t. j. ve stavu velmi dobrém. To by vyžadovalo asi 3 miliardy na opravy. To je také zajímavé, že sokolské slety prý byly vždy aktivní a státní spartakiády pasivní. DR. LADISLAV RADIMSKÝ (PETR DEN) — 70 EGON HOSŤOVSKÝ — 60 V dubnu 1968 Společnost pro vědy a uměni hodlala patřičným způsobem oslavovat 70. narozeniny “svědomí exilu”, redaktora “Proměn” dra. Ladislava Radimského (nar. dne 3. dubna 1898 v Kolíně) a 60. narozeniny spisovatele Egona Hostovského (nar. dne 23. dubna v Hronově). Přeskromný dr. Radimský si však přísně zakázal jakékoliv veřejné oslavy a večírek na oslavu šedesátky Egona Hostovského musel být odvolán pro náhlé onemocnění oslavence. Dr. Radimský, jehož kmotrem u křtu byl Dr. František Ladislav Rieger, získal doktorát práv na Karlově universitě v Praze v lednu 1921; úředníkem čsl. ministerstva zahraničí byl již od listopadu 1920. Byl přidělen zastupitelským úřadům v Bukurešti, v Berlíně a v Bernu, účastnil se konferencí v Ženevě, Paříži, Londýně atd. Za okupace vystoupil ze státní služby, vrátil se však na ministerstvo zahraničních věcí v květnu 1945. Od září 1945 byl v Londýně u přípravné komise pro Spojené národy, od května 1946 do února 1948 zástupcem stálého delegáta u Spojených národů. Po únoru 1948 až do roku 1958 byl členem sekretariátu SN a úředníkem svěřenecké sekce. Od ledna 1964 je redaktorem “Proměn”, literárního čtvrtletníku SVU. V roce 1932 se zúčastnil anonymní soutěže Melantricha knihou esejů “Tvůrcem snadno a rychle” pod jménem Petr Den; porota, jejíž členové byli F. X. Salda a Otakar Fischer, ho poctila cenou Melantricha. Pod pseudonymem Petr Den vydal pak v Československu "Petr Den se vadí s českou literaturou”, “Řeči ke gymnasistům” a “Pětkrát Kolín”; v exilu “Mexické divertimento”, “Evropan na Manhattanu”, “Době proti srsti”, “Počítadlo”, “Radost ve Veselí”, “Světélko jen malé” a “Na táčkách s domovem”. Pod jménem Ladislav Radimský vydal “Rub a líc našeho národního programu v atomovém věku”, “Skloňuj své jméno, exulante!” a “Cesta k politickému poznání (Pokus o nástin vědecké politiky)”. V anglickém sborníku nedávno vydaném Společností pro dějiny československých židů v New Yorku uveřejnil, opět pod jménem Petr Den, článek o Egonu Hostovském (“A Note on Egon Hostovský”). Jeho články vycházely doma v Lidových novinách, Kritickém měsíčníku, Kvartu, Naší době. Listech pro umění a kritiku, v Zahraniční politice, atd ; v exilu psal články do Nového života, Studií, Sklizně, Rencontres, New York- ských Listů, Našich hlasů, Nového domova, Books Abroad, Archy, Věstníku ČSNRA, Perspektiv, Českého slova, Proměn a j. Egon Hostovský, “věčný vyhnanec”, odešel z Československa po nacistické okupaci v r. 1939 ve stáří 31 let, tehdy již autor celé řady románů, novel a povídek, jako "Gheto v nich”, “Danajský dar”, “Ztracený stín”, “Případ profesora Koernera”, “Černá tlupa”, “Cesty k pokladům”, “Modré světlo”, “Žhář”, “Dům bez pána”, a “Tři starci”; přeložil také do češtiny tři novely Stefana Zweiga, které byly vydány Melantrichem v roce 1930 pod názvem “Dobrodružství života”. Od roku 1937 byl zaměstnancem ministerstva zahraničí; za války pak zastával různé funkce na vyslanectvích a konsulátech čs. exilové vlády v Paříži a ve Spojených Státech. Po válce byl povolán zpět do Prahy, později vyslán do Norska jako první tajemník vyslanectví, pak chargé ď affaires. Resignoval na svou funkci v roce 1949. V exilu vydal další romány a povídky, z nichž řada byla přeložena do několika jazyků: “Listy z vyhnanství”, “Sedmkrát v hlavní úloze”, “Úkryt”. “Cizinec hledá byt”, “Osamělí buřiči”, “Nezvěstný”, "Půlnoční pacient”, “Dobročinný večírek”, “Všeobecné spiknutí”, “Tři noci” a autobiografické "Literární dobrodružství českého spisovatele v cizině — aneb o ctihodném povolání kouzla zbaveném”. Oběma jubilantům přejeme hodně zdraví a dalších úspěchů. 4 • VĚSTNÍK [pageend4]Svědectví o popravách národních hrdinů Československým tiskem probíhají veřejné obžaloby a svědectví obětí, které zázrakem přežily odsouzení a věznění, předkládají se čtenářům a na veřejných schůzích stále nové a nové důkazy strašného teroru od toho dne, kdy komunisté uchvátili moc a neštítili se žádných prostředků násilí k vyhubení nevinných, statečných mužů a žen, bez ohledu na spravedlnost, na lidské životy, jen aby si svou moc zabezpečili. Na schůzi ústředního výkonného výboru komunistické strany byl Novotný zbaven členství za účast na spiknutí a provedení soudu s odsouzenými komunisty, Slánským a spol., kteří nyní mají být posmrtně rehabilitováni. Nás však se citově dotýká osud nekomunistů mnohem víc, těch mužů a žen, kteří obětovali svoje životy pro dobro národa. Dotrpěli. Jejich jména byla potupena a jejich rodiny byly pronásledovány, až teď probouzí se svědomí lidi, je využívána první možnost svobody slova, aby konečně —- po dvaceti letech — se českoslovenští občané dověděli pravdu. Je to velmi smutné čtení. Např. Svobodné slovo v Praze přineslo 2. června dvě strany o Dr. Miladě Horákové. Článek “Rozsudek, který otřásl světem” otřese každým i dnes, po 18 letech. Byl to jeden z prvých — žel jeden z mnohých — procesů s nekomunisty. Dne 8. června 1950 hlásila tisková kancelář ČTK v Praze rozsudek za “záškodnické spiknutí proti republice a jejímu lidu”: 4 rozsudky smrti, 4 tresty doživotního žaláře a 5 dalších dlouholetých trestů. Na popravišti skončili svůj život: Dr. Milada Horáková, Dr. O. Peci, Z. Kalandra a J. Buchal. K doživotnímu žaláři byli odsouzeni Dr. J. Nestával, Dr. J. Hejda, F. Přeučil a A. Kleinerová. Dále byli odsouzeni: Dr. B. Kostička, na dobu 28 let, F. Zemínová na 20 let a V. Dundr na 15 roků těžkého žaláře. Ve svobodném světě protestovaly mezinárodní, ženské a mírové organisace. Za Dr. Miladu Horákovou prosila Eleanor Rooseveltové a jiní a jiní. Poukazovalo se na ušlechtilost ženy, jejíž život byl zasvěcen chudým a po- ' třebným. Připomínaly se její velké zásluhy, i její vlastenectví za druhé světové války. Byla nacisty souzena, hrozil jí tenkráte rozsudek smrti, ale byla statečnou ženou, a také dobrou právničkou, která svou odvahou, pevností a klidnou rozvahou dovedla zvrátit rozsudek smrti na několikaletý těžký žalář. Jak strašné to vysvědčení pro “domácí”, že od čeho ustoupili nacisté, vykonali komunisté. Dnes jdou po stopách prokurátorů: Dr. Juraje Vieskyho, Dr. Josefa Urválka a Ludmily Brožové; jsou vyslýcháni vyšetřovatelé, spoluvězňové (pokud jsou naživu) atd., aby došlo ku zjištění podrobností tohoto ohavného monstr- procesu. Ovšem pronásledování neskončilo u těchto odsouzených. Byl to sice první politický monstrproces, ale již před ním a také po něm bylo nezákonně odsouzeno na sta a sta lidí jen pro umělou spojitost se skupinou Horákové. Při zatčení a výslechu bylo používáno “kromě běžných nátlakových metod” mučení, a to tak dlouho dokud se obět nepřiznala k tomu, co neudělala — jen aby byl konec trýznění. Odsouzený byl donucen se přiznat, musel se naučit nazpamět své přiznání. Bylo na něj naléháno brutálně, aby obvinil další oběti, vyhrožováno mu, že bude trestána celá rodina. Před očima matky stráž ztýrala syna, aby se matka přiznala, že věděla o útěku svého muže atd. Je to smutné čtení, i po 18 letech, a člověk pro lítost nad ztrátou těchto krásných ušlechtilých životů nemůže ani dočíst osm dlouhých sloupců obžaloby. To je však jenom začátek. Jeden případ za druhým, a každý svědčí o hlubokém vlastenectví, oběti — a o bestiálnosti trýznitelů. Věru, v těchto dvaceti letech prošel národ temnem od doby bělohorské největším. Čteme v hlubokém pohnutí dopis na rozloučenou generála Heliodora Píky, který musil být utracen, poněvadž jako dobrý voják a vlastenec v Moskvě sloužil za války Československu a ne Sovětskému svazu. Generál Píka píše na rozloučenou dne 20. června 1949: “Před strašně a kruté tragickými okamžiky stojím klidný, vyrovnaný, s čistým svědomím . . . Jsem přesvědčen, že nejde o justiční omyl, vždyť vše je tak průhledné — jde o politickou vraždu. Přece však rád přinesu tuto násilnou oběť, bude-li sloužit k uklidnění v národě, k jeho sjednocení. Není ve mně zloby, nenávisti ani pomstychtivosti. Studí mne však hořká lítost nad tím, že zmizela spravedlnost . . . Jak lehce se pravda překroutila v pravý opak a není mi dovoleno dáti jediné svědectví a důkazu k obhájení pravdy. Netruchlete pro mne, svědomí mne nehryže, netrpím příliš pod krutou ranou osudu. Myslím na vás, moji nejdražší, myslím in na dobré a věrné přátele, myslím na celý národ, který již tolik vytrpěl . . . Pokud jde o můj “zločin”, který mám smýt krví, věřte, že v těchto tragických dnech nezatěžuji svědomí hříchem a lží, když vám pravím, že jsem zcela nevinen a že se za mne nemusíte stydět. Vězte, že jsem obhajoval ze všech sil, všemi použitelnými prostředky a schůdnými cestami svůj národ, náš stát a jeho nezávislost a že jsem se vystříhal vždy všeho, co by mohlo národu a státu uškodit. Ve válce jsem se snažil sjednotit veškeré úsilí všech proti hitlerismu, aby národ byl co nejrychleji osvobozen. Dokumenty, svědkové a historie později jasně dokáží, že jsem pro urychlení spojeneckého vítězství přispěl měrou nemalou, že jsem udržoval víru v Sovětský svaz a jeho vítězství po celou válku a první dvě léta jediný snad vůbec v době, kdy celý svět nevěřil a očekával zhroucení SSSR . . . Historie se nedá tak lehce zfalšovat . . . O procesu vám jednou povědí obhájcové, nechci se zde zabývat tendenčností, snad mstou, buďte přesvědčeni, že jsem pro národ, pro celek žil. Věřte, že v přesvědčení, že přináším oběť svému národu, klidně budu umírat . . .” SVĚDECTVÍ OBHÁJCE Doktor Rastislav Váhala, který se jako obhájce v procesu s Heliodorem Píkou nezpronevěřil svému povolání, už neprovozuje advokátní praxi. Hned po soudním přelíčení jej vyškrtli ze seznamu obhájců Státního soudu. O nezákonném procesu s generálem Pikou mi řekl: “Žaloba dělala opravdu velmi hrůzný dojem a obviňovala generála Píku z nejtěžších zločinů. V první řadě z velezrady. Když jsem však pročítal materiály i vysvětleni H. Píky, pokládal jsem žalobu za velmi slabou a nepodloženou důkazy. Nebylo v ní téměř přímého důkazu, že by se můj klient dopustil činů, které se mu připisují. Poněvadž jsem měl hned pocit, že je tu určitý záměr k likvidaci vynikajícího vojenského činitele, přibral jsem si k obhajobě dalšího kolegu a to znamenitého právníka dr. Čeřovského staršího. V celém řízení Píka popřel jakoukoliv vinu a tvrdil, že se jedná o uměle vykonstruovaná obvinění. Pokud se uvádělo, že doznal některé okolnosti, mohu říci, že šlo pouze o vysvětlující momenty, nikoli o doznáni viny. Obžaloba se snažila zatížit generála i odpovědností za diferenci a různice, jež byly mezi vládou v Londýně a naším politickým vedením v Moskvě. K tomu vybrala několik depeší, které, posuzovány osamoceně, bez souvislostí s ostatními, mohly vyvolat neoprávněný dojem, že Píka není přátelsky nakloněn SSSR. Nutno ovšem dodat, že v době, kdy Sovětská armáda ustupovala k Moskvě nebo ke Stalingradu, nemohl Píka napsat, že vítězí. Již před hlavním líčením a pak při jednání přímo před vojenským senátem Státního soudu na Pankráci jsme prohlásili, že nesouhlasíme se čtením svědeckých administrativních protokolů i těch, co bvly sepsány u vyšetřujícího soudce. Žádali jsme osobní výslech všech dosud předběžně slyšených svědků, abychom jim mohli klást otázky, a aby VĚSTNÍK • 5 [pageend5]mohli být konfrontováni s Píkou. Tyto návrhy soud rovněž zamítl. V procesu, který skončil vynesením trestu smrti, nebyl slyšen před rozhodujícími soudci jediný svědek.” (Zemědělské noviny, 25. dubna 1968.) Případ generála Karla Kutlvašra, ruského legionáře, dokazuje, jak komunistická strana vyráběla protistátní spiknutí, když chtěla odpravit nepohodlné oběti. Div. generál Kutlvašr se hlavně prohřešil tím, že v květnu 1945 organizoval branné povstání v Praze proti Němcům a přijal jejich kapitulaci. Byl tedy živým svědkem prolhanosti legendy, že sovětská admáda “osvobodila” Prahu. Hned po únorovém puči r. 1948 komunistický režim potřeboval “důkaz”, že existuje vojenské spiknutí ke svržení vlády. V ministerstvu národní obrany, v pátém oddělení, podpluk. Hruška a podpluk. Myslík vymysleli plán. Jejich agenti přemlouvali nic netušící býv. důstojníky, aby se zorganizovali v podzemní hnutí. Hruška šel tak daleko, že vyhledal svého bývalého druha, gen. Kutlvašra, aby ho k této práci přemluvil. Gen. Kutlvašr byl jat nedůvěrou. Dvakrát odřekl, jednou svolil jet na tajnou schůzku, ale ani tam, ani později neslíbil účast na tomto podnikání. Nicméně byl zatčen dva měsíce po této schůzce a v květnu pro velezradu byl odsouzen na doživotí do žaláře. Tři další členové skupiny byli odsouzeni na smrt a popraveni a deset obžalovaných dostalo tresty žaláře od 2 do 25 let. Pokud někteři z nich tresty přežili, žádají nyní o rehabilitaci. Je docela možné, že do této podvržené akce byl zavlečen též pluk. Lukas, kterého jsme poznali za druhé světové války ve Spojených státech. Dle starých zpráv byl vyšetřujícími tak zbit, že krátce na to zemřel v cele, kam byl po výslechu hozen. Pronikly o tom před léty zprávy a snad i jemu se teď věnuje posmrtná vzpomínka. Za každý “případ” dostal Hruška odměnou 2,000 kčs i jiné výhody. Režim vyhrožoval ovšem celým rodinám. Často byly hned vystěhovány z bytu, byl jim zabaven všechen majetek, děti nesměly studovat, žena je musela živit nejhrubší fysickou prací. Žena gen. Kutlvašra žila léta v místnosti, bez oken, potom bydlila za Prahou, odkud musela ve 2 hod. ráno nastoupit cestu do práce. Zprvu přidávala zedníkům na stavbách (ve Spoj, státech je tato práce ženám zakázána), později pracovala v továrně Mototex ve Vršovicích po 12 let. Když po operacích byla propuštěna do důchodu, její měsíční pense činila 250 kčs. Gen. Kutlvašr byl propuštěn na svobodu za amnestie r. 1960. Ač těžce churav dlouhým vězněním, musil si vydělávat jako noční hlídač. Za půldruhého měsíce zemřel a jeho vdova po něm dostala 81 kčs. měsíční pense (v americké měně $4.) Komunistický režim dovedl odstraňovat i ty, kteří se po únorovém převratu přidali k Fierlingrově skupině, např. Bohumil Laušman. Jeho záhadné zmizení a smrt byly konečně objasněny Dr. Josefem Svobodou v pražském deníku Práce, který vrhá další světlo na metody komunistického režimu. Na prosincovém sjezdu sociálně demokratické strany v Brně r. 1947 byl Bohumil Laušman zvolen předsedou strany místo zrádného Zdeňka Fierlingra. Tim byl zpečetěn jeho osud, i když tím, že se v rozhodných dnech převratu přihlásil k Fierlingrově skupině, usnadnil komunistům pohlceni celé soc. dem. strany. Laušman byl vypuzen z vlády a jmenován ředitelem elektrárenských podniků v Bratislavě. Ale čistka ve straně pokračovala a Laušman byl včas varován před zatčením. Podařilo se mu utéci do amerického pásma v Rakousku. Určitou dobu žil v Jugoslávii, nak se vrátil do Rakouska. Jeho ženě a dceři se útěk nepodařil a odpykaly si trest ve vězení. Roku 1953 se s ním v Rakousku seznámili dva agenti, kteří se vydávali za čs. uprchlíky. Laušman se s nimi stýkal, až jednou mu přimíchali do nápoje uspávací prášek a odvlékli ho do Československa. Byl vězněn v pověstné Ruzyni. Zatím se na západě jenom tušilo, že byl snad odvlečen. Někteří si mysleli, že je mrtev, jiní, že se vrátil dobrovolně. Záhada byla částečně odhalena na novinářské konferenci, svolané r. 1954 ministrem Barákem pro cizí a domácí novináře, na které Laušman odříkal svůj naučený projev proti exilu. Laušman se prý k tomu propůjčil jen aby zachránil rodinu, která již za války mnoho vytrpěla. Jeho matka byla umučena v Terezíně a jeho bratr byl nacisty utýrán v koncentračním táboře. Laušman souzen komunisty nebyl, ale byl mu oznámen rozsudek: trest žaláře v trvání 17 let. Zůstal v ruzyňské věznici, kde záhadně zemřel dne 9. května 1963. Masarykovo "Rusko a Evropa" VYŠEL TŘETÍ DÍL Pod názvem The spirit of Russia, vyšel třetí díl Masarykovy velké úvahy o Rusku. První dva vyšly v roce 1913. Masaryk je psal německy a — už nedopsal. Česky byly vydány brzo, a to dvakrát u Laichterů pod názvem Rusko a Evropa, a pod tímto titulem, doufejme brzo, vyjde také česky tento třetí dil. V něm se Masaryk zabývá hlavně Dostojevským. Čtenáři sotva vědí, co znamená publikace této knihy, sestavené ze součástí psaných čtyřmi jazyky buď rukou nebo strojem, někdy jen zlomkovitě. Tento svazek, vydaný anglicky se znamenitou předmluvou profesora George Gabi- ana (Cornell University) v překladu Roberta Bassa (Brooklyn College), byl sestaven za pomoci celé řady spolupracovníků. Veřejnost však sotva ví, že největší zásluhu o vydání tohoto opožděného díla Masarykova má Mrs. Ruth C. Mitchell, dříve ředitelka národnostních síní university pittsburské. Mrs. R. S. Mitchell byla po první světové válce přes dva roky v Praze, kde pracovala s Alicí Masarykovou v “YWCe” a tak si oblíbila Československo, že mu věnovala veliký kus své životní činnosti. K ni patří také tento svazek. Málokdo byl by vydržel přemáhat tolik nesnází s hledáním spolupracovníků, udržovánim korespondence s nimi a hledáním nakladatele v Anglii. Hlavní spisy Dostojevského četly se po celé zeměkouli a tak mnoho čtenářů bude přemýšlet o tom, co T. G. Masaryk v nich nalezl, v čem souhlasí a v čem se rozchází s Dostojevským. Také jsou v knize zvláštní kapitoly o Tolstém, Turgeněvu, Gorkém a jiných ruských klasicích a “třech dekadentech” — Arcibaševu, Andrejevu a Čechovu. Škoda, že T. G. Masaryk nedokončil svoje velké dílo, kterým osvětlil ideové základny ruské revoluce; v jejích začátcích ji prožil v Rusku roku 1917. Ale i tak bude tato kniha pro mnohé čtenáře zjevením. Prof. Dr. Macek. In memoriam: K uctění památky zesnulého manžela Petra Rabštejn- ka věnuje Mrs. Hermione Rabštejnek, Oklahoma City, Okla....................................................................... $25.00 K uctění památky maminky věnuje Marie Hayder, La Grange Park, Ill ..................... 10 00 K uctěni památky manžela Waltera a pani Pšenkové věnuje Mrs. Anna Bukva, Downers Grove, Ill. .. 10.00 K uctění památky zesnulého Philippa Hysmana věnují: manželka Vlasta Hysmanova, Cicero, Ill. 10.00 Mr. Louis Májovský, Berwyn, Ill............................. 10.00 Mr. and Mrs. Frank Macák, Berwyn, Ill............. 5.00 K uctění památky zesnulého přítele Antonína Hrdiny věnují Mr. & Mrs. Arthur Nohel, Washington, D.C. 5.00 K uctění památky zesnulého syna Josefa věnuje Vlasta Hartzel, Chicago, Ill........................................ 5.00 K uctění památky pana Andrew Mořického věnuje Mrs. Marie K. Tůma, Bridgeport CT ..................... 5.00 K uctění památky Apolenky Hejhalové věnuje Mrs. Marie Svanhauser, St. Paul, Min..................... 5.00 K uctění památky zesnulé přítelkyně pani R Pohajdové věnují Mr. and Mrs. F. Rosner, St. Petersburg, Fla....................................................... 5.00 6 • VĚSTNÍK [pageend6]Z událostí v Československu HRUBÉ ZÁSAHY MOSKVY Po pražském jaru, které tak prudce rozkvetlo, aby bylo ihned zmraženo moskevským severákem, se nyní dochází k střízlivým uzávěrům, to je, co a kolik záruk se čs. lidu dostalo. Zatím vše bylo jak se říká “na čestné slovo” a nic nebylo podloženo zákonem. Komunisté Východního Německa provádí štvavou kampaň proti Československu v tisku a na schůzích se normálně debatuje o nutnosti zákroku proti čs. revizionistům dle nutnosti i použitím vojenské moci. V Polsku je situace stejná, a Moskva se nijak netají svoji nespokojeností a odporem ke všemu, co se v Československu provádí a plánuje. Po poplašných zprávách, že Moskva si vynutila v rámci vojenského varšavského paktu umístění jedné vojenské divize v západních Čechách, která prý by měla chránit socialistický řád před nebezpečím Západního Německa, neboť dnešní čs. vláda takovou jistotu svým programem nezaručuje, bylo toto popřeno čs. ministrem národní obrany gen. Dzurem. Namísto toho však si Moskva vynutila vojenské manévry zemí varšavského paktu, a několik tisíc mužů polské a sovětské armády se již nalézá v Československu. Čs. tisk tyto manévry nazval omylem a zdůrazňoval, že se měly konat v jiné zemi. Úřední místa však zdůrazňují, že se jedná jen o menší manévry, a to hlavně spojovacích a signalizačních oddílů, které prý pak čs. území opustí. Moskva využila veškerého vlivu, aby si vynutila účast vojenských jednotek na čs. území právě v době, kdy bylo plánováno zasedání ÚV KSČ, při kterém mělo být zúčtováno s posledními zbytky stalinistické kliky Antonína Novotného. 17. května přiletělo do Prahy několik vysokých důstojníků vedení varšavského paktu, mezi nimi též ministr národní obrany Sovětského svazu gen. Grečko, a nejvyšší komisař gen. Jepišev. Při přivítání na letišti v Praze došlo k malému nedorozumění. Moskevští páni, kteří byli zvyklí na hluboké poklony satelitních mužíků za doby Novotného, byli tentokráte přivítáni zástupem novinářů s mikrofony, a gen. Jepišev se stal terčem otázek, zda se zakládá na pravdě tvrzení francouzského listu Le Monde, dle kterého on měl prohlásit, že armáda Sovětského svazu je připravena splnit povinnost, kdyby přišla žádost skupiny věrných komunistů o pomoc k záchraně socialismu v Československu. Gen. Jepišev prý se náramně rozčílil a počal vykřikovat: “Lež, vše je lež.” Odstrčil od sebe reportérku s mikrofonem, v rozčileni minul přivítací skupinu a květiny vrazil jedné ženě ze zástupu diváků. Tak skončilo přivítání vojenské delegace v Praze. O dvě hodiny později přistál neohlášen a neočekáván sám pan Konsygin, který prý se přijel léčit do Karlových Varů. O týden později vysvětloval tuto událost k otázkám v Literárních listech Josef Smrkovský, předseda čs. národního shromáždění. Smrkovský prohlásil, že gen. Jepišev se zmínil o zprávě z Le Monde, ale že neměl příležitost věc vysvětlit. Popřel, že by něco takového prohlásil, a chtěl prý vědět, kolik ten čs. novinář co to napsal za to dostal Literární listy sdělují, že jejich redaktor za to dostal 25 Kčs. Je možné, že Jepišev měl na mysli kolik let, nikoliv peněz?! Je zajímavé, že právě v tu dobu byl Josef Smrkovský pozván s parlamentní delegací na návštěvu Sovětského svazu, kde prý se zdržel 12 dnů. Mezitím sovětský ideolog prof. F. Konstantinov napadl v moskevské Pravdě Čestmíra Císaře, tajemnika ÚVKČS, z úchylkářství a upírání platnosti ruskému leninismu, zatím co vojska Sovětů, Polska a Maďarska vstoupila na čs. území k tak zvaným manévrům Spojeneckých sil varšavského paktu. Dubček neustále přesvědčuje kritiky z tisku, že se jedná o omezený počet vojsk, a že tyto po ukončení manévrů opustí území Československa. Alexander Dubček se těsně před zahájením manévrů vrátil z dvoudenní návštěvy Budapeště, kde mu Maďaři připravili velmi okázalé přivítáni, netajíce se, že sympatizují s politikou Dubčeka. Byla podepsána dohoda o přátelství a vzájemné pomoci na 20 let a Dubček po návratu řekl novinářům že: “Maďaři nám drží palce, abychom úspěšně zakoněili naže zapoěaté dílo.” J. Kadár prý byl volán k návštěvě do Moskvy, ale laskavě prý odmítnul pro důležité záležitosti. Je jisté, že byl volán na koberec za přátelský postoj k Dubčekovi a k jeho programu. Předseda vlády Oldřich Černík prohlásil dne 12. června k novinářům, že Československo respektuje existenci Evropského hospodářského společenství, a že by si přálo navázat vzájemně výhodné styky založené na oboustranné rovnoprávnosti se všemi členskými státy. Dále řekl, že Československo si přeje dobré sousedské styky se Západním Německem za předpokladu, že Německo uzná existující hranice a státní svrchovanost ČSR. Zahraniční ministr Jiří Hájek prohlásil před zahraničním výborem parlamentu, že diplomatické styky se státem Israel nemohou být navázány, pokud Israel nepřistoupí na rozhodnutí bezpečnostní rady Spojených národů opustit arabská území, která v posledním válečném konfliktu r. 1967 obsa- dil. Hájek dále prohlásil, že proces demokratizace v Československu prohloubil přátelství s bratrskou Jugoslávií. Tyto události naznačují, že jsou snahy upevnit sympatie a přátelství mezi Československem, Maďarskem, Jugoslávii a Rumunskem, což by politicky mohlo vyvážit nepřátelský postoj Polska a Východního Německa, které jsou ve vleku Sovětského svazu. Moskevská pravda v úvodníku Leona Onikova se netají, co si myslí o novém programu čs. komunistů a říká, aniž by je jmenovala, že: “Sovětský druh demokracie, nazývaný socialistickou demokracií, je jediný, který vpravdě slouží pracujícímu lidu.” ZPOMALENÍ DEMOKRATIZAČNÍHO PROCESU ........... Následkem tlaku Sovětského svazu a jeho satelitů nová čs. vláda i Dubček nijak nespěchají s uzákoněním slíbených reforem. Zatím nebyla uzákoněna ani změna, která nastala zrušením censury tisku a projevu. A dokud budou vojska varšavského vojenského paktu na území Československa, nic definitivního nebude uskutečněno. Jediné, co si Dubček dovolil jako odplatu zato, že musel přistoupit na konání vojenských manévrů, bylo jeho rozhodnutí se zbavit Novotného a jeho skupiny do posledních důsledků. Před zahájením zasedání ústředního výboru čs. komunistické strany dne 29. května docházely KSČ petice velkých průmyslových závodů, zemědělců, studentů a organisací požadující důsledně odstranění zbytku stalinismu. Byl to sám Dubček, který osobně vystoupil proti Novotnému a jeho rozpadající se skupině. Novotný prý zprvu vyhrožoval, že prozradí všechny neřesti a úplatky jež se během jeho vlády v ÚV KSČ páchaly, ale nakonec, když viděl, že i jeho bývalí přátelé se od něho odklání, se slzami v očích resignoval. Novotný a dalších 6 bylo zbaveno členství ve straně až do doby, kdy se dokáže, jak dalece byli vinni z justičních vražd z let 1950 až 60. Další 3 resignovali dobrovolně. Mimo Novotného to byli K. Bacilek, W. Široký, L. Laštovička, J. Urválek, gen. Lomský, Šimůnek, a další. Dubček si též na nátlak zvenčí vynutil konání sjezdu KSČ dne 9. září 1968, namísto počátkem 1969 Bude mít tak do parlamentních voleb nové a spolehlivé vedeni strany. Organisace, strany Národní fronty, a spolky, které bvly tak často zvány k oživení jejich činnosti pojednou shledaly, že zatím jde vše dle starých nařízení, a dokud ta nebudou nahrazena novými, jejich životnost vegetuje. Sokol, jehož oživená činnost bude trpěna jen v rámci Státní tělovýchovy shledal, že mu nebudou navráceny sokolovny, cvičební nářadí a společenské síně. Klub 231, poúnorových politických vězňů, jehož členství jde do tisíců, nemohl konat plánovaný sjezd dne 18 června, neboť mu nebvla dána k disposici slíbená místnost, ani nedostal VĚSTNÍK • 7 [pageend7]povolení ministerstva vnitra k řádnému ustavení. Na velký odpor naráží Spolek angažovaných nestranníků, který plánoval stavět ze svých řad kandidáty do příštích voleb. Nejvíce tlaku však bylo vynaloženo proti skupině snažící se o obnovu strany Čs. sociální demokracie, která byla protiprávně, bez usnesení sjezdu a proti vůli většiny členstva sloučena s KSČ. Zrádce sociálních demokratů Zdeněk Fierlinger marně dokládá, že by se tím rozbila jednota dělníků. Jeho zrádná úloha byla v tisku velmi často uváděna a byl usvědčován z nečestných a falešných prohlášení. Časopis Student uveřejnil na první straně otevřený dopis presidentu republiky gen. L. Svobodovi, předsedovi Národního shromáždění J. Smrkovskému a před. ÚV Národní fronty dr. F. Krieglovi o nutnosti a oprávněnosti existence strany sociálně demokratické. V článku byl popisován způsob, jakým se Fierlinger a spol. zmocnili sekretariátu strany, jak násilně zacházeli s bývalým ministrem výživy V. Majerem, který prosazoval názor, že jedině sjezd strany může rozhodnout o sloučení. Jelikož se tak nestalo, strana nepřestala legálně existovat a má právo jako jedna z bývalých složek Národní fronty na svou existenci. V sobotu 14. června se sešla skupina vedoucích sociálních demokratů v Praze a oznámila oficielní ustavení strany sociálně demokratické ÚV Národní fronty a ÚV KSČ. Stejně odvážně si počíná Čs. strana lidová, která vydala v červnu t. r. pracovní návrh svého programu vytištěného v podobě brožurky vydané jako příloha tiskového orgánu Lidové demokracie. — Zdůrazňuje rovnoprávné postaveni všech politických stran, jmenování vlastních kandidátů do voleb, a postavení Národního shromáždění jako nejvyššího representanta vůle čs. lidu. REHABILITACE Je jediná část demokratizačního procesu, která pokračuje jak bylo slíbeno a plánováno. Avšak i v tomto procesu se zdá, že postiženi byli poškozeni tím, že jejich případy budou muset být prošetřovány jednotlivě, a mnozí, kteří již tolik protrpěli, raději se všech náhrad vzdají než aby se dali vláčet znovu po soudech, kde se má rozhodovat o nejasném, zákoně,zda se prohřešili proti zákonu na ochranu republiky. Podle navrhovaného zákona, který má být schválen v červenci nebo srpnu, ustanovení se bude vztahovat na postižené v údobí od 24. října 1948 až do 31. prosince 1956. Nezákonné rozsudky po tomto období budou se projednávat prostřednictvím veřejného žalobce jednotlivě a dle nařízeni, která teprve budou vydána. Dle návrhu se má každému postiženému dostati peněžité náhrady 20,000 Kčs za každý rok vězení, a to 20% splacením celkové částky ihned a zbytek během deseti let. Rehabilitovaní budou též ti, kteří byli násilně přemístění z pracovišť a domovů na cizí místa proti své vlastní vůli. Mají jim být navrácena rodinná obydlí a umístění do zaměstnání odpovídající jejich kvalifikaci. Při řešení rehabilitace ovšem vycházejí najevo všechny justiční vraždy, trýznění a pronásledování lidí, kteří mnohdy ani nevěděli, proč jsou ve vězení nebo pronásledováni. Vycházejí nejovo ukrutnosti vyšetřovatelů a velitelů věznic na Pankráci, Borech, Mírově, Leopoldově, Bitízu, Jáchymově a jinde. Jména Kohoutek, Pešek, Dubek, dr. Sommer, dr. Urválek, K. Bacílek, L. Kopřiva, Rajčín a ruští poradci s ochotnými českými a slovenskými vykonavači ukrutenství si nic nezadají se zločinností nacistickou. Gottwald, který byl jedním z tak zvané bezpečnostní pětky a který dával souhlas ke všemu co se stalo, na přání Moskvy, nakonec prostě nechtěl žít, kdvž prohlédl všechny zločinnosti, kterých se na radu ruských poradců dopustil. Tak to o něm prohlásila Marie Švermová. CÍSAŘ ODPOVÍDÁ MOSKVĚ Čestmír Císař, jeden z 5 tajemníků KSČ. odpovídá profesoru F. Konstantinovi, který ho napadl v moskevské Pravdě z uchýlkářství a popírání platnosti leninismu ruského vzoru. Císař tvrdí, že Lenin ani Marx nemohli vědět jaká vnitřní hospodářská a společenská situace se bude nacházet v dnešním Československu, a proto jejich učení a směrnice nemohou být za této situace úspěšně použity. Za druhé podotýká, že takováto kritika připomíná doby vlády jedné osoby nebo jedné malé skupinky ve straně, jež vedly k neblahým následkům. Pražský rozhlas, v zahraničním pořadu, uvedl komentář posuzující postoj Spojených států amerických. Cituje některé výroky amerických senátorů, kongresníků a jiných politických veličin, a podivuje se té zvláštní opatrnosti Spojených států k dnešním událostem v Československu, aby prý se nedráždila citlivost Sovětského svazu. Hlasatel doslovně řekl, že jedná-li se o pomoc Československu bez politických závazků, v takovém případě si Spojené státy nemají činit žádných zábran. Den později pražský rozhlas přenášel vysílání programu plzeňského rozhlasu o událostech kolem příchodu Americké armády za posledních dnů války. Byly citovány pochvalné články o příchodu Američanů, vysvětlovány zkreslené zprávy o bombardování plzeňské Škodovky prý proto, aby se imperialističtí průmyslníci zbavili konkurence. Hlasatel říká, že k bombardování Škodovky došlo proto, že byla v úseku kam se měl stáhnout poslední odpor německé armády a Škodovka měla být její poslední zásobárnou zbrani. Také útok na plzeňské nádraží, který si vyžádal obětí 700 lidských životů a byl dříve odsuzován jako barbarský čin Američanů, byl nyní vysvětlen tím, že v té době se na nádraží nacházely vlaky s německými uprchlíky, a převážná většina obětí byla z jejich řad. A. Šalomoun ODBOČKA MASARYK, DETROIT, HLÁSÍ .... Ač přípravě červnové schůzky (21. června) věnovali jsme dost času a rozeslali 50 pozvánek členům i přátelům, účast byla zhruba stejná jako dříve, to je nepříliš početná. Tato skutečnost zřejmě ovlivňuje i naše plány na slavnostní schůzi říjnovou k 50tému výročí ČSR. Rádi bychom uspořádali podnik odpovídající významnému výročí, pozvali veřejné činitele, zástupce jiných etnických skupin, zvláště slovanských, ale při nynějším minimálním počtu aktivních členů naší odbočky to skutečně možné není. Pokusíme se ještě, zda bychom slavnost nemohli uspořádati ve spolupráci s International Institute Detroit, kde se občas podniky jiných národních skupin konají, ale zde se obáváme, že nedostatek naších finančních prostředků věc znemožní. V průběhu schůze byly přečteny veškeré došlé dopisy, též od předsedy ČNRA sestry Vrázové, jejíž srdečný zájem o naší činnost všechny přítomné potěšil. Členům jsme sdělili data a programy větších českých sjezdů v příštích měsících. Snad někdo z nás zúčastní se v nedalekém Clevelandu či Chicagu, určitě se zúčastníme v říjnu ve Washing- toně. Přítomný bratr Zubatý za michiganský oblastní výbor referoval o některých podrobnostech slavnosti ve Washingtone. Z předvedených výstřižků novin o nedávných změnách v ČSR, těšily se největší pozornosti karikatury uveřejněné v New York Times, Philadelphia Inquirer a Aufbau, zatím co referáty pražských novin o otřesených výpovědích vězňů, spisovatele K. J. Beneše a manželky popraveného Slánského, byly s odporem a slovy Gestapo a pod. odkládány. I fotokopii originálu Washingtonské deklarace (děkujeme sestře Faltusové z Washingtonu za ochotné zaslání fotokopie), si někteří členové se zájmem prohlédli, a konstato váli, že myšlenky deklarace jsou dnes stejně živé jako před 50ti lety. Přijata jedna nová přihláška — sestry Žitné — vyslechnuta a schválena finanční zpráva. Na závěr jsme si pochutnávali na zákuscích, které pečlivě a chutně připravily sestry Magda Hermanová a Elsa Zemeneová. Příští schůze po prázdninách v pátek, dne 13. září 1968, opět v Youth Center Dearborn. Karel Lípa, tajemník odbočky. 8 • VĚSTNÍK [pageend8]STAV KRIZÍ V ČESKOSLOVENSKU — O CO JDE “Řečeno souhrne — naše země se ocitla na pokraji hluboké — za prvé ekonomické, za druhé politické, za třetí mravní krize. “Stav naší ekonomiky je nesporně krizový," napsal Václav Müller v Literárních listech, dne 23. května 1968. “Vyrábíme sice stále více věcí, ale permanentně klesající efektivnost vynakládaných zdrojů (zejména surovin a investičních statků) způsobuje, že lidé nežijí lépe. Výroba jako moloch pohlcuje v mrtvých obratech rostoucí část svých výsledků. Propast v technické úrovni mezi námi a vyspělými průmyslovými zeměmi se nezmenšuje, nýbrž zvětšuje. Stává se zřejmým, že nelze dále pokračovat v dosavadní “železné koncepci”, ale rozvoj a rekonstrukce řady tradičních odvětví zpracovatelského průmyslu, kde dosluhují zastaralé stroje a mechanismy z prvé republiky, vyžaduje rozsáhlé investice, na které nemáme. Vnějškově je sice obtížné srovnávat tuto krizi například s ‘velkou krizí’ kapitalistického hospodářství v 30. letech. Obávám se však, že budeme muset uznat, že krize naší ekonomiky je vážnější a hlubší. Překonáni této krize bude nejen obtížnější, ale hlavně si vyžádá delší doby. Politickou krizi není třeba obnažovat, protože bije do očí. Několik lidí mne přesvědčovalo, že už je v podstatě překonána. Přiznám se, že závidím těm optimistům. Četl jsem v tisku vystoupení členů ÚV KSČ, a je-li to, co jsem četl, všechno, co většina z nich řekla, je mi úzko. Nikdy už neuvěřím, že nadvláda jedné strany skýtá záruku demokracie. Nespatřuji sice konečný ideál demokracie v existenci dvou, více či mnoha stran, ale jsem přesvědčen, že pouze neomezená svoboda pro jejich existenci a volné konstituování snad může vést v budoucnosti k nalezení zcela nových forem demokracie, tj. k překonání pluralitního systému politických stran vůbec. Nemám žádné iluze ani o ‘existujících’ nekomunistických stranách. Kdyby se chtěly vážně ucházet o sympatie myslících lidí, musely by se vnitřně obrodit — a zejména z centra — dokonce radikálněji než dosavadní vládnoucí strana. Mravní krize naši společnosti je ze všech břemen, zplozených starým systémem, břemeno nejtěžší. Netroufám si ani odhadnout! její hloubku, šíři a dosah. Cítím prostě, že v ni je základní problém naší společnosti. Vím však zároveň zcela bezpečně, že nejextremnější projevy dehumani- zace a mravního rozkladu organicky souvisejí se starým systémem, který umožnil, aby lidé průměrní vládli a lidé podnrůměrní řádili. Bojím se domyslit, co by se stalo, kdyby diktatura průměrnosti přerostla v přímou diktaturu primitivismu a barbarství. Nynější, v podstatě již masový a neslábnoucí odpor vůči starému systému, který způsobil onu trojjedinou krizi, se většinou projevuje protestem proti politickým nesvobodám a jejich brutálním důsledkům. Lidé prostě chtějí veřejně a nahlas říkat to, co dosud říkali soukromě a potichu. Lidé se bouří proti bezpráví a zrůdnostem, které starý systém umožnil, dlouho skrýval, ale které nicméně vycházejí najevo. Myslím, že lze považovat za reálný předpoklad, že v naší zemi se najdou síly, které znemožní, aby společnost byla znovu vržena do starých poměrů. Na existenci politické nesvobody měli zájem totiž jen ti, kterým obé mělo usnadnit byrokratickou manipulaci s lidmi. Tedy zjevná menšina společnosti. Proto také tato zjevná menšina pociťuje strach z obnovy politických svobod. Jistá část této menšiny má dokonce strach z odhalení konkrétních důsledků a projevů mocenské zvůle. Jsou to ti, jimž bylo dovoleno kompenzovat své komplexy méně- cennosti bestialitami, které mají jen jednu obdobu v moderních dějinách. Naproti tomu zjevná většina naši společnosti nejen nic nenamítá proti demokratizaci politického života a proti návratu k právní jistotě občana, spíše naopak — dožaduje se o urychlení a nrohloubění tohoto procesu . . .” Napsal Václav Müller v L. L. z 23. května 1968. ZAJÍMAVOSTI VÝSTAVY HEMIS FAIR V TEXASU K oslavě 250 let města San Antonio byl přímo v hlavní části města na takřka 100 akrové rozloze vystaven komplex budov — v místě, kde v roce 1718 Španělé založili misi a opevněnou vesnici. Výstava Hemis Fair dá návštěvníkům možnost vidět a uvědomit si, jak obyvatelé San Antonia žili před 250 léty, jak žijí jeho dnešní obyvatelé a jak asi se bude utvářet jejich budoucnost. HemisFair se může pochlubit věží nejvyšší v Severní i Jižní Americe, vysokou 622 stop. Na její střeše je krásná restaurace a dvě rozhledny. Do prostory výstavy je možné přijet bud’ autem, nebo gondolou po řece San Antonio. Krajanům umožní návštěvu výstavy 10 denní zájezd Československé národní rady americké, který se uskuteční ve dnech 25. července až 3. srpna. Pohodlným busem pojede zájezd z Chicaga přes Tulsa, Dallas a Houston do San Antonia, pojede jen ve dne, noclehy jsou zajištěny v pěkných motelech. V Houston se výprava zúčastni sokolské veselice, výletu a župního sletu v nové, velké sokolovně. Navštíví rovněž moderní Astro Baseball Arénu a jiné zajímavosti. Výstavním prostorem protéká úzká řeka, po které se účastníci zájezdu vydají na projížďku květinovou lodí. Na výstavě je též československý Stánek a těší se velké pozornosti. Historie Texasu byla utvářena za vlády Francouzů, Španělů, Mexika, pak se Texas osamostatnil, později se stal členem Konfederace a nyní je jedním ze států USA. Velmi zajímavá je tvrz Alamo, kde Davy Crockett bojoval r. 1836 s malou skupinou proti tisícové přesile Mexikánů ve válce Texasu za svobodu. Ze San Antonia navštíví výprava na dva dny Hot Springs, Arkansas a bude ubytována v nejlepším hotelu Arlington. Přihlášku k zájezdu je nutno podat co nejdříve úřadovně Čs. národní rady americké, 4125 W. 26th Street, Chicago, Ill 60623, nebo sestře Emily Welcl-Růžička, 2348 Harvey Ave., Berwyn, Ill. 60402, telefon: PI 9-3809. V ceně zájezdu $165 je zahrnuto několik jídel, všechny noclehy v motelech či hotelech, všechny vstupenky atd. E. W—R. ČSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnout!. Jakmile se stanete členem Jednoty ČSA, tato nřejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovat! vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnout! žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnout!. Kdo Jednotu ČSA doporučuje? Téměř 113 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. ® 2138 S. 61 st Court, Cicero, Hi. 60650 VĚSTNÍK • 9 [pageend9]Z OBLASTÍ A ODBOČEK ODBOČKA ČSNRA “DR MILADA HORÁKOVÁ” uspořádala svou schůzi 6. června 1968 v Moravském domě. Zahájil ji v 8:15 hod. předseda br. Frank Kratochvíl uvítáním přítomných a hostů. Tajemnicí odbočky Ludmilou Kosovou byl přečten protokol z minulé schůze, který byl přijat beze změny. Br. Kratochvíl se pak rozhovořil o událostech a změnách dějících se v Československu. Poukázal na to, že americký tisk, televize i rozhlas dosud nikdy neuveřejnily tolik obsáhlých zpráv o Československu jako v posledních měsících. Události v ČSR vzbudily zájem i obdiv celého světa, neboť k demokratizačním změnám došlo bez výtržností a bez politických bouří. Došlo k změnám ve vládě, k odstranění stalinovců a stoupenců Novotného a k zatím byť nesmělému návratu k myšlenkám Masarykovým. V mnoha městech byly opět odhaleny pamětní desky T. G. M., jeho busty se vrátily na svá místa a sochy na městská náměstí. Mnoho zájezdů bylo uspořádáno do Lán a hroby Masaryků jsou neustále ozdobeny květy. Čs. tisk přiznává, jaké hrůzné nespravedlnosti byly napáchány v údobí posledních 20 let na politických vězních, politických odpůrcích režimu a na lidech, kteří byli mučeni, a i popraveni bez viny. Br. Kratochvíl vzpomenul věznění a popravy dr. Milady Horákové, jejíž smutné výročí připadá na červen. Nyní se má dr. Miladě Horákové dostat rehabilitace. Do ČSR se vrátil spisovatel Mňačko, prý aby se podílel na tamním současném dění. — Dále br. předseda přečetl několik zajímavých výstřižků z pražských novin a ku konci svého projevu se zmínil o tom, že se jedná o převoz ostatků dr. Alice Masarykové z Českého národního hřbitova do Československa, kde by byly pochovány v rodinném hrobě v Lánech. Převoz má být zařízen prostřednictvím Mezinárodního Červeného kříže. Br. Kratochvíl pak předal slovo ses. Janoušové, místopředsedkyni odbočky, která přečetla podrobnou zprávu o sjezdu ČSNRA konaném v dubnu v Chicagu, o připravova-' ném zájezdu do Texasu a Hot Springs podala bližší vysvětlení a vyzvala zájemce, aby se přihlásili včas nejen k účasti na tomto zájezdu, ale i k cestě do Washingtonu, která bude uspořádána k návštěvě oslav 50. výročí Československé republiky. — O výletu odbočky a zájezdu na borůvky bude později podána zpráva v tisku a v rozhlase. Připomenuto, že je nutné životopisné příspěvky pro Pano- • amu zaslat co nejdříve úřadovně ČSNRA, tak aby mohly být včas připraveny pro tisk. Spolkové jednání bylo ukončeno br. Kratochvílem, který se s přítomnými rozloučil a poděkoval za donesené pečivo 1 dárky pro výhru. Následovalo promítání slides z poslední cesty na Floridu, a filmu o Československu. Pak bylo podáváno občerstvení a účastníci schůze se v dobré náladě rozešli. ZÁPIS ZE SCHŮZE ODBOČKY ČSNRA “MISTR JAN HUS” konané 28. května 1968 v sokolovně “Havlíček Tyrš”, Lawndale Ave., Chicago, Ill. — Schůzi zahájila předsedkyně ses. Matelová v obvyklou hodinu. Na počátku schůze byla vzdána pocta americké vlajce. Posmrtná vzpomínka povstáním byla vzdána panu Horníkovi, zemřelému v Československu, otci našeho hosta br. VI. Horníka. Čtení dopisů: ČSNRA zaslala dotazník, v němž bylo uvedeno, aby odbočka jmenovala svého zástupce na oslavu 50. výročí trvání ČSR. pořádanou ve Washingtonu ve dnech 17.—20. října 1968. Jednohlasně byla zvolena ses. Matelová a náhradníkem Jar. Matela. Dále dopis od br. J. Krákory, týkající se získání nových krajanských spolků a organizací. Další dopisy byly vzaty na vědomí a dle obsahu projednány. Ses. Tesařová podala podrobnou zprávu z Oblastního výboru, při které vznesla stížnost, že nebyla pozvána k nastolení úředníků na rok 1968 ■— což prý se stalo i několika jiným úředníkům. Br. Tesař podal též zajímavou zprávu z akademie Svob. škol a dále oznámil, že naše školy ukončily vyučování a patronát chystá vyučovací akci pro příští rok. Ses. pokladní Maříková podala podrobnou pokladní zprávu, která přítomné potěšila. Br. Tesař vysvětlil podrobnosti o chystaném výletu a na návrh ses. Žáčkové, aby letošní rok bylo od tohoto podniku upuštěno, bylo toto rozhodnuto a všemi přítomnými vzato na vědomí. Br. Tesař podal podrobné zprávy o přípravách oslavy 28. října, která se bude konat 27. října zde v Chicagu. Ses. V. Matelová nás informovala o sjezdu ČSNRA a předala dopis úřadovny, který je poděkováním za dar odbočky. Dále ses. Tesařová oznámila, že obdržela pozvánku na schůzi Oblastního výboru, která se koná 29. května a prý se na ní má rozhodnout, kde se mají konat tyto schůze. Br. Burzinský navrhuje, aby zástupci trvali na pořádání schůzí v budově sokolovny “Havlíček Tyrš” a od svého požadavku neustoupil. Poukázal na to, že kdyby se každý spolek či organizace, které pořádají schůze ve výše uvedené budově, odstěhovaly na předměstí, zanikla by naše jedinečná budova zde v České Kalifornii — a pak by, až by bylo pozdě, mnozí říkali, škoda té sokolovny, jaká to byla krása tam chodit. Sestry a bratři, vzpomeňte jen na náš Plzeňský park! Po ukončení spolkových záležitostí bylo přikročeno ku společenské půlhodince, ve které bylo ihned na počátku přikročeno k volbě maminky pro letošní rok. Na návrh br. Burzinského byla nejen pro letošní rok, ale na dobu svého doživotí zvolena naše obětavá sestra Pikalová, která se o nás vždy tak pečlivě stará. Br. Burzinský předal ses. Pikalové krásnou květinu, dokonce s políbením. Ses. Pikalová s radostí a slzami v očích poděkovala a pro dojetí nebyla schopna nějakého projevu. Ses. Tesařová přednesla krásnou báseň k svátku matek a otců, která každého dojala. Na počátku svého zápisu jsem uvedl, že k nám zavítal br. Horník a podal nám podrobné zprávy a pověděl zajímavé zážitky ze zájezdu do Československa, odkud si přivezl trvalé vzpomínky — fotografie z různých končin naší milované vlasti. Na upomínku svého drahého manžela věnovala ses. J. Mrzenová $5.00, ses. Pikalová $8.00, br. Horník $1.00; na pamět své sestry darovala ses. Hladíková $1.00, ses. Djord- jevic $1.00, br. Frank Růžička $1.00. Po ukončení schůze zasedli jsme všichni za pěkně upravený stůl — v čele jsme měli ses. Pikalovou, Burzinskou i. Matelovou — k výbornému pohoštění. Ses. Matelová oznámila všem, že příští schůze se koná 25. června a že je to poslední schůze před prázdninami. Karel Burzinský, tajemník Na činnost Rady: Mrs. Rose Bodán, Denver .............................................$ 10 00 Mr. and Mrs. J. Snajder, Chicago, Ill........................ 10 00 Mrs. Marie Novotná, Chicago. Ill............................. 8 00 Mr. Robert C. Malíř, Wilson, Kans............................ 5 00 Mr. Frank Marek, Justice, Ill.................................... 5.00 Mrs. Elizabeth Bradský, Hemet, Cal......................... 5.00 Hodno následování . . . Na oslavy 501etého vzniku Československé republiky věnují: Western Bohemian Fraternal Ass’n, Lodge Hvězdnatý Prapor No. 95, Timken, Kans..........$ 5 00 Mrs. A. Bukovský, Brookfield, Ill............................. 12.00 Mr. Joseph Kasai, Wagner, S. Dak......................... 5.00 10 • VĚSTNÍK [pageend10]Z. ODBOČKY ČSNRA — T. G. MASARYKA V LOS ANGELES, CALIFORNIA Květnová členská schůze Odbočky ČSNRA v Los Angeles se konala tentokrát jaksi v jiném ovzduší, patrně v důsledku toho, že prožíváme pocity úlevy nad tím, že našim lidem doma v Československu bylo dopřáno volněji si vydychnout a okusit alespoň stín toho, co pro nás v této zemi je samozřejmé. Neboť ony svobody, z nichž se alespoň částečně nyní může těšit lid Československa, jsou vtěleny do prvních deseti dodatků ke Konstituci Spojených států, jimž říkáme Bill of Rights — Listina lidských práv, a na něž se nikdo neodváží sáhnout po věky. — Značné obavy v nás vyvolaly zprávy které proběhly kolem 9. května, Dne vítězství, světovým tiskem o možnosti vojenské intervence Sovětského svazu v Československu. Druhá světová válka se vedla pod heslem zbavit otroctví milióny lidí, kteří stáli v cestě a byli porobeni rozpínavostí Velkoněmecké říše. Těm, kdo se dožili jejího pádu, se mělo dostat plné lidské svobody. Takřka sto miliónů lidí žijících dnes ve východní Evropě •— v zájmové sféře Sovětského svazu — as nimi celý svobodný svět ví, že se jim po celá dvě poslední desetiletí, svobody nedostalo.. V únoru 1948 byly pohyby slavné Rudé armády osvoboditelky citelně blízko nás tam doma —■ a pan Zorin, dnešní vyslanec v Paříži, se přijel do Prahy podívat, jak je postaráno o to, abychom byli dobře zásobeni sovětským obilím. I letos v květnu, v době tolika příznivých změn v Československu, se sovětské divise pohybovaly v sousedství čs. hranic a maršál Grečko se přijel podívat na čs. vojáky — a soudruh Kosygin si přijel dát do pořádku své pochroumané zdraví do západočeských lázní světové pověsti. Kdysi jsme se učili “Varujte se Danajských — i když dary přinášejí,” — dnes bychom si měli povzdychnout “Pozor na hosty, i když přicházejí jen ze zdravotních důvodů.” Proto i naše odbočka ve dnech hrozícího nebezpečí poslala do Chicaga varovný telegram: “Bděte konsulové . . .” I letošní sjezd ČSNRA v Chicagu měl svůj ohlas v naši schůzi. Bylo referováno o tom, čeho dva delegáti z Califor- nie byli letos koncem dubna svědky. Byl to pěkný manifestačný sjezd. Jaksi méně bylo vznomínáno 50 let. jež uplynuly od ustavení této organizace, která hrála tak velkou úlohu v osvobozovacích bojích našeho národa, a víc se zraky upíraly k současným problémům přítomné doby a k společným oslavám 28. října 1968 ve Washingtonu, D. C. Mohl to být víc sjezd pracovní, to asi však bylo odloženo až pro sjezd příští. Většina delegátů v Chicagu dosahuje onoho pokročilejšího “mládí”, jež nás plní obavami o to, “jak dlouho ještě” a i když počet delegátů z řad exulantů tentokráte nepochybně vzrostl, přáli bychom si, aby naši novější a nejnovější spoluobčané věnovali víc pozornosti organizaci, jež je politickým mluvčím americké větve českého a slovenského národa. S potěšením zjišťujeme, že se nám v Los Angeles podařilo přimět ke spolupráci všechny krajanské organizace, které mají zájem o národní záležitosti. Dobrá návštěva kabaretu a brzy po té sokolského divadelního představení, veřejného cvičení a společné pracovní schůze připadající na druhou polovinu května, kde byla projednána příprava společných oslav 28 října 1968, nasvědčuje, že chyby minulosti se, doufejme, nebudou opakovat. Projednali jsme všechny organizační záležitosti, vyslechli zprávu finanční a na konci schůze jsme vzdali hold všem našim maminkám. Byl to jejich den, svátek matek, a tak jsme si aspoň přiznali, čím vším české matky prošly, vzpomněli jsme na léta válek 1914—1918. 1939—1945, a na dlouhé údobí nesvobody 1948—1968. Neměly to lehké, naše české mámy a tak jsme těm žijícím i těm. které nás předešly na věčnost —■ poděkovali v minutách tichého rozjímání za všechno, co daly nám, svému národu a své vlasti. Obětavá sestra Solilová napekla znamenitých buchet, makových, tvarohových i s povidly, a při dobré kávě se to hezky sedělo i po schůzi. Jejímu manželovi, br. Solil jvi, jsme poslali srdečný pozdrav do nemocnice. Bohumil Smutník ZE ST. PETERSBUG, FLA. V letní době tráví obyvatelé Floridy převážnou část dne venku pod širým nebem a těší se ze slunce a slaných vod Mexického zálivu —■ anebo na druhé straně poloostrova z rozlehlosti Atlantického oceánu. Maně se zde stáváme stejnými uctivači slunce, jakými byli dávní obyvatelé těchto končin. Naše různé skupiny, kluby a spolky pořádají časté vyjížďky, výlety do okolí a společné koupání na plážích. Žije-li člověk na Floridě, potřebuje lékaře jen velmi zřídkakdy. Již mnohokrát jsme se zmínili, že přesídlením na Floridu si může každý prodloužit svůj život o hezkých pár let, není-li ovšem již postižen vážnou, nevyléčitelnou chorobou, či chronickým onemocněním. Odbočka St. Petersburg ČSNRA uspořádala 23. května jeden ze svých prvních výletů do parku De Soto. Pavilon č. 3 byl reservován a členové a hosté přijížděli již od časných ranních hodin. V 10 hodin bylo zde již tolik našinců, že musilo být přistaveno dalších 10 stolů. Účastníků bylo přes 200. Po celý den bylo za hovoru, hraní karetních her, zpěvu a tance tak veselo, že se nikomu nechtělo domů před 6 hod. večer. —Mnozí se ovlažovali koupáním v mimořádně čisté vodě anebo přecházeli po břehu pláže dlouhé mnoho mil, sbírali mušle a pod. Ku zpěvu a tanci vyhrával přítel A. Janáček, doprovázela ho jeho manželka, a br. Polák vypomáhal hraním na “rekordovací přístroj”. Největší zásluhu o mimořádný úspěch pikniku měla sestra Edna Kalabzová, předsedkyně zábavního výboru a její manžel Joe. Avšak i ostatní bratři a sestry pomáhali kde jen se dalo. Každý byl s uspořádáním výletu nadmíru spokojen. Výlety tohoto druhu budou tam uspořádány též řádem 463 Č.S.A. za vedení předsedy br. Karla Jahody, a také Americko-československým turistickým spolkem. , Odbočka v St. Petersburg v poslední době vyvíjí mimořádně aktivní činnost za předsednictví br. Karla Hájka, jenž převzal vedení odbočky v květnu t. r. po resignaci br. J. Novotného. Po sjezdu ČSNRA v Chicagu obdržela odbočka pokyny týkající se připravovaných slavností a připravuje se k zájezdu do Washingtonu, D. C. Byl utvořen přípravný výbor sestávající z bří. Joe Ka- labzy. předsedy; Jos. Průchy, místopředsedy; Karla Jahody, tajemníka; Jo Vincenta a ses. Edny Kalabza, jakož i br. F J. Rosnera, ex-officio. Tento výbor též uspořádá oslavu 28. října v St. Petersburgu, s koncertem, slavnostními projevy, banketem a večerní společenskou zábavou. V květnu byla zvolena matkou roku ses. M. Tvarožková a při zábavě dne 9. června zvolen br. J. Zahorák “otcem roku”. Předseda br. Hájek oznámil, že odbočka získala charter Floridy (zakládající listinu) a v přítomné době má odbočka 210 členů. Na výzvu br. Průchy a předsedy br. Hájka bylo sebráno pro bývalé politické vězně v ČSR 8140 70. Na obnos přispěli: Joe a Agnes Kolář $5, Joe a Edna Kalabza $10, Charles a Ann Hájek $10, Albert Kalabza $50. Odbočka St. Petersburg Čsl. nár. rady $25, Jim Valeš $5, bří Jahoda a Hájek $5, a sebráno při společenské zábavě $30.70. Celá řada úředníků a členů odjíždí na letní prázdniny. Mezi nimi manželé Joe Kalabzovi, J. Voračovi, K. Hájkovi, a v červenci se nebude konati pravidelná schůze. Avšak společenská zábava bude opět v neděli dne 14. července v místnosti klubovní, Letter Carrier’s Hall, 314 15. ave. So. OSLAVA 28. ŘÍJNA VE WASH., D. C. KONÄ SE VE DNECH 18., 19. A 20. ŘÍJNA T. R. VĚSTNÍK • 11 [pageend11]Z ČS. DETROITU Členové ČSNRA, chapter Masaryk Detroit, konali členskou schůzi 10. května 1968 v Youth Center. Příčinou šestiměsíční přestávky ve schůzích bylo nejen onemocněni a zaneprázdnění předsedy a místopředsedy, ale i malá účast na schůzkách v r. 1967. Jde o problémy, které dobře znají i krajané v jiných městech a státech USA. Staří odcházejí a dorost není. Nechce se ani věřit starším pamětníkům, když vyprávějí, jak ještě před 25 léty pro české podniky v Detroitu sál nestačil. Někteří starší by se ještě rádi zúčastnili, ale mají dopravní obtíže. Sami již auto neřídí a autobusy večer do odlehlých čtvrtí nedojíždějí. Květnová schůzka se však poměrně vydařila, dobrou účast ovlivnilo blížící se 50. výročí založení Československé republiky a potěšitelný politický vývoj poslední doby v Československu. Bylo přítomno 20 osob, z toho dva hosté, též se zúčastnila paní Mlnaříková z Plzně, matka našeho člena, která je zde na návštěvě. Přítomen byl rovněž i předseda michiganské oblasti br. Zubatý, který podal zprávu o připravovaných oslavách 50. výročí samostatnosti ČSR v Owosso, Michigan a ve Washingtonu, a o sjezdu ČSNRA konaném v Chicagu ve dnech 27.—28. dubna 1968. Dosavadní předseda br. Sklenář pak odůvodnil přáni, aby si přítomní zvolili nový výbor, neboť ani on, ani místopředseda br. Dr. Bezděk se nemohou práci v dohledné době věnovat. Do nového výboru byli jednomyslně zvoleni tito členové: předsedkyní Emma Zemcik, místopředsedkyní Elsa Zemene, tajemníkem Karel Lípa, pokladníkem August Zemene. ■— Výbor bude pracovat do prosince, potom si výroční členská schůze zvolí výbor na r. 1969. Br. Sklenářovi byl vysloven dik za dlouholetou práci pro odbočku i michiganskou oblast, pokladní zpráva byla schválena. V diskusi se ponejvíce hovořilo o akci Panorama a podobných jiných historických akcích. Bylo znovu konstatováno, že Čechoslováci toho v USA mnoho vytvořili, ale v historických záznamech je to jen povrchně zachyceno anebo vůbec ne. Několik členů se slíbilo aktivně zúčastnit oslav v Owosso a pravděpodobně dva členové se zúčastní říjnových oslav ve Washingtonu. Zásadním problémem odbočky Masaryk Detroit nadále však zůstává nedostatečná členská základna. Nový výbor se bude snažit v budoucnu ji zvýšit nějakými kulturními akcemi, přednáškami či kratšími filmy. Příští schůze se koná v pátek, 14. června, opět v Youth Center, Dearborn a budou k disposici, případně i k zapůjčení zajímavé výstřižky z_ česko-amerických a pražských novin, týkající se změn v Československu. Karel Lípa, tajemník odbočky OBLAST MICHIGAN SCHŮZE ODBOČKY V OWOSSO Americké sdružení v Owosso projednalo ve své schůzi konané 6. června důležitou záležitost, týkající se zájezdu do Washingtonu ve _dnech 18.—20. října k oslavám 50. výročí neodvislosti Československa. Přítomno bylo více členů a členek a předseda br. Čech předložil schůzi žádost ústředního pořádajícího výboru z Chicaga, kde jsou žádány o vystoupení v oslavných programech i taneční kroužky středního Michiganu. Je to jistě velice významné, kladné ocenění dobré činnosti naší mládeže v Michigan, bude však třeba pomoci členů odbočky, a naší veřejnosti, aby se zájezd mohl uskutečnit a byla tím našim mladým lidem dána příležitost poznat hlavní město USA, veliké bojiště z občanské války u Gettvsburgu, Pennsylvania, a v historickém a majestátním Washingtonu prožít krásné dny. Byly zjištěny ceny zájezdu busem; jsou poměrně nízké a, umožní mnoha našim krajanským lidem zúčastnit se zájezdu s kroužkem. Reservace možno učinit již nyní u bratra a sestry Antona a Stefanie Čech, 609 No. Park St., Owosso, Michigan. Bus vezme asi 40 cestujících, z tanečního kroužku je počítáno asi s 18 účastníky, kteří ve washingtonském programu vystoupí. Je třeba pomoci všech našich lidí v Michigan, aby byl zájezd našim mladým účinkujícím umožněn a byl jim odměnou za práci, kterou po tolik let konají. Věříme, že naše veřejnost a naše organizace pomohou morálně i finančně, že poskytnou pomoc v hrazení cesty mladým. Ve schůzi bylo usneseno, že bude uspořádáno několik výdělečných podniků; ku příkladu prodej pečiva, který započne již při pouti u sv. Antoníčka v neděli 23. června v Owosso. Naše ženy jsou snažné žádány, aby na tento účel darovaly pečivo. Dary pečiva budou písemně zaznamenány, tak jako i všechny jiné dary. Jako zástupce na Sjezd národních pracovníků, který se bude konat u příležitosti oslav ve Washingtonu, zvolila schůze bratra A. Čecha, a náhradníkem pak br. Frank Winklera. Další podrobnosti budou sděleny ihned, jakmile budou vypracovány všechny detaily zájezdu. Věříme, že tento zájezd bude možné uskutečnit, že pocta, které se našemu Michiganu dostalo pozváním k účinkování v programu historického významu bude všemi našimi lidmi oceněna a že celou akci podpoří. Schůze měla dobrý průběh a skončila po 9. hod. večer. Odbočka též bude konat ku konci října vzpomínkový podnik k poctě 50. výročí vzniku Československé republiky, jeho přípravou se nyní zabývá. •— Každý je zván na pouť pořádanou v Owosso v neděli 23. června. A. Beneš, tajemník ČSNRA ODBOČKA V ST. LOUISŮ SOUHRNNÁ ZPRÁVA O HLAVNÍCH BODECH ČINNOSTI ZA PRVNÍ POLOLETÍ 1968: Jak jsme oznámili již před rokem, rozeslali jsme loni všem českým organisacím v oblasti St. Louis dopisy s návrhem na vytvoření všekrajanského výboru pro přípravu oslav 50. výročí vzniku ČSR. Zprvu se zdálo, že tento plán zůstane bez odezvy. Po dlouhých jednáních byl však konečně letos, zejména díky iniciativnímu zájmu místních Sokolů, původní návrh přece jen uskutečněn tak, jak jsme si představovali. Předsedou nově utvořeného Jubilejního výboru sdružených československých organisací v st. louisské oblasti byl zvolen někdejší dlouholetý starosta zdejšího Sokola a vůdčí organisátor pomocných akcí zdejších krajanů čs. odboji za 2. světové války Jan Reiner. Členové ČSNRA Jan Burian, V. Dvořák, V. Hlaváč, R. K. Jánský a Standa Sulz (jenž je nejen místopředsedou naší odbočky, nýbrž i členem Sokola a principálem České školy) byli zvoleni do stěžejních funkcí v ústředním výboru i jednotlivých podvýborech, spolu se zástupci ČSA, JČPD. NSČK a Sokola. Vytvořením tohoto tělesa se splnila naše dávná touha, jež byla i vůdčí myšlenkou při zakládání naší odbočky před téměř třemi léty: bratrská spolupráce všech zdejších uvědomělých krajanů “na národa roli dědičné”. Doufáme, že bude pokračovat i po skončení letošních oslav. Na jaře t. r. se naše odbočka aktivně spoluzúčastnila utvoření organisace Slovanských a východoevropských přátel knihovny Jihoillinoiské university v Edwardsville, jejímž hlavním úkolem je vzbudit zvýšený zájem o studium slovanské historie a kultury na zmíněné vysoké škole (jež jediná ze čtyř universit zdejší oblasti projevila ochotu zařadit přednášky, týkající se slavistiky, do svého učebního programu) a pomáhat při získávání materiálu pro příslušné fakulty. V rámci této organisace má být vytvořena také vzájemná informační služba, pro níž bude universita vydávat a kolportovat bulletin s oznámením podniků všech zúčastněných spolků Američanů středo- a východoevropského původu po obou stranách Mississinni. Lze doufat, že tato akce přispěje i k vzájemnému sblížení příslušníků různých ethnických skupin, jejichž “staré vlasti” jsou t.č. pod vládou komunistů, a přinese eventuelně konkrétní spolupráci i na jiných polích, nežli jen osvětovém a společenském. Koncem dubna se naše odbočka zúčastnila také Slovanské konference, pořádané Jihoülinoiskou universitou letos již po třetí. Náš člen prof. Jánský byl jedním z řečníků v 12 • VÉSTNIK [pageend12]diskusi o kulturním přínosu Slovanů Spojeným státům. Náš místopředseda Standa Sulz uspořádal při této příležitosti ve foyeru universitní knihovny výstavku fotografií, programů a jiných dokumentů z historie st. louiských Čechů, s níž se důkladně obeznámil během své funkce archiváře zdejšího Sokola. ČESKÝ PŮVOD ETHEL KENNEDY Na ČSNRA, výbor pro vydání Panoramy, došel tento velice zajímavý dopis, který uveřejňujeme se žádostí o zprávy, je-li mezi starokrajany někdo, kdo si pamatuje na rodinu Jiřího Skácela, zakladatele společnosti Great Lakes Carbon Corp. “Syracuse, dne 1. června 1968 S velikou radostí jsem přečetl, že chystáte přehled o práci našich průkopníků na americké pevnině. Je to velmi záslužný a ryze vlastenecký čin. K tomu se připojuji svou skromnou prosbou: “Můj stařeček Jan Skácel měl bratra, jenž se jmenoval Jiří Skácel, tehdy se to psalo zprezkovým pravopisem a sice Georg Skaczel, narozený dne 4. dubna 1813 v Oujezdě u Přerova, čís. domu 41. Byl synem Ondřeje Skaczela (narozeného 1778) a jeho ženy Apolonie Putjí- řové. Tento Georg Skakel se vystěhoval do Ameriky někdy kolem roku 1840, byv vyplacen z našeho gruntu, tedy při- harcoval do USA s hotovými rakouskými zlatkami, které byly tak hodnotné jako dolar, začal v Chicagu podnikat při stavbách železnic a úžasně zbohatl. Jeho vnuk George Skácel, narozený r. 1892 v Chicagu, založil v roce 1919 společnost Great Lakes Carbon Corporation, kteráž firma je jedna z nejbohatších společností v USA. a má sídlo nyní v New Yorku. Oženil se v roce 1918 s Annou Brankovou (Ann Brannack); zahynuli v leteckém neštěstí 1955. Jejich potomci nyní sídlí většinou v Greenwich, Conn, a jedna jejich dcera je Ethel Kennedyová, provdaná za senátora Roberta Kennedyho. Budu Vám proto velmi vděčen, když mi napíšete o této rodině, která zůstala v Chicagu. S pozdravem: KAREL SKÁCEL, lecturer at University, 251 Buckingham Ave., Syracuse, N.Y. 13210” RŮŽENA POHAJDA ZEMŘELA Jedna z nejčilejších členek odbočky ČSNRA v St. Petersburg, spolupracovnice Růžena Pohajdová po dlouhé zákeřné nemoci, zesnula v Den zdobení hrobů, 30. května. Byla velmi dobře známou a dlouholetou členkou Čsl. nár. rady, zde na Floridě příslušela k odbočce St. Petersburg, kde její manžel L. Pohajda zastával úřad účetního-pokladníka až do vážného onemocnění své milované choti. Oba byli velmi dobře známí naší krajanské veřejnosti, nejen zde na Floridě, ale i v chicagské oblasti. Sestra Pohajdová byla však činnou i v celé řadě jiných národních organisací a všude byla vážena a velice oblíbena pro svou milou povahu a ryzí charakter. Kromě svého manžela, br. Louise Pohajdy, zanechala řadu pozůstalých příbuzných, včetně sestry a dvou bratří v Čechách, a mnoho přátel. Všem pozůstalým vyslovujeme hluboce cítěnou soustrast. —fjr— PROGRESSIVE CZECH OD PROF. B. MIKULY Páté vydání nejmodernější učebnice, s úkoly, gramatikou, výslovností, ilustracemi. Pouze $4.50 — Poštou $5.00 DĚTSTVÍ A MLÁDÍ DR. ALICE MASARYKOVÁ Krásný dárek přátelům v Československu. Cena $2.50 Vše o Bolven-Zdrovitaminu je pravda neboť já jsem teď po nich tak zdráv, že každý známý je zvědavý co ten Svoboda užívá, že opět pracuje? Já jim říkám: užívejte kombinaci BOLVEN-ZDRAVITAMIN a budete také pracovat a cítit se tak zdravý jako já. Michael Svoboda, Coopersburg, Pa. — I vám pomůže kombinace BOLVEN-ZDRAVITAMIN na 5 týdnů za $6.88, na 10 týdnů jen $9.88. Také Moravské Mazání koncentrát na 1 pintu $3.50, na kvart jen $6.00. DANUBE znamenité projímadlo na měsíc $1.30, na 3 měsíce jen $2.98, rychlou poštou pod zárukou. Přiložte cash, money order, šek. Na C.O.D. když chcete zaplatit o 60c více za poštovné. Také do Kanady. Do ČSR vezměte sebou velkou kombinaci Bolven-Zdravitamin, budou Vám děkovati kolik síly a zdraví jste jim přivezli. Nebo pošleme odtud za vás tyto léky do ČSR když připlatíte $2.90 na air mail a pojištění. Clo se v ČSR teď neplatí. EUROPEAN DRUGS P. O. Box 927 Laguna Beach, Calif. 92652 CAPTIVE NATIONS DAY CHICAGO, JULY 20 Reservujte si 17. až 23. říjen na zájezdy do Washingtonu D. C. a okolí. Budou dvě výpravy a sice: jedna pětidenní a jedna sedmidenní. Sledujte zprávy v našem Věstníku, který Vás bude včas informovat. Zašlete zdarma ukázkové číslo Věstníku na: JMÉNO _____________________________________ -_____ _—— ADRESA _______________________________________________ - VĚSTNÍK • 13 [pageend13]pnnoRnmn THE WHO’S WHO OF AMERICANS OF CZECHOSLOVAK DESCENT, to be published in English in 1968 by the Czechoslovak National Council of America. The editorial board is already preparing the first biographies for the printer. Panorama Committee asks that you please send in your prepared questionnaire or autobiography as soon as possible. This will give us more time to help you and others in writing the story of your family. You may write in Czech, Slovak or English. Proof of your biography will be sent for your approval before publication. Subscription rates are from $15.00 for one-eighth page to $100.00 for the entire page (approximately 635 words). Please do not delay. Join the many who wish to add the name of their family to the hundreds and thousands ol Americans of Czech and Slovak descent who have contributed by their hard work, perseverance, honesty and personal sacrifices to a better life for the family and community. DETACH DETACH Please send us the name of your neighbor or acquaintance to whom Panorama Committee will send free of charge a brochure giving the details about Panorama, sample biographies and a questionnaire to assist the subscribers in writing the story of their life. NAME ___________ ____ _____ __________________ _________ ADDRESS CITY STATE ZIP CODE To be sent to: PANORAMA COMM., CZECHOSLOVAK NATIONAL COUNCIL, 4125 West 26th St., Chicago, III. 60623 SECOND CLASS POSTAGE PAID at Chicago, Illinois _________________ V É S T N I 4125 West 26th Street Chicago, Illinois 60623 ADDRESS CORRECTION REQUESTED [pageend14]