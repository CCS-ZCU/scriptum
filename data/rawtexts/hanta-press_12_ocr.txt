ČÍSLO 12 Ivo Vodseďálek a Egon B oudy počátkem padesátých let HAŇŤA PRESS [pageend1]OBSAH Bohumil Hrabal: KVĚTNOVÉ IDY 3 Josef Kroutvor: NUSELSKÉ SCHODY 6 Ivo Vodseďálek: O TONÍKOVI 11 Vladislav Merhaut: BOUDNÍK A JEHO FABRIKA (2. část) 15 Josef Kroutvor: LAUDATIO PRO BOHUMILA 11RABALA 23 Václav Kadlec: PŘEHLED KNIŽNÍCH VYDÁNÍ TEXTŮ BOHUMILA HRABALA V ČESKÉM JAZYCE 25 Marek Vajchr: POSTAVA HAŇTI V PŘÍLIŠ HLUČNÉ SAMOTĚ 35 Karel Marysko: ÚVAHA BIBLICKÁ 39 Stačí do Chmelova domu dnes jen nahlédnout a hned člověk pozná jak vítězství dělnické- třídy zatočilo s buržoasií... K textu Josefa Kroutvora (str. 6 -10) [pageend2]Bohumil Hrabal: KVĚTNOVÉ IDY Nejkrásnější květinka května je pro mne pampeliška; a z motýlů žluťásek. Když na jaře vzlétli první motýli, bral jsem z kůlny jeden ze zelených bakelitových kbelíčků, vyšel jsem s ním na lesní parcelu pod borovice a břízky, a jak jeden z hrajících si žluťásků uviděl zelený kbelík, vletěl do něj, vznášel se uprostřed v prostoru zeleného kbelíčků a kam jsem kráčel, tam žluťásek se třepotal se mnou. Vešel jsem s ním i do kuchyně, moje žena Pipsi nevěřila, až když uviděla... a tak jsem se žluťáskem chodil parcelou a tak jsem zahájil květnovou sezónu... Teďka ale už motýlci žluťásci nejsou, dokonce zmizela i hejna vrabců, nejen v Kersku, ale i v Praze. Všechno to odnesl čas, a zůstaly jen vzpomínky, jako druhá přítomnost, jak píše Novalis, a já sedím teď v Kersku, mám krásnou rýmu, a Pomeranč chodí kolem mé lavičky, je jediný žluťásek... a prochází se záplavou pampelišek. Letošní rok je zdobený pampeliškami, jedu z Prahy do Kerska a kam se podívám z okna autobusu, všude mi jdou vstříc anebo mne míjejí pampelišky v zelené trávě. A tady sedím a Pomeranč se na mne dívá, má zanícené oči jako já od rýmy, překonal v zimě několik zápalů plic, často si položí krk na trávník a odkašlává až odkudsi z břicha... Já jsem teď vzpomínkou v pivovaře, ten třepotající se žluťásek v zeleném bakelitovém kbelíčků mi dává představu petrolejových lamp, kterými jsme v pivovaře svítili, v kuchyni a v pokojích, když přestal jít elektrický proud. Nakonec jsem žil desetiletí v městečku, kde svítily plynové lucerny, jejichž plamen se podobal třepotajícím se křídlům žluťáska, když jsem se procházel a žlutý motýlek setrvával pořád uprostřed té zelené bakelitové nádoby. Vlastně i v Libni, když jsem se tam přistěhoval, když jsem se oženil s Pipsi, tak tam Na hrázi Věčnosti před domem číslo dvacet čtyři stála plynová lucerna a za večera svítila tím žlutým syčícím plamenem, jako ten žlutý motýlek třepotající se v bakelitovém kbelíčků... 3 [pageend3]Arturo Toscanini byl nějak geniální dirigent, nejen že celou svou bytostí prožíval symfonii tak, že propotil košili do krve, ale byl i geniální mužský... Někdy do společnosti si vzal mechanického motýlka, který byl tajuplnými drátky propojen s knoflíčkem u vesty fraku tak, že nad bílou náprsenkou se rozsvítil a zářil žlutými hvězdičkami a on dětinsky budil zrovna takovou pozornost jako svojí dirigentskou hůlkou a svými tvůrčími gesty. Je květen, je měsíc máj, když dávno před lety přijeli i do pivovaru Sověti, tak jako dneska tenkrát kvetly pampelišky a šeříky a odkvětaly střemchy... Přijeli a já je vítal ve stanici Kostomlaty, kde jsem sloužil jako výpravčí, a pak doma v pivovaře... a to bylo slávy a jásotu a garmošek a zpívání a tak... ale ráno jsem se polekal. Tam před námi, tam byla ovocná zahrada, stovky už kvetoucích jabloní... a letní astracháň a letní skleněné a kroncelské zelené a řehtáč soudkový a kvetoucí ovčí hubičky, ranné jabloně... a tam všude leželi živí koně, leželi jako převrácené almary, zvedali šíje a zvedali krásné smutné oči, ale nemohli vstát... byli až ze Slezska a tam znali jen cestu na pole a do lesa a na svatbu a tak... a vojáci generála Malinovského přihnali ty valachy, ty těžké koně ze Slezska, až sem, až do pivovaru, kde zůstali ležet... bednáři jim dávali studené obklady z pytlů, ale těch snad sto valachů už mělo ztrhané svaly... A u nás se ubytoval moloděc, pozobaný od neštovic, sovětský voják, který až do pivovaru dojel ve žluté bryčce... a já jsem na zákolnících, na nábě, přečetl ze šroubů, které utahovaly kola: Franz Auer, Vogelgesang... A až později, ten Vogelgesang mne donutil, jsem v Ottově ohromném atlasu našel, že ten Vogelgesang je v Ostpreussen, u moře... Tak dneska jsem myšlenkami nazpátek, myslím na to, jak se skoro všechno změnilo, včera jsem seděl U zlatého tygra s krásnou židovkou, která měla nalakované nehty, a prsty měla hbité jak pletací dráty, hrozila, že když si nedám pozor, že mne těmi ostrými nalakovanými nehty poraní... voněla mošusem, oči měla podbar- vené a vyprávěla mi svůj osud, že její maminka, ač židovka, měla 4 [pageend4]zelené oči a slámově žluté vlasy, a když v tom roce 44 byla těhotná a měla jít do plynu, tak lékař, Němec, dík jejím slámově žlutým vlasům a zeleným očím, ji zachránil, a tím i tu, která seděla se mnou U tygra, která tenkrát byla v břiše matky a kterou pak osvobodili rudoarmějci... tak se narodila a je na světě a teď sedí se mnou U tygra a hrozí, že mi nabarvenými nehty vypíchne oči...Tak jsem seděl včera U tygra, byl tady neuvěřitelně opilý Polák, pil proto tolik piva, že měl strach, že Rusové zase všechno v Polsku vrátí nazpátek... a z ničeho nic mi dal podepsat moji knihu, která vyšla v polštině... Zaczarowany flet... a když jsem nahlédl do stránek, byly tam dopisy Dubence, ale každý ten dopis byl titulován: Droga Kwiecienko... a že ten Polák tak strašlivě pil a že mě měl rád, a že se bál, aby se události a Sověti nevrátili zpět, tak jsem se mu tam podepsal... a on pil dál a měl brýle, skla jako dva jogurty... Seděl jsem a vytáhl jsem fotografie a ukázal jsem Polákovi podobenku Dubenky, Kwiecienky... a ta krásná židovka na mně chtěla moji fotografii... A já jsem najednou byl ovanut Dragou Kwiecienkou... vzal jsem si svůj ruksáček a poděkoval jsem mým spolupijákům, a usedl jsem k jinému stolu... a zjevil se mi ten konec války, zjevili se mi ti valaši, kteří přicválali až ze Slezska s Rudou armádou a pak leželi na pivovarské zahradě... leželi, chodily k nim děti, počaply před koňmi, ti zvedli šíji a dětské oči se jim dívaly se soucitem do očí... a tady U zlatého tygra mi došlo, že Karl Jaspers vlastně napsal v Die Schuldfrage, že tou válkou jsou kolektivně vinni nejen všichni Němci, ale koneckonců i ti koňové, kteří ze Slezska doklusali s Rudou armádou až do nymburského pivovaru... Draga Kwiecienko! Není to pěkné být na světě... Dávno a dávno už skončila ta druhá světová válka a já teď myslím na Loričku, na papouška, který bydlel Na hrázi Věčnosti, tam naproti mně, Lorička byla ona, a byla veliká jako malý dítě, měla více než sto třicet let a byla z Rakouska, každý den ráno se otevřela veliká klec a ona zařvala, až se lidé probouzeli... Ein! Zwei! Drei! Kaiser ist da! Hurrrá!... a pak si zazpívala: Jede, jede, poštovský panáček... Tu, tututututu tututů... A pan bytný, když 5 [pageend5]dopsal jednou za měsíc dopis, Lorička mu vskočila na rameno a on šel s velikou barevnou Loričkou na ulici a k poštovní schránce... a tak jednou vyšel s dopisem v prstech a s Loričkou na rameni, šel prázdnou ulicí a u poštovní schránky, když hodil dopis a zabubno- val na schránku, Lorička najednou zařvala: Ein! Zwei! Drei! Kaiser ist da! HurrráL. A revoluční hlídka Loričku postřelila, padala pomalu na kostičky dlážděného chodníku... a než jí hlídka rozdrtila vojenskou botou hlavičku, Lorička řekla jasně, tak, jak to ráda říkávala... Lorička ist schon und brav... Droga Kwiecienko, to jen, abyste věděla, jaká protiněmecká nálada byla tenkrát i Na hrázi Věčnosti... V Kersku 7. k\>ětna 1992. Kočičce s bílou náprsenkou a bílými fuscikliČkami se narodila v bedně od ovoce koťátka, ale už mrtvá Poznámka: Kromě textů, shrnutých do svazků PONORNÉ ŘÍČKY (PI 141) a RŮŽOVÝ KAVALÍR (PI 180) vydala Pražská imaginace v poslední době tyto texty Bohumila Hrabala: PI 202: VESELÉ VÁNOCE; PI 210: AURORA NA MĚLČINĚ; PI 216: BŘEZNOVÉ IDY PI 219: KRÁSNÁ ANEŽKA; PI 220: DUBNOVÉ IDY; PI 221: KVĚTNOVÉ IDY; PI 226: DEN OTEVŘENÝCH DVEŘÍ. Josef Kroutvor: NUSELSKÉ SCHODY Kdykoliv vstoupím na rozhraní Vinohrad a Nuslí, tam, kde leží nuselské schody, zmocní se mě zvláštní vzrušení a stesk. Génius loci připomíná svou existenci i zde, v tomto odstrčeném a dnes už zcela zanedbaném koutu Prahy. Ale snad právě proto, pro slávu i bídu tohoto světa, je mně toto místo drahé a dražší než mnohé pamětihodnosti. 6 [pageend6]Nahoře, těsně před srázem se tyčí secesní vily, poslední výspa Vinohrad, kdysi Královských. Domy jsou už celé oprýskané, omšelé od podzimních deštů a zčernalé od sazí z blízkého vršovického nádraží. V místě Nuselských schodů kdysi procházela neviditelná a přesto citelně existující dělící čára. V secesních vilách žila jiná třída než ta, která obývala dolení lacinou zástavbu. Pod Královskými Vinohrady se rozkládaly ještě proletářské Nusle a Vršovice a jejich region se táhl až kamsi k pražské periférii. Sirný kouř valící se z průmyslové kotliny stoupal vzhůru a tlačil se do oken, do lepších pokojů a salónů. Nebylo úniku, ta pekelná síra lezla do záclon přehozů a deček a nedala se vyhnat ani z čalouněných potahů. Krásný secesní květ se obsypával rzí a chřadnul už tenkrát, zahrady, terasy a stráně zasypával popílek a prach. Byla zde nepochybně dobrá vůle a snaha najít spojení mezi horní a dolní čtvrtí, odstranit neshody a zášť. Nuselské schody byly jistě ušlechtilým gestem pražského magistrátu, ale "otázku sociální" nevyřešily. Nedořešený spor secesních vil a doleních činžáků zdědila moderní doba, ale ani ta si s ním nevěděla rady. Monumentální schodiště působící ve městě jako vypůjčená divadelní kulisa, jejímž účelem je vzbudit náležitý scénografický efekt. I chodec se musí pdořídit fatálnímu geometrickému schématu - jako figurka tažená sem a tam nahoru či dolu. V chůzi po širokém, monumentálním schodišti je něco patetického, triumfálního, co se podobá dějinám. Už antika stoupala i sestupovala po širokém schodišti a po ní kladly své kroky na veřejné fórum další a další století. V dějinách zní kroky, ozývá se v nich klapot střevíčků a dupot vojenských bagančat. Po Nuselských schodech odšustily secesní vlečky, navždy po nich seběhlo už několik generací... Jdu a slyším kroky, naslouchám dikci chůze a doby a slyším i ty nejtišší šmátravé kroky posledních normálisačních let. Jako by po schodech kráčel přízrak, jeho chůze je nehlučná, dutá a bez ozvěny, v patách úzkost, lhostejnost a špína. Jak místo zpustlo, zmizely staré secesní lucerny, na schodech vyrazila tráva! Vytrhané chodníky, vylámaná zábradlí a čmáranice na zdi svědčí o působení destruktivních sil. Neviditelný, ale zběsilý příliv neustále doráží na schodiště jako na kamenné molo. Po okolí leží vyhozené haraburdí, odhozené věci a trosky naší civilisace. Železné roury, traversy a betonové záplaty nabízejí provizorní 7 [pageend7]řešení na věky a zasazují poslední ránu tomuto jímavému, ale i prokletému místu. Lhostejná doba bez tradice, řemesel, vzdělanosti a kultury gumuje lidskou paměť, dře ji a prodírá až na holou existenciální skutečnost. A přece i toto místo má také svou historii, vůbec ne nezajímavou a ještě stále patrnou. Kdysi zde bývaly voňavé stráně, besídky, vinice, kde pískové cesty lemovaly půvabnou a utěšenou krajinku kolorovaných mědirytů. Jen barokní viničná kaple Svaté boží rodiny pod Nuselskými schody o tom svědčí a cosi ještě vypovídá. V roce 1970 byla kaplička už odepsána a určena k demolici. Zachránil ji malý zázrak, úsilí několika nadšenců víry starokatolické. Pomohla i Tělovýchovná jednota nohyp, která zde vždy na začátku června pořádá běh do schodů. Jako oáza v poušti stojí zde toto nenáročné barokní dílo, stísněné z jedné strany železnicí a z druhé masívní frontou domů. Když italští barabové prorazili v roce 1871 přes kilometr dlouhý tunel pod vinohradským kopcem, byl další osud místa zpečetěn. Všechno začalo nenápadně, neboť železnice zpočátku vyvolávala pokrokářské nadšení a hrdost občanů. O ekologii se tehdy ještě nevědělo a nikdo také netušil, že by věci mohly dojít tak daleko. Veselý pískot lokomotiv, chuchvalce kouře, snopy jisker či unikající bílá oblaka páry mohly dokonce působit na duši i poeticky. V jedné z vil na vinohradské stráni, ve vile osvěta, se v letech 1886 - 9 usadil T. G. Masaryk. Akademická společnost vysedávala do pozdního večera na terase a vedla živé diskuse o pravosti Rukopisů. Na opačné straně vyrostl ke konci století mohutný palác vel- kouzenáře Chrněla, pod jehož střechou pobýval Luděk Marold, malíř mondénního světa, elegánů, záletných paniček, bursiánů a ctitelů umění. Maroldovo nároží s arkýřem a věží, v němž prý bydlel také Gustav Meyrink, se tyčí nad údolím jako hrad, jako poslední výspa vinohradské kultury. Z elegantních balkónků s litinovým zábradlím plných kudrlinek a ornamentů se dalo vyhlížet až ke vzdáleným horizontům a lecos i přehlédnout. Široké nuselské údolí nabízelo dlouho iluzi krásného výhledu, i když grunderská podnikavost dobyla i výšinu Na zvonařce. Ještě secesní vila s ozdobným nápisem Belle-vue na průčelí a letopočtem 1903 počítala s romantickou vyhlídkou a příjemným pobytem v přírodě na okraji města. 8 [pageend8]Ale blízké nádraží nebylo jediným zdrojem konfliktu, byla zde ještě velká Chmelová továrna na výtečné salámy a paštiky. Velko- uzenářský podnik se skrýval za hlavní fasádou v historickém stylu a tak masný průmysl Na zvonařce nebylo ani tak vidět jako cítit. Do ovzduší unikaly libé vůně uzenin a mísily se s typickou vůní kvetoucích bezů a čmoudem spáleného uhlí. Škoda, že si tato enkláva Prahy nenašla svého Zolu, neboť jsou zde přítomny všechny rekvizity pro poutavý naturalistický román. Chmelův podnik prosperoval i v první republice a šířil slávu i vůni Zvonařky po celém městě. Tajemstvím úspěchu byl legendární pražský párek s hořčicí a křenem, k tomu patřila slaná houska a půllitr piva. Předválečná Praha se ráda bavila, družila se, na každém rohu byla nějaká hospůdka, hospoda či jiný podnik. Na Nuselských schodech se kolikrát i tančilo, když se veselá parta vracela ze Zvonařky po vydařeném flámu. Jenže pod povrchem už působily temné síly, do hospodských diskusí se vetřela velká politika jako nezvaný host. Říká se, že řezníci a uzenáři mají špatný vkus a že místo umění přejí okázalému nevkusu a kýči. Chmelův palác je nakonec docela čestným kompromisem a čas mu spíše přidává, zvyšuje jeho kulturní cenu. Na malířské výzdobě noblesního měšťanského domu s representačním schodištěm, kandelábry, lucernami a leptanými skly se prý podílel i Luděk Marold, který tak splácel panu domácímu činži. K návštěvníkům salónu paní Josefíny Šimáčkové-Chmelové patřili například spisovatelé a básníci Ignát Hermann, Jaroslav Vrchlický, Bohdan Kaminský, Otakar Theer, z hudebníků pak Jan Kubelík, Jaroslav Kocián a pěvec Otakar Mařák. Nejen za Ma- roldem přicházeli malíři Vojtěch Hynais, Jakub Obrovský a sochař Josef Mařatka. Jména dam, jejichž přítomnost byla kdysi ozdobou uměleckých večerů, dnes už zcela upadla v zapomenutí. Květy a kytice povadly, uschly, vyvanuly vůně a vytratilo se důvěrné nadšení. Na Hanu Kvapilovou, oslavovaný idol jedné generace, zapomínat by se ale nemělo... Stačí do Chmelová domu dnes jen nahlédnout a hned člověk pozná jak vítězství dělnické třídy zatočilo s buržoasií. Třídní boj bral paláce útokem - od Petrohradu po Prahu - a nevynechal ani tuto baštu velkouzenářské reakce. Nové revoluční síly bez všech okolků prorážely do zdí nové vchody a zazdívaly ty staré, 9 [pageend9]sentimentální výhledy do nuselského údolí. Tam, kde bývala kdysi terasa s kašnou, je dnes šedivý vyasfaltovaný dvůr. Továrna je opuštěna, poslední mistři uzenáři odešli do Písnice, nárožní dům chátrá. Římsy se drolí, malba opadává ze stěn, pád tohoto domu Usherů je jen otázkou času. Pokud se podaří proměnit Chmelův palác v hotel a přitom využít i jeho rozsáhlé podzemí jako garáže, bude to nejšťastnější řešení. Při sestupu z Vinohrad do Nuslí se otevírá velkolepé panorama Prahy, ovšem bez katedrály a kamenného mostu. Velkolepé, banální a přece velkolepé! Obrovské kolejiště se rozlévá do údolí jako široká delta stříbrné řeky. Po Nuselských schodech se sestupuje do předpeklí moderního světa. Triumfálně sestupujeme dolů a těch schodů jaksi neubývá, neboť jsme si už dávno zvykli na tyto tisícové aglomerace bez začátku a konce. Město doutná, řeřaví, žhne utajeným žárem a sálá ze zdí, domů a dláždění. Zčernalé kostry agátů lemují schodiště a naklánějí se přátelsky nad litinovým zábradlím. Tyto stromy jsou vytrvalé a nenáročné, milují železnici a bůhvíproč usilují o přízeň naší technické civilizace. Navečer se na Nuselských schodech rozsvěcují lampy jako na velké elegantní promenádě v San Sebastianu či Nice. Do průzračných večerů se vylévá černá hustá špína nashromážděná za celý den. Sestupuji dolů a nořím se do prvního šera jako nesmělý plavec na okraji obrovského bazénu. Jak se vyrovná naše doba s konflikty mezi nedostatkem a bohatstvím a kudy povedou naše hranice mezi těmi nahoře a dole? "Otázka sociální je především otázkou mravní," jak říkával Masaryk a ta tedy zůstává a je s ní třeba vždy počítat. Na kterém srázu vykvete naše kultura a které Pompeje ji zasypou a zničí. Tam dole, ve tmě, na nároží ulice se už rozzářil vznešený název jedné bídné nuselské restaurace. Ó Excelsior, jak klamou slova a hesla pokroku a jak se za slávou a pýchou skrývá často lidská bída. 10 [pageend10]Ivo Vodsedalek: O TONÍKOVI Seriál říkánek o Toníkovi psala počátkem padesátých let celá skupina kolem edice Půlnoc. Kromě nenapodobitelné směsice recese a psavosti dýchne na nás z nich bezprostředně atmosféra té doby - snad je proto vhodné ji občas připomenout. Podotkněme ještě, že do pětisvazkového souboru svého díla Ivo Vodseďálek následující texty nepojal, ač jsou to jediné verše, které mu tehdy otiskli (v Besedě naší rodiny s ilustracemi dvojice Born - Jelínek). Je tu zima padá sníh dčti jezdí na saních Sněhulák se tiše mračí sáňkoval by také radši Příroda je celá bílá pod peřinou odpočívá Zatím v dílně družstevní tam teď nikdo nelení Spravují tam motory polámané traktory To má Tonda nejvíc rád může-li tam pomáhat Na lukách a na polích brzo zjara zmizel sníh Slunko hřeje hezky svítí louky už jsou plné kvítí V družstvu se teď dobře daří společně tam hospodaří 11 [pageend11]Teta chová slepice jsou jich v družstvu tisíce Pečlivě se tady stará o kuřátka vždycky zjara Tonda vylez na vrátka pozoruje kuřátka Jen co ráno spadla rosa na slunci se blýská kosa Honza Jenda Mařka s copy všichni dneska vážou snopy A za nimi támhle vzadu z panáků už stavěj řadu Družstevní však širé lány nejsou dosud posekány Žito už je celé zlaté jak to žito posekáte? Žně tu trvají jeden den sekají mlátí kombajnem Zaseli jsme řepu zjara a teď už je pěkně zralá Dnes přijeli na vesnici pomoci nám brigádníci Do práce teď hodně zdaru ať je řepa v cukrovaru 12 [pageend12]Podzim tu je listí vadne večery jsou tuze chladné Kluci jdou domů ze školy v ohni si pečou brambory A těch brambor plné vozy družstevníci domů vozí V chlévě je jak v pokojíčku Toník tam vklouz na chviličku Je tu teplo všude čisto každá kravka má své místo O všechny se stará sama Toníkova drahá máma Starý Bárta pole nedá dřel se na něm otec děda Od rána už pole vláčí to se nadře sotva stačí Tonda otci oběd nese proč ten strejda takhle dře se Táta orá s traktorem jedno pole po druhém Dneska zoral celý lán a byl na to zcela sám Na tom lánu nejsou meze dneska táta Tondu sveze 13 [pageend13]14 Vladimír Boudník - rýsovač v továrně [pageend14]Vladislav Merhaut: BOUDNÍK A JEHO FABRIKA (2. část) Vladimír Boudník byl především umělec. Jeho veškerá snaha v životě spočívala v prosazení umělecké myšlenky, nového výtvarného názoru, v získání dalších území ducha. Chtěl prosadit svoji pravdu a ovlivnit jí lidstvo. Byl tím posedlý, byl to MISIONÁŘ! (Přezdívka - i jím používaná - se traduje už z grafické školy.) Že své poslání realizoval také jako zaměstnanec Aerovky (či později CKD), to byla zčásti náhoda, ale především to byla v určité době pro něho taková schůdná cesta, kterou mohl svobodně kráčet za svým cílem. Oficiální kultura byla po roce 1948 "zestátněna" a byla nemocná zvrhlým politikařením. Na cit, názor, myšlenku, projev byl vybudován monopol se svými závaznými instrukcemi^ které se musely dodržovat. To Boudník nebral. Byl to DĚLNÍK UMĚNÍ, stal se tedy dělníkem i civilní profesí. Teoreticky by se dalo předpokládat, že mohl být kdysi komunisty tendenčně vyzdvihnut a využit jako skutečný "proletářský umělec", jak se tehdy razilo, se všemi poctami a výhodami z toho plynoucími, protože jako skutečný proletář žil. Ale to by do umění nesměla zasahovat politika tak brutálně pitomá a ideologicky zmatená a zaslepená. Nakonec směšně-drastickým vývojem zcela nelogicky vyšlo, že "proletářské umění" 50. let děíali akademičtí přisluhovači režimu (samozřejmě z důvodů čistě zištných), za nezájmu široké veřejnosti, a naopak proletář Boudník se nezištně (ve významu finančním i iniciativním) v naší zemi angažoval na vytváření "imperialistického umění s prohnilými buržoazními tendencemi", za spontánní aktivní účasti normálních lidí v továrně i na ulicích. Můj názor je, že byl do továrny vtlačen okolnostmi, přestože si ji sám a dobrovolně vybral, že se tam aklimatizoval a "pochvaloval si", že z ní díky jejím podnětům vytřískal pro sebe a grafiku maximum. A že tam nepatřil, alespoň ne jakoby napořád. Ze příliš přečuhoval a měl žít jinde, že měl být z tohoto zakletí vysvobozen dřív než se stalo, než bylo již pozdě! V roce 1952, kdy přišel Boudník do Aerovky, mu bylo 28 let. Byl to určitý zlom v jeho životě. Ze zajetých kolejí "explosionalistického řádění" na ulicích a beatnického způsobu života na půdě v Týnské ulici i pozdějšího u Doktora v Libni najednou opět něco nového. Jiný řád, jiná společnost. Fabrika je opravdu specifická část společnosti a žije svými vlastními zákony. Vladimír opět zvolil taktiku neustálého ovlivňování mas zákony explosiona- lismu a vynaložil úsilí o získání dalších přívrženců. Byl zde jako bomba, jako rarita, se kterou se dříve nikdo zde ani jinde nesetkal. Zvláště mladí hoši z řad učedníků a těsně po vyučení se chytil, dělali grafiku, dělali "flíčky", ale to byla záležitost přechodná, nikdo neměl ani náznak dalšího vývoje, byl to experiment, ze kterého vytěžil hlavně Boudník sám. 15 [pageend15]Ač jeden z nich, stejně byl jinde, byl jiný. Téměř všichni ho měli rádi. Byl pro ně snílek, blázen, ale že se nevytahoval, na nikoho existenčně neútočil, nekladl si podmínky a dělníci se naopak cítili "nad ním", mohl zde přežít tak dlouho. Zapadl do kolektivu, jezdil s nimi na výlety, hrál s klukama kopanou, o svačinách karty, měl zde i své lásky. Díky jedné z nich, redaktorce závodního časopisu "Na start” Janě Plecité, začal zde též oficiálně kulturně pracovat. Zapojil se do výtvarného kroužku, byl v redakční radě závodního časopisu, dělal grafické úpravy, psal články, ilustroval časopis. Mohl z toho mít i jisté výhody... "Příteli Milane", píše 2. 10. 1955 svému spolužáku Bubákovi... "Byli lidé, kteří mě měli za méněcenného, mluvil-li jsem o citu. Viděli ve mně slabocha, mluvícím o citových prožitcích z neschopnosti. Lidé chtějí důkazy, Skvělé! Je něco lehčího? Během dvou měsíců jsem získal (pro zjevný efekt) ženu, po níž třeští stádo lidí. Začal jsem spolupracovat se závodním časopisem. Výsledek? Odměna před veřejností. Je to málo? Během jednoho týdne jsem v tomtéž podniku dosáhl zvýšení platu asi o 700 korun..." 4. 10. 1955 ale témuž píše: "... jsem se během nastávajících 12 hodin rozhodl. Vzdal jsem se místa s možným výdělkem cca 2200 korun. (Budu mít opět 1100.) Je to zajímavé, že se v závodě nenajde člověk, který by pochopil, že z mého hlediska byl tento krok nutný, chci-li zabránit zásadní změně mé psychické citové struktury. Chápeš jakými závazky bych byl spoután a jakou moc nad mnou osobou bych dal svým nadřízeným?! Musel bych skočit tam, kam by chtěli oni. A kdo mi zaručí, že bych nenašel zalíbení ve formě života, závislé na vysokém výdělku?! A stojí ta tisícovka měsíčně navíc za to, abych se vzdal prosazování explosionalismu? Je to dost solidní honorář abych jím vyvážil změnu?" - to je pro mozek normálního dělníka, který se dokáže pro dvacetník na hodinu více nebo méně pohádat do krve a s kamarádem o tuto částku zvýhodněným nemluvit třeba dva roky, prostě nepochopitelné. Nechci se zde zmiňovat o všech Vladimírových láskách o kterých vím, bylo jich přiměřeně a z nich dost platonických, tak říkajíc čistě inspirativních. Jedna ale probíhala zvlášť komicky a měla i hezké následky - dejme jí heslo IRENA. Dívenka tohoto jména nastoupila do výpočetního střediska Aerovky hned po ukončení základní školy. Byla velmi půvabná a přitažlivá, takový erotický rozruch působící element, po kterém muži touží. Zájem byl velký, zamiloval se i Boudník. Fotograf Jaromír Pergler, v polovině 50. let bezprostřední spolupracovník Vladimíra v zaměstnání, životě i uměleckých snahách, pak navodil zvláštní psychickou situaci, ze které jako schéma vypadl milostný trojúhelník, kde nahoře zářila nedostupná Irena, žárlivě a bláznivě pronásledovaná zamilovaným Vladimírem, čemuž jako Jidáš v pohotovosti lstivě přihlíží též zarudle zamilovaný Jaromír. Vladimír v té době měl ale již Irenu jinou, "svou”, se kterou měl normální lidskou komunikaci a i korespondenční styk. Posílala mu pozdravy, kterými on 16 [pageend16]dráždil svého soka v lásce, mátl ho a nutil k intrikám. Touto záměnou a sloučením obou dívek v ideální objekt došlo - slovy Vladimíra z 26. 6 1956 - k "řetězové inspiraci". Sám napsal na vysvětlenou: "Abych dokázal, že má IRENA skutečně reálně existuje, připojil jsem k lístku její fotografii, kterou jsem mnohokrát překreslil pro oči jiných se slovy CORPUS DELICTI.” Vznikl tak v červnu a červenci 1956 cyklus kreseb, který se díky Jaromíru Perglerovi na štěstí uchoval jako celek a je nyní v majetku Galerie Louny. Výběr z tohoto cyklu graficky zpracoval Oldřich Hamera, doplnili jsme ho průvodními dopisy Vladimíra, Bohumil Hrabal anonymně přidal vysvětlující text a vznikl tak grafický románek, bibelot na počest nedožitých Vladimírových padesátých narozenin - CORPUS DELICTI, vydal Spolek přátel Vladimíra Boudníka, Praha 1974, náklad 200 výtisků). Na dvoře továrny i jinde se Vladimír i Irena Peclinovská vzájemně raději vyhýbali, ale láska byla zasypávána básněmi, kresbami, vznešenými písemnými vzkazy, bylo to pro lidi kolem velké divadlo, nádherná mystifikace. Ale otec Ireny pracoval tehdy v závodě jako hasič a jemu se to moc nelíbilo. Sebral tedy dosažitelné usvědčující materiály, odnesl je na závodní výbor a na počínání Vladimíra si stěžoval. "Byl svolán soudružský soud, na kterém Vladimír sice rozvinul paví chvost svých citů, avšak tyto příliš romantické pocity přesvědčily radu o opaku a bylo Vladimírovi písemně doporučeno, aby přestal se jakýmkoliv způsobem stýkati se s dívkou, které není ještě šestnáct let." (B: Hrabal - Corpus delicti). Otec dceru "zachránil”, spousta dokumentů to odnesla, ale přece jen něco zůstalo. Vidí se krásnou v odrazu zrcadla a nechápe, že může působit na jiného tak, že její půvab zanikne pod záplavou vyvolaných představ a stane se neuchopitelnou záležitostí. Abych uchoval v myšlenkách alespoň zlomek jejího půvabu, míjel jsem ji plaše, s roztěkanýma očima. Dnes jsem se jí podíval přímo do tváře a čím déle jsem na ni hleděl, tím nejasněji jsem ji viděl. Snění zvítězilo nad skutečností. Vědomí se zastínilo tisíci obrazy, složených z něžných květů a bílých betonových přehrad. Toť jedna z "Básní pro Irenu", které Boudník vydal v r. 1956 - 57 v několika strojopisných exemplářích, sedm próziček, každá na samostatném listě s litografickou ilustrací, 8. obrázek na titulní straně (možné další varianty, na litografickém kamenu 150 x 158 mm byly tři řady obrázků 42 - 45 x 31 - 33 mm po čtyřech v řadě), taková romantická záležitost, milostný příběh, který již neměl pokračování. Počátkem roku 1963, když jsme spolu viděli Irenu při obědě (stále pěkná), Vladimír prohlásil, že by mu byla jako životní náplň vydržela miximálně tak tři dny. To jeho žena Tekla, maďarsko-slovenská šlechtična, která koncem 50. let též krátce v Aerovce pracovala, to s ním vydržela přes tři roky a pouze 17 [pageend17]existenční problémy a nepřiměřené pulsující psychické tlaky byly příčinou jejich rozchodu, nikoli však duševního. Jak se tak tehdy plácala Prahou, Vladimír jí zajistil místo k zapracování na "Slovensku" (označení výrobní haly). Nepracovala tam dlouho, ale dodnes ji pamětníci vzpomínají. Bylo léto, horko, Tekla chodila fabrikou zabalená jen do pracovního pláště, bez spodního prádla, kanci fabriky jen slintali, Vladimír se pyšnil. Z těch všech spolupracovníků Boudníka v Aerovce v letech padesátých byli nejdůležitější asi již jmenovaný Jaromír Pergler a Karel Koukal. Oba fotografové. Boudník se snažil využít jejich profese. Zatahoval je do "Akcí na ulicích", seznámil je s bohémským prostředím Libně. Díky jim se zachovaly fotografické dokumenty z ulic (dokonce i filmové záběry) a z prostředí "literárních večírků" s B. Hrabalem, bratry Vávrovými a dalšími účastníky v ateliéru Jaroslava Rotbauera Na žertvách. Ve spolupráci s nimi vznikla ještě experimentální díla kolaborující s fotografií - fotogramy, cliché verre, fotomontáže. Další aerovák Václav Žížala se také zapojoval a zbláznil i svého malířsky zaměřeného otce, že dělal Vladimírovi "flíčky". Konec 50. let byl pro Vladimíra Boudníka zvlášť významný, umělecky i lidsky. V r. 1957 se oženil s Teklou Holényovou, což samozřejmě podmínilo trochu jiný životní styl a zároveň se počal prosazovat jako grafik. Chrlil desítky matric aktivní grafiky a koketoval s grafikou strukturální, tisky rozesílal na všechny strany. Místo prosazování výtvarných myšlenek na ulicích, nebo jejich zaprotokolování pomocí aparátu psychiatrie, začal tvrdě makat jako grafik. Nahodilý úspěch - výstava s Janem Kotíkem v Bruselu (galerie Les Contemporains) při výstavě EXPO 58 - mu dala mnoho naděje, že se vydal správnou cestou. Přes "železnou oponu" sem začaly pronikat informace o podobném vývoji výtvarných tendencí v západním světě, jaké zde nezávisle prosazoval on, lidé podobného cítění se počali vyhledávat a kontaktovat se. Dvě pražské Konfrontace 1960 (v ateliérech Jiřího Valenty v Libni a Aleše Veselého na Žižkovč) a následující akce a celý kuturní vývoj v podstatě změnilo nenápadně, postupně, ale zásadně i vzájemné vztahy Boudníka a fabriky, ale i postavení dělníka Vladimíra versus svět umění. Stalo se tak poznenáhlu, sametově, tím větší ale byl pak skutečný konflikt a pocit marnosti u Vladimíra, s odstupem času se zcela jasně jeví ona tragédie, ta velká křivda zpáchaná na čistém člověku, který se rozdal pro jiné... Schématický scénář běžné Vladimírovy pracovní směny počátkem let šedesátých: Obraz 1.: Vladimír kráčí rozvážným krokem kolem dlouhé a vysoké zdi továrny ČKD Stalingrad. Ruce má v kapsách kabátu, pod levou paží svírá aktovku, hlava mírně nakloněna nad levé rameno, v ústech hořící cigareta. Je tma nebo ranní šero, jde netečně, zcela zahloubán sám do sebe. Málokoho potká, ostatní Aerováci chodí většinou po chodníku na druhé straně, osloví-li ho někdo, je viditelně vyrušen a překvapen. (Na hodinách ještě není 6.) 18 [pageend18]Obraz 2.: Špinavá komůrka na okraji tovární haly je rozdělená dřevenou prosklenou přepážkou, skla jsou zamalována zašlou barvou, uprostřed přepážky je otevřené malé zašupovací okénko, dole s úzkou deskou jako pultíkem, k nčmu se vine fronta nčkolika lidí ve špinavých montérkách. Vladimír vstoupí, protáhne se k okénku, udělá předklon téměř do pravého úhlu, aby nízkým průhledem viděl na obsluhující dámu a byl zaznamenán, pro jistotu utrousí: "Už jsem tady, paní Piskáčková." Klesne na hrubou lavici nebo bednu za okénkem, vzápětí se na pultíku okénka objeví hrnek kávy, tři krabičky cigaret značky Globus a dvě otevřená lahvová piva. Nic neplatí, je to na dluh. Zapálí si, vypije kávu i piva a pokud mu nepřijde návštěva, odchází na pracoviště, kde se byl již předtím ukázat. Je převlečen do pracovního, ale nenosí montérky (ani je nefasuje), používá obnošené svršky své i svetříčky po manželce, dlouhé ruce mu z nich směšně čouhají. (Asi kolem sedmé.) Obraz 3.: (7.30 - 10.30) Vladimír je skloněn nad rysplotnou, nad hlavou mu svítí obrovská lampa, z temna dílny je vidět míhající se siluetu na velkém okně za ním, jak sahá pro nástroje, přenáší ocelové desky a sva- řencc, semtam se u něho objeví silueta jiná, většinou o hlavu menší. Obraz 4.: Vladimír stojí ve frontě u výčepu závodní kantýny, po chvíli odchází do jídelny, nese si dvě nebo tři osmistupňová piva, na nejzazším konci dlouhého stolu si sedá, zapálí si a klepá cigaretu do improvizovaného popelníku. Je zasněný, dívá se oknem na komíny vysočanské spalovny, kouří nonstop, odpaluje si jednu cigaretu od druhé. Po vypití piv si jde ještě pro jednu dávku, tu pije většinou již ve stoje u pultíku poblíž výčepu. (Tento oběd je kolem jedenácté.) Obraz 5.: (11.30 - 14.00) Opakuje se obraz 3. Obraz 6.: Skončila směna, po chodníku od Aerovky jde zástup lidí. Dvoumetrový Vladimír přečuhuje dav o hlavu, Josef Hampl na něho čeká před sousední Pragovkou, vidí jej již z dálky. Vladimír se živě baví s někým z dílny, kdo jde také na Zastávku na pivo. Toto schéma je samozřejmě pouze hrubým náznakem pravidelného rytmu a časové posloupnosti první části denního programu a mělo spoustu výjimek, vsuvek, dodatků. Sám jsem do těchto obrazů vstupoval často a rád, protože pro mne byl Vladimír Boudník od prvního setkání zjevením, s nikým tak mimořádným jsem se nikdy předtím nesetkal, byl jsem oslněn jeho existencí a první ukázky jeho grafické tvorby - kolekci mi přinesl již asi po týdnu známosti - jsem tak říkajíc "sežral i s navijákem". Nic podobného jsem předtím neviděl, ale pocitově mi byl tento způsob-vyjádření velmi blízký, tak nějak jsem se velmi neuměle pokoušel vyjádřit hudbou. Vladimír byl svým způsobem velmi podezřívavý člověk a nás z vojny přišedší "posily budování socialismu" testoval spíše jako fízly a eventuelní ohrožení. Brzy jsme si ale vše vysvětlili a časem jsem se stal jeho důvěrným přítelem, vrbou a zpovědníkem, později pak "čestným sekretářem”, psal jsem si jeho deník, sledoval jsem jeho vývoj co nejpodrobněji. Měl jsem totiž pravděpodobně 19 [pageend19]velmi oprávněný pocit, že tu vrbu potřebuje, že se potřebuje vypovídat z těch šrámů, které mu život působí a že v tom koutku u paní Piskáčkové ráno může na chvíli odhodit svou masku a bezelstně se obnažit, bez nebezpečí či obavy ze zneužití, že mi může na tom konci stolu v závodní jídelně povídat o svých snech a plánech na nové výtvarné výboje, na dobytí pevností kultury, na získání titulu krále grafiky a dalších oblastí umění, na absolutní vítězství. Zasel do mne explosionalismus, provedl mě psychiatrií, trpěl jsem jeho zhrzenou láskou a opuštěností, dával mi návody kterak se stát geniálním a slavným (ale nevěřil tomu, byl jsem moc "normální" a on měl již zkušenosti se spolužáky z grafické školy), bral mě jako svědka, že jemu se to povede. "Vzpomeň si támhle na ten popelník, co stojí v rohu, podívej se na něj za rok, za dva a vzpomeň si, co ti tady dneska povídám"... říkával. Továrna má své zvláštní zákonitosti a její společnost své starosti. Většina žije tržním, praktickým způsobem a snahou urvat co nejvíce, prioritní otázka je "A co za to?''. Naše nepochopitelné rozhovory si pozorovatelé šuškandou vysvětlovali tím, že jsme asi buzeranti. Aby byla nějaká sranda, trochu jsme jim pak s Vladimírem hráli divadlo a "nenápadnými” improvizovanými rozhovory před patřičným publikem jim dávali další inspirace k novým tlachům. Pro Vladimíra byla fabrika asylem, byl to ale život v emigraci, taková kuriozita způsobená specifickým vývojem kultury v Československu v těch letech. Našel zde lidi, kteří mu fandili, kteří s ním kamarádili a snažili se mu pomoci překonat všeliké životní krize, ale žádný Kalous, Kotrč, Hodek, Hromádka, Matura, Merhaut, Michálek, Rutar, Štajnochr, Wimmer, Za- chariáš a jak se ti všichni kamarádi jmenovali, ani kulturní referenti Bouček či Matula mu nemohli pomoci v tom největším zápase o prosazení se. Proto byl také fixován záměrně na jiný svět, jinou společnost, která teprve mohla ocenit a zhodnotit výsledky jeho vlastní práce. V továrně měl sice spoustu obdivovatelů a jeho grafika se vesměs líbila, ale kritika byla víceméně taková, že tahleta věc mohla být raději trochu větší a červenější, že by se pak lépe odrazila od něčí hráškově zelené zdi. I když se pak chlubil katalogy výstav či články v různých publikacích, stejně se na něho dívali s despektem - "jako na vola", protože to hlavní - výrazný finanční úspěch - jaksi nepřicházelo. Byl stále švorcák, který si chodí půjčovat na pivo. Hodně lidí, kteří si třeba nějaké grafiky vyžebrali, si ani neuvědomovalo jejich hodnotu a brali si je s úšklebkem a poznámkami jako "No, mně se to líbí, ale já tomu stejně nerozumím - a až budeš jednou slavný, tak to třeba ta má holka dobře prodá." A tak spadlo do propasti hodně grafických listů, protože "kdo by opatroval ty mazanice a kdoví jak to s tím bláznem nakonec dopadne". Dopadlo to s ním všelijak. Nástup "do slávy" mu zkomplikovala těžká osobní krize. Opustila ho Tekla. 2. 8. 1960 píše Bubákovi: "... Jsem, Milane, prakticky sám. Co jsem prožil za tu krátkou dobu, nevypsal bych Ti na tisíci stranách. Proč mi osud k mému stupni lásky nedal byt, peníze a vše, co dělá život klidným? Žiji, Milane, v divné křeči. Osud se proklatě stará, abych 20 [pageend20]neměl ani radost z úspěchů! (A letos jich bylo více než za předchozích 10 let!). Ale je mi, jako by slepci předkládali před oči nejnádhernější barvy a tvary. (Nevím, komu jsem v životě tak hrozně ublížil!?) Teď Ti trochu přiblížím mou letošní činnost. V únoru jsem vystavoval s hochy z akademie a nějakými výtvarníky své věci v soukromém atelieru. Ze 100 lidí bylo asi 60 vlivných osob. (Spisovatelé, kritici, výtvarníci, mládenci z televize, hudebníci atp.) Pochopitelně, že odezva ve veřejnosti nebyla!!!! Dále mi přijali ve Světové literatuře 6 ilustrací. Má poslední grafika, z let 1957 - 60, byla odeslána (ne mnou) do Ameriky a Polska, chodí za mnou hoši z filozofické fakulty, sem tam nějaký spisovatel, výtvarník, ale Milane, je to nic, NIC. Já jsem jako mor!!! Odrazuji nadšence a odmítám lichotky. Neumím vytěžit z jediné životní situace, každý můj "úspěch" je anulován mou blbou ne- praktičností." Jeho nepraktičnost ostře kontrastovala s živelnou a dravou soutěživostí v oblastech umění. A najednou si, po těch prvních konfrontacích své práce s ostatními Mistry a zjištěním stavu a své polohy ve světovém kontextu, uvědomil, co se mu vlastně povedlo a jakou by měl možnost reprezentace nejen sebe sama, ale celého českého proudu moderního umění. Ukázat světu, jací jsme tu vlastně frajeři, že nejde vůbec o žádné závislosti na nich, že máme stejně dobře co říci k modernímu způsobu života a vyjádření se, byl si vědom svých kvalit a možného postavení. Marně ale hledal - a z jeho postavení dělníka to šlo setsakra těžce - adekvátní přístup a počin kunsthistoriků k tomuto problému. Byl proto permanentně naštván na představitele naší kultury, na jejich pomalost a těžkopádnost, viděl, že "ztrácí předstih a až se všechno provalí, bude v hordě různých módních a neupřímných mazalů, možná dokonce na nich i nějakým způsobem závislý". "Málokdo z výtvarníků dovede žít absolutně a propůjčit život plně myšlence. Hoši jdou na to obráceně. Zatímco já vyrůstám ze tmy na světlo, oni jsou na světle a do tmy se prokousávají, ovšem bez nějaké větší snahy a zájmu, nacházejí jen jednotlivé geologické vrstvy, které míjí aniž by jim prorostli. Mají totiž docela jiné světské zájmy a jiné životní čile. Každej je frajer až na půdu, tady přísahá svým dílem, ale když jde o něco a má to podepřít svou figurou, tak dezertuje." (Z hovorů v jídelně 1963) Přesto, že zcela nezištně předával své výzkumy dále, byl žárlivý na to, když se někdo oháněl jeho peřím. Kluci z dílny sledovali různá periodika a jak se někde objevilo něco, co zřejmě připomínalo Boudníkův vliv, hned mu to tak nějak vmetli jako "No tak vidíš - a co ty?" Oblíbené byly také články, komentáře, závěry sjezdů a konferencí (převážně vždy publikované v Rudém právu), které pranýřovaly abstraktní umění a jejich tvůrce nebo počiny, které toto hnutí zpochybňovaly a zesměšňovaly. Těmito výplody monopolního názoru na hodnoty Vláďu pak hoši dráždili, ale bylo to takové sportovně-fanouškovské hecování jako při fotbale. Pouze pár skalních soudruhů se tak jakoby naparovalo a předhazovalo poznámky o tom, jak vám to - těm abstrakcionislům - ta Strana nandala. Byly to začátkem 60. let 21 [pageend21]ještě těžké doby, uvolňování napětí probíhalo pomalu, ještě v roce 1%4 nemohla výstava D (první oficiální Konfrontace ncfigurálního umění v Praze) proběhnout tak, jak měla a text Františka Smejkala pro Výtvarnou práci "Kdo je Vladimír Boudník?" zůstal pouze v kartáčovém otisku a nemohl být zveřejněn. Morální povzbuzení dávali Boudníkovi v těch dobách hlavně Bohumil Hrabal, tehdy ještě neznámý či "začínající" spisovatel, a básník Jiří Kolář, přecházející v té době přes vizuální poezii více do oblastí výtvarných. Snažili se Boudníkovi upřímně pomoci, ale měli též svých problémů dost a nemohli udělat zázrak. Navíc se příliš dlouho domnívali, že Vladimírovi je v té fabrice vlastně dobře, což byla pravda pouze částečná a časově omezená, ale to není již tak podstatné. Vladimír reprezentoval svojí tvorbou určitý zájmový okruh výtvarníků, za který se cítil odpovědný, koketoval i s psaním a poezií, pracoval jako dělník. Proplouval neustále různými vrstvami společnosti, pokoušel se i o jejich vzájemné spojení. Bylo to nemožné. Jím vybraní zástupci těch vrstev se nanejvýše střetli, pozdravili, pronesli pár frází, něco vypili, ale ke skutečnému prolnutí "alespoň trochu", to se podařilo jen pár jedincům a ještě ne dokonale. Pan Hrabal mi o tom nedávno řekl: "No, on mi o té Aerovce tak nádherně vyprávěl, ale já se tam nedostal, mne zastavili vždycky u té brány, na té vrátnici, kde jsem na něho čekal než přišel." Něco ze zápisků: 20. 8. 1963 rýsoval těžké rámy na "Slovensku" a vypadal dost zničeně. Kašle na tvorbu, na novou drásací techniku, že prý to nemá význam, že kluci mají jiné možnosti a že on nebude dělat vola, že už ta doba je pryč, v grafice že teď nemůže udělat už nic nového, že je to jen mělnění a to ať udělají kluci. Sám prý teď bude užívat radostí pro svoji osobu, že bude řádit, že změní trudnomyslný přístup při pivu k radosti ze života a pití atd. Jen nevěděl, kde na to vezme. (Byla to též reakce na výstavu Aleše Veselého - "mají čas na zpracování, materiál...") 6. 2. 1964: - "Někdo čte ráno Rudé právo a já vzkazy od matky: "Vláďo, přijď už konečně jednou brzo domů, ať se pořádně vyspíš, oni na to mají čas, mohou druhý den spát, ale co ty, jak dlouho to chceš takhle vydržet? Ty jablka určitě sněz, jsou to vitaminy pro tebe potřebné." A měl tam štos dalších, maminka mu je přibalovala do svačinových balíčků hustě ovázaných nitěmi. 18. 9. 1963 - Byl jsem za ním včera na Vystrkově. Dílovedoucí Doležal pobíhal kolem a "Vladimíre, dělej mi ty jmenovitý...", kluci ho buzerují a otravují s naprostými blbostmi, které by si klidně mohli udělat sami, ale radši stojí, kecají, vymlouvají se. Přišli vyšší šéfové Hladík a Čadek a zase honí ty "menovitý" (rozuměj jmenovité úkoly), pak se přišoural Franta Štajnochr a povídá: "Vláďo, haleď, až budeš mít chvíli času, přehoď ty vrata." Vláďa jen kývnul na souhlas, za cvíli se utrh, šel k vratům, uchopil je jednou rukou dole, druhou nahoře (téměř v polovině pětimetrových vrat) a nadsadil je, aby kolečko závěsné kladky přeskočilo zpět přes přejetou zarážku. To mě málem složilo. 22 [pageend22]Vladimír určitě jeden čas tu fabriku potřeboval. Ale jak dobře mu vyšel start a nástup do světa umění, tak další fáze byly rozházené. Předběhl vývoj společnosti, ale ta ho pak dobíhající vlnou zavalila, srazila. Dosažený úspěch byl opět anulován. Jak byl nepraktický, měl mindrák, že mu chybí takové to intelektuální chování, že se snad do té role dělníka příliš vžil. Při jednáních "na úrovni" ale věděl, že "není ani tak chytrý jako oni, ale ani tak úplně blbý". Intelektuální vzdělání nahrazoval absolutním životním prožitkem a upřímným vyznáním. Tvrdím, že se stalo neštěstí, že nemohl z asylu fabriky odejít dřív, že nemohl včas dosáhnout společenského zařazení, které mu přináleželo. Prošvihlo se to tak nejméně o dva - tři roky, pak už neměl čas na aklimatizaci v novém postavení a situaci. Paradoxní je, že U NĚHO v tom hrála roli také bída, absolutní finanční nedostatek. Dostával sice "nabídky" z řad dělníků i kunsthistoriků na managerské služby, ale ty byly tak drasticky směšné a vulgárně prospěchářské, že se mi hnusí se o nich i zmiňovat. Na závěr raději jednu jeho prognózu o budoucím vývoji světa (1964): "Svět naplní práce, láska, hravost a umění. S postupujícím vývoje kybernetických strojů a automatů bude cit, dosud podřadnější vlastnost člověka, natolik vyzdvihnut, že jeho ovládání bude prvořadou vlastností lidí a světu pak budou vládnout spisovatelé, básníci, výtvarníci a hudebníci." (Únor 1992) (Pokračování jinde.) Josef Kroutvon LAUDATIO PRO BOHUMILA HRABALA Tento muž je v literatuře doma, vše s čím přijde do styku umí proměnit v literární fakt. Podařilo se mu natolik sjednotit náměty svých děl, že v podstatě může mluvit jen o sobě, o svých přátelích, o nymburském pivovaru či staré Libni. Ani si nemusí vymýšlet, natolik je zakotven ve svém vlastním literárním světě. Podstatou jeho dfla je lidská přirozenost jako nejvyšší možné literární mistrovství. Hrabal je vždy konkrétní a nikdy se nevzdaluje do světa idejí. Je spisovatelem a nedělá ze sebe nikoho jiného, není ani politikem, ani filosofem, ani publicistou či pedagogem, píše a vypráví a to je dostatečný důvod k existenci, to je totiž u Hrabala existence sama. Bere literaturu jako osud a řekl bych, že ani talent nepovažuje za výhodu. Dobře ví, že nepíše jen ze sebe, ví, že mu pomáhají a napovídají také druzí. Hrabal nikdy nepodlehl literární 23 [pageend23]stylizaci, svodům autorství. Hrabalovo literární ego bylo vždy vystaveno tlakům permanentního dialogu a to je možná i důvod úspěchu. Hrabalovi čtenáři mají vždy pocit, že se mluví o nich a je to koneckonců pravda. Ano, Hrabalova lidovost není proklamací ani literární léčkou, ale dlouholetým soužitím a rozhovorem. Hrabalovo psaní má silný spodní tah, táhne jako dobrá kamna. Žár tvůrčí imaginace dokáže přetavit i banalitu v umělecké dílo. Četba próz Bohumila Hrabala je nevšedním zážitkem, výzvou k fyzické účasti. Hrabalovo umění totiž vzbuzuje chuť odejít na pivo a zapojit se do živého rozhovoru. V tomto smyslu se Hrabalovy rukopisy navracejí zase tam, odkud vyšly. Splývají s plynoucí řečí, z níž čerpají své obrazy a zdroje vyprávění. Literární tvorba a tvoření přímo v řeči jedno jsou. Historky, anekdoty, nápady a průpovídky se podílejí na vzniku nového literárního útvaru, typické Hrabalovy povídky. Pro Bohumila Hrabala byla literatura asi jedinou životní možností a také jedinou záchranou před tlakem z vnějšku. Čím by byl Hrabalův život bez literatury? Byl by asi jen fragmentem osudu člověka, který nenašel uplatnění, intelektuála zahnaného na okraj společnosti. Připomeňme si špatné zaměstnání, špatné bydlení, život na periférii, styk s lidmi bez vzdělání. Leckdo by si zoufal, ale ne tak Hrabal. A neodradilo ho ani to, že psal po léta bez šance na otištění a zveřejnění. Stěží se mohl vydávat za spisovatele bez knih. Ale Hrabal vydržel a proměnil svůj osud v jedinečné literární dobrodružství. Hrabal obrátil znaménka, zheroizoval bídu periférie, vzal na sebe nepřízeň doby jako zkoušku pokory. Hrabalovo umění slova vneslo i do banality ducha a připomnělo všem literátům poslání spisovatele. Nic nemůže být ztraceno pokud je zde láska, odvaha a v neposlední řadě humor. Já osobně se panu Hrabalovi klaním a sdílím s přítomnými názor, že tento muž je ojedinělým fenoménem české i světové literatury. V Praze 6. května 1992 [Tato řeč byla přednesena 14. května 1992 v zrcadlovém sále Pálffyho paláce při slavnostním předání literární ceny George Theiner Translation Frice Bohumilu Hrabalovi za nejlepší knihu roku 1991, přeloženou do angličtiny (Příliš hlučná samota; Too Loud a Solitude\ přeložil Michael Henry Heim).] 24 [pageend24]Václav Kadlec: PŘEHLED KNIŽNÍCH VYDÁNÍ TEXTŮ BOHUMILA HRABALA V ČESKÉM JAZYCE V následujícím přehledu by měla být postupně shrnuta všechna hrabalovská knižní vydání, což zejména v samizdatové oblasti je patrně proces neukončitelný. Číslování je dvoudimensionální, v první řadě jsou vydání tříděna podle titulu, v rámci titulu pak podle náslcdnosti vydání. Standardní předpona K před číslem umožňuje zařadit tento seznam do kontextu ostatních seznamů v rámci projektu Sebraných spisů Bohumila Hrabala. Základní problém co je a co není knižní vydání je řešen bez nadbytečných teoretických disputací taxativně: Do seznamu je zařazena každá publikace obsahující výhradně původní texty Bohumila Hrabala, pokud splňuje alespoň jednu z následujících vlastností: - byla k vydání připravena a dochoval se alespoň nějaký doklad o zahájení výroby (např. korektury, kartáčové otisky apod.). - byla vytištěna nákladem alespoň 100 výtisků - byla vydána (jakoukoli technikou, byť i strojopisem, a jakkoli malým nákladem) se záměrem zveřejnění dosud nezveřejněného díla a jeho rozšíření mimo okruh autorových nejbližších přátel s tím, že obvyklé možnosti publikace nepřicházely v době vydání v úvahu. Takto se na seznamu vyskytují i vydání nerealizovaná (např. K 1.1, K 3.1), vydání, která šla do stoupy (např. K 14.1, K 15.1), vydání sešitková (např. K 9.1) a samizdatová vydání cíleně nahrazující publikační vákuum (např. Edice Petlice), která prokazatelně a úspěšně suplovala činnost nakladatelskou. Na druhé straně nezatěžují seznam vydání jednotlivých textů (např. Dopisů Dubence), které pak vyšly v knižním souboru a jejichž první vydání lze považovat za pracovní verze. Stejný osud potká vydání samizdatová z let padesátých (Edice Půlnoc a pod.); jejich dokumentace je nevalná a jejich tehdejší dosah byl vymezen nejužším okolím autora. V seznamu dále nejsou uváděny propagační tisky, programy divadel, almanachy, sborníky a montáže z díla B. H., sestavené bez jeho účasti. K 1 ZTRACENÁ ULIČKA K 1.1 Kartáčové otisky připraveného vydání nákladem vlastním, r. 1948 zrušeno. Připraveny byly i obálka a frontispice Milana Albicha, dnes ztracené. K U MELANTRICH, Praha 1991. Přebal, vazba a grafická úprava Milan Albich. Doslov napsal Josef Kroutvor, redakce Petr Kovařík. ISBN 80-7023-080-0 K 2 HOVORY LIDÍ K 2.1 Příloha Zpráv Spolku českých bibliofilů v Praze. Dvěma kresbami vyzdobil Kamil Lhoták. Typograficky upravil Josef Hrachovina. Praha, září 1956, 250 výtisků, K 12 Vydal Památník národního písemnictví a Spolek českých bibliofilů. Graficky upravil Jan Rneidl, doslov napsal Pravoslav Kneidl. Praha 1989, 3000 výtisků. 25 [pageend25]K 3 SKŘIVÁNEK NA NITI K 3.1 Stránkové korektury. ČS, Praha 1959, zrušeno. K 4 PERLIČKA NA DNĚ K 4.1 ČS, Praha 1963. Vydání první. Obálku a vazbu navrhl Zdenek Seydl. Redakce František Pilař. Náklad 10 000 výtisků. K 4.2 ČS, Praha 1964. Druhé doplněné vydání. Obálku a vazbu navrhl Zdenek Seydl. Redakce Karel Dostál. Náklad 11 300 výtisků K 43 TATRAN, Bratislava 1986. Přebal a vazbu navrhl Lubomír Longauer. Redakce Alica Wursterová, Estera Sulcová. Náklad 5 000 výtisků. K 5 PÁBITELÉ K 5.1 MF, Praha 1964. Edice Boje, svazek 128. Obálku, vazbu a frontispice navrhl Vladimír Fuka. Redakce Irena Zítková. Náklad 12 000 výtisků. K 52 MF, Praha 1964. Druhé rozšířené vydání. K 53 MF, Praha 1969. Vydání 3. Edice KAPKA, svazek 105. Obálku s použitím kresby V. Sivka a grafickou úpravu navrhl Miloslav Fulín. Doslov (Pábitel Bohumil Hrabal) napsal Emanuel Frynta. Redakce Irena Zítková. Náklad 30 000 výtisků K 6 TANEČNÍ HODINY PRO STARŠÍ A POKROČILÉ K 6.1 ČS, Praha 1964. Edice Život kolem nás, malá řada, svazek 8. Vydání první. Obálku, vazbu a typografickou úpravu navrhl Zdenek Seydl. Redakce Arno Linkc. Náklad 10 000 výtisků. K 62 ČS, Praha 1964. Edice Život kolem nás, malá řada, svazek 8. Obálku, vazbu a typografickou úpravu navrhl Zdenek Seydl. Redakce Arno Linke. Vydání druhé, varianta. Náklad 10 000 výtisků. K 63 ČS, Praha 1965. Edice Život kolem nás, malá řada, svazek 8. Obálku, vazbu a typografickou úpravu navrhl Zdenek Seydl. Redakce Arno Linke. Vydání třetí, s autorovým doslovem. Náklad 40 000 výtisků. K 6.4 Pirátský přetisk K 6.1, tištěno v Německu (?), nakladatelství INDEX (?), prodáváno v Praze 1990. K 7 OSTŘE SLEDOVANÉ VLAKY K 7.1 ČS, Praha 1965. Edice Život kolem nás, malá řada, svazek 12. Vydání první. Obálku, vazbu a typografickou úpravu navrhl Zdenek Seydl. Redakce Arno Linke. Náklad 20 000 výtisků. K 7.2 ČS, Praha 1965. Edice Život kolem nás, malá řada, svazek 12. Dotisk prvního vydání. Náklad 20 000 výtisků. K 73 ČS, Praha 1965. Druhé vydání. K 7.4 ČS, Praha 1967. Třetí vydání. K 73 ČS, Praha 1970. S fotografiemi ze stejnojmenného filmu. Typografie Oldřich Hlavsa. Redakce Arno Linke. Vydání čtvrté. Náklad 50 000 výtisků. K 7.6 ČS, Praha 1980. Ilustrace Karel Vaca. Přebal, vazba a typografie Václav Jedlička. Redakce Věra Pašková. Páté vydání. Náklad 70 000 výtisků. 26 [pageend26]K 8 INZERÁT NA DŮM, VE KTERÉM UŽ NECHCI BYDLET K 8.1 MF, Praha 1965. Edice Boje, svazek 140. Vydání první. Obálku a vazbu navrhl a graficky upravil Jiří Šalamoun. Redakce Irena Zítková. Náklad 30 000 výtisků. K 8.2 MF, Praha 1967. K.8 J MELANTRICH, Praha 1991. Edice Česká próza.Třetí vydání. Přebal a vazbu navrhla a graficky upravila Vlasta Machová. Redakce Dana Bryndová. Náklad 20 000 výtisků (?). ISBN 80-7023-085-1. K 9 KOPRETINA K 9.1 MF, Praha 1965. Knihovnička Mateřídoušky, svazek 13. Vydání 1. Ilustrovala Jitka Kolínská. Redakce Irena Zítková. Náklad 50 000 výtisků. K 10 AUTOMAT SVĚT K 10.1 MF, Praha 1966. Knihovna Máj, svazek 72. Vydání 1. Doslov napsal Emanuel Frynta (Náčrt základů Ilrabalmy prózy). Ilustroval Jiří Kolář. Přebal a vazbu navrhl Miroslav Váša. Graficky upravil Antonín Dvořák. Redakce Irena Zítková. Náklad 102 000 výtisků. K U BOHUMIL HRABAL UVÁDÍ K 11.1 MF, Praha 1967.1. vydání. Přebal, vazbu a grafickou úpravu navrhl Oldřich lllavsa. Redakce Irena Zítková. Náklad 26 000 výtisků. K 12 TOTO MĚSTO JE VE SPOLEČNÉ PÉČI OBYVATEL K 12.1 ČS, Praha 1967. Edice HUSA. Vydání první. Fotografie Miroslava Peterky. Obálku a vazbu navrhla a typograficky upravil Oldřich Hlavsa. Redakce Ladislav Ducháček. Náklad 15 (XX) výtisků. K 13 MORYTÁTY A LEGENDY K 13.1 ČS, Praha 1968. Typografie Oldřich Hlavsa. Jako ilustrací použito dřevorytů ze starých kramářských písní. Redakce Arno Linke. Náklad 28 000 výtisků. K 14 DOMÁCÍ ÚKOLY (Úvahy a rozhovory) K 14.1 MF, Praha 1970. Vydání 1. Obálku a grafickou úpravu navrhl Jiří Rathouský. Doslov napsal Karol Sidon. Redakce Ladislav Ducháček. Náklad 26 000 výtisků, podstatná část nákladu byla skartována, kniha nebyla dána do prodeje. K 14.2 PI, Praha 1987. (PI 032) Faksimile sloupcových korektur K 14.1 před redakčními zásahy (s vročením 1969!). Náklad 40 výtisků. K 15 POUPATA K 15.1 MF, Praha 1970. 1. vydání. Výtvarný doprovod Vladimír Boudník. Přebal, vazba a grafická úprava Milan Albich. Redakce Ladislav Ducháček. Náklad 35 000 výtisků, podstatná část nákladu byla skartována, kniha nebyla dána do prodeje. Existují stránkové korektury před redakčními zásahy s vročením 1969. K 15.2 INDEX, Köln am Rhein 1982. 27 [pageend27]K 16 TŘI TESKNÉ GROTESKY K 16.1 Edice Expedice, Praha 1978. (EE 078). K 17 POSTŘIŽINY K 17.1 Edice Petlice, Praha 1974. (EP 015) Bylo vydáno několik vydání po cca 13 výtiscích, poslední v r. 1986. Obsahuje 5 textů (Družička, Postřižiny, Na prahu věčnosti, Variace na téma jedné slečny, Rukověť pábitelského učně). K 17.2 ČS, Praha 1976. Edice Malá žatva. Ilustroval Kamil Lhoták. Přebal, vazbu a typografickou úpravu navrhl Rostislav Vaněk. Redakce Marie Váchová. Náklad 20 000 výtisků. K 18 MĚSTEČKO, KDE SE ZASTAVIL ČAS K 18.1 Edice Petlice, Praha 1974. (EP 016). K 18.2 Edice Expedice, Praha 1975. (EE 046,vyšlo s nešťastně pozměněným názvem Místečko, ve kterém se zastavil čas.) K 18_? COMENIUS, Innsbruck 1978 (pod názvem Místečko, ve kterém se zastavil čas.). Obálku navrhl Karel R. Matějovský. Označeno jako 1. české vydání v exilu. Náklad 1 200 výtisků. K 18.4 ’68, Toronto 1989. Obálku s použitím koláže Jiřího Koláře navrhla Barbora Munzarová. ISBN 0-88781-213-9. K 18.5 ODEON, Praha 1991. K vydání připravila a ediční poznámku napsala Jiřina Zumrová. Doslov napsal Vladimír Novotný. Typografie Milan Jaroš (s použitím fotografie Ladislava Michálka). V tiráži označeno jako vydání první! Náklad 50 000 výtisků. ISBN 80-207-0210-5. K 19 NĚŽNÝ BARBAR K 19.1 Edice Petlice, Praha 1974. (EP 018). K 19.2 Edice Expedice, Praha 1975. (EE 001). K 19 J INDEX, Köln am Rhein 1981. (Pod názvem Nižní barbaři.) Edice Expedice, Praha 1975. (EE 001). K 19.4 ODEON, Praha 1990. Ilustrační výzdoba Vladimír Boudník. K vydání připravila a ediční poznámku napsala Jiřina Zumrová. Doslov napsal Vladimír Novotný. Typografie Milan Jaroš. V tiráži označeno jako vydání první. Náklad 100 000 výtisků. ISBN 80-207-0110-9. K 20 OBSLUHOVAL JSEM ANGLICKÉHO KRÁLE K 20.1 Edice Petlice, Praha 1974. (EP 017). K 202 Edice Expedice, Praha 1975. (EE 004). K 20.3 INDEX, Köln am Rhein 1980. (Pod názvem Jak jsem obsluhoval anglického krále) K 20.4 JAZZ PETIT č. 9, Praha 1982. Obálka a grafická úprava Joska Skalník. Redakce Karel Srp. K 20.5 ČS, Praha 1990. 28 [pageend28]K 21 PŘÍLIŠ HLUČNÁ SAMOTA K 21.1 Edice Expedice, Praha 1977 (EE 024) K 21.2 INDEX, Köln am Rhein 1980. K 2 U INDEX, Köln am Rhein 1982. K 21.4 PI, Praha 1986. (PI 025). První vydání všech tří verzí textu. Náklad 20 výtisků. K 21.5 ODEON, Praha 1989. Doslov Milana Jankoviče (Hlučná samota Bohumila Hrabala). Typografie Milan Jaroš. Redakce Vladimír Novotný. Náklad 80 000 výt. ISBN 80-207-0156-7: K 22 SLAVNOSTI SNĚŽENEK K 22.1 ČS, Praha 1978. Edice Malá žatva. Kresby Jana Černého. Obálka, vazba a typografie Rostislav Vaněk. Redakce Věra Pašková. Náklad 50 000 výtisků. K 23 KRASOSMUTNĚNÍ K 23.1 ČS, Praha 1979. Edice Žatva. Kresby Zdeňka Kabátová-Táborská. Přebal, vazbu a typografickou úpravu navrhl Jan Solpera. Redakce Věra Pašková. Náklad 40 (XX) výtisků. K 24 KAŽDÝ DEN ZÁZRAK K 24.1 ČS, Praha 1979. Edice Klíč, svazek 159. Medailón o autorovi napsal Radko Pytlík. Ilustrace Zdeňka Táborská. Přebal, vazba a typografie Jiří Rathouský. Redakce Věra Pašková. Náklad 50 000 výtisků. K 25 HARLEKÝNOVY MILIÓNY K 25.1 ČS, Praha 1981. Edice Žatva. Kresby Zdeňka Kabátová-Táborská. Obálku, vazbu a grafickou úpravu navrhl Rostislav Vaněk. Redakce Věra Pašková. Náklad 40 000 výtisků. K 252 Pirátský přetisk K 25.1, tištěno v Německu (?), nakladatelství INDEX (?), prodáváno v Praze 1990. K 26 KLUBY POEZIE K 26.1 MF, Praha 1981. Edice Alfa, svazek 63. Fotografie Ladislava Michálka. Přebal, vazbu a grafickou úpravu navrhl Rostislav Vaněk. Doslov Jaromíra Nejedlá. Redakce Irena Zítková. Náklad 40 000 výtisků. K 27 DOMÁCÍ ÚKOLY Z PILNOSTI K 27.1 ČS, Praha 1982. Obálku, vazbu a grafickou úpravu (s použitím grafického listu Jiřího Anderle) navrhla Helena Škodáková. Redakce Věra Pašková.Náklad 50 000 výtisků. K 28 MĚSTEČKO U VODY K 28.1 ČS, Praha 1982. Ilustroval Josef Jíra. Přebal, vazbu a typografickou úpravu návrh Rostislav Vaněk. Redakce Věra Pašková. Jako soubor vydání první. Náklad 50 000 výtisků. 29 [pageend29]K 28.2 ČS, Praha 1986. Vydání druhé. Doslov Bohumil Svozil. Na přebalu použito výřezu z obrazu Vlastimila Beneše. Redakce Věra Pušková. Náklad 50 000 výtisků. K 29 LISTOVÁNÍ VE STÍNU GRAFICKÝCH LISTŮ K 29.1 Vyšlo jako zvláštní příloha Zpráv SČB 3/1983. Text k vydání připravil Martin Svatoš. Ilustrace Jiří Anderle. Náklad 800 neprodejných výtisků. K 30 HOVORY LIDÍ K 30.1 ČS, Praha 1984. Ilustroval Václav Spále. Přebal, vazbu a grafickou úpravu navrhl Rostislav Vaněk. Uspořádal a doslov napsal Radko Pvtlík. Redakce Věra Tašková. Náklad 50 000 výtisků. K 31 ŽIVOT BEZ SMOKINGU K31.1 ČS, Praha 1986. Typografie Oldřich Hlavsa. Kresba Vladimíra Boudníka. Redakce Věra Pašková. Náklad 50 (XX) výtisků. K 32 PROLUKY K32.1 Edice Petlice, Praha 1986. (EP 327). • K 32.2 PI, Praha 1986. (PI 013). Náklad 35 výtisků. K 32 J ’68, Toronto 1986. Obálku s použitím koláže Jiřího Koláře navrhla Barbora Munzarová. Grafická úprava Věra Držmíšková. ISBN 0-88781-168-X. K 32.4 INDEX, Köln am Rhein 1986. K 32.5 ROZMLUVY, Purley 1986. K 32.6 PROSTOR, Hradec Králové (ve skutečnostiPraha), 1987 K 32.7 ČS, Praha 1991. Kresby Jan Smetana. Typografie Oldřich Hlavsa. Redakce Věra Pašková. ISBN 80-202-0243-9. K 33 PRAŽSKÁ IRONIE K 33.1 Edice Petlice, Praha 1986. (EP 328). K 34 ŽIVOTOPIS TROCHU JINAK K 34.1 Edice Petlice, Praha 1986. (EP 329). K 34.2 PI, Praha 1986 (PI 008). Náklad 13 výtisků. K 35 VITA NUOVA K35.1 PI, Praha 1986 (PI 006). Náklad 35 výtisků. K 352 Edice Petlice, Praha 1987. (EP 344). K 35 J ’68, Toronto 1987. Obálku s použitím koláže Jiřího Koláře navrhla Barbora Munzarová. Grafická úprava Věra Držmíšková. ISBN 0-88781-190-6. K 35.4 PROSTOR, Hradec Králové (ve skutečnostiPraha), 1987. K 35.5 ČS, Praha 1991. Kresby Jan Smetana. Typografie Oldřich Hlavsa. Redakce Věra Pašková. ISBN 80-202-0256-0. 30 [pageend30]K 36 SVATBY V DOMĚ K 36.1 PI, Praha 1986 (PI 014). Náklad 35 výtisků. K 36.2 Edice Petlice, Praha 1987. (EP 343). K 36J ’68, Toronto 1987. Obálku s použitím koláže Jiřího Koláře navrhla Barbora Munzarová. Grafická úprava Věra Držmíšková. ISBN 0-88781-192-6. K 36.4 PROSTOR, Hradec Králové (ve skutečnosliPraha), 1987. K 36.5 ČS, Praha 1991. Kresby Jan Smetana. Typografie Oldřich Hlavsa. Redakce Včra Pásková. Náklad 60 000 výtisků (?). ISBN 80-202-0246-0. K 37 SÉMANTICKÝ ZMATEK K 37.1 PI, Praha 1986 (PI 005). Náklad 35 výtisků. K 38 RUKOVĚŤ PÁBITELSKÉHO UČNĚ K 38.1 Soukromý tisk, Praha 1986. Obálka a typografická úprava Vladimír Schmiedt. Náklad 72 výtisků. K 39 ATOMOVÁ MAŠINA PERKEO K 39.1 Pl, Praha 1987. (PI 029). Náklad 30 výtisků. K 39.2 PRÁCE, Praha 1991. Ilustrace Vladimír Boudník. Obálku navrhl a graficky upravil Zbyněk Hraba. Uspořádal a ediční poznámku napsal Václav Kadlec. Redakce Vladimír Binar. 1. vydání. ISBN 80-208-0133-2. \ K 40 KLIČKY NA KAPESNÍKU K 40.1 PI, Praha 1987 (PI 011). Náklad 13 výtisků. K 40.2 PRÁCE, Praha 1990. S Bohumilem Hrabalcm hovořil László Szigeti. Fotografie Tibor Hrapka. Obálku (s použitím obrazu Josefa Lieslera) navrhl a graficky upravil Zbyněk Hraba. Redakce Eva Horáčková. 1. vydání. Náklad 70 000 výtisků. ISBN 80-208-0984-8. K 41 BÁSNĚNÍ K 41.1 PI, Praha 1987. (PI 016). S originální ručně kolorovanou suchou jehlou Karla Chabý. Náklad 35 výtisků. K 42 ADAGIO LAMENTOSO K 42.1 PI, Praha 1987. (PI 021). S originálními suchými jehlami Karla Chabý. Náklad 13 výtisků. K 43 NAIVNÍ FUGA K 43.1 Pl, Praha 1987. (PI 021). Náklad 13 výtisků. K 44 PROTOKOL aneb PŘÍSPĚVEK K RENESANCI ... K 44.1 PI, Praha 1987. (PI 033). Vydáno jako PF 1988. Náklad 150 výtisků. 31 [pageend31]K 45 MŮJ SVĚT K 45.1 ČS, Praha 1988. Uspořádal, doslov a ediční poznámku napsal Vítězslav Rzounek. Textologie a textologická poznámka Alexandr Stich. Typografie Rostislav Vaněk. Na přebalu použito obrazu Aleše Lamra. Redakce Věra Pašková. Náklad 120 000 výtisků. K 46 UTRPENÍ STARÉHO WERTHERA K 46.1 PI, Praha 1988. (PI 040). Náklad 200 výtisků. K 47 MILOSTNÝ DOPIS VĚŠTBA K47.1 PI, Praha 1988. (PI 038). Faximile jednoho dopisu. Graficky upravil Oldřich Hamera. Náklad 100 výtisků. K 48 DRAMATIZACE HLUČNÉ SAMOTY K 48.1 PI, Praha 1988. (PI 041). Divadelní a filmové verze Hlučné samoty. Náklad 30 výtisků. K 49 KDO JSEM K 49.1 PI, Praha 1989. (PI 059). Obálka Zdeněk Bouše. Redakce Karel Dostál. Náklad 150 výtisků. V tiráži uvedeno: V březnu 1989 vydala Společnost Bohumila Hrabala při Památníku národního písemnictví. K 49.2 PI, Praha 1990. (PI 059). Reprint K 49.1 v sešitové úpravě. Náklad 10 (XX) výtisků. ISBN 80-7110-001-3. K 50 TŘI NOVELY K 50.1 ČS, Praha 1989. Doslov napsal Radko Pytlík. Fotografie Emily Medkové. Typografie Oldřich Hlavsa. Redakce Věra Pašková. Náklad 190 (XXI výtisků. ISBN 80-202-0059-2. K 51 KOUZELNÁ FLÉTNA K 51.1 PI, Praha 1989. (PI 063). Náklad 20 výtisků. K 512 CESTOU POEZIE, Praha 1989. S grafickým listem Josefa Jíry. Náklad 30 číslovaných výtisků. Pozn.: Pod stejným titulem vyšel soubor K 59. K 52 CO JSEM JEŠTĚ NEŘEKL K 52.1 Spolek českých bibliofilů, Praha 1989. Edice Pupilla, svazek 2. Ilustrace Adolf Bom. Typograficky upravil a o tisk pečoval Martin Dyrynk. Náklad 200 číslovaných výtisků. K 53 CHCETE VIDĚT ZLATOU PRAHU? K 53.1 MF, Praha 1989. Sestavil Jaromír Pele. Studii o autorovi napsal Radko Pytlík. Ilustroval Karel Sládek. Vazba a přebal Zdeněk Ziegler. Redakce Irena Zítková a Zdena Šmídová. Náklad 145 000 výtisků. ISBN 80-204-0056-7. 32 [pageend32]K 5-4 MAJITELKA HUTÍ K 54.1 Soukromý tisk, Praha 1989. Reprint textu z časopisu Plamen 1/1969. Přátelům pro potěšení vydal Vladimír Sainer. K 55 LABUŤ AVONSKÁ K 55.1 PI, Praha 1989. (PI 067). Náklad 200 výtisků. K 56 VZPOMÍNKA NA JEDEN SILVESTR K 56.1 PI, Praha 1989. (PI 0<14). Vydáno jako PF 1990. Náklad 200 výtisků K 57 LISTOPADOVÝ URAGÁN K 57.1 TVORBA, Praha 1990. Sestavil a ediční poznámku napsal Václav Kadlec. Jazyková redakce Karel Dostál. Obálka a grafická úprava Miloš Peer. Vydání první. Náklad 150 500 výtisků. K 58 SCHIZOFRENICKÉ EVANGELIUM K 58.1 MELANTRICH, Praha 1990. Edice Česká próza. Uspořádal a ediční poznámku napsal Václav Kadlec. Přebal, vazba a grafická úprava Vlasta Machová. Redakce Dana Bryndová. Náklad 50 000 výtisků. ISBN 80-7011-048-7. K 59 KOUZELNÁ FLÉTNA K 59.1 ČS, Praha 1990. Typografie Oldřich Hlavsa. Redakce Věra Pašková. Náklad 50 000 výlisků. ISBN 80-202-0169-6. Pozn.: Výbor obsahuje část vydání K 57, jinak žádný další text. K 60 BAMBINO Dl PRAGA BARVOTISKY KRÁSNÁ POLDI K 60.1 ČS, Praha 1990, Typografie Oldřich Hlavsa. Redakce Ladislav Vcrecký. Náklad 27 (XX) výtisků. ISBN 80-202-0147-5. K 61 TOTÁLNÍ STRACHY K 61.1 PI, Praha 1990. (PI 140). 1. vydání. Náklad 40 výtisků. K 61.2 PI, Praha 1990. (PI 140). 2. vydání. Náklad 1 (XX) výtisků. ISBN 80-7110-011-4. K 62 PONORNÉ ŘÍČKY K62.I PI, Praha 1991.(PI 141). K vydání připravili Karel Dostál a Václav Kadlec. 1. vydání. Náklad 5 (XX) výtisků. ISBN 80-7110-025-0. K 63 ŽIDOVSKÝ SVÍCEN K 63.1 PI, Praha 1991. Spisy BH, svazek 2. K vydání připravili Karel Dostál a Václav Kadlec. Přebal, vazba a grafická úprava Milan Albich. 1. vydání. Náklad 10 000 výtisků. ISBN 80-7110-022-6. 33 [pageend33]K 64 RŮŽOVÝ KAVALÍR K 64.1 PI, Praha 1991. (PI 180). K vydání připravili Karel Dostál a Václav Kadlec. 1. vydání. Náklad 2 000 výtisků. ISBN 80-7110-055-2. K 65 SLAVNÁ VANTOCHOVA LEGENDA K 65.1 Nejmenší nezávislé nakladatelství. Praha 1991. Ilustrace Josef Váchal. Uspořádal a graficky upravil Vladimír Sainer. 1. vydání. Náklad 888 číslovaných výtisků. ISBN 80-900320-1-X. K 66 MĚSTEČKO, KDE SE ZASTAVIL ČAS NĚŽNÝ BARBAR PŘÍLIŠ HLUČNÁ SAMOTA K 66.1 ODEON, Praha 1992. Klub čtenářů, svazek 659. K vydání připravili a ediční poznámky napsali Jiřina Zumrová a Milan Jankovič. Typografie Táňa Svatošová. Náklad 27 000 výtisků. ISBN 80-207-0376-4. K 67 JARMILKA K 67.1 PI, Praha 1992. Spisy BH, svazek 3. K vydání připravili Karel Dostál a Václav Kadlec. Přebal, vazba a grafická úprava Milan Albich. 1. vydání Náklad 5 000 výtisků. ISBN 80-7110-049-8. 31. .5. i m * * * POZOR !!! POZOR !!! POZOR !!! POZOR !!! POZOR !!! POZOR !!! POZOR !! DÍLO IVO VODSEĎÁLKA v pěti svazcích právě vydává PRAŽSKÁ IMAGINACE Nevídaný projekt vydání kompletního díla autora, doposud odmítajícího publicitu, v jediném roce, je časovaná literární bomba. Po desetiletích konečně dostává čtenář do ruky texty originálního umělce, který v padesátých letech vyšel z podobných pozic jako Bohumil Hrabal, Egon Bondy či Karel Marysko, ale úzkostlivě si střežil vlastní poetiku a čas mu dal plně za pravdu. DÍLO IVO VODSEDÁLKA obsahuje: 1. ZUŘENÍ -p o ezie z let 1949-1953 (PÍ 139,168 s., 42 Kčs) 2. SNĚNÍ - poezie a próza z let 1951-1955 (PI 145, 104 s., 30 Kčs) 3. BLOUDĚNÍ -p o ezie a próza z let 1962-1968 (PI 148, 128 s., 33 Kčs) 4. PROBOUZENÍ-p o ezie z let 1975-1984 (PI 173,148 s., 36 Kčs) 5. NALÉZÁNÍ - poezie z let 1985-1989 (PI 174, 200 s, 48 Kčs) 34 [pageend34]MareK Vajchr: POSTAVA IIAŇTI v p ř í l i š h l u č n é s a m o t ě Příliš hlučná sam ota je soustředěným vnitřním monologem hlavní postavy. Charakteristika Haňti, haliče starého papíru, je nutným předpokladem i možnou základnou celkové interpretace tohoto Hrabalova textu. Pokusme se nejprve o náčrt několika obecnějších rysů, určujících Haňťu jakožto hlavní postavu. Haňťa je postarší, už shrbený a znavený muž, pohybující se každodenně v nevelkém prostoru, vymezeném sklepem sběrny, kde pracuje, a bytem, kde přespává. Občas navštíví své kamrády, pracující povětšinou také v podzemí, a nejspíš celkem pravidelně si chodí pro pivo do hospody. Výpravy, narušující navyklý koloběh, podniká výjimečně (návštěva Mančinky). Tak vyhlíží každodenní Haňťova scéna v době, kdy se po pětatřicetileté práci u lisu přiblížil odchodu do penze, na který se těší a který již prožívá v intenzivních snech. Zároveň se v četných vzpomínkách a reminiscencích vrací do minulosti, stejně jako výhledy do budoucna se jeho minulé prožitky setkávají, prolínají a konfrontují s přítomností. Haňťovy osobní vzpomínky a sny se však také setkávají, prolínají a konfrontují s tím, co Haňťa přečetí, o čem uvažuje a medituje, s jeho myšlenkami i vizemi. Haňťova reflexe a sebereflexe je kompaktně propojena s jeho manuální dřinou, místem, kde se koncentruje Haňťův svět, je stejně tak Haňťův lis jako jeho mozek a srdce. Sám název Příliš hlučná sam ota ukazuje na příznačný rys charakterizující postavu Haňti, jeho samotářství. Haňťa sám sebe vidí jako toho, kdo je sám a kdo sám být musí, aby mohl žít v myšlenkami zalidněné samotě. Mezi Haňťou a ostatními postavami Příliš hlučné samoty je vždy jistý odstup, byť se někdy jedná o postavy Haňťovi blízké, nějaká překážka pokaždé zabrání skutečnému naplnění vzájemného vztahu. Svoji maminku si Haňťa ve vzpomínkách vybavuje jako již. mrtvou a zpopelněnou, když navštíví svého strýce, cítí se sám na velkolepé veselici strýcem pořádané, a ke skutečně blízkému setkání dochází opět až po strýcově smrti, trvale konfliktní je vztah mezi Haňťou a jeho šéfem, Haňtův vztah k Mančince, lásce z doby mladosti (a jiné, jen letmo zmíněné a nejmenované dívce) končí z trapných příčin v samém začátku, také Haňťův vztah k maličké cikánce za doby okupace, snad motivovaný nejvyšším zákonem, který se Haňťovi zjevuje na jiném místě a kterým je láska a soucit, má nezvyklý průběh: Haňťa cikánku ze svého bytu nevyhání, ale ani ji k sobě nikdy nezve a zpočátku se jí spíše vyhýbá. Silná emoční působivost pasáže popisující vztah cikánky a Haňti ostatně není dána pouze tématickým nábojem nevšedního milostného vztahu, ale především tím, že se v ní nevyskytují jinak v textu takřka všudypřítomné významové kontrasty. Celé vyprávění o vztahu cikánky a Haňti, nesené zklidněným tónem harmonického souladu, je dotaženo až k místu, kde se cikánka stává doslova bezejmenou obětí nacistické genocidy - sám Haňťa nepoznal její jméno. 35 [pageend35]Zde se dotýkáme pozoruhodné skutečnosti: u včtšiny postav Příliš hlučné sam oty není uvedeno vlastní jméno. Schází nejen několika pouze letmo zmíněným postavám (vzdělaný topič, kelnerka), ale i postavám, které v textu vystupují opakovaně (profesor estetiky) či na větší ploše (opilý kamarád, svádějící Haňťu k projetí Velkého slalomu), a schází dokonce i několika již jmenovaným postavám, které k Haňťovi mají blízký vztah (jeho maminka, strýc, šéf, cikánka). Absence vlastních jmen u většiny Haňťových současníků je o to nápadnější, že text je přímo nasycený jmény historických osobností, v první řadě umělců a filozofů. Zčásti se jedná o autory knih či obrazů, které (resp. jejichž reprodukce) Haňťa lisuje (Erasmus, Kant, Goethe, Schiller, Nietzsche, Hoelderlin, Bosch, Hals, Rembrandt, Gaugin, Monet, Manet, Cézanne, Klimt), jinde je to historická postava zobrazená na stránkách Haňťou lisovaných knih (Hitler). Některé vstupují do textu prostřednictvím Haňťou viděných soch (Jan z Husi, Ignác z Loyoly, Palacký, Jungmann, Šafařík, Mácha, Vrchlický), a o mnoha dalších se Haňťa - na základě četby - zmiňuje (Šalamoun, Sokrates, Platón, Aristoteles, Seneca, Koperník, Leibniz, Herder, Hegel, Schelling, Schopenhaucr, Sartre, Camus). Zvláštní případ tvoří osoby Ježíše a Lao-c’e, které se Haňťovi zjevují a stávají se tak svým způsobem Haňťovými "současníky". Z Haňťových současníků ve vlastním slova smyslu však mají vlastní jméno pouze čtyři postavy: Mančinka, Hedvička, pan továrník Jína a František Šturm. Hedvička, o které se v podstatě nedozvíme víc, než že to je mladičká prodavačka, se v textu objevuje na jediném místě, v eroticky podbarvené scéně vzájemného vážení se s Haňťovým šéfem. Haňťa scéně přihlíží a konstatuje: "Jako já jsem byl na knihy, tak šéf byl na mladá děvčata." Na první pohled je scéna výjevem, karikujícím "ušlechtilého" šéfa, ještě před chvíli povzbuzujícího mladé dělníky k vyšší pracovní aktivitě. To, že je mladičká prodavačka zdánlivě bezúčelně nazvána vlastním jménem, a to, že je to jméno trojslabičné a zdrobnělé stejně jako jméno Mančinky, však odkazuje k dalším souvislostem. Na konci předchozí kapitoly Haňťa odjíždí za svou dávnou a nenaplněnou láskou Mančinkou, poznává její poslední a čistě platonický milostný vztah k sochařovi, tesajícímu její podobiznu. Duchovní vztah mezi sochařem a Mančinkou je jakoby kontrastně zrcadlen ve smyslném vztahu šéfa k Hedvičce. Podobně epizodní postavou jako Hedvička je i pan továrník Jína. Haňťa se s ním seznamuje během týdne stráveného s Mančinkou na horách, kde utrácí výhru v loterii. Do postavy pana továrníka Jíny se jakoby v určitém posunu projektuje sám Haňťa, paradoxně panem továrníkem Jinou pokládaný za továrníka. Pan továrník Jína se zamiluje do Mančinky a projde pak otřesem podobným tomu, jaký zakusil Haňťa pět let předtím na vesnické tancovačce. V mnohém si je Haňťa podobný s Františkem Šturmem. Oba patří mezi "svržené", sám Haňťa o Františku Šturmovi mluví jako o tom, kdo "taky měl 36 [pageend36]zpackaný osud". Oba je spojuje, zároveň však i odlišuje, zájem o knihy, František Sturm má doma knih podstatně méně než Haňťa, dvě stovky oproti Haňťovým dvěma tunám, František Šturm knížky obřadně přejímá do svého vlastnictví a buduje z nich tématicky ucelenou knihovnu, svou hlubinku bezpečnosti, kdežto Haňťu doma nahromaděné knihy stresují, ba přímo ohrožují na životě. Je pozoruhodné, že třebaže téma Haňťova denního styku s knihou prostupuje celým textem Příliš hlučné samoty (slovo kniha se v něm vyskytuje 131x, slovo knížka 29x, lx také zdrobnělina knížečka), prakticky nikde Haňťa knížky, které si přece v obrovském množství nosí domů, ncprohlašuje za své, jednou jedinkrát má slovo knížka před sebou přivlastňovací zájmeno, paradoxně je to v předposlední kapitole, kdy už Haňťa ví, že bude od knih vyhnán, kdy ví, že "jedině zázrak by mi pomohl nazpátek k mému presu, do mýho sklepa, k mým knížkám, bez kterých nemohu žít". Převážná absence a poté jen ojedinělý a paradoxní výskyt přivlastňovacího zájmene se netýká jen knížek, jméno Mančinka se v textu objevuje 57x, z toho pouze 3x s přivlastňovacím zájmenem. Dvakrát stojí přivlastňovací zájmeno "má/moje" u jména Mančinka v kulminačním bodě epizody týdenního pobytu na horách, kde Haňťa Mančinku "přivlastní” zájmenem "moje" po letech paradoxně právě v okamžiku, kdy pohledem zaregistruje starého muže, poslední Mančinčinu lásku. Snad ještě nápadnější je absence přivlastňovacích zájmen u nepojmenované cikánky, se kterou Haňťa žije v době války. 31x je nazvána cikánkou, 2x cikánečkou. Přivlastňovací zájmeno se tu objevuje pouze dvakrát, jednou ve spojení "moje cikánečka", jednou ve spojení "svoji cikánku" - v obou případech na místě, kde je už cikánčin tragický konec. Co do výskytu přivlastňovacích zájmen právě opačná, ale do do výsledného efektu obdobná je situace tam, kde Haňťa mluví o stroji, na kterém pracuje, hned v první větě Příliš hlučné samoty práci nazývá svou "love story" a Haňťova "mašina” tak v textu vystupuje jako jakási jeho současná partnerka. Stroj ovšem není v Haňťově vlastnictví, Haňťa plánuje, že si ho koupí při svém odchodu do penze. Přesto však už nyní stroj nazývá svým: ze 7 výskytů slova lis jsou 4 ve spojení se zájmenem můj, 1 se zájmenem svůj, z 12 výskytů slovního spojení hydraulický lis je 8 ve spojení se zájmenem můj, 1 se zájmenem svůj, 7x se vyskytuje spojení můj pres a lx svůj pres, ze 4 výskytů slovního spojení hydraulický pres jsou 3 ve spojení se zájmenem moje, lx se vyskytuje spojení moje hydraulická mašina. (V protikladu k Haňťovu stroji se pak v textu objevuje odlidštěný "gigantický lis", který Haňťa dále ve snu trasformuje v "můj gigantický pres", "můj apokalyptický lis”.) Z Haňťových plánů ovšem sejde, mašina, se kterou už celá léta počítal jako se svou, padne do rukou mladých dělníků brigády socialistické práce. Vcelku se tedy dá říci, že Haňťa pravidelně označuje za své něco ve 37 [pageend37]chvíli, kdy to ncnávratnč ztrácí, případně nazývá svým to, co nikdy nevlastnil a vlastnit nebude. Haňťův vztah k vlastnictví je vůbec zvláštní - například na hory s Mančinkou jede také proto, aby se co nejdříve zbavil vyhraných peněz. Použijeme-li opět kontrastního "zrcadlení se" Haňti v druhých postavách, je Mančinka v tomto směru dokonalým odrazem. Přes několik milostných vztahů dospěje k vlastnictví celého domu a nalezne tak - na rozdíl od stále tápajícího Haňti - sama sebe, smysl a cíl svého života. Všední nenápadností každodenní existence a neobyčejně bohatým vnitřním životem, nekonvenčním vztahem k vlastnictví a celkovým životním stylem nápadně kontrastujícím se zvyklostmi ostatních lidí Haňťa nabývá rysů jakéhosi novodobého poustevníka či přímo meditujícího světce. Jako světce ho charakterizují i další podstatné rysy: zvýšená, přímo zázračná senzitivnost - Haňťa "rentgenickýma očima" sleduje zápas potkaních klanů v podzemí celého města, podobně u kanálů naslouchá zvukům všech městských stok a odpadů, dále pocit, že vším, co se kde stalo, je vinen on - Mančinku prosí za odpuštění po obou jejích trapných příhodách, sám se také obviňuje před svým krutým šéfem, konečně vizionářství - je zvyklý návštěvám Ježíše a Lao-c’e, po zoufalé modlitbě se mu zjevuje vpravdě apokalyptická vize presování Prahy. Haňťova výpověď o pošetilostech mládí a světé rezignaci v hlučné samotě vskutku není přespříliš vzdálena tradičním hagiografickým vyprávěním, Příliš hlučná samota by beze všeho mohla nést podtitul Legenda o Haňťovi a ani by to příliš nepřekvapilo u autora Morytátň a legend či Legendy, psan é na prahu posedlosti. Haňťa je ovšem světcem rozpolceným. Jako se sám zjevuje profesoru estetiky ve dvou podobách, jako starý a jako mladý, tak se i Haňťovi zjevují- stařec Lao-c’ a mladík Ježíš, v textu Příliš hlučně samoty dvě krajní polohy Haňťova bytí. Haňťa se zdá být bližší tiché rezignaci ve stylu Lao-c’e do chvíle, kdy je vyhnán ze svého světa a tedy i hnán sám proti sobě, tehdy, v okamžiku mezního činu láskyplné sebeoběti ve stylu Ježíšově, položí prst v knize na oblíbenou větu: "Každý milovaný předmět je středem Rajské zahrady...” Jsme v místě nejkompaktnčjšího propojení klíčových témat vlastnictví, soucitu a lásky: tlak lisu vtlačí milovaný předmět, knihu, ke středu, jímž je Haňťovo srdce, Haňťa se tak připodobní již dříve v textu zmíněné soše Mistra Jana z Husi, tisknoucímu k sobě bibli tak, až je polovinou vmáčknuta do těla pravdomluvného a také neuznaného světce. 38 [pageend38]Karel Marysko: ÚVAHA BIBLICKÁ I . Listí osiky se chvčje i za bezvětří. Prý od těch dob, co se na ní pověsil Jidáš, když zradil Krista. Nevím, nebyl jsem tehdy u toho, ale vím, že každý má svého Jidáše, tenkrát jako dnes. Jenže ti Jidášové se už přemnožili a Kristové jsou na vymření. Na Kristy nejsou lidi a tak nezbývá, než býti tou osikou. II. Nejenom Ježíš, ale i já jsem zase vstal z mrtvých, byv snesen z hvězdných výšek, až z nedohledna, funebráky historie, takže mě budete potkávat, doprovázeného suitou popravených a umučených, na náměstích, v parcích, v učebnách, na chodbách, prostě všude, kam vstoupíte, a budete naslouchat mému hlasu v rádiu, televizi, uvidíte mě ve filmu, novinách a budete opět hoštěni přihřátou polívčičkou, již vám budou servírovat věční impotentní kecalové, kteří vám dokáží, že se nic nestalo, nic nebylo a nic se nedělo a že je tudíž neekonomické a zbytečné, aby se něco stalo, aby bylo něco jiného, nebo jinak. [Úvaha biblická je poslední báseň Karla Maryska. Přetiskujeme z knihy A VŠE JDE DÁL (PI 137, 200 str., 39 Kčs)] 39 [pageend39]Vladimír Boudník s Teklou v libeňském ateliéru, 1956. Foto Jaromír Pergler. HAŇŤA PRESS číslo 12 připravili Václav Kadlec a Tomáš Mazal © Pražská imaginace, 1992. Tisk červen 1992. Náklad 500 výtisků. Cena 15 Kčs. [pageend40]