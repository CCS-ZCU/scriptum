1 január 1987 SLOVENSKÉ HLASY Z RÍMA časopis slovenských katolíkov Ročník XXXVI Otec biskup Dominik Hrušovský, Sme pred dôležitými medzníkmi 2 Vyšiel prvý diel slovenského breviára ■ Liturgia hodín I. 5 Samizdat, Herodes žiada o rehabilitáciu 6 Jozef Zlatňanský, Pravda vás oslobodí 8 Adam Výška, Ex fonte Maria 9 František Škoda, Oživenie náboženstva v socialistických krajinách Európy 10 Hieronym Mokrohájsky, Myšlienky ťa budú chrániť ako anjeli 11 Zvláštna tlačová konferencia Svätého Otca 12 R. Turňa, Stratený syn 14 M. Rinaldi, Plátno, ktoré je svedectvom 15 Zo života SÚSM v Ríme 17 Trnavčan, Trnavská novéna 18 Bratislavčan, Pri hrobe svätého Jána Almužníka 19 Anton Hlinka, Nazvime to vlastným menom: krádež 20 G.M. Sieger, Spomienka na majstra vznešených tónov 21 M. Graff, Strach 22 Hlási sa Otec Vojenčiak 23 Štefan Senčík, Darmo čakať od tŕnia hrozno 24 [pageend1]SPRÁVA OTCA BISKUPA DOMINIKA HRUŠOVSKÉHO O ŽIVOTE A ČINNOSTI SLOVENSKÉHO ÚSTAVU SVÄTÉHO CYRILA A METODA V RÍME V ROKU 1986 SME PRED DÔLEŽITÝMI MEDZNÍKMI Tieto myšlienky mi prichádzajú na myseľ, keď sa púšťam do tohoročnej správy o živote a činnosti nášho Ústavu v Ríme. Bol síce posvätený na Slávnosť Sedembolestnej 15. septembra 1963, ale v svojom zárodku jestvoval a pôsobil už predtým. Jeho úradné schválenie prišlo na cirkevnom poli od kardinála Eugena Tisseranta zakladacím dekrétom zo dňa 8. januára 1961 a schválením stanov toho istého dňa. Talianske štátne vrchnosti potom úradne odobrili Ústav a ustanovili ho za právnu osobu dekrétom prezidenta republiky zo dňa 17. októbra 1961. Všetko sa to odohralo teda pred štvrť storočím. Skupina chlapcov bola v provizórnom sídle malého seminára pri katakombách sv. Kalixta už od jesene 1959, vydavateľstvo jestvovalo a pracovalo od r. 1956, Hlasy z Ríma vychádzali od r. 1951 a pastierska služba pre Slovákov v zahraničí pôsobila už od r. 1952. Kto sa pamätá na roky stavby Ústavu a na stav, v akom sa okolie budovy nachádzalo pred dvadsiatimi piatimi rokmi, ľahko usúdi, koľko práce sa tu medzitým vykonalo, koľko stromov sa dookola zasadilo, koľko pôdy sa obrobilo. A kto pozná, čo znamená udržovanie budovy, ľahko si uvedomí, že časom sa všetko opotrebuje a načim pristúpiť k dôkladnejším opravám. Pocítili sme to vo veľkom tohto roku. Na okrášlenie okolia Ústavu sa vztýčil 18. januára veľký detvianský kríž: veľmi pekne dopĺňa slovenský znak, ktorý je ozdobou i znamením, čo nás spája a rodnou vlasťou. — Tuhá zima priniesla vo februári viacej snehu, než býva tu zvyčajne a zapríčinila niektoré nové škody v odtokových rúrach okolo strechy, takže sme museli všetky vymeniť. A keď už lešenia stáli v letných mesiacoch okolo celej budovy Ústavu, využili sme ich i na opravu odpadnutých omietok, na obielenie poškodených plôch a na utesnenie či izolovanie tých miest, ktorými prenikala dovnútra voda. Tak sa zabelela v novej farbe i betónová vežička nad kaplnkou a celý pohľad na Ústav od vchodu je krajší, akoby nový. — Kaplnka dostala malými vnútornými úpravami definitívnu formu, zodpovedajúcu liturgickým predpisom. Doplnil ju 2 Dvadsaťpäť rokov v živote jedného človeka alebo jednej ustanovizne nie je veľa. Po predbežnej príprave — škola, vojenská služba, remeslo a pod. — v tom veku obyčajne mladý človek vstupuje do života, zakladá si rodinu a začína prvé obdobie dospelosti. Ustanovizeň, ktorá dopĺňa štvrť storočia svojho jestvovania, sa už lepšie môže zahľadieť na roky, čo uplynuli a na základe získaných skúseností myslieť na nové plány. V cudzine však tie roky nadobúdajú dáku novú ťarchu, ťažia tuším dvojnásobne. Veď tu je ťažšie zapustiť korene, zaistiť rast, opatrovať rastlinku, nenavyknutá na neznáme prostredie a pomôcť jej, aby aj rodila a prinášala ovocie. Keď sa Ústav rodil Roky teda idú, a vidieť to! To znamená, že sme už v « okrúhlych » výročiach rôznych pracovných odvetví, čo sa dnes sústreďujú v našom Ústave a blíži sa strieborné jubileum posviacky, ktoré oslávime, ak dá Pán Boh, v roku 1988. Oslavy však musia byť v prvom rade súvahou a spytovaním svedomia, len tak nevyznejú naprázdno. [pageend2]i nový elektronický organ, ktorý teraz dôstojne doprevádza spevy pri bohoslužbách. Chýba nám už len konečné riešenie pre vhodný stojan na čítania, no to už menej cítime a časom iste aj tu príde primerané rozhodnutie. Spomínam to preto, lebo tieto práce ovplyvňovali život v Ústave za niekoľko mesiacov. Využiadali si aj veľký finančný náklad. Kto nám ho pomôže zaokryť? Pri týchto prácach sme zbadali, že v krátkom čase budú potrebné i ďalšie väčšie opravy a nahradenie poškodených či opotrebovaných častí novými: niektoré obloky, dvere, vodovodové zariadenia, elektrické vedenie, atď. Starostí teda chýbať nebude. Ale to patrí k životu a je azda i jeho prejavom, ako i živým dôkazom, že sa v Ústave pracuje a veci sa používajú. pri práci, ktorú venuje výchove malých semi- náristov, účinne pomáha na každom inom poli, najmä v tlačovom a rozhlasovom apoštoláte. Medzi našimi saleziánmi došlo i tohto roku k malej zmene, ktorú s radosťou zaznamenávame, lebo sa týka mladého kňaza, ktorý prišiel k nám pred rokmi zo Selenče ako malý študent a dnes, počnúc novým školským rokom, zastáva dôležitú úlohu školského radcu: Otec Štefan Turanský, ktorý nahradil Otca Štefana Tribuljaka, preloženého predstavenými na iné miesto. V obidvoch vidíme živý dôkaz, ako práca našich saleziánov na tomto úseku činnosti priniesla a prináša svoje pekné ovocie. Zväčšil sa i počet slovenských bohoslovcov, ktorí sa v Ríme filozofickými a teologickými štúdiami pripravujú na kňazskú službu. Nežijú síce v našom Ústave, ale sú s ním v živom spojení a závisia od biskupa, ktorý ešte stále zostáva i riaditeľom Ústavu a čaká, kedy medzi mladými dorastie jeho nástupca. Kňazské rady v Ríme tohto roku rozmnožil Otec Ivan Kútny, vysvätený za kňaza Jánom Pavlom II. 25. mája. — Začiatkom roka som sám vysvätil za kňaza slovenského piaristu Otca Jána Gettu vo Viedni dňa 1. februára. — V Ríme ďalej prijali diakonskú vysviacku 21. júna «Všemohúci Bože, v tebe majú spoločný pôvod všetky národy a chceš, aby v tebe tvorili jednu rodinu; prenikni srdcia všetkých ľudí ohňom svojej lásky a vzbuď v nich túžbu po spravodlivom rozvoji, aby pozemské hodnoty, ktoré si určil pre všetkých, každému umožnili plne rozvinúť svoju osobnosť; pomáhaj nám odstrániť nespravodlivé rozdiely medzi ľuďmi, aby v celej ľudskej spoločnosti zavládla spravodlivosť a rovnosť. Skrze nášho Pána Ježiša Krista, tvojho Syna, ktorý je Boh a s tebou žije a kraľuje v jednote s Duchom Svätým po všetky veky vekov.» (Z Rímskeho misála) 3 Kto bude pokračovať, a ako? Jubilea nam s Ubúdajúcimi rokmi pripomínajú aj potrebu výmeny stráží: veď toto bolo jednou z prvých pohnútok pri stavbe Ústavu. Ako to teda vyzerá s naším kňazským dorastom? Saleziánska komunita v malom seminári Ústavu naďalej plní dobre svoju úlohu a po- ROZVOJ A SOLIDÁRNOSŤ: KĽÚČE POKOJA 1. januára 1987 Dvadsiaty Svetový deň pokoja má tohto roku túto tému: rozvoj a solidárnosť. Heslo dňa je: [pageend3]Naši čitatelia v Austrálii sa musia nateraz uspokojiť iba týmito dvoma fotografiami z cesty Otca biskupa Hrušovského. Podrobnejšie správy uverejníme vo februárovom čísle. Budeme radi, keď nám oni sami opíšu, ako na nich zapôsobila návšteva Otca biskupa, aký duchovný úžitok priniesla atď. bohoslovci Gejza Veselý a Rudolf Maslák, tiež vložením mojich rúk. To všetko poukazuje na radostnú skutočnosť, že budujeme svoje nádeje do budúcnosti nie na piesku, lež na skutočnostiach. Tu však považujem za podstatne dôležité znovu a znovu zdôrazniť potrebu modlitby za kňazské a rehoľné povolania: to nie je dielo nášho ľudského pričinenia, ktoré je síce potrebné, ale bez Božej pomoci by bolo neúčinné. Pán Boh volá svojich robotníkov do žatvy a dá nám ich len tak, ak modlitbou dokážeme, že si ich vážime a primerane oceňujeme. S prílivom nových bohoslovcov rastú i potreby, lebo zo vzduchu sa nedá žiť. Nie je to síce vec prvoradá, tou zostáva modlitba, ale má svoju dôležitosť. Môžeme tu klopať aj na srdcia slovenskej verejnosti, aby nám pomohla vychovať týchto mladíkov za kňazov? V rámci starostlivosti o nové povolania sa konalo aj stretnutie slovenských bohoslovcov z Európy v Šanta Marinella pri Ríme v dňoch 21.-23. marca. Tu si mohli naši bohoslovci vymeniť názory i so svojím biskupom a prediskutovať celú pastoračnú situáciu Slovákov v zahraničí. Slovenský ústav svätého Cyrila a Metoda pokračoval na tomto poli v podujatiach, ktoré sa už stali potrebou: letné tábory mládeže, stretnutia duchovného rázu, duchovné cvičenia. Pracovníci Ústavu, na čele s biskupom — riaditeľom, tu nešetrili ani časom ani námahami. Jednotlivé polia činnosti Ústavu Pracovníci Ústavu sústavne spolupracovali v slovenských vysielaniach Vatikánskeho rozhlasu a na každom inom poli slovenského apoštolátu v zahraničí, kde sa len ukázala potreba. Biskup, ktorý píše tieto riadky, s radosťou vydáva svedectvo o svojich spolupracovníkoch v Ústave, že bez ich účinnej pomoci, spolupráce a bratského porozumenia by aj jeho činnosť musela byť omnoho viacej obmedzená. Do rámca rôznorodej činnosti, ktorá vyviera z nášho Ústavu, patria aj cesty a návštevy biskupa u slovenských spoločenstiev po celom svete. Skoro každá misia v Európe bola v uplynulom roku jej predmetom. Osobitnú spomienku si zasluhuje určite dlhá cesta medzi Slovákov v Austrálii, o ktorej budeme na- širšie písať v budúcom čísle nášho časopisu. Takto sa Slovenský ústav svätého Cyrila a Metoda usiluje spĺňať svoje poslanie byť ohniskom slovenských spoločenstiev roztratených po svete, ako nám to kládol na srdce pri posviacké Ústavu Svätý Otec Pavol VI. Tlačový apoštolát naďalej rozvíjal svoju činnosť novými knihami, o ktorých pravidelne informuje náš jasopis, ďalej pravidelným vychádzaním Slovenských hlasov z Ríma, Diakonie a Magnifikatu. S vďačnosťou tu podčiarkujem skutočnosť, že Otec Andrej Pauliny doplnil desiaty rok svojho redaktorstva v našom časopise. Nech mu je Pán Boh odmenou za vzácnu službu, ktorú touto prácou slovenskej verejnosti vykonal! Duchovná služba utečencom, ktorí v tomto roku opustili vlasť a zostali v zahraničí, bola tichá, ale dosť veľká a účinná. S ňou je spojená často aj sociálna pomoc a osobné návštevy v tábore, ako aj účasť na stretnutiach 4 Pracovníci Ústavu sústavne spolupracovali v slovenských vysielaniach Vatikánskeho rozhlasu a na každom inom poli slovenského apoštolátu v zahraničí, kde sa len ukázala potreba. Biskup, ktorý píše tieto riadky, s radosťou vydáva svedectvo o svojich spolupracovníkoch v Ústave, že bez ich účinnej pomoci, spolupráce a bratského porozumenia by aj jeho činnosť musela byť omnoho viacej obmedzená. Do rámca rôznorodej činnosti, ktorá vyviera z nášho Ústavu, patria aj cesty a návštevy biskupa u slovenských spoločenstiev po celom svete. Skoro každá misia v Európe bola v uplynulom roku jej predmetom. Osobitnú spomienku si zasluhuje určite dlhá cesta medzi Slovákov v Austrálii, o ktorej budeme na- širšie písať v budúcom čísle nášho časopisu. Takto sa Slovenský ústav svätého Cyrila a Metoda usiluje spĺňať svoje poslanie byť ohniskom slovenských spoločenstiev roztratených po svete, ako nám to kládol na srdce pri posviacké Ústavu Svätý Otec Pavol VI. Tlačový apoštolát naďalej rozvíjal svoju činnosť novými knihami, o ktorých pravidelne informuje náš jasopis, ďalej pravidelným vychádzaním Slovenských hlasov z Ríma, Diakonie a Magnifikatu. S vďačnosťou tu podčiarkujem skutočnosť, že Otec Andrej Pauliny doplnil desiaty rok svojho redaktorstva v našom časopise. Nech mu je Pán Boh odmenou za vzácnu službu, ktorú touto prácou slovenskej verejnosti vykonal! Duchovná služba utečencom, ktorí v tomto roku opustili vlasť a zostali v zahraničí, bola tichá, ale dosť veľká a účinná. S ňou je spojená často aj sociálna pomoc a osobné návštevy v tábore, ako aj účasť na stretnutiach [pageend4]Pred rokom sme na tomto mieste spomenuli, že diecéza Porto e Šanta Rufina, na ktorej území leží Ústav, dostala nového biskupa v osobe Otca Diega Bonu, ktorý úradne prevzal vedenie diecézy v nedeľu 12. januára a už o týždeň nato navštívil aj nás. Prišiel do Ústavu i v rámci jesenného kňazského stretnutia 7. októbra. Koncelebroval s nami a zdržal sa v našom kruhu dlhší čas. Spolupráca s miestnou diecézou sa prejavuje duchovnou službou pracovníkov Ústavu vo viacerých rehoľných a farských spoločenstvách v blízkosti Ústavu, ako i prednáškami na Teologickej škole pre laikov. Diecéza si našu spoluprácu veľmi cení a Otec biskup Bona často vyslovuje za to svoje uznanie a vďaku. V slovenskom spoločenstve v Ríme sme prežili niekoľko radostných i smutných chvíľ, ako to už býva v živote: pravidelne o tom informoval náš časopis, preto sa už k tým správam nevraciame. Spomeniem len milú návštevu Otca biskupa Grutku, ktorý pobudol medzi nami aj v uplynulom roku jeden týždeň a sľúbil nám dlhšiu návštevu na budúci rok. Vidíme v ňom vždy, ba teraz, keď nemá viacej na starosti Napísané riadky nemôžu zachytiť celú činnosť, celý život nášho Ústavu. Je to iba niekoľko črt, ktoré azda môžu naznačiť obrysy toho, čo sa tu koná. Za všetko sme nesmierne vďační Pánu Bohu a všetkým dobrodincom, ktorí nám svojim modlitbami a svojou hmotnou pomocou umožňujú konať túto prácu. Považujeme ju za svoju službu Bohu a národu, z ktorého sme vyšli, v ktorom a pre ktorý žijeme a pracujeme. V tomto duchu sa pripravujeme i na oslávenie strieborného jubilea Ústavu v roku 1988. Už teraz prosíme slovenskú verejnosť, aby sa pripravovala spolu s nami spievať radostné « Te Deum » — ak nám ho Pán Boh dopraje dožiť — za všetko, čo Slovenský ústav svätého Cyrila a Metoda pre dobro slovenských veriacich s Božou pomocou mohol vykonať. VYŠIEL PRVÝ DIEL SLOVENSKÉHO BREVIÁRA - LITURGIA HODÍN I. V stredu 19. novembra slovenské oddelenie Vatikánskeho rozhlasu oznámilo, že v ten istý deň vatikánska kníhtlačiareň Polyglotta poslala na Slovensko prvý zväzok LITURGIE HODÍN — slovenského breviára — ako dar Svätého Otca Jána Pavla II. V tom istom vysielaní bolo tiež oznámené, že vďaka dohode delegácie Svätej Stolice s delegáciou Československej republiky Polyglotta Vaticana pripravuje všetky štyri zväzky slovenského breviára. V úvode prvého zväzku, ktorý sa predstavuje vo svojej vzornej klasickej forme, čítame: «Slovenská liturgická komisia pripravila prvý zväzok Liturgie hodín v slovenskej reči a Posvätná kongregácia pre sviatosti a bohoslužbu potvrdila ten- ta preklad dňa 2. septembra 1983 pod č. Prot. CD 715/81. Po Rímskom misáli aj túto ďalšiu vzácnu liturgickú knihu nám dáva ako dar sám Svätý Otec Ján Pavol II. Toto vydanie Liturgie hodín v slovenskej reči sa stáva úradným vydaním pre slovenskú jazykovú oblasť a treba ho používať podľa noriem Všeobecných smerníc o liturgii hodín. Mons. dr. Ján Pásztor, biskup, predseda SLK.» Breviár je určený všetkým kňazom, bohoslovcom a tým rehoľným komunitám, ktoré sú povinné podľa svojich rehoľných stanov modliť sa celú Liturgiu hodín dňa. Pre ostatné duchovné osoby je v tlači jedno- zväzkové vydanie, ktoré bude obsahovať ranné chvály, modlitbu cez deň a vešpery. Je nádej, že tento zväzok bude vytlačený v roku 1987. Tešíme sa všetci z tohoto krásneho daru Svätého Otca a vrúcnou modlitbou mu chceme vyjadriť našu vďaku. Osobitná vďaka a úprimné uznanie patrí aj Otcovi biskupovi Jánovi Pásztorovi a jeho neúnavným spolupracovníkom Liturgickej komisie za prípravu tejto vzácnej liturgickej príručky. Prajeme si len, aby čím skôr vyšli aj ostatné diely, aby kňazi, rehoľníci a vôbec duchovné osoby mohli posväcovať hodiny dňa modlitbou v slovenskej reči. 5 s duchovnými iných národností, ako i s biskupom v Latine a so zástupcami talianskej Biskupskej konferencie, činnými na tomto poli. V Ríme a v našej diecéze Dominik Hrušovský V Ríme dňa 15. decembra 1986. Na zakľúčenie svoju diecézu, ešte viacej, svojho Otca a drahého priateľa i poradcu. Slovenský ústav svätého Cyrila a Metoda zostáva v trvalom zväzku spoločenstva i s Otcom kardinálom Jozefom Tomkom, ktorý býva každú nedeľu, keď je v Ríme, naším hosťom, ba viacej, naším spoluobyvateľom, ktorý nezabudol na roky, strávené medzi nami a na všetko úsilie, čo v minulosti vynaložil, aby Ústav vznikol, žil a pôsobil. [pageend5]Som jedna z postáv, ktorá už patrí do dejín. Tak ako všetkých ostatných, aj mňa pochoval čas s neúprosnou spravodlivosťou. Volám sa Herodes. Rimania ma posadili na židovský trón preto, že som bol Idumejec. Židia ma nenávideli z celého srdca. A ja som nenávidel Židov. Viem, že som im urobil jednu jedinú radosť, a to vtedy, keď som zomrel. Dal som si prívlastok «Veľký». Myslel som, že budem veľký pre veľké stavby, ktorými som sa pýšil. Ja budem veľký a nie národ! Ako každý tyran, ktorý nie je schopný budovať šťastie pre svojich poddaných, budoval som aspoň nádherné stavby z kameňa. A je jedno, komu slúžia a čo symbolizujú. Ale aj napriek tomu moje meno nie je zabudnuté. Vypína sa nad historickými osobnosťami pre môj krutý zločin. Pre zločin spáchaný na malých deťoch. Dal som pozabíjať niekoľko detí v Betleheme a na okolí. Čas všetko pochová, na všetko sa zabudne. Ale za dve tisíc rokov sa nezabudlo na Herodesov zločin. Kedysi jedna žena — a to bola hriešna žena — pomazala masťou Kristovi nohy. On jej povedal, že kdekoľvek sa bude ohlasovať evanjelium, nezabudne sa ani na túto jej pozornosť. Keďže zostalo z evanjelia veľmi málo, už dávno sa nevie, čo vlastne zlého urobila tá hriešna žena, ale stále sa vie, čo urobil Herodes. História mi pridelila málo závideniahodný primát zločinu spáchaného na malých deťoch. Je na čase, aby som zostúpil z toho prvého stupňa a nechal ho tým, ktorí si to viacej zaslúžia. Žiadam od histórie rehabilitáciu. Nechcem očistenie. Tá krv sa nedá zmyť. Nežiadam odpustenie, len Boh môže odpustiť. Dejiny neodpúšťajú. Žiadam len to, aby som už nebol považovaný za najväčšieho zločinca z tohto odboru, lebo som bol už prekonaný inými. Žiadam, aby moje meno prestalo byť symbolom zločinu na nevinných deťoch. A aj to odôvodním. Nijako nepopieram, čo sa stalo v Betleheme. Plač matiek sa rozniesol po celom svete. Ale to bolo pred 2000 rokmi. Ľudia boli vtedy barbarmi a králi boli barbarmi dvojnásobne, pretože ich barbarstvo malo po ruke aj moc. Bol som nenávidený, a preto som nenávidel aj ja. Bál som sa o svoj trón, na ktorom som sedel z milosti Ríma. V každom som videl nepriateľa, všade som predpokladal úklady a preto som vraždil. Nebol som v tomto ani prvý ani posledný v dejinách. Vraždil som nielen cudzincov, ale aj svojich. Áno, priznávam aj to, čo je už veľmi známe: i svoju manželku som dal zavraždiť i svojich dvoch synov som dal popraviť. Správne poznamenal môj rímsky ochranca, cisár Augustus, že je lepšie byť Herodesovou sviňou ako Herodesovým synom. Jedným slovom — bol som divoch. Neskrotný barbar, ktorému bola zverená moc. Keby som žil vo vašom storočí, našiel by som dosť lekárov, ktorí by zaiste u mňa zistili chorobnú úchylnosť a zbavili ma viny. Keď som zo strachu o svoj trón dal zavraždiť vlastné deti, dalo sa očakávať, že budem milosrdnejší voči cudzím deťom? Nemal som nijaké vzdelanie, nič som nevedel o humanizme. Nikto ma neučil k úcte voči druhým, ani láske, nikto mi nehlásal evanjelium, posolstvo lásky. Nepoznal som kresťanstvo, nevedel som, že Ježiš Kristus je Boh a že Boh je láska. A že všetci ľudia a všetky deti sú Božie deti. V našej dobe mal právo žiť len mocný, len pán. Nezabíjal som sám. Najal som si na to žoldnierov, remeselníkov smrti. Tí sa neučili chrániť ľudský život, ale len zabíjať. Boli za to platení, a tým sa živili. Nepoznali súcit, pretože ho nikdy nezakusovali na sebe. Ich meču bolo jedno, koho zabíja, a tak isto aj ich duchu. A vôbec pochybujem, či daký duch prebýval v tých dravcoch. Ja som ho nepotreboval, nevymýšľal som nijaké pokrytecké meno pre svoj zločin. Nariadil som jednoznačne: Choďte a zabíjajte! Vtedy nebola potrebná nijaká pokrytecká právnická terminológia. Zabitie sa volalo zabitím, vražda vraždou. Ale v tej nepochopiteľnej olympiáde zločinnosti som už bol dávno prekonaný. Už dávno som stratil primát. Druhí ma až dávno prevýšili. Vy, ľudia z dvadsiateho storočia, ktorí si s opovržením podávate moje meno a šepkáte ho svojim deťom ako odporný symbol zločinu, čoho sa dopúštate vy? Vy, tvorcovia súčasných dejín, ktoré sa onedlho začnú písať, akú za sebou zanecháte stopu? Budú k vám historici tak isto prísni, ako boli ku mne? Dvadsať storočí pred vami sa ľudia trápili, vzdelávali, premáhali barbarstvo, aby vám odovzdali to, čo nazývate kultúrou. Dvadsať storočí kultúry, to je veľký vklad a veľký záväzok. 6 HERODES ŽIADA 0 REHABILITÁCIU [pageend6]Štátnici, vedci, filozofovia, umelci, apoštolovia, proroci, mučeníci — tí vás dvetisíc rokov vychovávali, vytvárali to, čo s pýchou nazývate humanizmus. Zdedili ste však ešte niečo omnoho viac, zdedili ste kresťanstvo. Vy viete, že Ježiš Kristus je Boh a Boh je láska, že všetci ľudia sú si bratia, pretože sú Božími deťmi. Celý váš život je preniknutý tajomne Božou milosťou. Nuž vy, dediči kultúry, humanizmu, kresťanstva: Sú vaše deti, Vaše nevinné deti, bezbranné deti, bezpečné pred vaším egoizmom? Koľko ich ročne zabíjate len vy na malom kúsku zeme, ktorý nazývate vlasťou? — Asi 100.000 ročne. Sto tisíc zaregistrovaných zabitých, nevinných, ešte nenarodených, úplne bezbranných detí. Sto tisíc umlčaných úst, ktorým nebolo dovolené usmiať sa, zaplakať — len žalovať. Ach, Betlehem, akou bezvýznamnou epizodkou si ostal! Tam aspoň matky zúfale na život a na smrť bránili svoje deti, aj keď bezúspešne. A teraz tu? Tu matky žalujú pred komisiou na svoje deti, že ohrozujú ich pohodlie. Žiadajú, aby boli odsúdené na smrť, prosia o to, podplácajú bezcitných členov komisie! A potom sa poprava zverí — nie ani tupým a drsným žoldnierom, ale na slovo vzatým, školeným odborníkom, ktorí majú za sebou univerzitné štúdiá, ako chrániť ľudský život. Ich povolanie má v sebe čosi posvätné. Oni skladali prísahu, že budú vždy a všade chrániť ľudské životy. — Niektorí zo ziskuchtivosti, iní zo strachu, iní z tuposti prijímajú úlohu kata. A potom sa s dojatím skláňate nad kvetom a s pohnutím načúvate spev kanárika a s láskou, ukradnutou deťom, hladíte svoju mačku a svojho psa! Roníte slzy nad nešťastím papierových, románových hrdinov. Oduševňujete sa za hrdinov širokého kinového plátna — a ešte širšieho svedomia! Viete sa rozľútostiť nad deťmi, ktoré umierajú hladom v Indii, v Latinskej Amerike, vo Vietname, v Afrike — a ktorým mienite pomôcť. Navštevujete múzeá, galérie, idete na koncerty, čítate Božskú komédiu — a pripravujete ľudskú tragédiu. A možno s dojatím hľadíte na ukrižovaného Krista, keď ste svoj zločin premenovali na nevinnú «interrupciu — prerušenie». Prerušenie? Ale čoho? Nie vari života? Istotne som bol prekonaný vašimi zločinmi! Vy, ktorí spomínate na moje meno v súvislosti s Betlehemom, zabudnite na Herodesa! Nechajte ho spať! Bol to len úbohý fušer! Ty, história, hľadaj pravé mená pre zločiny dvadsiateho storočia. A ak máš odvahu, nože zostavuj strašné katalógy nových obetí. Ja chcem byť rehabilitovaný!!! Chcem prenechať iným primát zločinnosti. A keď vám, kultúrni ľudia, humanisti, kresťania, táto moja žiadosť o rehabilitáciu pôjde príliš na nervy, tak si dovolím poznamenať, že svedomie, ktoré ja som vtedy nemal, a večná spása, v ktorú som ja vtedy neveril, je pomerne viac, ako tie vaše nervy. Tak, čo na to povieš história? Telesné pozostatky saleziánskeho kňaza Otca Tibora Strniska boli prevezené v stredu 5. novembra z nemocnice Božského Srdca v Melbuorne, kde skonal ráno 3. novembra, do farského kostola Božského Srdca vo štvrti Brunswick. Faru majú na starosti otcovia saleziáni. V stredu 5. novembra ráno priletel z Európy aj Otec biskup Dominik Hrušovský. Večer o 7. hodine sa zišli do chrámu slovenskí veriaci z misie Otca Strniska a zástupcovia Slovákov zo Sydney a z Adelaidy na modlitbu svätého ruženca. Každý desiatok uviedol iný saleziánsky kňaz — na prvom mieste naši Otcovia Šilhár a Dubovský — a poukázal na niektoré osobné črty nebohého. Po ruženci nasledovala svätá omša za zomrelého po slovensky. Koncelebráciu viedol Otec biskup Hrušovský. S ním pristúpili k oltáru členovia saleziánskej komunity na čele s Otcom inšpektorom Bertagnolim, ktorý uviedol precítenými slovami celú liturgiu a privítal Otca biskupa, vedľa ktorého stáli slovenskí saleziáni Otec Šilhár a Otec Dubovský a slovenský misionár zo Sydney Otec Černaj, verbista. V homílii Otec biskup spomenul niekoľko udalostí zo života Otca Tibora, poukázal na jeho prácu na Slovensku a medzi Slovákmi v Nemecku a v Austrálii. Pripomenul tiež hlavné pravdy, čo táto udalosť predkladá každému na uváženie: život a smrť v cudzine, skutočné bohatstvo pred Bohom a potreba neustálej bedlivosti. Nejedno oko početných slovenských veriacich slzilo. Po svätej omši farské spoločenstvo pripravilo prítomným malé občerstvenie. Pohrebné obrady sa konali nasledujúceho dňa, vo štvrtok 6. novembra, v saleziánskom ústave v Sunbury, kde majú saleziáni aj cintorín pre členov svojej rehole. Koncelebráciu viedol inšpektor saleziánov Otec Bertagnoli. V homílii vykreslil postavu Otca Tibora Strniska, zdôrazňujúc najmä jeho vernosť saleziánskemu povolaniu. Záverečné modlitby v kostole vykonal Otec biskup Hrušovský po slovensky a svätiaci biskup melbournský O’Connell po anglicky. Výkrop nad hrobom a modlitby vykonali Otec Šilhár a Otec Dubovský. Za slovenských veriacich sa krátkym ale hlbokým, myšlienkovo bohatým a dojímavým prejavom rozlúčil nad otvoreným hrobom Dr. Hrtús-Jurina. Pri jeho slovách a pri spúšťaní rakvy do zeme máloktoré oko zostalo suché. Nech odpočíva v pokoji! 7 POHREB SALEZIÁNA OTCA STRNISKA Účastník Z českého samizdatu prepísal A. Jakubik [pageend7]Pretože vo viacerých krajinách sa v súčasnej verejnej diskusii o homosexualite uvádzajú argumentácie a stanoviská, ktoré protirečia učeniu Katolíckej cirkvi, Kongregácia pre vieroučné otázky považovala za potrebné obrátiť sa na všetkých biskupov Listom o pastorálnej starostlivosti o homosexuálne osoby, aby na základe hodnoverného učenia v tejto oblasti podporila správnu pastorálnu činnosť na tomto poli. Kongregácia urobila tak v presvedčení, že iba vo svetle pravdy možno koniec koncov organizovať a prevádzať správnu pastoráciu. Keďže vo svojej argumentácii, čo sa týka otázky homosexuality, autori sa odvolávajú na výsledky, ktoré sa dosiahli v rôznych vedeckých odboroch, ako je napr. genetika, psychológia a sociológia, dokument hneď na začiatku pripomína, že katolícka morálka sa zakladá na rozume osvietenom vierou a je vstave nielen prijať skutočné vedecké výsledky ale i prekročiť ich horizont tým, že ich integruje do úplnejšieho nazerania na ľudskú osobu. Už v r. 1975 sa Kongregácia zaoberala témou homosexuality a to vo « Vyhlásení o niektorých otázkach sexuálnej etiky ». V tomto dokumente Kongregácia definovala homosexuálne činy ako činy « vnútorne nezriadené », rozlišujúc pri tom medzi homosexuálnymi činmi a homosexuálnou náklonnosťou. Na základe tohto rozlišovania niektorí moralisti začali tvrdiť, že homosexuálnu náklonnosť možno považovať za morálne ľahostajnú, ba dokonca i za dobrú. Naproti tomu Kongregácia vo svojom Liste biskupom spresňuje, že hoci zvláštna náklonnosť homosexuálnych osôb nie je sama osebe hriechom, predstavuje z morálneho hľadiska viac-menej silný sklon k takému správaniu, ktoré je vnútorne zlým (intrinsece malum), a preto objektívne treba túto náklonnosť považovať za nezriadenú. Toto stanovisko Katolíckej cirkvi organicky nadväzuje na Sväté písmo a na stálu Tradíciu Cirkvi. Hoci Sväté písmo, čo sa týka spôsobov myslenia a vyjadrovania, často závisí od rôznych dôb, v ktorých vzniklo, v otázke homosexuálneho správania predkladá dôsledný a stály morálny úsudok. Tento úsudok bez akejkoľvek pochybnosti potvrdzuje i živá Tradícia Cirkvi, ktorá jediná zaručuje hodnoverné vysvetľovanie textov Písma. Počas dvadsiatych storočí svojich dejín Cirkev stále predkladala toto učenie svojím kázaním a tým, že vo sviatosti manželstva potvrdzovala Boží plán vzhľadom na spojenie v láske muža a ženy za účelom darovania života. Je totiž presvedčená, že sloboda a dôstojnosť ľudskej osoby sa môže uskutočňovať iba vtedy, keď človek ostáva verný stvoriteľskej múdrosti Božej. Napriek tejto stálej a dôslednej tradícii jestvujú dnes a to i vo vnútri Cirkvi skupiny, ktoré sa snažia zmeniť jej postoj v tejto otázke. V spojení s vonkajšími skupinami, ktoré konajú na základe názoru na človeka, ktorý sa protiví kresťanskému názoru, vnútrocir- kevné skupiny v niektorých krajinách vyhlasujú za nespravodlivú diskrimináciu akékoľvek výhrady voči homosexuálnemu správaniu a snažia sa zmeniť v tomto zmysle i občianske zákonodarstvo. Cirkev, hoci výslovne odsudzuje každú nespravodlivú urážku voči homosexuálnym osobám, nemôže znovu jasne nepotvrdiť svoje učenie, čo sa týka homosexuality a to pre dobro samých osôb. Toto učenie nemožno zmeniť pod tlakom občianskeho zákonodarstva alebo momentálnej módy. Kongregácia, pretože si je vedomá mnohorakých podmieneností, ktoré vplývajú na ľudské správania, vystríha vo svojom dokumente pred nesprávnym a uponižujúcim zovšeobecňovaním v otázke homosexuality a potvrdzuje, že i u osôb s homosexuálnou náklonnosťou treba vždy uznať a pripustiť tú základnú slobodu, ktorá vytvára osobitnú dôstojnosť ľudskej osoby a ktorá s pomocou Božej milosti umožňuje odvrátenie od zla. Cirkev, práve pre túto hlbokú úctu k ľudskej osobe, s dôverou a odvahou ukazuje a predkladá cestu obrátenia i tým, čo sa v rôznych stupňoch nachádzajú v homosexuálnom stave. Podobne ako všetkých kresťanov i ho- 8 Pravda vás oslobodí List biskupom Katolíckej cirkvi o pastorálnej starostlivosti o homosexuálne osoby [pageend8]mosexuálne osoby treba povzbudzovať, aby podporované sviatosťami, najmä sviatosťou pokánia a Eucharistie, spojili svoje úsilie o zmenu života a svoje utrpenie s Kristovou obetou na kríži a s jeho zmŕtvychvstaním, aby žili v čistote a vo veľkodušnom sebadarovaní Pánovi a bratom. V ďalšej časti Listu Kongregácia chváli a povzbudzuje všetky snahy, ktoré sa v oblasti homosexuality doteraz vyvinuli za účelom podporovania veriacich na tejto ceste obrátenia a vyzýva najmä biskupov, aby podnecovali takú duchovnú správu homosexuálnych osôb, ktorá sa plne zhoduje s učením Cirkvi. To vyžaduje koordinovanú činnosť a najmä špecializované spôsoby pastorácie za pomoci psychologickej, sociologickej a lekárskej vedy. Osobitnú starostlivosť treba venovať voľbe kňazov určených pre túto pastoráciu, ktorí sa majú vyznačovať svojou vernosťou učiteľskému úradu Cirkvi a vysokým stupňom duchovnej a psychologickej zrelosti. I teológov treba povzbudiť, aby vo svojich úvahách prehĺbili pravý význam ľudskej sexuality podľa učenia Cirkvi. Za účelom upevnenia a prehĺbenia kresťanského života treba sa zamerať najmä na katechézu o manželstve a o rodine v Božom pláne, ako i na výchovu ku kresťanským čnostiam. Kresťania a všetci ľudia dobrej vôle sa majú snažiť, aby sa i v zákonodarstve presadili také zákony, ktoré by bránili a podporovali rodinu a jej práva. Keďže vo svojom Liste Kongregácia vysvetlila pravé a trvalé učenie Cirkvi o chúlostivej otázke homosexuality, aby v jeho svetle usmernila i pastorálnu starostlivosť biskupov a kňazov na tomto poli, právom i v tejto súvislosti pripomína nakoniec Ježišove slová: « Poznáte pravdu a pravda vás oslobodí » (Jn 8,32), ako i výzvu Svätého písma uskutočňovať pravdu v láske (porov. Ef 4,15). Boh, ktorý je zároveň pravda a láska, volá Cirkev, aby sa dala do služieb každého človeka s pastorálnou starostlivosťou nášho milosrdného Pána. V tomto duchu sa Kongregácia pre vieroučné otázky obrátila Listom na biskupov Katolíckej cirkvi v nádeji, že im bude na pomoci v duchovnej správe homosexuálnych osôb a v presvedčení, že utrpenie týchto osôb môže byť mylným a nesprávnym učením iba sťažené, ale môže byť uľahčené slovom pravdy. Nápis na jednej mariánskej kaplnke nad prameňom. Krištáľ pokory, o ktorý z rosy prosí kvapôčka. Na očkách dohorí do morí. Preklad: 1. Z prameňa sú moria 2. Z prameňa, ktorým je Mária 3. Z prameňa, z ktorého čerpala Mária Prameň premien. Bohatý Boh a ty v údobí chudoby. Ó, Bože, v tajomnej vzájomnej osmóze. Chvíľa pila z prameňa večnosti. Vzpriamená prečností v čaši clivôt čas í život. Studňa cudná. V osnove o Slove čistá. Nebo škvŕn nemá: NEPOŠKVRNENÁ. Potôčik belasý v klokoči spieva si. Do riavy viskrí pozdravy iskry. Kto by s ním do bystrín stekal? Rieka. Prečisté riečište. Križovatka krížov. Matka. Panna z rán a z rána ráňa do vôd deň. Povodeň. Veľrieka preteká do záplavy. To sa plaví prístav Krista oceánom: Otče, áno. Fiat. Prijať a dávať... Adam Výška 9 Jozef Zlatňanský EX FONTE MÁRIA [pageend9]OŽIVENIE NÁBOŽENSTVA V SOCIALISTICKÝCH KRAJINÁCH EURÓPY V novembrovom čísle Slovenských hlasov z Ríma z roku 1986 sme priniesli úvahu Kadlecovej o oživení religiozity v Česko-Slovensku. Pozorovatelia života v socialistických krajinách tvrdia, že v posledných dvoch rokoch ožilo náboženstvo v celom sovietskom bloku. Rastie záujem o vieru, viac ľudí chodí do kostola a veriaci sa viac angažujú v obrane náboženských a etických hodnôt. Tieto znaky náboženskej obrody sú pozorovateľné nielen u katolíkov, ale aj u príslušníkov iných náboženských vyznaní. Na náboženských obradoch vidieť nielen starších vidieckych ľudí, ale aj mladých a vzdelaných mešťanov. V Juhoslávii, v Česko-Slovensku a v Poľsku boli v minulých rokoch veľké a početné púte. V socialistických štátoch rastie záujem o náboženskú literatúru. Nepriamo o tom svedčí nové, nespravodlivé a Helsinskej dohode odporujúce nariadenie českej a slovenskej vlády z 1. júla 1986, ktoré sa týka dovozu náboženskej literatúry zo zahraničia. Ľudia nielen túžia po kresťanskej viere a jej etických hodnotách, ale sa snažia prispieť k ich presadeniu do sociálneho života. Tak napr. v Poľsku, v Nemeckej demokratickej republike a v Maďarsku katolíci a protestanti sa smelo zasadzujú za ľudské práva. Kde určitá časť cirkevnej hierarchie úzko spolupracuje s režimom, tam náboženská a morálna obnova prebieha mimo verejných cirkevných organizácií. V krajinách, kde počtom prevláda Pravoslávna cirkev, badať určitý prechod ortodoxných veriacich k iným náboženským skupinám, často k sektám. Ako je známe, pomer medzi cirkvami a štátom nie je rovnaký vo všetkých socialistických krajinách. Katolícka cirkev je silná v Poľsku, a to pôsobí aj na pomer štátu a Cirkvi. Na Slovensku a v Čechách Cirkev je vydaná na pospas štátnym nariadeniam. Katolíci východného obradu sú uznávaní štátom v Poľsku, na Slovensku, v Maďarsku, ale nie sú uznaní v Sovietskom zväze a v Rumunsku, kde ich je najviac. Chystajú sa veľké slávnosti na rok 1987 v Litve: šesťstoročné výročie litovského kresťanstva. V Čechách pán kardinál Tomášek dúfa, že v roku 1987 bude kanonizovaná blahoslavená Anežka a pri tej príležitosti bude môcť pozvať Svätého Otca Jána Pavla II. na návštevu do Česko-Slovenska. V Poľsku bude v roku 1987 národný eucharistický kongres, na ktorý príde aj Ján Pavol II. V Nemeckej dem. republike bude prvý raz po druhej svetovej vojne valné zhromaždenie katolíkov. Protestantské cirkvi, ktoré urobili veľké ústupky komunistickým režimom, stratili na svojej duchovnej príťažlivosti. Aj Pravoslávna cirkev v Sovietskom zväze, v Rumunsku a v Bulharsku, ku ktorej patrí väčšina občanov respektívnych krajín, je oslabená pre svoju úplnú poslušnosť a poddajnosť štátnym vrchnostiam. Ale nechýbajú ani v Rumunsku ani v Sovietskom zväze náboženskí aktivisti, ktorí bojujú proti úplnej závislosti Cirkvi od štátu. Hoci jednotlivé socialistické štáty nemajú tú istú politiku voči cirkvám a náboženským spoločenstvám, vieme, že ich posledný cieľ, s ktorým sa ani neskrývajú, je úplné vykorenenie náboženstva. 28. septembra t.r. bol uverejnený v moskovskej Pravde článok s nadpisom «Vychovávať presvedčených ateistov». Denník komunistickej strany uznáva, že Cirkev nielen nevymiera, ale sa usiluje získať nových členov, zvlášť mladých. A práve preto komunistická strana musí vyvíjať intenzívnejšiu protináboženskú propagandu a šíriť civilné rituály, ktoré by mali nahradiť náboženské obrady. Všetky tieto úsilia komunistov svedčia nepriamo o životnej sile náboženstva. Ústav Keston College z Veľkej Británie priniesol správu, že Dimitrij Likačov, najväčší znalec starodávnej ruskej kultúry v Sovietskom zväze, sa sťažoval na kongrese sovietskych spisovateľov v júli 1986, že katastrofálny morálny úpadok v krajine je zapríčinený medzi iným aj zničením a zatváraním kostolov, ktoré vždy boli strediskami morálnej výchovy. Doktor filozofie I. Kryvelov, autor viacerých protináboženských diel, napadol spisovateľov Astafieva a kirgíza Aitmatova a vytýkal hlavne Aitmatovi, že koketuje s « bohom ». Aitmatov napísal totiž v jednom svojom literárnom diele: « Čo sa stalo? Kto a prečo nás vnoril do mora zla a nešťastia? Kto zhasil v našich dušiach svetlo čnosti? Kto zhasil ikonovú lampu nášho svedomia a hodil ju do tmavej priepasti? A my blúdime v tme, hľadáme nejaké svetlo, ktoré by nás viedlo. No, nepotrebujeme svetlo, ktoré nás nevedie inde, iba do pekla.» Hľa, prečo sovietski komunisti reagujú zintenzívnením protináboženskej propagandy. Ale aj oni sa stávajú čoraz podrážděnější na obvinenia zo Západu, že rušením náboženskej slobody porušujú základné ľudské práva v Sovietskom zväze. Tak sa dá vysvetliť cesta vedúceho Sovietskej rady pre náboženské záležitosti do USA v októbri 1986 a jeho slová, ktorými sa bránil proti tomuto obvineniu. Podľa neho práva veriacich na náboženskú slobodu sú v Sovietskom zväze uznávané. Len v niektorých prípadoch sa vraj stáva, že miestne autority ich porušujú. Na záver môžeme povedať, že marxisti-leninisti si uvedomili na kongresoch vo Smoleniciach v októbri 1986 a v Budapešti v novembri toho istého roku, že počas celých desaťročí nemohli, ako to dúfali, vykoreniť náboženskú vieru. Uznávajú, že aj v socialistických spoločenstvách vznikajú odcudzenia, lebo nie všetci ľudia majú v nich možnosť a podmienky pre sebarealizovanie. Treba teda počítať s náboženstvom na dlhú dobu. Zdá sa, že práve preto sa bude azda meniť taktika boja proti veriacim, ako sa ona zmenila už napr. v Maďarsku. V tom prípade by veriaci mali možnosť lepšie oživiť svoju vieru až dovtedy, keď si komunisti úplne neuvedomia, že bojovať proti náboženstvu nemôže byť nikdy úspešné a nebolo a nikdy nebude pre národ a spoločenstvo užitočné. 10 František Škoda [pageend10]Skutočný príbeh z trestaneckého tábora v Čechách Ktorýsi rok práve na prvého mája, — sviatok práce — otriasajúco som si uvedomil nutnosť žiť s Kristom. Hoci bol úradne vyhlásený sviatok, väzni museli pracovať. Ja som mal rannú. Po budíčku som vypil obvyklú kávu a hybaj, nástup do zamestnania. Z baraku, na ktorom som vtedy býval, skracovávali sme si cestu na nástupiště okolo táborovej ošetrovne. Bolo to zakázané, ale keď sa človek ponáhľa... Zrazu som videl bežať oproti sebe istého väzňa. Bežal k plotu, ktorým mal byť zahataný prechod okolo ošetrovne. Letmo som za ním pozeral a strnul som. Na plote, na dlhej bielej šnúre visel väzeň. Bol prikrčený, skoro akoby sedel. Pomáhať už nebolo treba. Rýchle som bežal na nástupiště a oznámil som to poručíkovi, ktorý mal dozor na nástup rannej smený: « Pán poručík, tam za barakom sa vám ktosi obesil! » Poznal som nešťastníka. Bývalý inšpektor kriminálnej polície. Rozvážny, až chytrý. Ostal mi dlžný odpoveď na moju otázku, či sa stretol vo svojej praxi s prípadom, kedy by nevinné dieťa alebo nečakane dobrý skutok zhatili zamýšľaný zločin. Vraj vedel o niečom podobnom. «Prečo si zúfal? » Táborový lekár-väzeň ho odmietol uznať práce neschopným, hoci mal veľké bolesti. Ani mu len dvere neotvoril. Na jeho veľké naliehanie mu hodil cez oblok obväzy. « Tady máte a víc mne neotravujte! ý á chci mít taky svátek! Dojděte zítra v ordinačné době! » Na tieto obväzy sa obesil. Niektorí dávali jeho tragédiu dohromady s jeho údajne rozháranými rodinnými pomermi. Vraj dostal z domova list, ktorý ho hrozne zarmútil. Ktovie?... U nás na izbe sa chlapi často vracali k jeho prípadu. Jeden z väzňov sa vyjadril, že sa tomu vôbec nečuduje, že on mal už tiež blízo k podobnej havárii. Pri práci sa poranil na tvári pri pravom oku. Centimeter bližšie, a bolo by po oku, po jedinom zdravom oku, pretože na ľavé takmer nevidel. «Co by mi zbývalo? Jedine tři S, vite, co to znamená? » — « Svobodí se smrtí. » «Jo! Klidné bych skočil do šachetní jámy!» Všetci sme sa na neho rozpačité pozerali. Aj Janko bol medzi nami. Všimol som si, ako si zahryzol do spodnej pery, ako vstal a pristúpil k tamtomu: «Ty kamarát, toto nikdy nehovor! Vieš čo hovoríš? » « Jo, bráško, tři 'S’: » « Dovoľ mi», priateľsky sa k nemu priblížil, « voľačo ti vysvetlím! Život nie je len oko, ruka, noha, bolesť alebo radosť. Neviem, v čo ty veríš, ako si ceníš vlastný život, ale jedno je fakt, že to musí byť jasné veriacemu i neveriacemu. Neuškŕňaj sa, dovoľ, ja ti to dopoviem. Vieš, koľko je tuná nešťastných vrahov v tábore, ktorí zabili vo chvíli, keď im zlyhal rozum a úsudok? Zabil jednoducho v hneve, bolesti alebo v nenávisti. Obhajcovia pri súde vravia, že mu zlyhali zábrany. Možno ani nechcel zabiť. Pri triezvom rozume by sa ovládal. Dnes to ľutuje. » « No jo, ale co to má společného... » « Hneď, vydrž! Keď teda mne alebo tebe z akýchkoľvek príčin zlyhajú zábrany a vôľu zastrie akási rozumová tma, na čom potom záleží, či sa ovládnem, alebo či zmárnim seba alebo niekoho iného? Vieš, na čom potom záleží? » « Hele, ty na to jdeš ňák vedecky, na to já nejsem! » « Nech ho, ať mluví! » « To jsou voloviny! » «Nech ho, mne to zajímá! Jendo, jen nám to tady načrtni. Ty seš miliónovej kluk! » A Janko načrtával. Podľa môjho názoru vysvetľoval mohutné účinky milosti pomáhajúcej. Každé slovo, každá myšlienka je čosi ako vyhodená skala. Vyhodíš ju a, povedzme, nestaráš sa, kde spadla. Ale skala musela kamsi dopadnúť, to je jednoduchý zákon. Nemôžeme zahodiť nič tak, aby toho viac nebolo. Musí to kamsi dopadnúť, kdesi ostať. A nazdávaš sa, že myšlienka alebo slovo je niečo iného, že má iné zákony? Tie isté. Lenže dopad myšlienky je zložitejší. Ty si povedal, že by si skočil do šachtovej jamy. Túto myšlienku 11 Myšlienky ta budú chránit ako anjeli... [pageend11]sme všetci počuli, dopadla cez náš sluch kamsi hlboko do zásuviek našej pamäti. Ale zároveň ostala i v tebe, v tvojej pamäti, v tvojom podvedomí. Nezáleží na tom, či si tak chcel alebo nie. To je jednoducho zákon. Všetky myšlienky, úmysly i túžby vyhodené mozgom sa hromadia v nás i v našom okolí. A teraz dávaj pozor, teraz príde šok, nervový otras, stres. Rozum a vôľa sú oslabené, divý kôň vášní a pudov sa postaví na zadné. Kto alebo čo zachytí vtedy uzdu tvojho konania? Pamäť? Nie! Podvedomie! To nezlyháva. Naopak. V takých chvíľach podvedomie priam chŕli zo seba všetko, čo v sebe má. Pamäť ti ponúkne všetko, čo si do nej uložil. — «Vtedy by som skočil do šachtovej jamy!» I tú myšlienku by si tam našiel, a kto vie, či práve ňou by si nepoznamenal svoj ďalší osud. » « Chápete ma, rozumiete? » « Jendo, ty myslíš, že i ten inspektor se takhle nějak zmarnil? » « Som o tom presvedčený. Mal v sebe málo dobrých úmyslov a v podvedomí mal málo pomocníkov na takú ťažkú hodinu. Som presvedčený, že i jediná dobrá myšlienka, napríklad na Ježiša Krista, by ho spamätala a zachránila. Áno, priatelia, verte mi, myšlienka má úžasnú silu. Koľko ráz nechtiac počúvam vaše rozhovory o tom i o onom, ale najviac o vašich manželkách. ■—• Čo by si urobil, keby si manželku pristihol s iným mužom? » « Čo by si urobil, keby ťa teraz, keď si vo väzení, zradila a opustila? » «Ja by som ju vyhnal, ja by som ju zabil, ja by som jej zvodcu prebodol, ja by som ich obidvoch opľúval a hrdo odišiel, ja by som toto alebo hento. Často vymýšľate až sadistické tresty. Chápete, aká nebezpečná hra je tento rozhovor? Neviete, či práve taká zvrhlá myšlienka nebude raz v kritických chvíľach rozhodovať. Uznajte, čo môže vykonať človek, ak zlyhajú zábrany, keď je celý nabitý takýmito myšlienkami? » «Hele, Jendo, — ozval sa istý Mirek — o tom si musíme spolu ještě popovídat! Myslím, že máš pravdu. » «Ja viem, vy mnohí sa smejete, keď vidíte, že sa vaši spoluväzni modlia. I keď ste neveriaci, ale nemôžete poprieť, že modlitba je hromadenie dobrých myšlienok. Kto sa úprimne modlí a rozjíma o šľachetných problémoch, jeho vlastné myšlienky ho budú chrániť — ako anjeli. Takú silu dal Boh myšlienke, že je hádam jedinou najmocnejšou zbraňou bezbranných ľudí. » Zdalo sa mi, že tu Janko hovoril o krásnej tvári, ktorá sa človeku zjavuje v najväčšej núdzi, ale i o tej druhej, ktorá sa ako hrozný satyr vysmieva ľudskej nemohúcnosti. «Áno, žiť vo väzení bez Krista je tragédia zúfalstva. » Počas svojej apoštolskej púte po Austrálii, Svätý Otec Ján Pavol II. navštívil v piatok 28. novembra v Melbourne vo štvrti Altona Noreth farskú školu farnosti svätého Leva Veľkého. V tejto škole sú deti z 28 národností. Zamieril do štvrtej ľudovej, kde ho privítala slečna učiteľka Margaret Fogary. Po pozdrave sa Svätý Otec posadil pred tabuľu a okolo neho sa posadili žiaci a žiačky. Čoskoro sa medzi deťmi a Svätým Otcom rozvinul tento rozhovor: — Otče, aká je tvoja obľúbená farba? — Mám rád zelenú farbu, ale aj bielu. — Prečo chodíš stále oblečený v bielom? — To už je taká tradícia. (A potom so smiechom akoby sám pre seba: No to sú ale dôležité otázky). — Ako si sa cítil, keď ťa zvolili za pápeža? —• Cítil som, že ide o veľmi vážnu vec, ale bolo to aj veľmi krásne. — Svätý Otec, myslím, že si dobre urobil, keď si sa rozhodol prísť do Austrálie, pretože je tu spoločnosť s mnohými kultúrami. A nie je to pre teba odpočinok? — Je v tom rozdiel, pretože sú rozličné spôsoby odpočinku. Tu je to aktívny odpočinok. — Ako si sa cítil, keď si pristál v Austrálii? — Bol som trochu zmätený a unavený, pretože sa menil čas. Potom som však uvidel klokana a hneď som cítil, že som na mieste. — Prečo si sa vybral na cestu do Austrálie? — Pozvali ma vaši biskupi a arcibiskup z Melbournu a všetci nástojili, aby som prišiel. — Môžete nám ukázať miesto, kde ste boli zranený? — To asi bude lepšie vedieť môj osobný tajomník Monsignor Dziwiš. Tu! — a Svätý Otec ukázal na žalúdok. — Keď ste vo Vatikáne, ako uhádnete, na čo slúži miestnosť, v ktorej sa práve nachádzate? 12 ZVLÁŠTNA TLAČOVÁ KONFERENCIA Hieronym Mokrohájsky [pageend12]— To neviem a ani ma také veci nezaujímajú. Pre mňa je zaujímavejšie poznať každého z vás. Každý z vás je takou zvláštnou miestnosťou, ba viac než miestnosťou, vy ste chrámami Ducha Svätého. Na začiatku vášho kresťanského života, ste boli pri krste akoby oblečení Duchom Svätým, Otcom i Synom. Vaše srdce je chrám a také miestnosti mám najradšej. — Ako mám pomáhať pri budovaní pokoja? — Môžeš prispievať k všetkému, čo sa má urobiť pre upevnenie mieru a odvrátenia vojny. Môžeš pomáhať ľuďom, ktorým vojna zapríčinila utrpenie. Vojna je veľké zlo pre národy i pre rodiny. Toľko ľudí pre ňu zomrie a toľko detí stratí svojich rodičov. A hlavne, moderná atómová vojna, ktorá môže všetko zničiť. — Svätý Otec, koľko krajín ste doteraz navštívili? —■ Neviem presne, koľko ich bolo, ale myslím, že mnoho. Ma! by som sa na to opýtať Otca Tucciho, ten bude zaiste presne vedieť. — Hrali ste niekedy futbal? — Äno, hral. Niekedy som bol brankárom, lebo sa mi to páčilo. Stalo sa mi tiež, že som pustil gól. — Keby si sa nebol stal kňazom, aké zamestnanie by si mal najradšej? — Prv ako som sa stal kňazom, skúsil som viacero remesiel: umeleckú a literárnu prácu, štyri roky som bol tiež robotníkom, ale nakoniec sa mi podarilo stať sa kňazom, lebo som sa cítil k tomu povolaný. — Čo ste cítili, keď Nemci a Rusi vtrhli do Poľska? — Bola to tragická chvíľa a veľká nespravodlivosť pre môj národ a pre jeho vlasť. — Aké máte pocity, keď sa tak často stretáte s toľkými ľuďmi? — Všetci sú moji bratia a moje sestry, pretože všetkých stvoril jeden Boh, náš Otec a všetkých vykúpil Ježiš Kristus. Niektorí veria v evanjelium, iní ho nepoznajú, ale aj tak sú mojimi bratmi. A mnohí z nich sú veľmi nábožní. V niektorých zemiach, ako napr. v Indii, sa skutočne divím, ako môže celý národ mať také hlboké náboženské cítenie. — Aká je vaša obľúbená hudba? — Mám veľmi rád hudbu. Najradšej klasickú, ale páči sa mi aj moderná. Nie som človekom minulosti. Veľmi ma tiež zaujíma súčasná hudba, vari aj rocková a viem tiež rozlišovať medzi jednotlivými druhmi tejto hudby. Ale môžem vám vyzradiť, že mám najradšej chrámovú hudbu a gregoriánsky chorál. Ale môžem sa vás aj ja teraz na niečo opýtať? Chceli by ste ma mať za svojho učiteľa? — (Všetci) Anóóó... — To je pre mňa ozaj veľká česť. Ďakujem vám! — Ďakujeme, Svätý Otče, a dovidenia! Pred odchodom dal ešte Svätý Otec každému ruženec. ZBORNÍK O TEOLOGICKEJ FAKULTE V BRATISLAVE K päťdesiatemu výročiu založenia Teologickej fakulty svätého Cyrila a Metoda v Bratislave vyšla kniha « Facultas Theologica SS. Cyrilli et Methodii Bratislavae 1936- 1986. (Zborník štúdií). Vydal Spolok svätého Vojtecha v Cirkevnom nakladateľstve v Bratislave roku 1986. Strán 128. Cena viaž. 42 Kčs. Do tohto vkusne (hoci dosť skromne) vybavaného zborníka prispeli viacerí autori. Prvý príspevok je od Otca biskupa Júliusa Gábriša, Veľkého kancelára fakulty. Okrem pozdravu zhrňuje v ňom význam tejto vysokej teologickej školy pre formovanie slovenských kňazov. Dekan fakulty Mons. Dr. Štefan Janega opísal dejiny cirkevných škôl a seminárov na Slovensku od cyrilome- todskej doby až po založenie fakulty. Dr. Anton Bagin opisuje zasa budovy fakulty a seminára. Dr. Alojz Martinec vyhodnocuje vedeckú akademickú prácu a publikácie fakulty. Nasleduje opis štúdijného a organizačného poriadku, ďalej študijná náplň jednotlivých teologických a filozofických disciplín, katedry a ich personálne obsadenie. Spirituál František Žák opisuje poriadok a význam kňazského seminára, ktorý bol hneď na začiatku utvorený pri fakulte. Nasledujú krátke portréty profesorov a vychovávateľov, ktorí účinkovali a účinkujú dnes na fakulte. K úplnosti tohto zborníka by sa bolo žiadalo aj zopár štatistických údajov, napr. koľko bohoslovcov prešlo súhrne fakultou i v jednotlivých rokoch, koľko tých, čo vstúpili do seminára dosiahli kňazstvo, poprípade aj menoslov všetkých študentov. Sme vďační autorom za tento pohľad na jubilujúcu teologickú fakultu, lebo zborníkom sa zachová aspoň to najzákladnejšie aj pre dejiny. Pri príležitosti zlatého jubilea Cy- rilometodskej teologickej fakulty v Bratislave vyšla aj vkusná, umelecká pamätná medaila, ako ju vidieť na fotografii. 13 [pageend13]Humoristický pohľad mladého autora na socialistickú výchovu Na našej strednej priemyselnej škole začal, ako každý rok v tomto období, vyčíňať bacil žalúdočnej nervozity. Máme tu opäť povinný zber papiera! Všetkým bolo jasné, že ak sa opäť nezačnú strápňovať v zberniach surovín pýtaním si potvrdenia od vymysleného papiera, alebo tam tie najmenej tridsať kilové balíky naozaj neprinesú, pribudnú im nedostatočné v predmete, ktorý ich vyučuje triedny profesor. Ja s Romanom sme na nič chytrého neprichádzali, až kým neprišla záchrana v podobe našej triednej, ktorá nám vštepovala ruský jazyk. « Pri príležitosti štyridsiateho výročia oslobodenia našej vlasti Červenou armádou vyhlásil časopis Sovjetskaja ženština fotosú- ťaž na túto tému. Ako mi je známe, tak vy, Lojzo s Romanom chodíte do fotokrúžku, takže je vám zaiste jasné, že budete triedu reprezentovať. Aby ste nepovedali, že máte toho veľa, pripíšem vám každému 20 kg papiera. To je vsjo. Do dvoch týždňov chcem tu mať fotografie a upozorňujem vás — žiadne svi- ňačiny, nie ako minule ». Toľko povedala. Fotografovanie nás bavilo, takže vidina dobrej známky z ruštiny bola skoro hmatateľná. Obrázkov na túto tému sme počas svojho sedemnásťročného života videli stovky a preto sme sa bez váhania rozhodli pre klasickú « citovku » — « Sovietska matka oplakáva hrob svojho padnuvšieho syna ». Roman doma našiel staré sukne a šatky svojej babky a ostatné už šlo hravo. Do parku sme to mali pár metrov. Navŕšiť menší kopček z hliny a zapichnúť doňho kríž z dvoch brezových konárov bola maličkosť. Roman si navliekol babkine čierne háby, na hlavu šatku a počal sa zmietať na zemi pri hlinenom kopčeku. Ja som usilovne cvakal zo všetkých pozícií a počas desiatich minút sme boli zahlinení aj za ušami. V tmavej komore Romana nám nedalo veľa práce vybrať tú « najdojemnej- šiu » fotku. « Ženština » braná zozadu, z po- loprofilu a od zeme, kľačala pred hlineným návrškom s brezovým krížom, v pozadí holé koruny stromov a kus zamračenej oblohy na vrchu. Nádherne kompozične vyvážené, kontrastné — proste paráda. Aj triedna bola nadšená a titul « Paterjala syna » vymyslela ona. O známky z ruštiny sme mali postarané, zber papiera sme mali tiež za sebou, takže bol pokoj. Aké však bolo naše prekvapenie, keď nám po polroku triedna oznámila, že naša fotografia na súťaži zvíťazila. Priznávam sa, že sme na súťaž dávno zabudli, preto bola naša radosť z istej 'výbornej' z ruštiny na vysvedčení o to väčšia. Triedna priniesla do triedy aj najnovšie číslo časopisu Sovjetskaja ženština s našou, víťaznou fotografiou na titulnej strane. Sláva to bola veliká a s blaženým pocitom som sa dlhšie na titulný list zadíval. V tom ma oblial studený pot a zatočila sa mi hlava. Z pod sukne « plačúcej bábušky » vykúkal kus snehobielej podrážky a na nej svietil zreteľne a jasne nápis « ADIDAS ». Na japonských staniciach metra sa objavili plagáty, na ktorých zahraničné i domáce hviezdy upozorňujú cestujúcich, ako sa majú správať voči ostatným. Mysli na druhých je heslo, ktoré sa prihovára okoloidúcim z každého plagátu. Na jednom z nich napr. známy spevák Masako Mori prepúšťa svoje miesto staršej dáme, kým dvaja mladíci sa pokojne rozvaľujú na svojich sedadlách, na inej sérii plagátov zasa známy mím predstavuje, ako má človek v dopravnom prostriedku slušne sedieť, stáť, či uvoľniť miesto starším. V Japonsku pravidelne vytlačia viac druhov takýchto plagátov — nielen kvôli zmene a rozmanitosti, ale aj preto, že si ich cestujúci v hojnom počte odnášajú domov. Sú to spravidla otcovia, ktorí chcú potešiť svoje ratolesti portrétom obľúbeného umelca. «No nič to », vravia iniciátori tejto kampane, « svoje výchovné poslanie plagáty splnia aj doma, v bytoch cestujúcich... » 14 Stratený syn My mladí R. Turňa MYSLI NA DRUHÝCH SVÄTÍ ŽIJÚ AJ DNES Istý profesor špirituality publikoval v belgickom časopise, že počas pontifikátu Leva XIII. bolo za 25 rokov vyhlásených jedenásť svätých. Počas jedenásťročného pontifikátu Pia X. boli vyhlásení štyria svätí. Za nasledujúcich pápežov Pia XI., Pia XII., Jána XXIII. a Pavla VI. sa počet podstatne zvýšil. Aj v tomto treba vidieť «znak časov». Dnes je na Kongregácii pre blahorečenia a svätorečenia zaregistrovaných 4.300 rozličných « prípadov », kým roku 1962 ich bolo 2.909. Teda svätí žijú aj medzi nami! [pageend14]Analyzátor VP8 vydal takúto trojrozmernú fotografiu Turínskeho plátna. V tomto interview Otec M. Rinaldi, sale- zián, jeden z najznámejších syndonológov v Spojených štátoch amerických, zhrňuje výsledky posledných výskumov okolo Turínskeho plátna, tzv. Syndony. Ako viceprezident Holý Shroud Guild, najaktívnejšieho strediska syndonologických výskumov v USA, koordinoval výskumy v posledných rokoch a pozorne sledoval prácu amerických vedcov od roku 1978. Aj dnes sa ešte zaujíma o tieto výskumy. Napísal aj významné dielo TU JE PÁN, ktoré dosiahlo takmer milión výtlačkov vo viacerých svetových rečiach. Otázka: Podľa posledných správ Turínske plátno má byť podrobené novým výskumom a to aj rádiouhlíkovej metóde C 14, aby sa určil vek plátna. Nezdá sa Vám, Otec Rinaldi, že doterajšie výskumy povedali toho už dosť o tejto jedinečnej relikvii? Rinaldi: Doktor Alan Adler, izraelita a docent biochémie na Western Connecticut College v USA, člen skupiny amerických vedcov, ktorá skúmala plátno roku 1978, mi pred nedávnom povedal: «Veci, ktoré sme na Syndone odhalili, sú také fantastické, že sa zdajú takmer neuveriteľné. Pre túto príčinu chceme prehĺbiť niektoré predošlé výskumy a urobiť nové. Keď pôjdete do Turína, povedzte na patričných miestach, že zastaviť výskumy na tomto bode, by bolo veľkou škodou pre celú vec. » Otázka: Presne povediac, čo vlastne doteraz objavili americkí vedci na Syndone? Rinaldi: Keď by som sa chcel vyjadriť trochu dramaticky, povedal by som, že na základe výsledkov rozličných vedeckých skúšok a testov, Syndona, Turínske plátno by vlastne nemalo ani existovať. Otázka: Čo tým chcete povedať? Rinaldi: Sústredím sa iba na otázku odtlačkov alebo negatívnych stôp, ako ich vidieť na plátne, odhliadnuc od krvavých škvŕn. Vedci prišli k tomuto uzáveru: obraz na Syndone sa vytvoril bez pomoci akýchkoľvek farbív, ktoré by sa dali izolovať alebo identifikovať na základe fyzických a chemických procesov. Otázka: Ako teda vysvetliť obraz zmučeného človeka na Syndone? Rinaldi: Jeden z vedcov mi povedal: « To, čo vidíme na Syndone je obraz vytvorený na mikro- íibrách samotného plátna. Je jasné, že fibrily sa pozmenili. Nastala na nich tzv. viráž — ožltnutie, a toto spôsobilo akési odfarbenie, alebo zmenu farby samotného plátna. Teda odlišné odfarbenia plátna na určitých miestach, ktoré spolu vytvárajú negatívny obraz ľudskej mŕtvoly, nie sú absolútne výsledok farbív. Sme presvedčení, že obraz vďačí svoj pôvod akémusi zvláštnemu procesu dehydratácie a oxygenácie celulózy plátna. Niečo podobné stretáme pri zožltnutí ľanového plátna po mnohých rokoch, alebo pri zožltnutí papiera, keď je tento vystavený slnečným lúčom. Aký je však proces, ktorý zapríčinil tento fakt na Syndone, to nie sme schopní nateraz určiť a vysvetliť. Otázka: Ak správne interpretujem vaše slová, obraz na Syndone nie je zapríčinený nijakým farbivom, ale « odfarbenín », čiže požltnutím vlákien plátna. Inými slovami by sme mohli povedať, že tento obraz je « utvorený ničím. » Rinaldi: Celkom tak. Tieto « odfarbené » miesta, keď ich odfotografujeme a keď pozorujeme 15 PLÁTNO, KTORÉ JE SVEDECTVOM [pageend15]negatív ich fotografického záberu, odhalí sa pred nami vo svojej nádhernej tichosti a dramatičnosti pozitívny portrét zmučeného človeka, ktorý nemá na svete páru. Slovo dramatičnosť som nepoužil len tak náhodou. Mám na mysli úžasný údiv, ktorý sa zmocnil amerických vedcov, keď odhalili, že syndonologický obraz je trojrozmerný, trojdimen- zionálny. Prezradil mi doktor John Jackson, docent na akadémii letectva v Colorado Springs, ktorý naprogramoval a potom z údajov dostal trojrozmerný obraz človeka na Syndone. « Pre mňa tento objav, ktorý som urobil na elektronickom analy- zátori VP-8, je taký dôležitý, ako keď bola objavená 'negatívnosť’ syndonologického obrazu pri prvom fotografovaní Syndony roku 1898 fotografom Secondom Piom. » Otázka: Sama o sebe, čo potvrdzuje trojrozmernosť tohto obrazu? Rinaldi: Stačí tento fakt, aby sme kategoricky vylúčili, že stopy na Syndone sú vymaľované štetcom dajakého stredovekého maliara. Je známe, že maliarske dielo v origináli, tak isto ako aj jeho fotografie, spracované analyzátorom VP-8, nielenže sa neukážu trojrozmerné, ale sú obyčajne pokrivené, takmer nepoznateľné. Musí zastať v nemom údive, ak nie v úžase každý kto pozerá na tvár človeka Syndony v jeho jasnej trojrozmernej podobe. Teda dve samotné skutočnosti: negatívnosť a trojrozmernosť obrazu, ktoré zisťujeme na Syndone, jej udeľujú jedinečnosť, ktorú nemožno kontestovať. Otázka: Vy myslíte, že nové skúšky pomôžu objaviť ďalšie zvláštnosti tejto jedinečnej relikvie? Rinaldi: Odborní znalci sú presvedčení, že sa ešte nepodarilo odokryť všetky tajomstvá Synody. Napríklad, pýtajú sa, ako sa mohli tieto negatívne stopy, lepšie negatívny obraz autentického ľudského tela, preniesť z tela na plátno. Toto «prenesenie » sa týka nielen « obrazu » na plátne, ale aj rán, vyliatia krvi a iných utrpení, ktoré možno vidieť na tejto zvláštnej relikvii a ktoré svedčia o ukrutnostiach a o utrpení popraveného pred a počas ukrižovania. Otázka: Na plátne bola zistená aj prítomnosť krvi? Rinaldi: Áno. Viac ako dvanásť rozličných skúšok potvrdilo prítomnosť krvi na Turínskom plátne. Ďalšie štúdiá chcú prehĺbiť práve túto prítomnosť krvi a jej zloženie. Vedci urobili zoznam vyše osemdesiatich otázok, na ktoré chcú obrátiť pozornosť rozličnými skúškami a testami. Treba tiež poznamenať, že budú mať k dispozícii ešte dokonalejšie prístroje, aké mali roku 1978. Otázka: Je už isté, že medzi naprogramovanými skúškami bude aj test rádiouhlíkovej metódy C 14 na zistenie veku Syndony. Ako sa prišlo k tomuto rozhodnutiu? Zdá sa, že cirkevné autority predtým boli proti tejto metóde. Rinaldi: Americkí znalci veľa rozmýšľali, či použiť aj rádiouhlíkový test C 14. Nakoniec sa rozhodli a jednohlasne odporúčali použiť aj túto metódu. Ako je známe, rádiouhlíkovou analýzou aj malého kúsku skúmaného predmetu sa môže ustáliť jeho vek s dosť veľkou približnosťou. Vierohodnosť tohto testu a tiež aj skutočnosť, že na skúmanie stačí len veľmi malá časť plátna, priviedli cirkevné autority k tomu, aby dali svoj súhlas. Je to skúška veľmi dôležitá pre túto relikviu, lebo Turínske plátno je veľmi významným archeologickým predmetom, je «unicum» pre svoje neobyčajné črty historické, sakrálne a vedecké. Otázka: A predsa počuť hlasy, ktoré tvrdia, že cirkevné autority akoby sa boli báli tejto skúšky, aby vraj táto metóda nepovedala definitívne slovo o plátne. Keď by vraj táto skúška dokázala, že Syndona je nepravá, tým by iste utrpela aj katolícka viera. Rinaldi: Ozaj len krátkozrakí ľudia môžu mať takúto nepresnú predstavu o kresťanskej viere. Ježiš Kristus nepotrebuje nijakú Syndonu; viera sa zakladá na celkom iných veciach. Už roku 1978 cirkevné autority podvrátili túto neoprávnenú obžalobu, keď dali celkom spokojne Syndonu do rúk vedcov, aby ju podrobili skúškam. Otázka: Vráťme sa však ešte k rádiouhlíkovej metóde C 14. Aj keď vieme, že treba pripustiť určité časové rozpätie nepresnosti, aký bude asi efekt, keď výskum dokáže, že plátno pochádza z prvého storočia. Myslíte si, že tým Syndona dostane definitívnu pečať autentickosti? Rinaldi: Istotne nie! Ani rádiouhlíková metóda a ani nijaká iná skúška nemôžu dokázať, že Syndona je to autentické pohrebné plátno, do ktorého bola zavinutá mŕtvola Ježiša Krista. Od vedy nemôžeme očakávať, aby nám dokázala na sto percent, že tvár vyobrazená na plátne je naozaj tvár Ježiša Krista. To sa celkom vymyká z rámca možností vedy. Lenže je tu aj druhá vec. Pozitívna odpoveď uhlíkovej metódy C 14, ktorá by určila dátum plátna na začiatok nášho letopočtu, by nám dala morálnu istotu, že človek vyobrazený na Syndone môže byť Ježiš Kristus, lebo porovnajúc to, čo na Syndone možno vyčítať a čo nám opisujú evanjelia (a čo nám hovoria aj dejiny), ťažko prísť k uzáveru, že ide o dajakú inú ukrižovanú osobu. Napríklad tŕním korunovanie a prebodnutie boku nebolo v praxi križovania. To bola jedine Kristova « zvláštnosť. » Otázka: Je pravda, že niektoré osoby sú proti týmto skúškam? Vraj sa tým umenší « svätožiara » okolo Turínskeho plátna. Čo si Vy o tom myslíte? 16 [pageend16]Rinaldi: Už desať rokov sa zaoberám štúdiom Syndony a napomáham všemožným spôsobom, aby sa konali skúšky a testy na nej. Som presvedčený, že štúdiá a výskumy nielenže nezmenšili jej « svätožiaru », ale naopak ju len rozšírili. Sám osobne však tvrdím, že čo ma núti hodiť sa na kolená pred ňou (odhliadnuc od výskumov a aj od otázky jej autentickosti) je ten zdrcujúci obraz Tváre na Syndone. A tak je tomu aj pre milióny ľudí. Bolo tomu tak aj pre pápeža Pavla VI. Počas jednej audiencie, ktorú mi láskavo poskytol, ukázal mi fotografiu Tváre zo Syndony, ktorú mal na pracovnom stole a dôverne mi povedal: « Čím viac sa pozerám na túto tvár, tým viac mi srdce hovorí, že je to On, náš Pán a Spasiteľ, Ježiš Kristus. » Krásne to vyjadril Paul Claudel: « Pre mňa Tvár na Syndone je viac ako obraz, pre mňa je to prítomnosť. » A ešte jednu poznámku. Efekt, ktorý zanecháva Syndona na ľuďoch, je dačo zaujímavé. Sám som sa o tom presvedčil pred nedávnom v Hong-Kongu, kde vyše 300.000 návštevníkov obdivovalo Syn- donu na veľkých fotografiách na jednej výstave. Mňa udivuje nie tak, čo Syndona je, ale čo Syndona robí, aký účinok má na druhých. Priam hypnotizuje ľudí a dokazuje mi, ako tie utýrané údy svedčia o slovách, ktoré počas svojho účinkovania povedal Kristus: « Keď budem vyzdvihnutý na kríž, všetkých pritiahnem k sebe. » Otec biskup Hrušovský sa zdržal na svojej pastorálnej návšteve v Austrálii celý jeden mesiac. Niet teda divu, že sme sa veľmi potešili, keď sa 4. decembra vrátil celý a zdravý do Ústavu. Len čo si trochu odpočinul, už ho čakala celá hŕba práce. Sľúbil nám, že svoje dojmy z návštevy nám vyrozpráva na blízkej « tlačovej konferencii ». Aj obšírnu správu o jeho ceste budeme môcť uverejniť iba vo februárovom čísle. Ani sme sa nenazdali a už prišiel Mikuláš. Keďže medzi chlapcami sú aj takí menší, ktorí ešte snívajú o Mikulášovi, bolo treba im vyhovieť a obnoviť tradíciu Mikuláša s darčekami, básničkami a samozrejme aj so sprievodom anjela i dvoch « čiernych ». Tým menším čierni galgani nahnali aj strach... Po Mikuláši hneď prišiel sviatok Nepoškvrnenej, ktorý sa v našom Ústave slávi s veľkou okázalosťou. Na sviatok sme sa pripravili novénou, počas ktorej nám predstavení navrhovali « kvietky », ktorými sa zavďačiť Matke Božej. Na sviatok večer bol v salóne Ústavu rodinný večierok na počesť Panny Márie. Tohoročný program akadémie bol pestrý, živý a vzorne prevedený, tak aspoň povedal Otec biskup v záverečnom slovku. Na mňa zapôsobili všetky body programu, či to boli spevy, sympatický dialóg, ktorý predviedli tí menší, ďalej recitačné pásmo s doprovo- dom svetelných obrazov, a fotografická montáž našich «ústavo- vých litánií». Zbadali sme, že náš tohoročný pán radca Otec Štefan Turanský je šikovný režisér a organizátor. Pomaly sa začíname pripravovať na vianočné prázdniny. Viacerí ich strávia doma, v kruhu svojich najdrahších. Ale aj tí, čo ostanú v Ústave, som istý, že prežijú sviatky ozaj radostne a veselo. Pred odchodom na prázdniny nám predstavení dajú aj prvé známky. Aj to musí byť, veď akí by sme boli študenti bez známkovania, úloh a všelijakých cvičení. Nech len teda prídu vysvedčenia na radosť rodičom i nám. Čiastočný pohľad na novoupravené sály Slovenského ústavu v Clevelande. Slávnostné otvorenie novozriadených priestorov Ústavu bolo 15. októbra 1986. Slovenský ústav sa totiž presťahoval do väčších miestností v novej budove kláštora slovenských Otcov benediktínov. Tieto miestnosti mohol zariadiť Ústav za finančnej pomoci Prvej Slovenskej Katolíckej Jednoty, ktorá na poslednej konvencii odhlasovala na tento cieľ desať tisíc dolárov. O Ústav sa stará veľmi známy Otec Andrej Pír OSB, za spolupráce benediktinských spolubratov. Fotografia T. Gašparík. 17 Zo života SÚSCM v Ríme Z italiančiny preložil Ajpy [pageend17]Zo Slovenska OBRAZ PANNY MÁRIE, KTORÝ PRIŤAHUJE TISÍCE PÚTNIKOV « Milostivý obraz Panny Márie Trnavskej je stredobodom úcty nielen veriacich z Trnavy, ale aj zo stredného Slovenska prichádza sem hodný počet pútnikov vlakom i autobusmi. Trnavčania im dajú veľmi ochotne pohostinstvo a pútnici tu ostávajú aj viacero dní a horlivo sa zúčastňujú na pobožnostiach », tak sa rozhovoril o tradičnej novéně kňaz, veľký ctiteľ Panny Márie Trnavskej. Obraz Panny Márie je namaľovaný na dreve podľa maľby, ktorá sa nachádza v rímskom kostole svätého Alexia a Bonifáca. Bol prinesený do Trnavy koncom 16. storočia. Dôvodom zvláštnej úcty k tomuto obrazu boli zázračné prejavy starostlivosti Panny Márie o osud obyvateľstva mesta. V lete roku 1663 počas najväčšieho pustošenia Slovenska tureckými vojskami, sa tento obraz zázračne potil krvou. Turci rabovali, pálili a vraždili po všetkých okolitých mestách a dedinkách, ale Trnavu « záhadne » obišli. Nik nepochyboval, že záchrana mesta Trnavy sa udiala na príhovor nebeskej Matky. Roku 1708 sa na obraze objavili slzy. Ani dva roky neprešli, keď sa ukázalo, prečo Matka Božia volala Trnavčanov k pokániu. Po celom Uhorsku zúril vtedy strašný mor. Tento raz neobišiel ani Trnavu. Sotva sa našiel dom, v ktorom by nebola zasiahla nemilosrdná choroba a smrť. Mestská rada si vtedy uvedomila, čo sa od nej žiada. Obrátila sa so všetkým obyvateľstvom prosebnou pobožnosťou k Panne Márii. Zakončili ju verejným kajúcnym sprievodom s Máriinim obrazom po meste. Mor razom prestal. Všetci v tom videli vyslyšanie prosieb k Panne Márii a mestská rada sa zachovala veľmi vďačne. Dňa 20. novembra 1710 vydala pamätnú listinu, ktorou sa celé mesto slávnostným sľubom zaviazalo sláviť každoročne deň Obetovania Panny Márie — 21. novembra — ako votívny sviatok a každú sobotu o desiatej hodine slúžiť pri milostivom obraze svätú omšu s prosbou, aby bolo mesto uchránené na přímluvu Matky Božej od moru, hladu a vojny. Odvtedy bol obraz vo veľkej úcte všetkých veriacich. Po prvej svetovej vojne táto úcta trochu o- chladla. Až roku 1939 vtedajší trnavský dekan-farár Ambróz Lazík, spolu so svojím kaplánom Alexejom Izakovičom, obnovil jeho jasnú pamiatku. Roku 1942 bol milostivý obraz prvýkrát prenesený z bočnej kaplnky na hlavný oltár. Slávenie « Panny Márie Trnavskej » sa stalo prosebnou deväťdňo- vou pobožnosťou (novénou), počas ktorej mal kázeň každý deň iný kňaz a svätú omšu slúžil podľa možnosti otec biskup. V posledných rokoch táto tradícia veľmi ožila. Na deväťdňovej pobožnosti sa zúčastňuje veľké množstvo ľudí všetkých vrstiev. V predminulom roku « hrubý» farský kostol svätého Mikuláša, nemohol pojať všetkých pútnikov. Kazatelia hovorili o životných problémoch dnešnej doby z kresťanského pohľadu: zmysel života, náboženstvo a človek, mladí ľudia a ich problémy, manželské problémy, ľudia v starobe. Priamo rekordný počet veriacich a pútnikov aj napriek mimoriadne nepriaznivému počasiu naplnil kostol a tí, čo sa do kostola nevmestili, stáli vonku v daždi, snehu a mrazivom nečase. Hlavný duchovný charakter trnavskej novény umocňuje tradičná celonočná adorácia vyloženej Sviatosti Oltárnej v noci zo soboty na nedeľu. Možno povedať, že dojímavá adorácia sa stala vtedy v duchu doznievajúceho jubilejného roku svätého Metoda, takmer celoslovenskou záležitosťou. Prišli pútnici zo všetkých kútov Slovenska. Všetci prišli bdieť, modliť sa a prosiť spoločnú Matku o pomoc a ochranu v týchto ťažkých časoch. V neformálmom duchovnom programe sa striedali početné skupiny mladých ľudí a modlitbami a spevmi sa aktívne zapájal celý kostol. 18 TRNAVSKÁ NOVÉNA [pageend18]Veľmi krásne vynikol tzv. medzinárodný ruženec: desiatok po slovensky, ďalší po staroslovenský, tretí po česky, štvrtý po rusky a piaty po latinsky — na nástojčivé úmysly: za mládež, čo prepadla droge a alkoholu; za chorých a trpiacich; za kňazov, biskupov a Svätého Otca; za zachovanie viery v našich slovanských národoch; za svetový pokoj a mier. Šťastné a nadšené tváre mladých i dospelých, mužov i žien, vyjadrovali duchovnú radosť z tohto mimoriadne precíteného stretnutia s Matkou. Po Velehrade, Levoči a Šaštíne bol to ďalší hlboký duchovný zážitok pre celý národ, ktorý sa zaiste bude opakovať s nadšením aj na budúce roky. Veď úcta k Panne Márii Trnavskej sa stáva celonárodnou Svätý Ján Almužník pochádzal z bohatej rodiny na ostrove Cyprus. Narodil sa tu okolo roku 550. Oženil sa, ale keď mu zomrela manželka, utiahol sa a žil prísnym životom. Stal sa kňazom a roku 606 ho zvolili za alexandrijského patriarchu. Skôr ako zaujal biskupský stolec, vyslal svojich sluhov, aby mu v meste spísali jeho « pánov », totiž všetkých chudobných a biednych. Keď mu priniesli zoznam 7.000 ľudí, rozdal im všetok svoj majetok. Ako patriarcha mal určité príjmy, ale on všetko rozdal. Sám žil chudobným a asketickým životom. Jeho dobročinnosť sa stala taká známa po celom okolí, že dostal prímenie « Almužník ». Roku 616 sa uchýlil pred Peržanmi na rodný ostrov Cyprus, kde 11. novembra zomrel vo veku 66 rokov. Jeho telesné pozostatky v 15. storočí daroval turecký vladár uhorskému kráľovi Matejovi, ktorý ich dal uložiť v Budíne. Tu sa uctievali až do doby bitky pri Moháči. Pred rastúcim tureckým nebezpečenstvom ich preniesli potom z Budína do Bratislavy. Tu ich uložili v dóme svätého Martina v sanktuáriu za hlavným oltárom. Roku 1732 uhorský prímas I. Esterházy dal pristaviť k bratislavskému dómu osobitnú kaplnku, do ktorej uložil tieto vzácne pozostatky. Sviatok svätého Jána Almužníka slávi Cirkev 23. januára. Stojím za mrežovými dverami kaplnky, ktorá je v ľavej prednej časti dómu. Musela to byť veľmi pekná kaplnka, veď na jej výzdobe pracoval slávny sochár J-R. Donner, od ktorého je aj krásne súsošie svätého Martina v tom istom dóme. Srdce sa mi stíska od bolesti, keď vidím kaplnku uzavretú a zapratanú. Vnútri je lešenie, rebríky, pohodené barokové svietniky, elektrické káble, kdesi hore sa črtá sklenená truhla svätého Jána Almužníka. Tu si zrazu uvedomujem, kam sme sa až dostali a akú nedbalú starosť máme o takú vzácnu vec, ako je hrob svätca, ktorého pozná celý svet. Úbohý hrob svätca! Tu mi prichodí na um: čím by bolo námestie svätého Marka v Benátkach spolu s katedrálou bez jeho hrobu? Alebo Santiago de Com- postella, jedno z najzápadnejšie položených pútnických miest Európy? Od dávnych čias sem putovali ľudia z celej Európy, pretože v nádhernej katedrále je pochovaný apoštol svätý Jakub starší. Keď naši vierozvestovia Cyril a Metod prinášali do Ríma pozostatky svätého Klementa mučeníka a pápeža, celý Rím na čele s pápežom Hadriánom im vyšiel v ústrety s horiacimi sviecami v rukách. Na hroboch svätých sa viditeľne spája nebo so zemou. Cítime sa pri nich tak veľmi ľudsky — oni boli jedni z nás — ale až k nám dolieha víťazstvo a radosť toho druhého sveta. Na hroboch svätých nevdojak všetci vyznávame článok viery: « Verím v spoločenstvo svätých. » Dozvedám sa neskoršie, že oprava kaplnky svätého Jána Almužníka bola súčasťou opravy celého dómu. Práce na opravách sa začali kedysi v šesťdesiatych rokoch. Reštaurátorské práce zrazu len prestali a odvtedy stojí kaplnka v dezolátnom stave. Dôvod je ten, že sa zrazili záujmy dvoch reštaurátorských skupín, ktorým ide v prvom rade o peniaze a slávu. A pretože každá z týchto skupín má svojich zainteresovaných « ochrancov » až na najvyšších straníckych a vládnych miestach, nie je možné s celou vecou pohnúť. Medzičasom prišla pomoc od Medzinárodnej Charity z Viedne, ktorá poslala potrebné zlato na reštaurátorské práce v tejto kaplnke. Nikto dnes už ani nevie, kde sa to zlato podelo. V tom najlepšom prípade bude niekde v trezoroch colných úradov. Stáročné posvätné hodnoty sú podriaďované záujmom nekultúrnych jednotlivcov, ktorí svoju moc pochopili tým najnižším spôsobom. Ale čo bude s nami, ak sa necháme vohnať do tejto atmosféry? Skoro dvadsať rokov je táto kaplnka uzavretá a zaprataná a dnes sa už pri nej nikto nezastaví, nehovoriac o tom, že by si tam niekto kľakol a pomodlil sa pri hrobe tohto slávneho svedka Kristovej pravdy. Co bude s nami, ak sa necháme takto obrať o všetko? A kto je vlastne na vine, tí ľudia alebo systém? Vychádzam pomaly z dómu svätého Martina. Je už večer a na okolí niet živej duše. V matnom svetle pozerám sa na hrdú vežu nášho bratislavského dómu. Koľko hrmavíc už přestála táto veža a tento kostol? A nevdojak sa mi natíska presvedčenie, že prežije aj túto búrku a tieto hrmavice. 19 Trnavčan PRI HROBKE SVÄTÉHO JÁNA ALMUŽNÍKA Bratislavčan [pageend19]Severovýchodné Slovensko, dejisko dôležitých kolektívnych prejavov viery v letných mesiacoch, malo pocítiť, že oko komunistickej strany je ostražité, a že je v neustálej činnosti. Ideologickému protivníkovi neslobodno dopriať ani chvíľu pokoja. Co na tom, že tento protivník je poctivým občanom, pozitívnym v každom ohľade. To, čo sa odohralo koncom septembra na severovýchodnom Slovensku, nesie pečať prečudesnej policajnej logiky. Keby to neboli aspoň úradne potvrdili! Na odôvodnenie prepadnutia súkromného domu v Kežmarku sa servíruje zahájenie trestného stíhania proti občanovi z Popradu, hoci obyvatelia onoho domu ani nevedia, že taký človek jestvuje. Dokument vydala Okresná správa Zboru národnej bezpečnosti v Poprade 12. septembra pod značkou VV-387/86. « Podľa §83 ods. 1 Tr. por. nariaďujem domovú prehliadku u Oľgy Kalafutovej, nar. 21.4.1945 v Kežmarku, bytom Kežmarok, Tatranská č. 56. Domová prehliadka bude vykonaná v byte a priľahlých objektoch bytu v Kežmarku, Tatranská č. 56, lebo je podozrenie, že sa tu nachádza vec dôležitá pre trestné konanie. Prehliadku vykoná: orgánovia VB (doslova tak). Odôvodnenie: Dňa 8.9.1986 bolo začaté trestné stíhanie pre trestný čin marenia dozoru nad cirkvami a náboženskými spoločnosťami podľa §178 Tr. zákona a dňa 11.9.1986 bolo vznesené obvinenie pre uvedený trestný čin proti Teodorovi Gaven- dovi z Popradu. V priebehu vyšetrovania bolo zistené, že v byte na Tatranskej ulici č. 56 v Kežmarku sa nachádzajú veci, ktorými bola páchaná horeuve- dená trestná činnosť, a preto som rozhodol tak, ako to je uvedené vo výrokovej časti tohto uznesenia. Vyšetrovateľ: nadporučík JUDr. Lučák. Súhlasím: okresný prokurátor JUDr. Michal Bajus. V Poprade dňa 12.9.1986. » Teodora Gavendu obvinili z vyučovania náboženstva, trestné stíhanie však neskoršie zastavili. Domová prehliadka z Kežmarku bola podľa všetkého veľmi dôkladná. Podľa protokolu o « provedení domovní prohlídky » sa skončila o 22.00 hodine. Oľga Kalafutová však prišla domov o 21,15 hodine. Ak sa vezme do úvahy, že polícia zaprotokolovala 808 položiek, možno usudzovať, že prehliadka trvala celý deň — v neprítomnosti majiteľky domu. Vyplýva to z protokolu. Prehliadku vykonali: kapitán JUDr. Ivan Ondrej, vyšetrovateľ VB, nadporučík JUDr. Štefan Orečný, príslušník ZNB, poručík Jozef Repeľ, technik OVK Poprad, kapitán JUDr. Jozef Nečas, príslušník ZNB. Oľge Kalafutovej zhabali asi 900 kníh, liturgické predmety, nahrávky a niektoré osobné veci, napr. písací stroj, vkladné knižky a cestovný pas. Kalafutová a jej spolubývajúce dostávali už predtým od viacerých strán upozornenia, že sa niečo proti nim chystá a že ich dom je pozorovaný. Polícii je vraj nápadné, že k nim chodí veľa ľudí. Pod bodom «důvody prohlídky» protokol uvádza: « vec neznesie odkladu ». V uznesení však, citovanom na začiatku, sa prehliadka odôvodňuje narúšaním § 178 Trest, zákona o marení dozoru nad cirkvami a náboženskými spoločnosťami. Potiaľto skutkový stav, nakoľko vyplýva z citovaných dokumentov. Podľa nich vlastnenie náboženských kníh je už marením dozoru štátu nad cirkvami a náboženskými spoločnosťami, teda prestúpením paragrafu Trestného zákona. Ba viac, je dôvodom nielen k domovej prehliadke, ale k zhabaniu (rozumej ukradnutiu) asi 800 položiek. V Cesko-Slovensku samom, za dobre opevnenými hranicami, cez ktoré neprekízne ani myš, sa môžu takéto trestné zákony odhlasovať. Každý súdny občan sa však pýta, ako sa dá odôvodniť taký paragraf ako je spomenutý 178. Tým sa vlastne pýta, čo je predmetom práva. V tomto a mnohých iných prípadoch istotne posvätná krava zachovania socialistického spoločenského zriadenia. Náboženská výchova detí na Slovensku leží skoro výlučne na pleciach rodičov a príbuzných. Modlime sa, aby rodičia verne plnili túto svoju povinnosť a viedli deti ku Kristovi modlitbou, príkladom a prípravou na sviatosti. 20 Anton Hlinka NAZVIME TO VLASTNÝM MENOM KRÁDEŽ [pageend20]Spomienka na majstra vznešených tónov « Hoj, vlasť moja, ty zem drahá, ja zo srdca ťa milujem. » Týmito velebnými slovami Ferka Urbánka uviedol národný umelec Mikuláš Schneider- -Trnavský svoju pôsobivú zbierku pôvodných piesní, láskyplne nazvanú « Zo srdca ». Hej, oddanosť a vrúcny vzťah k Slovensku ako i citlivá vnímavosť pre lýru národa boli charakteristickými črtami tohto mimoriadne nadaného a plodného umelca. Schneider-Trnavský sa narodil pred 105 rokmi (1881-1958) a celú svoju dlhú životnú púť zasvätil hudbe a vlasti. On bol práve tým činorodým tvorcom, ktorý pomáhal upevniť a zveladiť onú, svojho času nie veľmi obrobenú pôdu slovenskej hudby, aby v nej mohla neskoršie hlboko zapustiť korene nová generácia, ktorá teraz už žije ako mocný les. Pred druhou svetovou vojnou marxistický estetik Zdeněk Nejedlý zalamoval rukami nad Slovákmi, lebo im chýbalo « jedno národní umění ». Dnes sa už môžu Slováci pochváliť hudobným umením, ktoré im môže závidieť celý svet. Veď mená ako Suchoň, Cikker, Očenáš alebo Kardoš sa vyslovujú zo zdvihnutými klobúkmi. Otcami takého nebývalého rozmachu boli práve osobnosti ako Schneider-Trnavský, talentovaný symfonik Mikuláš Moyzes a generáciu pred nimi svetlý zjav Jána Levoslava Bellu. Až XIX. storočie naučilo chápať skladateľov, že aj mimo skostnatených foriem klasiky existujú nové hudobné možnosti vo folklórnych prameňoch, ktoré predtým ležali ľadom ako zakliata panna. Niet preto divu, že v týchto intenciách pokračovalo v svojej prvej polovici i dvadsiate storočie, teda doba, v ktorej ležalo ťažisko činnosti Schneidra- -Trnavského. Ešte ako mládenec spoznal majster Mikuláš v Prahe Antonína Dvořáka a plne akceptoval jeho vynikajúce dielo, pretože aj sám bol z « rovnakého cesta ». Preto z hudby Schneidra-Trnavského dýcha toľko prírody, národovosti a úprimnej nábožnosti. Podobne ako jeho rovesník na trnavskom gymnáziu, Zoltán Kodály, i Schneider-Trnavský neúnavne zbieral ľudové piesne a vydal ich v niekoľkých zborníkoch. Okrem toho pomohol povzniesť slávičí spev svojho národa k zlatému lesku a tak národné motívy zaznievajú aj v orchestrálnych dielach, ako v « Slovenských tancoch », « Podtatranskej idyle » a v pôsobivej symfonickej básni « Jánošík ». Slovenský Rím, Trnava, bola s výnimkou niekoľkých rokov umelcovou baštou, jeho trvalým domovom. Iba po gymnaziálnych štúdiách prehlboval svoje hudobné znalosti v Prahe, načas pôsobil v Srbsku a s českým spevákom Umírovom na koncertnom zájazde v Nemecku a Francúzsku. Ináč patril Trnave a dokonca i rožšírením svojho priezviska na Trnavský dokumentoval svoj vrúcny vzťah k rodnému mestu. Tu rozvinul neobyčajne všestrannú činnosť nielen v skladateľskej, ale i v interpretačnej oblasti. Ako regenschori priviedol zbor dómu svätého Mikuláša na vynikajúcu úroveň, bol činný aj v mnohých iných zboroch, často uplatňoval svoju virtuozitu v hre na organe a vydal hudobné príručky, ku ktorým patrí i fundovaná učebnica spevu. Nesmierne záslužné bolo aj zostavenie « Jednotného katolíckeho spevníka », ktorý už sám osebe je pamätníkom tohto veľkého tvorcu. René Descart žiadal v XVIII. storočí, aby sa uznalo za pravdivé to, čo sa dá jasne a zrozumiteľne znázorniť. Takáto jasnosť výrazu v diele Schneidra-Trnavského našla adekvátnu rezonanciu v slovenskom národe a preto nejedna melódia majstra zľudovela, ako napr. pieseň « Keby som bol vtáčkom »... Rozsiahla paleta skladieb Schneidra-Trnavského zahrnuje všetky žánre vážnej hudby s výnimkou opery, teda skladby komorné — « Slovenská sonatína » pre klavír, klavírny kvintet, « Sonáta g-moll » pre husle a klavír, pôvodné piesne pre spev s klavírnym sprievodom « Slzy a úsmevy », « Drobné kvety ». Z orchestrálnych prác spomeňme ešte « Dumku a tanec », « Pochod orlov » a závažný « Žalm 150 » pre zbor a orchester. V umeleckom odkaze je však zachovaný i celý rad a-ca- pella zborových skladieb a v neposlednej miere aj hodnotné sakrálne diela ako « Ave Maria », « Alma redemptoris », motetá ako i omše, spomedzi ktorých uvádzame aspoň «Missa solemnis in G». Národný umelec Mikuláš Schneider-Trnavský teda čerpal zo studnice ľudu a za to venoval svojmu národu skvosty hudby, ktoré majú pravý, čistý slovenský ráz. Aj takmer 30 rokov po smrti tohto nezabudnuteľného majstra je jeho dielo živšie ako kedykoľvek predtým a zostane neoddeliteľnou súčasťou umeleckej klenotnice Slovákov. 21 Georg Michal Sieger MIKULÁŠ SCHNEIDER-TRNAVSKÝ 1881 - 1958 ČESKOSLOVENSKO 50 h UNESCO [pageend21]STRACH Mám strach. Strach je zlý poradca, hovoria politici. Boh ťa oslobodí od každého strachu, hovoria kazatelia. Ja mám však predsa strach. Strach pred atómovou vojnou, strach pred smrťou, strach pred posledným súdom. Čo teraz? O Ježišovi je v evanjeliu napísané, že aj On mal strach. Taký veľký, že sa až krvou potil. Bolo to v Getsemanskej záhrade. Strach robí priestor úzkym. Ženie do úzkosti. Zatvára ústa, ktoré by chceli práve nahlas povedať, že je ešte nádej a človek môže dúfať. Ty však začneš koktať a si ako ochrnutý. Radšej nepovieš vôbec nič. Kto má skutočne strach, či už v škole alebo na pracovisku, či v rodine alebo v spoločnosti, sotva vie dačo povedať. Strach vháňa do osamelosti. Si aj ty v Getsemanskej záhrade. Priatelia okolo spia. Je môj strach situáciou, v ktorej možno nájsť Boha? Možno tvrdiť, že Boh ma vytrhne zo strachu, rozveselí ma a dá mi novú silu k práci? Ale čo by sa stalo potom, keby mi práve slovo Božie, reči prorokov, Ježišove blaho- slavenstvá na hore spôsobili strach? Nemôže sa stať, že práve dobre naladený kresťan, ktorý sa chce dať na pokánie, sa stane úzkostlivým, zastrašeným? Stretnutie sa s Bohom nie je vždy chvíľou oduševnenia. Kto berie slová Božie vážne, môže z nich dostať strach. Ježiš prišiel na svet, aby nás vykúpil. On sám nepokladal strach za maličkosť. Strach a On si boli dobre známi. Chcel by som skoro povedať: «Strach mu bol neustálym sprievodcom. » Keď mám strach, cítim, že môj život je ohrozený, že potrebujem vykúpenie. Úbohý publikán, ktorý sa v chráme neopovážil pozdvihnúť oči a WILHELM HUNERMAN Wilhelm Hiinermann MATKIN ODKAZ. Preložil pracovný kruh SÚSCM. Dodatok pripravil Rudolf Blatnický. Obálku navrhol Andrej Pauliny. Vydal Slovenský ústav svätého Cyrila a Metoda v Ríme roku 1986. Strán 307. Výrobná cena 8 dolárov. Húnermann je známy ľudový spisovateľ, ktorého poznajú slovenskí čitatelia už zo štyroch jeho preložených diel. Svojou knihou o Fatime si získa zaiste ďalších priateľov. Autor napísal knihu priamo vo Fatime. Sledoval všetky stopy, preštudoval všetky pramene, zhováral sa s ešte žijúcimi rodičmi a súrodencami a s inými príbuznými. Hoci si zvolil románovú formu rozprávania, ktorá pôsobí pútavo a sviežo, opieral sa pritom o historickú skutočnosť. Prekladatelia v slovenskom vydaní urobili menšie úpravy: spresnili opisy zjavení, najmä výpovede Panny Márie, podľa najnovšie publikovaných dokumentov. Vzácnym doplnkom sú aj dva dodatky: Fatimské posolstvo a Pobožnosť piatich prvých sobôt od R. Blatnického. Vydavateľstvo predkladá túto knihu k 70. výročiu zázračných fatim- ských udalostí. zo strachu zostal v úzadí, toho nám dal Kristus za vzor. Nie preto, žeby nám chcel nahnať strach, ale preto, lebo nás pozná. Hrdý, do pŕs sa povýšenecky udierajúci farizej, bol pre neho podozrivý. Musíme vedieť premôcť strach, musíme cezeň prejsť. Povedľa strachu nejestvuje nijaká obchôdzka. Musíme ve- ROZHLASUJTE ZO STRIECH Štefan Senčík, SJ: ROZHLASUJTE ZO STRIECH. Homílie na rok A. Obálku pripravil Andrej Pauliny. Vydal Slovenský ústav svätého Cyrila a Metoda v Ríme roku 1986. Strán 214. Výrobná cena 5 dolárov. Tieto krátke komentáre na liturgiu slova nedieľ a sviatkov vysielal Vatikánsky rozhlas ako pomôcku kňazom a veriacim vniknúť do statí Svätého písma a nájsť v nich posolstvo pre život v dnešných časoch. Tieto homílie vychádzajú teraz knižne a chcú pokračovať v tej istej úlohe, ako ju robili vysielania. Niekomu sa budú tieto homílie zdať azda trochu krátke a náznakové. Skutočnosť, že komentáre boli vysielané rozhlasom, kde je čas presne vymedzený na minúty, odzrkadľuje sa aj v ich skladbe. Predsa však komentáre sa usilujú objaviť prameň všetkého ohlasovania Cirkvi — totiž Ježiša Krista a jeho vždy časové slovo, lebo večné. Autor želá kazateľom i veriacim, aby čerpali z tohto prameňa « živú vodu » na zavlažovanie pôdy svojich sŕdc. Knižka môže pomôcť ako príprava na omšu aj laikom. dieť prejsť v živote hlbokými dolinami strachu, nech tento vyplýva z atómovej vojny alebo z myšlienky na posledný súd. Musíme dúfať, že napriek všetkým strachom vykvitne nádej v hlbokej noci, vo VEĽKEJ NOCI. 22 Michael Graff: 99 adries, kde možno hľadať a nájsť Boha. Preložil František Mihina CM. [pageend22]HLÁSI SA OTEC VOJENČIAK Moji najdrahší! Na misijnú nedeľu v minulom roku 1986 som sa dožil 65 rokov svojho života a 36 rokov mojej misionárskej činnosti na Florese. Nesený úprimnou vďakou Najvyššiemu za dar života a za kňazské a misionárske povolanie, posielam Vám svoj misionársky pozdrav, spojený s úprimnou vďakou za Vaše modlitby, pomoc a spoluprácu. Vaša veľkodušnosť a modlitby mi umožnili splniť plný a plodný misionársky apoštolát tu na Florese. Pravda, táto moja činnosť za 36 rokov ma hodila do dlžôb a podlomila mi zdravie. Nebola by možná bez Vašich modlitieb a obetí. Patrí Vám za to moja úprimná vďaka a čo najsrdečnejšie Pán Boh zaplať! Minulého roku som boi v Európe na teologickom kurze v Taliansku v Nemi, čo som využil aj na liečenie a návštevu Slovenska. Občerstvený na tele a na duši a s groša- mi vo vačku, mohol som dekanát Reo odovzdať môjmu nástupcovi. Po návrate z Európy, (pre vek a podlomené zdravie) pridelili mi prácu v exercičnom dome BI. Arnolda Janssena pri seminári v Kisole, kde mám príležitosť pracovať na prehĺbení viery a na výchove domorodých kňazov. Svoju misionársku činnosť by som rad zakončil ešte jedným plánom: postaviť « misijný dom » pre výchovu misionárov z Floresu pre svetové misie. Otec biskup a Otec provinciál veľmi súhlasia s týmto plánom. Núti nás k tomu skutočnosť, že do Ázie, v ktorej z dvoch miliárd obyvateľov len 2 a pol percenta je katolícke, v posledných 10 rokoch nedošiel viac nijaký nový misionár z Európy alebo Ameriky (pre nedostatok povolaní i pre politické pomery), — kým na Florese nie desiatky, ale stovky chlapcov, ktorí sa hlásia do seminára, nemôže byť prijatých pre nedostatok miesta. Napr. v minulom roku sa hlásilo do seminára v Kisole vyše 400 chlapcov, kým seminár mohol prijať len 124. Tak isto v iných malých seminároch mohli prijať len čiastku z tých, ktorí sa hlásili. Že by sa spomedzi tých 400-450, čo neboli prijatí, nenašlo 40-50 povolaní pre svetové misie? —■ Predpoklady sú veľké —• chýbajú len finančné prostriedky. V krásnom prístave Labuan-Bajo sme otvorili gymnázium a pri tomto gymnáziu by sme chceli otvoriť internát a dať možnosť mladíkom pripraviť sa pre svetové misie, zvlášť pre Áziu a Afriku, ktoré tak veľmi potrebujú nových misionárov. Na stavbu a zariadenie tohto internátu by sme potrebovali (k svojpomoci) aspoň 50.000.— USA $. V mene nášho Otca biskupa Eduarda Sangsuna SVD a Otec provinciáia Fransa Pora SVD, obraciam sa na Vás s úprimnou prosbou o modlitby a finančnú pomoc na toto dielo: internát pre výchovu budúcich misionárov z Floresu pre Áziu a Afriku. — Pán Boh Vám stonásobne odplatí každú Vašu obetu a milodar. Už teraz dávame nádej mnohým, že buducého roku budú môcť byť prijatí do internátu pre výchovu misionárov v Labuan-Bajo. — Pravda, všetko závisí od Vašej finančnej pomoci. Podporu na tento cieľ možno poslať cez naše misijné prokúry: P.J. Knoebel SVD, Mission Office, Techny, lllinois 60082, USA. P.G. Huth SVD, Missionsprokur Sankt Augustin, 5205 Sankt Augustin 1, W. Germany. Missionsprokur Sankt Gabriel, A-2340 Môdling, St. Gabriel, - Au- stria. Steyler-Missionsprokur, Haria-Hilf, CH-6312 Steinhausen, ZG, Schweiz. P.W. Wagner SVD, Missionsprokur, Dauthendeystr. 25, 8000-Mún- chen 70, W. Germany, s jasne vysloveným cieľom: na stavbu internátu pre výchovu misionárov na Florese. Staroslovienske životopisy našich národných apoštolov sú najstaršie a najdôležitejšie pramene, ktoré svedčia o požehnanom pôsobení so- lúnskych bratov na Veľkej Morave. Ide o diela veľkej historickej hodnoty a zároveň o diela vysokého jazykového štýlu. Diela vyšli už vo viacerých vydaniach. Prvý vydá! životopisy Pavol J. Šafárik, kým prvý slovenský preklad zo staroslovienskej pôvodiny urobil prof. Ján Stanislav r. 1933. Pri príležitosti 1100. výročia smrti svätého Metoda pripravil nový preklad Dr. Štefan Vragaš. Ako píše v úvode, nechal sa viesť pragmatickým hľadiskom: chcel dať do ruky čitateľovi ľahko zrozumiteľný text. Po stránke obsahovej sa text zhoduje s doterajšími prekladmi, no formou vyjadrenia sa od nich odkláňa. Namiesto lyrizovanej kompozície dáva prednosť prozaickému spôsobu vyjadrenia. 23 ŽIVOT KONSTANTINA - CYRILA a ŽIVO T METODA P.J. VojenčIak SVD ŽIVOT KONŠTANTÍNA-CYRILA a ŽIVOT METODA. Podľa staroslovienskeho textu a iných doterajších prekladov pripravil a úvod napísal Štefan Vragaš. Vydal Slovenský ústav svätého Cyrila a Metoda v Ríme roku 1986. Strán 104. Výrobná cena 5 dolárov. našimisionári [pageend23]DARMO ČAKAŤ OD TŔNIA HROZNO V posledných rokoch tlač v našej vlasti zaznamenáva znepokojujúci rast manželských rozvodov. Podľa Štatistickej ročenky roku 1984 sa na Slovensku uzavrelo 39.662 sobášov a sa rozviedlo 6.908 manželstiev, čo zodpovedá indexu 17.4 %. N roku 1985 sa tento index zvýšil na 19.4 %. Teda možno zjednodušene povedať, že približne každé piate manželstvo na Slovensku sa končí rozvodom. Roku 1920 rozvodový index bol len 1.2 %, čiže iba jedno z 80 manželstiev sa končilo rozvodom. Rozklad rodiny spôsobuje nielen morálne a psychologické škody jednotlivcom, ale aj materiálne zaťaženie spoločnosti a znižuje produktivitu. Preto sa už od 70-tych rokov vedie vládna akcia s cieľom znížiť počet rozvodov. Výsledky sa však, žiaľ, neukazujú. Naopak, od roku 1970 rozvodovosť na Slovensku vzrástla viac než dvojnásobne a od začiatku 50-tych rokov rozvodový index vzrástol až štvornásobne. Tieto údaje sú na zamyslenie. Rozvrat rodinného života je symptómom vážnej spoločenskej krízy s nedohľadnými dôsledkami. Rodina totiž je aj dnes základnou bunkou ľudskej spoločnosti. Socialistickí sociológovia sa snažia krízu manželstva zmalicherňovať. Hľadajú jej príčiny, ale sa neopovážia poukázať, že jedna z hlavných príčin väzí v samom systéme socializmu. Nestačí tvrdiť, že rozvodovosť je svetový jav. V európskej rozvodovej štatistike Slovensko zaujíma 20. miesto, ale až po ňom nasledujú prevažne katolícke krajiny ako Taliansko, Portugalsko, Španielsko a Írsko. Socialistickí odborníci tvrdia, že na Slovensku sa v rodinnom nažívaní v podstate veľa nezmenilo ani pod komunizmom. Vraj manželské zväzky boli iba zdanlivo pevné a trvanlivé a držali sa pospolu len pod vonkajším tlakom. Tyrania vonkajších faktorov vraj bola mocnejšia než vnútorné napätia a rozpory. Išlo o faktory psychologické (závislosť ženy na mužovi), sociálne (rozvod sa pokladal za hanbu a škandál), náboženské (Cirkev uplatňovala zásadu: Čo Boh spojil, človek nesmie rozviazať). Komunizmus oslobodil človeka spod tyranie týchto vonkajších faktorov. Ale toto « oslobodenie » sa odzrkadľuje vo väčšej rozvodovosti. Štatistiky poukazujú na štyri dôvody rozvodov: manželská nevera, rozdielnosť pováh, alkoholizmus a zlé zaobchádzanie. K týmto dôvodom rozhodne treba pridať ešte jeden — a to je šírenie materialistického chápania života. Leninská zásada, že morálne je to, čo osoží robotníckej triede, sa v osobnom chápaní praktizuje tak, že morálne je to, čo osoží alebo vyhovuje jednotlivcovi. Potvrdzuje to aj Engels, spoluzakladateľ komunizmu, keď píše: « Ak sa pominula vzájomná náklonnosť, alebo ak ju nahradila nová náruživá láska k inej osobe, rozvod je pre manželov i pre spoločnosť dobrodením ». Vzrastajúca rozvodovosť na Slovensku je istotne dôsledkom materialistického chápania života. To však teraz už ani predstavitelia marxizmu neuznávajú za « dobrodenie ». Ďalšou príčinou rozvodovosti, o ktorej nepíšu sociológovia, je aj vládou podporované nahradzovanie sviatosti manželstva, uzatváraného v kostole, rozličnými spoločenskými slávnosťami, ktoré sa konajú na Miestnych národných výboroch. Bola by isto zaujímavá štatistika, koľko rozvodov sa uskutočňuje z manželstiev uzavretých na Miestnych národných výboroch a uzavretých v kostoloch. Takej štatistiky však niet. A mala by sa urobiť! Podobne aj nedávne odhlasovanie nového zákona o potratoch istotne neprispeje k upevneniu rodiny, ale naopak, k jej väčšiemu rozkladu. Pri voľbách minulého roku 1986 sa zdôrazňovala « zodpovednosť » kandidátov. V « Ohlase ordinárov Slovenska k Medzinárodnému roku mieru a k plneniu občianskych povinností », uverejnenom v Katolických novinách 18. mája 1986, boli aj slová: « Pri plnení svojich náboženských povinností aj my použijeme svoje právo voliť navrhovaných kandidátov Národného frontu, ktorí pochádzajú z nášho ľudu, prejavujúc im svoju dôveru a tým aj my schválime program ďalšieho rozvoja našej krásnej vlasti... » Odhlasovaním nového zákona o potratoch sa isto nesplnila dôvera veriacich voličov a tento takzv. «pokrok » nič nepridá k rozvoju našej vlasti. SLOVENSKÉ HLASY Z RÍMA SLOVENSKÉ HLASY Z RÍMA — VOCI SLOVACCHE Dl ROMA — periodico mensile. Autorizzazione del Tribunále di Roma n. 17112 del 3 Febbraio 1978. Direttore responsabile: Domenico Hrušovský. Spedizione in abbonamento postale - gruppo III. Vydáva Slovenský ústav svätého Cyrila a Metoda v Ríme. Rediguje Andrej Pauliny s redačným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, vo švajčiarsku a vo švédsku na adresy tamojších slovenských katolíckych misií. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V Rakúsku na adresu: Slowakenseel- sorge, Graben 13-1-49, 1010 Wien. V USA na adresu Rev. Ján Ondič, 18. S. Chestnut St., TRESCKOW, Pa. 18254. Naša adresa: Istituto Slovacco dei Šanti Cirillo e Metodio, Casella postale 6175, 00100 Roma, Italia. Poštové konto: 43859008 — Istituto Slovacco dei Šanti Cirillo e Metodio — Roma. Korešpondenciu a príspevky posielajte na adresu: Istituto Slovacco dei Šanti Cirillo e Metodio, via Cassia 1415, 00123 Roma - La Storta, Italia. ROČNÍK XXXVI - 1987 Tlačí Typografia Ugo Detti, Via Girolamo Savonarola, 1 - 00195 Roma. Š. Senčík [pageend24]