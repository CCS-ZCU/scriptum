PROSTOR NEZÁVISLÁ REVUE ROČNÍK IV. BŘEZEN 1991 CENA 29,90 Kčs poznámky stati a úvahy myšlenkové proudy XX. století excerpta náš rozhovor anketa kultura 15 slovník politického myšlení literatura [pageend1]PROSTOR, kulturně politická revue vychází v Praze čtyřikrát ročně Řídí Aleš Lederer s redakčním kruhem: Rudolf Starý, Jan Vávra, Milan Hanuš, Josef Kroutvor Cena tohoto čísla: Kčs 2990, předplatné na rok 1991: Kčs 11960, poštovné zdarma. Pro zájemce ze zahraničí cena: US$ 5, roční předplatné US$ 20 (poštovné zahrnuto v ceně). Veškeré objednávky revue a knižní produkce nakladatelství Prostor zasílejte na adresu: ROVINA, P.O.BOX 76, 38311 Prachatice, telefon: (0338) 22 380 Návštěvní den: středa 14-17 hodin Bankovní spojení Korunové konto: Komerční banka, pobočka Praha-západ, Příkopy 3-5, 11003 Praha 1, č. účtu: 2546-111 Devizové konto: ÖSOB, a. s., Na příkopě 14, 11520 Praha 1, č. devizového účtu: 3483-49880 Uzávěrka tohoto čísla 17. května 1991 Uveřejněné příspěvky nemusí vždy odrážet názory redakce. Nevyžádané rukopisy se nevracejí. © PROSTOR, soukromé nakladatelství a vydavatelství Aleš Lederer, U Prašné brány 3, Praha 1, 11629 telefon: 2328205, 2328215 fax: 2328415 Obálku navrhl Pavel Hrách Grafická úprava Jaroslav Hradský, Jan Kortus, Aleš Lederer Vytiskly Tiskárny Vimperk, státní podnik Rozšiřuje PNS a svépomocná distribuce ISBN 80-85190-10-9 [pageend2]Březen nezávislý časopis ročník IV. číslo 15 Četba a psaní STATI A ÚVAHY Mythus Zdeněk Neubauer Poezie, mýtus, revoluce Estimado Octavio Paz Psaní a četba Josef Kroutvor Věčné pražské jaro George Sandové Petr Fleischmann Na současné téma V. Rudolf Starý MYŠLENKOVÉ PROUDY XX. STOLETÍ Vlastnictví Roger Scruton EXCERPTA Cesta do otroctví Friedrich August von HayekNÁŠ ROZHOVOR Pro vědce není špatná vizitka věřit v Boha (rozhovor s Jiřím Grygarem) ANKETA Anketa na téma „četba" KULTURA (divadlo, film, literatura, výtvarné uměni, hudba) SLOVNÍK POLITICKÉHO MYŠLENÏ LITERATURA Čas a tvář Petr Holub Básně Jiřího Šalamouna 1991 3 5 39 57 63 71 81 95 107 113 123 129 167 175 189 PROSTOR [pageend3]ÚVODEM Minulým číslem jsme uzavírali první ročník naší nezávislé revue. Nyní otevíráme nový ročník a jak jsme všichni zhruba tušili, vstupujeme současně do zcela nových podmínek na trhu, které jsme si v listopadu loňského roku dokázal každý s větší nebo menší fantazií představit. Loučili jsme se s neradostným konstatováním, že v příštím roce dojde pravděpodobně k zdražení časopisu na dvojnásobnou cenu. Tyto chmurné předpovědi se díky Bohu nenaplnily, takže věříme, že si tím uchováme přízeň co nejširšího okruhu čtenářů. Jsme si vědomi, že veškerá krása života není uložena pouze v knihách, stejně jako není obsažena jenom v penězích. Ta správná rovnováha tkví totiž v tom, a to si jako redakce upřímně přejeme, abyste si Vy, čtenáři, nadále kupovali časopis Prostor a zároveň si odnášeli z četby této revue co nejvíce kvalitních zážitků. Naše psaní a vaše četba tu tak leží ve vzájemném vztahu. A o to nám šlo při sestavování čísla především. Zejména bychom chtěli upozornit na myšlenkově originální příspěvek Zdeňka Neubauera Mythus, stejně jako na brilantní esej nositele Nobelovy ceny za literaturu Octavia Paže pod názvem Poezie, mýtus, revoluce. Ti, kteří si oblíbili pikantní filozofické šprýmování doc. Krejzy, najdou i v tomto čísle již páté pokračování rozhovoru s Rudolfem Starým, tentokrát zaměřené na osobnost F. Schopenhauera. Vaší pozornosti by rozhodně nemělo uniknout konzervativní stanovisko Rogera Scrutona na zásadní otázku vlastnictví, které věcně doplňují excerpta z Hayekova díla Cesta do otroctví. O věčné otázce po existenci Boha hovoříme v našem rozhovoru s astronomem Jiřím Grygarem. Bohatá nabídka leží též v rubrice kultury. Pro milovníky poezie jsme připravili lahůdku v podobě překvapivých básní Jiřího Šalamouna. Toť vše a nashledanou v červnu s číslem 16. únor 1991 redakce [pageend4]Četba a psaní Jeden můj přítel mně kdysi vyprávěl, jak na něho hluboce zapůsobil slavný a dlouhý Proustův román Hledání ztraceného času. Ne snad obsahem, ale zcela zvláštním prožitkem z četby samé. Můj přítel měl naštěstí čas, neboť byl právě čas letních prázdnin a tak četl každý den, někdy až dlouho do noci. Když dočítal poslední díl, měl pocit jako by ho začala svědit kůže na celém těle a jako by byl opilý nepochopitelným štěstím. To náhlé procitnutí všech smyslů na sklonku léta se nakonec projevilo i jako jistá trýzeň a přehnaná citlivost. Věci přistoupily blížeji a staly se až dotěrné, zvuky, lidské hlasy a řeč zhutněly a jejich přítomnost naléhavě zesílila. Společný oběd a konverzace dostávaly hlubší smysl, objevily se neznámé podtexty. Jedno náhodné cinknutí skleničky, způsob odložení příboru či malá poznámka na okraj měnily obraz situace a často ji zbytečně dramatizovaly. Slovo pronesené určitým přízvukem zaznělo tak, že by můj přítel nejraději utekl od stolu. Je zřejmé, že Proustův román našel svůj bez- prostřední ohlas v daném prostředí, jako by sám ožil a začal ovlivňovat život kolem sebe. Každý z nás má nakonec nějaké zvláštní osobní zážitky z četby, ať už se jedná o první knížky, tajnou četbu, literární objevy z let dospívání či o pozdější a rafinovanější způsoby, jak se nechat unést knihou. Ne nadarmo se říká, že četba je vášeň a opravdu bez této posedlosti by to asi nešlo. Hluboká, vášnivá četba je něco docela jiného než běžný způsob čtení, který je obvykle svázán s nějakou potřebou či účelem. Zejména při soustředěné četbě románu se propadáme do jiného času a noříme se do větších hlubin vědomí. Zpočátku se možná ještě podvolujeme hře, při níž se bavil i autor, ale později přistupujeme na mnohem vážnější zákonitosti díla. Zdá se, že opravdových čtenářů v moderním světě spíše ubývá a že naopak přibývá zběžnosti a dokonce povrchnosti čtení. Málokdo je dnes ochoten prožívat četbu jako dobrodružství, když ho kolem oslovuje tolik jiných událostí. Sledujeme televizi, přečteme si noviny, prolistujeme si časopis a tak to chodí stále dokola. Jsme natolik zahlceni informacemi a běžným každodenním čtivém, že odkládáme literární četbu na pozdější dobu, takže se ke knize ani nedostáném. Velký čtenář je dnes málem posmívanou figurkou, vzácnou existencí pomalu odepsanou z katalogu ohrožených druhů. Nechuti ke čtení vycházejí vstříc všechny formy masové publicistiky a všechny nejmodernější audiovizuální prostředky. Útěk od knihy je všeobecný a netýká se bohužel jen „obyčejných, lidových čtenářů“, ale i vysokoškolsky vzdělaných lidí a řady intelektuálů. Na druhé straně je ovšem třeba učinit i jisté výtky literatuře, která se vzdálila od humanitního poslání a ztratila smysl pro vyprávění. Moderní literatura opustila čtenářskou vášeň a začala se ubírat do oblasti textových spekulací. Tradiční styl měl organické vlastnosti, plynul přirozené jako řeka krajinou a městem. Čtenář se nechával unášet spádem věcí, vnitřním pohybem, sledoval děj, vnímal obrazy a naslouchal hudbě vět. Ale moderní literární styl je vpodstatě umělý, dost nepříjemný, smontovaný jako ocelová konstrukce, chybí mu rukopis. Moderní autoři sice vědí jak mají dobře psát, ale to, co obvykle píší, nedokáže člověka nadchnout a probudit jeho čtenářskou vášeň. Čtenář dostává do ruky místo knihy něco, co se 3 [pageend5]knize podobá, ale knihou není. Řekl bych, že se jedná spíše o literární design, jehož šikovná technologie ale nikdy nenahradí živé psaní. Při podrobnějším průzkumu zjistíme, že mezi autentickým rukopisem a četbou existují hluboké vzájemné vztahy spojitých nádob. Každá jednostranná změna otřásá kulturní strukturou. Snaha vychovávat čtenáře, učit ho jak má číst stává se manipulací a právě to nemá čtenář rád. Zklamaný milovník četby zavírá knihu a přesune čtenářské zájmy mimo literaturu. Kruh je uzavřen, ale jak z něho ven, jak se ubránit náporu informací a nestát se čtenářem - snobem, který tvrdí, že ho baví četba bez rozkoše. Asi jediným řešením krize je obnovit narušenou rovnováhu mezi psaním a četbou, četbou a psaním. Ideální je vztah vzájemné důvěry, kdy autor ví, že píše pro své čtenáře a čtenář zase ví, že se na svého autora může spolehnout. Už slyším, jak mnozí namítají, že taková literární harmonie nikdy neexistovala, ale já si naopak myslím, že je právě spojena s vrcholnou tvorbou světové literatury. Velká literatura je ve skutečnosti prostá, srozumitelná vzdělanci i obyčejným lidem, je čitelná v nejhlubším smyslu slova. Obviňovat čtenáře, že se dost nesnaží a nebo tvrdit, že literární experiment vyžaduje náročnější přístup, jsou jen výmluvy autorů. Potřeba zážitku, potřeba dobrého čtení trvá stejně jako trvá potřeba sbližovat se cestou psaní. A navíc se asi objevuje i potřeba dialogu a těsnějšího spojenectví autora se čtenářem v nepřátelském moderním světě. Určité postmoderní, postavantgardní či neokonzervativní názory se opět dovolávají tradičních hodnot a humanitního poslání literatury. „Požitek ze čtení v ideologickém věku“ - to je výstižný název eseje Roberta Altera, kalifornského profesora z Berkeley. (Recenze této knihy viz s. 148). Alter upozorňuje na nebezpečný sklon, ostatně podporovaný literární kritikou a vědou, vybírat si z knih stanoviska a skryté myšlenky. Smysl četby je širší, četba je také kus umění, jehož způsob poznání se nedá odhalit přímo a ocenit okamžitě. Na četbě je fantastické právě to, že nás sama uvádí do středu všech věcí, vtahuje nás do léčky, ale nabízí i klíč k pochopení. Kdyby psaní bylo jen psaním, byla by to asi bludná cesta, ale protože je zároveň i čtením, nabízí i východisko a pomoc. Minulé období samizdatu nabídlo čtenáři opět šanci, četba se stala náruživou činností, někdy spojenou i s jistým nebezpečím. Kdyby se nás někdo zeptal, co že jsme dělali celých těch dlouhých dvacet minulých let, můžeme klidně odpovědět: četli jsme. Mnozí z nás si ze špatných průklepů zkazili oči a z některých čtenářů se nakonec stali i lidé píšící, protože jedno se vázalo s druhým. Býval to zážitek získat nový Vaculíkův fejeton, vypůjčit si Svědectví, přečíst si nějaký esej či prózu. Každý autor věděl, že jeho psaní je adresné, že nepíše jen tak pro svou nesmrtelnost. Samizdat jen potvrdil, že tzv. psaní do šuplíku, psaní bez čtenáře, je falešná iluze. Dnes se pro literaturu otevírá nový prostor, ne zcela bez nebezpečí rychlé úspěšnosti a pomíjivé literární slávy. Kontinuita se samizdatem může být rychle rozvázána, někteří autoři se spojí spíše s reklamou než se čtenářem. To vše se asi stane a těžko těmto komerčním tlakům zabránit. Ale už ze zásadních důvodů - literatuře bytostně vlastních nelze vyloučit vznik díla, které bude radostí číst a vášnivě prožívat jako velké dobrodružství četby. Josef Kroutvor 4 [pageend6]POZNÁMKY Budeme budovat kapitalismus? Vloni na jaře jsem se v této rubrice zamýšlel nad tehdy ještě čerstvou sametovou revolucí. Dospěl jsem k prostému závěru, že spíše než o revoluci v klasickém smyslu slova půjde o obnovu běžných evropských civilizačních poměrů v této zemi, a to zčásti restaurací toho, co tu již kdysi existovalo, zčásti empirickým přizpůsobením tomu, co dnes existuje na západ od našich hranic; tedy bez jakýchkoli revolučních ideologií, a tím méně revolučních hnutí a stran, které by si vytyčovaly za cíl realizaci nějakých problémů všeobecné spásy v co nej kratším historickém období a s ručením absolutním, což by předpokládalo použiti všech dostupných mocenských prostředků. Dnes po roce mírně křečovitého pohybu v politické a ekonomické sféře se ukazuje, jak nesnadný a svým způsobem šílený je to úkol. Lze si proto klást oprávněně otázku, zda při plnění tohoto úkolu je možné se zcela obejít bez jisté míry sociální patologie. Nej horším dědictvím uplynulých čtyřiceti i více let není zastaralý výrobní park ani zdevastovaná příroda, ale zdeformovaná „lidská příroda“: kolekti- vistický, davový člověk, který byl po celou tu dobu soustavně zbavován své vnitřní nezávislosti, aby o to víc pociťoval závislost na vnějších strukturách moci; člověk infikovaný zhoubnou marxistickou ideologií, která mu mezitím přešla do krve, aby se stala organickou součástí zcela nevědomě uplatňovaných vzorů myšlení a chování. A právě tento druh „nového člověka“ se má stát nositelem obnovy toho způsobu života, jemuž se mezitím odcizil, a toho způsobu výroby, jemuž zcela odvykl. Naštěstí volba směru cesty nezávisí již na něm. Je dána požadavky přežití v konfrontaci s výkonnými a bohatými státy západní Evropy. Vznikla tak velmi zvláštní dějinná situace, kdy „člověk posttotalitní“ má jít volky nevolky někam, kam vlastně příliš netouží jít, protože není ochoten, a dnes možná již ani schopen zaplatit za současný evropský životní standard vysokou cenu v podobě osobního výkonu, odpovědnosti, rizika nápaditosti. Pokud ho však okolnosti nicméně nutí, aby se touto cestou vydal, není to přirozeně schopen udělat jiným způsobem, než jaký odpovídá jeho dnešnímu názorovému a volnímu uzpůsobení. Udělá to nejspíše tak, aby to bylo v souladu s jeho zažitým marxistickým paradigmatem budování nové společnosti - tentokrát ovšem kapitalistické. Začne nejprve budovat materiálně-technickou základnu společnosti. Společenská nadstavba, tj. v podstatě to, čemu se říká kultura, bude moci přijít na řadu až potom. A bude přitom postupovat způsobem, který logicky vyplývá ze zmíněného paradigmatu: k dosažení svých cílů si vytvoří stranu revolučního typu, tj. stranu, která dokáže realizovat sociálně-eko- nomický program vybudování bohaté a svobodné společnosti, program dostatečně přitažlivý pro nejširší vrstvy. Tak se může vytvořit situace, kdy politika, která byla v této zemi již tolikrát znásilněna a učiněna služkou nejrůznějších národních, sociálních a ideologických 5 [pageend7]hnutí, se znovu stane nástrojem realizace generálního plánu na nový, celou společnost zahrnující způsob života. Opět bude degradována ze své výsostné a nezastupitelné úlohy vytvářet a udržovat základní podmínky pro civilizovaný způsob života občanů i celé pospolitosti. Opět se tedy stane prostředkem k dosažení šťastných zítřků; a nositelé politické moci se stanou symboly a ztělesněnými zárukami těchto šťastných zítřků. To vše je ovšem posun, který by signalizoval velmi vážný patologický symptom na naší současné politické scéně. Symptom natolik vážný, že nutí k zamyšlení nad jeho možnými důsled- ky. Staré, vyzkoušené, avšak neosvědčené paradigma budování nové společnosti toho či onoho typu vede totiž s naprostou nevyhnutelností k likvidaci demokracie, kterou lze v této souvislosti jednoduše vymezit jako legální herní způsob, jak protihráče zbavit míče, tj. politické moci. To se teď stává nemožným, protože to zásadním způsobem ohrožuje uskutečnění předsevzatého programu. Stane-li se politika pouhým nástrojem realizace sociálně-ekonomic- kého programu slibujícího dosažení blahobytu pro nejširší vrstvy, přestává veškerá hra a začíná jít do tuhého. Pakje třeba všechny síly společnosti soustředit na uskutečnění vytyčeného programu, a vše, co se mu staví do cesty, musí jít stranou. Stranou musí jít především celý ten náročný a zbytečně složitý systém sportovního klání, kterému se říká demokracie, protože obsahuje příliš mnoho čistě formálních pravidel, jež vstřele- ní branky ztěžují a oddalují tak nesmyslně dosažení konečného cíle, který je v takových případech vždy mimo jakoukoli pochybnost. Oponenti takového programu pak přestávají být pouhými protihráči a protivníky a stávají se jednoduše nepřáteli - nepřáteli šťastné budoucnosti nás všech a podle toho je třeba s nimi nakládat. Lid sám projevuje v takových dějinných situacích velkou netrpělivost. Místo, aby šťastně vydechl po tak dlouhém a úmorném období útlaku a začal se těšit ze znovuzískané lidské a občanské důstojnosti, propadá panice z nedostatku vnějšího tlaku a vedení. Niterná potřeba udržet alespoň nouzovou integritu ho přímo vhání do náruče vůdců, kteří svou pevnou a autoritativní rukou mu mohou poskytnout chybějící celistvost a názorovou orientaci. Jednou z nejcennějších zkušeností tohoto davového století je zkušenost, že vytvoří-li se masa z takových vnitřně nesvobodných, zmatených a zfrustrovaných lidí, vynutí si taková masa již pouhým svým tlakem vůdce, kterého staví do čela hnutí, jež svým tíhnutím vytváří. Taková vůdcovská role je každým davovým hnutím již předem připravena, a protože jde vždy o eschatologickou naději, jež má vysvobodit masu z nesnesitelného stavu vnitřní nesvobody a vést ji do sociální pseu- donirvány toho či onoho typu, musí vůdce takového hnutí vždy vykazovat nezbytnou míru odpovídajících patologických vlastností. Od ztotožnění politiky s určitým všeobecně spásným programem je pak již jen krůček ke ztotožnění politiky s určitým hnutím a s určitým politikem, který se dokáže veřejnosti představit jako jediný garant realizace tohoto programu. Dalším cenným poznatkem z dějin tohoto století je poznatek, že politické programy masových hnutí bývají obvykle neobyčejně přesvědčivé a že v sobě mají vždy dostatek přitažlivých bodů jak pro masu, tak pro intelektuály, kteří mu pomáhají do života. Vrcholným cílem takových programů bývá dosažení vysokého stupně materiálního blahobytu. V marxistickém paradigmatu to byla přímo podmínka rozvoje vyšších, v podstatě kulturních potřeb společnosti. Nejprve jídlo a střecha nad hlavou, čítávali jsme v učebnicích politické ekonomie, a pak teprve kultura. 6 [pageend8]Podíváme-li se na současnou americkou společnost jako na dokonalé ztvárnění tržní ekonomiky, nelze jistě nevidět, že je to společnost skrz naskrz materialistická. Tento výsledný, zhmotněný dojem však mate. To, co utvářelo tuto neobyčejně hmotařskou společnost, a co jí kupodivu nepřestává utvářet dodnes, je jemné předivo duchovních hodnot a světonázorových postojů - počínaje přesvědčením o důstojnosti a nezávislosti jedince které jsou prostřednictvím složité sociální struktury dovedeny až do oblasti hmotné civilizace. Peníze jako konečný produkt této oblasti mají sloužit k tomu, aby dotvrdily a zajistily nezávislé postavení jedince ve společnosti. V totalitní společnosti se rovněž vyskytují peníze, a ti, kteří jich mají nadbytek, si ještě mohou leccos dopřát. Ale skutečný a sociálně ospravedlnitelný smysl peněz jako výrazu hmotné civilizace je tu zcela deformován. Sebevětší částka peněžního nebo vůbec materiálního bohatství tu nevede a ani nemůže vést k původně zamýšlenému cíli. Je duchovním poselstvím křesťanského světonázoru, že skutečná nezávislost může být jenom vnitřní. Na rozdíl od duchovní tradice Východu má však touha po nezávislosti v západní kulturní tradici tendenci dotvořit se i ve vnější, hmotné části svého společenského těla, tak aby vnitřní bylo v souladu s vnějším. Jestliže však vnitřně nesvobodný člověk začne usilovat o hmotný blahobyt jako o prostředek, který mu má přinést životní naplnění, a jestliže se navíc, v touze po dosažení tohoto cíle, stane součástí masy netrpělivě žádající na svých vůdcích, aby je v co nejkratším historickém období - a když to bude nutné, i s použitím tvrdších prostředků - přivedli do Země zaslíbené, pak se takový člověk ocitá - tak jako se to již tolikrát stalo v dějinách - na slepé koleji. Na celém tomto naznačeném „pat- tern of behaviour“ je zajímavá snad již jen nepoučitelnost, s jakou se člověk vždy znovu vrhá do dalšího kola zápasu, nad jehož dosavadním katastrofálním průběhem není ochoten se příliš zamýšlet. Jen žádné „intelektuálské“ pochybnosti o jednoznačné správnosti nastoupené cesty! Zkušenosti tohoto temného století však ukazují, že tam, kde politická reprezentace nedokáže čelit pro svou krátkozrakost a bezzásadovost vznikajícím mezním situacím, zůstává na tolikrát selhavších a tolikrát i zpochybněných intelektuálech, aby alespoň varovali před recidivami starých, dávno diagnostikovaných nemocí. Proto jsou to také oni, kdo se stávají prvním terčem masových hnutí. Lid pak vše přežije. Neboť lid - alespoň v našich středoevropských krajích - je vždy vítězný. leden 1991 R. Starý Václav Klaus „za zrcadlem“ Ve druhé knize slavných a oblíbených Alenčiných dobrodružství („Za zrcadlem a co tam Alenka našla“) popisuje Lewis Carroll hrdinčino setkání a rozhovor se zvláštním mužíčkem vajíčkového tvaru: ,„Když já užívám slovo, * řekl Hupity Dupity tónem trochu posměšným, ,tu značí právě to, co chci, aby značilo - ani více ani méně. * ,Otázka je,‘ řekla Alenka, ,můžete-li přimět slova, aby znamenala různé věci. * ,Otázka je,‘ řekl Hupity Dupity,,kdo je tu pánem - to je to celé. * “ (Praha 1931, s. 88) Že takovéto rozhodování o významech (tj. významové decize), které by chtělo pominout konsensus, kontext i denotace jako nejzákladnější možnosti určování významu, nemusí platit pouze v pohádkách, jsem si častokrát uvědomil v době našeho reálně socialistického „ancien régime“, ale překvapivě znova také na jaře 1990, kdy jeden politolog - mezitím se stal ještě poslancem Federálního shromáždění - cítil potřebu přiblí7 [pageend9]žit nedovzdělaným čtenářům obsah slova „konzervatismus“ a jako jeden z jeho důležitých rysů uvedl nutnost „sáhnout do minulosti přes propast nejméně jed- načtyřiceti let“ a snahu o „obnovu“ hodnot z doby první republiky. (P. Bratinka, Konzervativně o konzervatismu a liberalismu, Fórum 14/90, s. 5) Toto vymezení se mi zdálo - a samozřejmě i nadále zdá - nanejvýš problematické, a sice zejména s ohledem na informační a komunikační zmatek - neboť v takto pružných definicích mizí možnost odlišování, šance diferencí a jednoznačnost vymezení, které jsou přece právě jejich smyslem. Má-li se restaurativní obnova hodnot první republiky stát součástí politického programu českých konzervativců, prosím, to je jejich věc. Ale mělo by být zároveň jasné, že právě v tomto bodě se konzervativci přibližují k něčemu, co sami nutně a vždy nemusí být, totiž právě k restaurativní politice (která, jak s ohledem na Velkou francouzskou revoluci postřehl už Hegel, přece trpí vnitřním rozporem, že se odmítavě staví vůči přítomné podobě dějin jako výsledku historického vývoje, a tak popírá samotnou dějinnou substanci, již by právě chtěla uchovat a rekonstruovat) - což pak může samozřejmě odporovat jiným tezím jejich politické orientace. Že se tedy k restaurativní politice mohou přibližovat právě tak, jako se mohou vedle toho spojovat a historicky se také velice často spojují - s liberalistickým pojetím ekonomiky. A právě aby bylo zřetelné, co je co, je žádoucí a přímo nutné, aby se od sebe odlišovala slova jako „konzervativní“, „liberální“, „pravicový“, „restaurativní“, „reakční“, „legitimní“ atp. Věc samotná by nestála za tolik hluku a pozornosti, kdyby neřestem „decizio- nistické sémantiky“, která nakonec nemusí být ničím jiným než ideologickým překrýváním reality, nepropadl také Václav Klaus na své politické cestě z pozice hlavního architekta ekonomické reformy země do funkce stranického leadera. Je jistě pozitivní, že ze samotného faktu tohoto přechodu můžeme doufat v probuzení jeho smyslu pro neekonomické dimenze společnosti, kultury a politiky, které se jeho předchozí projevy zdály postrádat. Ale právě to, že tuto cestu nastoupil, by ho mělo zároveň vést ke snaze nepřipustit, aby se poddajná pružnost obsahu pojmů změnila v neforemnou a beztvarou vytahanost, která nakonec může zahalit úplně všechno, případně sloužit čemukoli. Nedlouho po svém zvolení do čela Občanského fóra prohlásil: „Sám sebe řadím mezi konzervativce. Museli bychom ale definovat rozdíl mezi liberálem a konzervativcem, neboť mám čerstvou zkušenost, že jsou v tomto porovnávání někteří lidé dost zmateni. Preferuji jednotlivce před státem a nechci státu přenechat funkce, které mu nepřísluší. To je standardní pravicová pozice.“ (Nechci sám něco měnit. Fórum 43/90, s. 12) Je samozřejmě otázkou, do jaké míry se zde Václavu Klausovi opravdu podařilo vyjádřit rozdíl, který měl na mysli. Přece jen vágně formulovaná a spíše k liberalistické tradici odkazující preference individua před státem a odkaz na „standardní pravicovou pozici“ situaci ještě dále zatemňují. Odmítání etatismu (který bývá definován jako tendence především v hospodářské oblasti rozšiřovat mocenskou sféru státu na úkor individuí) totiž ještě nemusí automaticky znamenat „pravicovou pozici“. Antide- mokratická a antiliberální „třetí říše“ může sloužit jako doklad, že existoval etatistický stát, který si uzurpoval „funkce, které mu nepříslušely“, a který je přesto možné jednoznačně charakterizovat jako pravicový. Co se míní slovem „konzervatismus“, bohužel nevyjasňují ani další pokusy o definici, spíše v nich jen variuje „libe- ralistický“ obsah tohoto slova. V inter- 8 [pageend10]view pro Mladou frontu Dnes z 22. prosince 1990 Mám strach, abychom zvládli přelomové období Václav Klaus zdůrazňuje, že „existují různé významy slova konzervativní“, a v zásadě se opakuje předchozí vymezení. Konzervatismus je údajně „ideologie, která vychází z člověka jako jednotlivce a předřazuje jeho práva před jakýmikoliv dalšími entitami, jako je stát a tak dále. Tedy jsem zastáncem názoru minimálního vměšování státu do společnosti a ekonomiky, a to je konzervativní postoj.“ Takováto tvrdošíjnost jednoho přece jen znejistí. Pak je ovšem třeba sáhnout ke slovníkům a encyklopediím, které jednoznačně vylučují, že by mohly existovat „různé významy slova konzervativní“. Tak třeba „Slovník jazyka českého“ Váši a Trávnička (třetí, přeprac. a dopl. vyd., Praha 1946) nás ujistí, že „konzervativní“ v češtině stále ještě znamená „lpící na starých názorech a řádech, snažící se je zachovat, nepřející novotám (člověk, strana, mínění)“. Že konzervativní význam slova „konzervativní“ (odvozeného z latinského „conservare“ = udržovat, uchovávat) opravdu nepodlehl nějakému modernistickému po- krokářství a změnám, ujišťují také novější prameny zahraniční, třeba velice spolehlivý „The Fontana Dictionary of Modern Thought“ (London 1977), kde profesor mezinárodních dějin na londýnské univerzitě Donald C. Watt definuje konzervatismus jako „souhrn politických idejí a postojů, jejichž těžiště spočívá v preferování starého a v sociálním a politickém řádu pevně ustanoveného, a to oproti novému a nevyzkoušenému. Jako takovíto obhájci zdůrazňují konzervativci důležitost zákona a řádu, kontinuity a ustanovení, obezřelost v inovacích, zdůrazňují tradice, rozmanitost a také nedokonalost lidské povahy a zásadní nevykořenitelnost lidských neřestí.“ Konzervatismus podle Watta kromě toho vyjadřuje různé stupně úcty, akceptuje nerovnost mezi lidmi, nedůvěřuje čistě intelektuálnímu pojetí politiky a respektuje vlastnictví. „Státní intervence i státní subvence jak individuím, tak institucím jsou podle konzervativců přípustné jen v krajních případech,“ končí autor své heslo. Nebudeme samozřejmě překvapeni, když dalším listováním oběma zmíněnými slovníky ^jistíme, že tomu, co se Václav Klaus snaží zformulovat ve svých politických interview, ale především tomu, o co usiluje ve své ekonomické reformě, spíše odpovídá to, co se v nich uvádí pod heslem „liberalismus“ (resp. „liberální“). Ve „Slovníku jazyka českého“ se o něm říká, že je to „hnutí, požadující osobní svobodu v životě politickém, náboženském, kulturním, hospodářském“, a jako jeho možný český ekvivalent uvádí „svobodomyslnost“. Ve druhém použitém slovníku, „The Fontana Dictionary of Modern Thought“, se navíc podrobněji diferencuje mezi „liberalismem“ jako „politickou filozofií“, „historicky spojenou s ideou svobody: s občanskou svobodou individua, politickou svobodou institucí, svobodou náboženství, svobodou podnikání a svobodou obchodu“, a mezi „ekonomickým liberalismem“. Jeho vymezení se mi zdá s ohledem na naši problematiku nanejvýš instruktivní a usvědčující. „Ekonomický liberalismus“ je zde charakterizován jako „aplikace doktríny klasického liberalismu na ekonomiku, která pro tržní hospodářství zdůrazňuje soutěž na trzích a používání cenového mechanismu“, a to na úkor „direktivnějších forem intervence“. Ekonomický liberál není údajně ten, kdo věří v laisser faire, a neuznává potřebu intervence (pokud možno prostřednictvím cenového mechanismu) za účelem ovlivňování externalit a za účelem obhajoby zájmů „veřejných statků“ (např. obrany městských parků), pro což v tržním prostoru nebývá místo. „Mnozí, ni9 [pageend11]koli však všichni ekonomičtí liberálové souhlasí s redistribucí příjmů formou daní a se subvencemi v hotovosti spíše než s redistribucemi cestou provizí, formami fixace mzdy nebo ceny. Tam, kde je nevyhnutelná přímá intervence, ekonomičtí liberálové kladou důraz na obecná neosobní pravidla a jsou proti uvažovaným rozhodnutím o jednotlivých případech ze strany politiků. Liberálové nemusí být vázáni na představu nějaké určité formy vlastnictví; a pár jich dokonce věří v tržní socialismus, kde trh je tvořen státními podniky nebo družstvy.“ S výjimkou posledních charakteristik by tyto formulace mohl jistě podepsat přinejmenším v konkrétní argumentační souvislosti - i Václav Klaus. Že necítí potřebu to udělat a že může volit pragmatické až oportunní formulace, to je spoluurčováno obecnou situací, v níž přece jen málokdo ukazuje vůli k takovému projasňování vlastního stanoviska i skupinového programu, které by mohlo vést ke změnám v základním rozložení politických sil. Někdy se dokonce zdá, že s prohlášeními, formulacemi atd. je to u nás dost jednoduché. Jako by si nikdo nemusel dělat velkou hlavu, že se jeho slova budou brát vážně, nebo dokonce doslova. Větší brebty se nechají dementovat jednu dobu se dokonce zdálo, že dementi bude víc než pozitivních a nesporných prohlášení a o těch menších jako by se věřilo, že vyblednou a ztratí se samy. Anebo že by nešlo o brebty, ale o výsledek vyvíjejícího se, intelektuálně hlubšího pohybu v realitě?! Přece jen vzniká dojem, že spíše než o poznání se zde naopak jedná o přizpůsobování se názorům „nové“ veřejnosti. Příležitosti pak nejsou pro formulace, ale formulace pro příležitosti: Tak třeba ve dnech 21. listopadu ještě platí, že ,já sám nejsem pragmatik“, zatímco o několik málo týdnů později v Olomouci se už může vystrčit na krám, že „chceme pragmatismus, chceme zaměření na hledání konkrétních dovedností, jak spravovat tento stát, a ne jak uplatňovat nějaké naše apriorní ideologické vize“ (srov. k tomu Fórum 43/90, s. 12 a Fórum 47/90, s. 4). A jistě by se našlo více a ještě lepších příkladů, a to nikoli jen z prohlášení politického charakteru, ale i odpovědí na otázky ekonomiky, které by dále osvětlily, co to vlastně ten Carrollův Hupity Dupity mínil, a které by pomohly přesněji rozumět, do jaké míry měl pravdu v tom, že se nakonec nejedná o nic jiného než o moc, a to, „kdo je tady pánem“. Avšak to, o co se mi zde jedná, není vyčíslení formulačních nedůsledností, rozporů a lapsů z úst jednoho ministra a politického vůdce zároveň, ale spíše upozornění na určité duchovní pozadí, z něhož rostou. Je charakteristickou snahou jít vstříc obecnému důrazu na ideovost pozicí a produktivnosti tvorby politické vůle prostřednictvím hodnocení, zejména morálních. Upozornění na významový decizi- onismus a na ideovou svévoli pokusů různých proudů české politiky o hledání vlastní ideové identity, které by se rády ozdobily přídomkem „konzervativní“, se mi zdá proto smysluplné teprve tehdy, poukáže-li se přitom zároveň na to, co tyto pokusy fatálně doprovází: na in- telektuálský sklon k ideologickým sebeklamům. Na první pohled snad může překvapovat, že se tuto v zásadě konzervativní tezi snažím použít také pro charakteristiku našich „konzervativců“ a specifiky jejich myšlení. Ale zdá se mi, že i pro ně platí, co už ve dvacátých letech ve svých polemikách vytýkal kulturní a politické avantgardě a jejím světonázorovým iluzím Ferdinand Peroutka, totiž že se „nedrží věcí, ale slov“. Oproti intelektuálské specializaci na všeobecno a upřednostňování společenské imaginace, které se spojují s utopickými projekty budoucnosti, chce tato Peroutkova teze poukázat na produkti10 [pageend12]vitu stabilizovaných řádů, kulturotvor- nost tradice a úlohu zdravého rozumu. Vyslovuje nedůvěru zprostředkovaným, převzatým nebo jen čistě teoretickým formám zkušenosti, relativizuje platnost vykonstruovaných projektů a zpochybňuje víru v jednoznačnou pozitivitu změn. Na tomto pozadí se ovšem rozpory a nedůslednosti v projevech Václava Klause ukazují jako jen okrajová pozice v rámci obecnějšího typu, kde navazování na přerušenou tradici buržoazně liberální demokracie je spojeno se zaváděním netradičních, z jiných kontextů nebo i z jiných dob převzatých pojmů a argumentů. Na jedné straně tak vzniká dojem učebnicového zjednodušování a zpřehledňování, na druhé straně ale také dojem instrumentálně populistické unifikace problémů. Hodnověrnost výkladu velice komplikovaných dat a procesů už pak nemusí být vázána na jeho přesvědčivost a úplnost a výklad sám není primárně orientován schopností diferencovaně poznávat (a případně i odpovídajícím způsobem řešit), ale opírá se spíše o iluzi, že stačí, když o těchto faktech a procesech budeme rychle a jednoznačně z hodnotících pozic rozhodovat. Ale právě tím (stranické) smýšlení bude vítězit nad (politickou a občanskou) soudností. A i když toto smýšlení nemusí být vždy totalitám!, nepochybně zůstane autoritářské. Neboť pak už nezáleží na tom, jaké jsou reálie, dokonce je lhostejno, jaké jsou tradice: převzaté figury myšlení, odvozené argumentační vzorce a příležitostné definice sice mohou znovu zpřehlednit různorodost, rozmanitost a různotvarost reality, ale ta se tím jako celek proto ještě nestane o nic víc dispo- novatelnou. Řečeno poněkud jinak: mohou existovat i konzervativní utopie a jsou stejně nebezpečné (a stejně sektářské) jako utopie levičácké právě v tom, že» chtějí legitimovat přeměnu toho, co je, a směrovat utváření toho, co ještě není, a to z pozice, která je v zásadě spekulativní. Substanciální pravda, kterou by chtěly obsahovat, ale není ničím jiným než jen jedním z možných výkladů „smyslu dějin“ či „smyslu univerza“. Filozofické a sociologické analýzy revolučního utváření politické vůle a tvorby mínění jdou samozřejmě mnohem dál a především hlouběji, než jak se zde o tom zatím hovořilo. Také jejich škála je mnohem širší. Už Max Weber, jeden z nejpodnětnějších a nej výraznějších sociálních myslitelů tohoto století ve svých politologic- kých analýzách definoval moc jako „kteroukoli šanci, i proti odporu prosadit v rámci nějakého sociálního vztahu vlastní vůli, lhostejno na čem tato šance spočívá“. S ohledem na praktický výkon moci a jeho legitimitu, předpokládající určitý druh souhlasu a přijetí, Weber tuto velice širokou a vlastně i neurčitou koncepci zužuje do pojmu „panství“ a rozlišuje jeho tři čisté typy. Jejich legitimita má charakter buď racionální, daný vírou v legalitu ustanovených řádů, nebo tradicionální, spojený s vírou v posvátnost odevždy platných tradic, nebo konečně charakter charismatický, založený na víře ve zvláštní schopnosti a síly význačné osobnosti. Vedle těchto tří čistých typů politického panství rozeznával Weber ještě jeden, vlastně velice prastarý typ panství, který analyzoval pod různými nadpisy jako „náboženské panství“, „panství křesťanských sekt“, „kazatelské panství“ a nejčastěji jako „hierokratické panství“. Výkon jeho moci a autorita při ovlivňování jiných se totiž v poslední instanci neopírají o hrozbu fyzického násilí, jak je tomu pro Webera ve všech případech panství politického, ale od počátku jsou vázány na „niterný poměr“ člověka k sobě samému, tedy na faktický nebo jen potenciální nátlak psychický (hrozbu „odepření posvětil [pageend13]ných statků“, to je například vyloučení z komunity „mravně bezúhonných“). Weberovy výzkumy byly dodatečně prohloubeny ve svých teoretických předpokladech moderní filozofickou antropologií (H. Plessner, A. Gehlen), která přesvědčivě ukázala, že člověk je svou přirozeností taková bytost, která svůj život utváří (na rozdíl od zvířete, které svůj život pouze žije) výlučně prostřednictvím motivujících obrazů, jež má o sobě a o světě. To na jedné straně znamená sebereflexívní distanci ke světu, k sobě samému a nakonec i k vlastnímu jednání, ale zároveň je tím člověk ve svém „utváření“ více disponovatel- ný. Tak vzniká nová forma „ovládání“, kdy člověk, jako jednotlivec, svůj život neutváří zcela svobodně, ale jeho život může být a je utvářen jinými, totiž těmi, kteří v sociálních souvislostech disponují obrazy sebe a světa, a proto disponují zprostředkovaně i jednáním druhých. Pro současnou podobu tohoto typu použil H. Schelsky termín „kazatelské panství“ prostřednictvím „udělování smyslu“. Jeho legitimita může být vázána na absolutnost mravního horizontu, na správcovství v zásadě transcendentní pravdy, ale často může být vytvořena jen populistickým přihlášením k akceptovatelným a očekávaným heslům či formulacím. Neboť i ony, jsou-li pronášeny dost autoritativně a jsou-li kompetence mluvčího přenášeny instinktivně z jedné oblasti na druhou, třeba ze sféry ekonomie na sféru společnosti či politiky, mohou být přijaty právě jako udělení smyslu. Zdá se mi, že právě v tomto „přenosu“ spočívá kus tajemství politických úspěchů Václava Klause, ale i nebezpečí, s nimiž si pohrává: že racionální, o kompetenci opřená rozhodnutí nahrazuje v řadě případů hierokratickým udělováním očekávaného smyslu. prosinec 1990 Miloš Havelka 12 Kdo porozumí Čechům? Před listopadem 1989 asi sotvakdo z českých obyvatel tehdejší ČSSR předpokládal, jak rychle a s jakou intenzitou se vyhrotí tzv. slovenská otázka, a málokdo asi očekával, že za několik měsíců bude znejistěna a ohrožena samotná existence Československa. Překvapení a nepřipravenost na takový vývoj z české strany způsobily další prohloubení konfliktu. V živé paměti je dosud pomlčková válka, během níž se mimo jiné do širšího slovenského povědomí dostala Slovenská národní strana a jejímž výsledkem - poté co čeští poslanci odmítli spojovník - je současný odpudivý oficiální název státu. Česká veřejnost se tenkrát s údivem ptala: Cožpak v parlamentu nemají nic jiného na práci než řešit takové žabomyší spory? Nemá smyslu vinit ji v této souvislosti z kdovíjakých hříchů - slovenská optika jí byla prostě cizí (to samé platí i obráceně). Postupem doby se stala zřejmou mimořádná závažnost krizového slovensko-českého vztahu nejen pro existenci státu, ale i pro realizaci obecných politických cílů. Česká politka, respektive čeští politikové, a to jak na republikové, tak federální úrovni, z toho však nevyvodili příslušné závěry, nevypracovali žádné určitější koncepce dalšího česko-slovenského soužití - hesla jako „autentická federace“ a „silné republiky = silná federace“ za ně považovat nemůžeme. Česká strana jen reaguje na slovenské iniciativy a často je slyšet nářky, že nás to zdržuje od řešení věcných problémů. Svou roli zde mimo jiné hraje i to, že do politiky vstoupila řada ekonomů a technokratů, orientovaných směrem k ekonomické racionalitě a podceňujících některé mi- moekonomické politické záležitosti. Demokratická politika si ovšem problémy, před kterými stojí, a jejich závažnost neurčuje sama - je zde od toho, aby je řešila či jim včas předcházela. Možná bychom po českých politicích [pageend14]chtěli příliš - vždyť jasno či jen pevnější a stálejší postoj, neproměňující se den ode dne podle těch kterých slovenských výroků a požadavků, nemá ani česká inteligence, ani širší veřejnost. Obyčejný český člověk, který má (přesněji snad: měl) neproblematické československé státní vědomí, sdílí širokou paletu názorů od znechucení a lhostejnosti přes přesvědčení, že se Slovákům nemělo ustupovat, až k onomu „ať si teda jdou“. Obdobné spektrum bychom zřejmě nalezli i u české intelektuální elity. Její malá, ale vlivná část, zejména ta, která v předchozích letech působila v nezávislém myšlení, prokazuje vstřícnější postoj k slovenskému snažení, a to už proto, že je velmi kritická k dějinám svého vlastního národa včetně období první republiky a národnostní politiky Čechů. Mnozí z disidentských intelektuálů vstoupili do politiky a vnesli tam kromě jiného i onen sebekritický a vůči slovenským požadavkům otevřenější přístup. Jak se však paradoxně ukazuje, tento moment v chování některých českých politiků nepůsobí příliš pozitivně. Spolu s ním totiž vystupuje pocit špatného svědomí vůči Slovákům. To by samo o sobě nemuselo znamenat nic tak hrozného, jenomže uvědomíme-li si, že nej významnější slovenští političtí partneři zdaleka nepatří k reflexívním a sebekritickým intelektuálům, a připočte- me-li fakt, že všichni čeští politikové chtě nechtě pociťují ve svém vědomí také odpovědnost vůči celé Československé republice, pak tento motiv v politické rovině zakládá vydíratelnost českých politiků. Problém slovensko-český je nesmírně komplikovaný a mnohovrstevnatý. Dnes už však přece jen aspoň část české populace tuší, o co jde. Slováci se především liší svým vztahem k československé státnosti, který se vyznačuje nejednoznačností a problematičností. Je to dáno podstatně odlišným historickým vývojem, tradicemi a mentalitou slovenského národa. Po listopadovém převratu se opět potvrdilo, že na Slovensku je v té či oné podobě pociťována potřeba dosáhnout národního uznání a svébytnosti prostřednictvím politické a státní svébytnosti. V politické rovině se to projevilo jednoznačnou orientací slovenských stran a politiků na priority Slovenska, na slovenskou identitu, na to, aby si Slováci rozhodovali o svých záležitostech sami, apod. Druhá strana této orientace spočívá v negativním či podezíravém vztahu ke všemu federálnímu, v němž je spatřován spíše prostředek českého, nebo alespoň slovenským zájmům nepřejícího poručníková- ní. Slovenští politikové svými slovy a činy předvedli (s výjimkou těch, kteří zastávají federální funkce, i když i oni jsou podstatně limitováni ohlasem na Slovensku), že nepociťují nijak zvlášť výrazně odpovědnost za společný stát a že obdobnou odpovědnost u politiků českých chápou jako nemístný paterna- lismus. Vedle odlišného vztahu k československé státnosti existují mezi Čechy a Slováky, jak potvrzují výzkumy veřejného mínění, další podstatné odlišnosti především v oblasti politické a sociální psychologie - u Slováků např. větší důraz na úlohu státu při zajištění sociálních jistot, větší ochota stávkovat, větší odpor k reformě směrem k liberální ekonomice, méně kritický pohled na vlastní národ, menší antikomunistická naladě- nost atd. I tyto rozdíly jsou podmíněny odlišným předchozím vývojem a umocněny horší ekonomickou situací Slovenska. Předpokládá se zde větší nezaměstnanost, větší sociální a potažmo i na- cionální napětí. Vzhledem k těmto okolnostem a vzhledem k rozpočtové politice slovenské vlády už dnes začíná být zřejmé, že přerozdělování ve prospěch Slovenska, které trvá i podle nových rozpočtových pravidel - i když o něm politikové taktně mlčí -, bude muset být nějakým způsobem zvýšeno, pokud vůbec má být zachován jakžtakž stabilní 13 [pageend15]a společný stát. V současné situaci by se ale tato skutečnost musela před českou veřejností zamlčet, nebo přímo popřít. Z projevů a činů slovenské politiky a ze značné části slovenské žurnalistiky můžeme odvodit zhruba dva typy výtek a stížností směrem k Čechům a českému pragocentrismu. První hovoří na adresu Čechů o vykořisťování, o přetrvávající snaze ovládnout Slovensko, o českém imperialismu a o množství dalších podobných zločinů a hříchů páchaných na slovenském národě v minulosti i přítomnosti. Druhý, umírněnější apeluje na Čechy především v tom ohledu, aby pochopili slovenské snahy, a vinu Čechů v současnosti spatřuje v tom, že se vědomě či nevědomě brání tomuto porozumění - například prostřednictvím neobjektivního informování, bojkotu slovenského tisku a obecně nedostatkem dobré vůle a bezdůvodnou nedůvěrou. Velmi rozšířené jsou zejména nekompromisní kritiky některých slovenských politiků na adresu českého tisku, že šíří dezinformace a prezentuje Slováky před světem jako nezodpovědné nacionalisty a rozvraceče, naopak o práci slovenských sdělovacích prostředků se kupříkladu Vladimír Mečiar vyslovil několikrát velmi pochvalně. Příznačné je, že i čeští politikové, jmenovitě Václav Havel a Petr Pithart, několikrát obvinili český tisk z podobných prohřešků. Srovnáme-li však české a slovenské noviny věnující se tomuto tématu, neshledáme žádný důvod pro tak odlišné hodnocení, naopak zjistíme spíše větší zdrženlivost českých žurnalistů (to samozřejmě platí jen obecně). Příčina tkví nejspíš ve zvýšené vztahovačnosti Slováků, v jejich přecitlivělosti na to, co se o nich a jejich národě v Čechách řekne. Postoj některých českých politiků zase svědčí o jejich snaze často marné snaze - nedotknout se slovenského cítění, překousnout určité věci a raději mentorsky zasáhnout vůči vlastnímu národu. Co se týče slovenského důrazu na to, aby je Češi dobře chápali, je jistě míněn mnohými Slováky upřímně a v dobrém úmyslu, že odstranění českého neporozumění povede k slušnému soužití třeba v „autentické federaci“. Lze mít ale velké pochybnosti o tom, že porozumění ve smyslu vcítění se do slovenské mysli, do jejích potřeb, nároků a směřování může odstranit vzájemné třenice a vést k všeobecně uspokojivému a efektivnímu politickému uspořádání. Nestačí někoho jen chápat, je třeba si ujasnit svůj vztah k tomu, komu případně rozumíme, a tedy rozumět sami sobě v tomto vztahu. Další problém tkví v tom, jak převést toto poznání do politiky, jak rozumět sobě i druhému a celé situaci politicky. Češi jsou často, ať už oprávněně či neoprávněně, obviňováni z paterna- lismu. Slovenské stesky, že je Češi i ostatní dostatečně nechápou, případně že jim ubližují, svědčí o tom, že oni sami tímto přístupem paternalistický vztah přinejmenším spolukonstituují - připomíná to stížnosti dětí na dospělé. Děti také sotva napadne, že rozumět sobě není tak jednoduchá záležitost, natož pak, že by se mohly nebo měly snažit pochopit dospělé. Je snad správné, že Češi nežádají podobného porozumění, měli by však dobře, a to především politicky rozpoznat svou situaci a perspektivy v neuspokojivém a roztržkou, či dokonce katastrofou hrozícím poměru slo- vensko-českém. Snaha Slováků o nové řešení vztahů mezi národními republikami a federací má jistě i důvody, které lze uvidět i jinou než jen národní logikou. Centralistic- ko-byrokratický model řízení společnosti, přezíravost federálních úředníků a nejasnost kompetencí ještě do značné míry přetrvávají a pravděpodobně i někteří noví technokraté nemají dostatek pochopení pro specifiky a potřeby Slovenska. Tyto problémy jsou slovenskou stranou vnímány prizmatem národnostních vztahů, i když stejnými neduhy byla a je postižena i česká společnost. 14 [pageend16]V průběhu uplynulého roku rostlo politické a národnostní napětí mezi Slováky a Čechy až vyvrcholilo koncem roku v průběhu tzv. kompetenčních sporů. Během tohoto roku se mohlo mnohým Čechům zdát, že politika všech slovenských stran je ve svém celku koordinována směrem k rozpadu nebo maximálnímu rozvolnění československého státu. Extrémisté a umírnění se v tomto postupu jako by vhodně doplňovali. Je zřejmé, že asi nešlo o vědomou koordinaci, nicméně významné politické síly vycházely vlastně z téhož motivu - silné Slovensko, svébytnost, identita, státnost. Poměrně pregnantně to vystihl Vladimír Mečiar v rozhovoru pro jeden český deník na konci minulého roku. Řekl, že na Slovensku existují tři projekty. Jeden chce vytvoření samostatného státu hned (SNS), druhý předpokládá dočasné soužití ve federaci a poté její rozdělení při vstupu do Evropy (KDH) a třetí mluví o vypořádaných vztazích Čechů a Slováků ve společném státě a otázky budoucnosti řeší pragmaticky tak, že je nebere v úvahu (VPN). Už samotná tato konfigurace neposkytuje příliš optimistický obraz, co se týče perspektiv československého státu na Slovensku. Často se v této souvislosti argumentuje výzkumy veřejného mínění, které ukazují, že většina Slováků je pro federaci. Tento fakt se na české straně přeceňuje a slovenská reprezentace ho používá jako pohodlný argument proti námitce, že provádí faktickou demontáž státu, a proti případnému referendu. Procento těch, kteří se hlásí k „autentické federaci“, se může rychle změnit v souvislosti s možnou sociální a vnitřní i vnější politickou nestabilitou a z ní plynoucího zesílení nacionalistických motivů. Kromě toho není vůbec zřejmé, co si respondenti těchto výzkumů pod federací představují a jaké důvody a motivy je k jejich názoru vedou. Postup slovenské politické reprezentace a zejména slovenské vlády v kompetenčních sporech poněkud vyjasnil politickou situaci. Požadavky na rozdělení takřka všech oblastí správního, politického i ekonomického provozu směřovaly jednoznačně k funkční minimalizaci společné státnosti a k vytvoření předpokladů pro její budoucí eliminaci. Zároveň se argumentovalo zájmem o rovnoprávné a efektivní soužití ve společném státě a tím, že všechny požadavky směřují k jeho udržení. Slovenský premiér také neopomněl častokrát připomenout, že po odtržení možná víc touží Češi. V kritickém okamžiku před projednáváním zákona v parlamentu však neváhal vydírat českou politickou reprezentaci hrozbou, že slovenský parlament vyhlásí nadřazenost svých zákonů nad federálními, tedy faktickým počátkem rozkladu státu. Patrně při tom spoléhal na to, že čeští politikové chtějí federaci opravdu udržet a že její rozpad nepřipustí. Přitom je velmi pravděpodobné, že by slovenská vláda a parlament k takovému kroku asi ztěží přistoupily. Současné vedoucí síly Slovenska jsou natolik realistické, že vědí, že náhlé odtržení za stávající situace není prosté možné, a to hlavně z mezinárodně politických důvodů, které zde není třeba vypočítávat, a také z důvodů ekonomických. Říká-li Vladimír Mečiar, že je pro federaci, mluví pravdu. Federaci skutečně potřebuje, jako ji potřebují všechny ty síly, jež svůj cíl spatřují v politické samostatnosti Slovenska. Přesněji řečeno, potřebují firmu, vývěsný štít se jménem federace. Navíc tu figurují i určité ekonomické důvody, o kterých už byla letmo zmínka. Určitou roli hraje i to, na koho by padla vina za případné rozbití státu před světem. Z tohoto úhlu jsou také pochopitelná Mečiaro- va slova o separatistických náladách v Čechách. Postup událostí po odhlasování kompetenčního zákona opětně ukázal, že současná slovenská reprezentace nebude ochotna souhlasit s žád15 [pageend17]nými návrhy týkegícími se zabezpečení efektivního právního a politického fungování federace. Týká se to zákona o ohrožení státu, který zamítla jak slovenská vláda, tak parlament, jakož i návrhu na zřízení jediného ústavního soudu. Česká politika se ocitla v nezáviděníhodné a náročné situaci. Chce se po ní, aby se účastnila jakési zvláštní hry na federaci, určené především okolnímu světu, a přitom spolupracovala na jejím hladkém rozpuštění. To by samozřejmě bylo možné, ale muselo by to být jasně řečeno a karty by se musely vyložit na stůl. Slovenská strana často v politice zdůrazňuje přítomnost nikoli jen čistě racionálních motivů, ale také složek emocionálních a psychologických - potřebu národní identity, národní hrdosti atd. Platí to ovšem také o Češích. Je možné se rozhořčovat nad jejich pater- nalismem a kritizovat je za to, že Československo vnímají jako pokračování historického českého státu. Zůstává ovšem faktem, že Češi považují Československo za svůj stát (svůj ve smyslu nikoli výlučného vlastnictví), že se s ním tak říkajíc citově identifikují a pociťují za něj v různé míře odpovědnost. Má-li tomu být jinak, je třeba v tomto ohledu s nimi jednat na rovinu. Ve hře, která se nyní odehrává, by však neměl určovat role jen jeden. Je na české politice a politických osobnostech, aby začaly hrát aktivněji. Předně není důvod k tomu, aby se nechaly vydírat a ustupovaly požadavkům, které vedou k rozkladu státu pod rouškou jeho posílení. Zároveň by bylo žádoucí, kdyby česká strana dala jasně najevo svou připravenost na alternativu rozdělení. Pro vybudování aktivnějšího postoje je zapotřebí nejprve uznat jednoznačnou prioritu řešení budoucího státoprávního uspořádání. Pokud bude česká strana jen reagovat, společný stát sice nezanikne v brzké době, ale mohou na něj doplatit všichni jeho občané. Existuje řada dobrých důvodů, proč by se měli Češi snažit spolubudovat československý stát. Pokud by při tom ale měli vystupovat jako „utlačovatelé“ a hrobaři státních ambicí slovenského národa, nemělo by to samozřejmě smysl. Česká reprezentace by si měla ujasnit, zda je vůbec perspektivní a funkční tzv. autentická federace, tj. ve světě ojedinělá dvoučlenná asymetrická federace. Podle toho by se měla rozhodnout buď pro jiný model státoprávního řešení, což se ostatně nabízí v souvislosti s Moravou, anebo trvat na její reformě ve smyslu posílení funkčnosti a životaschopnosti. Manévrovací prostor pro aktivní realizaci takových projektů je značně omezen - nesouhlasem druhého. Pokud by se ukázalo, že představy jsou od sebe zásadně vzdáleny, nezbývalo by než smazat jeden ze tří názvů našich států. únor 1991 Richard Štencl Stojí dědicové OF na rozumných základech? Nelze pochybovat o tom, že „rozvod z rozumu“ uvnitř Občanského fóra představuje jeho zánik jako reálné a jednotné politické síly. Ačkoliv jsme už v čísle 11 upozorňovali na ošidnost snů o jednotě, a ačkoli skutečnost jednoznačně překonala naše očekávání, nemůžeme se tak docela ubránit otázce, zda byl rozvod logickým vyústěním pokusu o uskutečnění nepolitické politiky, nebo byl způsoben osobním selháním několika politiků, nebo byl výsledkem jiných, ne zcela kontrolovatelných sil. Vývoj probíhal celkem jednoznačně od nadšených revolučních začátků, spojených se snahou o institucializování občanské společnosti, ke klasickému modelu parlamentní demokracie. Již rozhodnutím zúčastnit se voleb, byť jako hnutí volebního typu, které dopomůže ke zvolení osobnostem a pak se o ně 16 [pageend18]přestane starat, znamenalo určitý ústupek od původních ideálů směrem k provádění praktické politiky. Tento trend samozřejmě pokračoval tím, že se OF nestáhlo po volbách z politického života, jak by odpovídalo logice americké volební strany, o níž se tak často mluvilo a jejíž struktura byla upravena pro OF. Místo toho kolísalo napůl mezi institucí podporující růst politického spektra a hnutím snažícím se uskutečňovat jakousi politickou vůli. Zdá se, že právě tohoto zmateného období využil Václav Klaus ke svému rozhodujícímu nástupu. Myšlenka nepolitické politiky byla definitivně pohřbena a místo ní se OF přihlásilo ke klasickému vzoru parlamentní demokracie. Výrazným kladem pak byla vůle k formulování programu, který se blížil k programu konzervativní strany. Přesto došlo těsně před dosažením cíle k nekonečnému a často nechutnému handrkování, na jehož konci čekal právě onen rozvod z rozumu. Na jednu stranu můžeme přiznat, že OF se vrátilo ke svému proklamovanému cíli, totiž umožnit vznik pluralitního politického života a pak odejít ze scény. Na druhou stranu právě toto opsání kruhu vzbuzuje otázku, zda představuje skutečně to nej lepší řešení. Situace je bohužel komplikována tím, že politika není jenom soupeření čistých idejí, ale spolu s tím i boj o moc. Střetávají se tedy různé zájmy a ve hře nejsou jen čistě racionální úvahy, nýbrž i zcela iracionální faktory. Ty se bohužel ukázaly, tak jako v českých dějinách už vícekrát, osudné i pro zdárné dovršení poslední etapy dějin OF. Růst lidové podpory Václava Klause, která tak zaskočila tehdejší vedení OF, začal po červnových volbách, kdy Václav Klaus na rozdíl od jiných politiků nepřestal s volební kampaní a dál objížděl shromáždění v nej různějších městech a městečkách. Jeho oponenti sice tvrdí, že se tak dělo na úkor práce na ministerstvu, přesto nelze nevidět, že on byl jediný, kdo pochopil a začal prakticky uskutečňovat západní styl politiky jako soutěže osobností a jimi předkládaných idejí. Nejasná a nekoncepční vláda čtyř představitelů (Fišera, Kučera, Havlová, Sedláček - později Ivana Fišeru vystřídal Martin Palouš), která i v podmínkách vládnoucího hnutí chtěla pokračovat v koncepci OF jako náměstí určeného pro širokou diskusi všech občanů, otevřela prostor pro politika typu Václava Klause. Navíc zde sehrál velice neblahou roli fenomén přetrvávající bohužel dodnes, totiž bezvýhradné spoléhání na rozhodnutí a úsudek jedné jediné autority, od níž by se mělo veškeré dění na politické scéně odvíjet. V našem případě jde samozřejmě o Václava Havla. Disi- dentská představa, že politiku může dělat úzká skupina známých a vyvolených po pražských hospodách, dostala pak značnou trhlinu na sněmu OF, kde byli všichni konsternováni obrovskou podporou Václava Klause, jež byla ovšem přímo úměrná počtu jím najetých kilometrů. Delegáty proklamovanou podporu myšlenkám pravice je nutné brát s velkou reservou, neboť jejím nejsilnějším motivem byl velice primitivní anti- komunismus. Masová podpora je jistě krásná a může být i opojná, ale ve způsobu, jakým delegáti sněmu OF Václava Klause volili, bylo cosi varujícího. Většina nechtěla slyšet nic, co by mohlo zpochybňovat to, co slyšet chtěla, a při jakémkoli náznaku kritiky či pokusu vyslovit jiné jméno bouchala do stolu a vzrušeně vykřikovala. Rovněž verbálně proklamované odhodlání podřídit se kázni pevné stranické struktury bylo zarážející. Zdá se, že delegáti podlehli celkem běžné tendenci všech dlouho uvázaných domácích zvířat, která když jsou náhle puštěna na svobodu, snaží se při prvních potížích zbavit odpovědnosti za svůj osud a přenést ji na někoho jiného. Jistě zde sehrál významnou roli image Václa- 17 [pageend19]va Klause jako autoritativního sebevědomého člověka, kterému právě většina těch nejistých ráda uvěří a půjde za ním, neboť jim pomůže překonat vlastní pochybnosti. Tato tendence může být ještě nebezpečnější ve spojení s iluzí o existenci rychlého řešení, jaké může přinést disciplinovaná, akceschopná strana. Je ovšem nutné vidět, že Václav Klaus obratně využil i jiných iracionálních momentů. Patří sem především averse většiny řadových aktivistů a především managerů OF k poslancům a vládním činitelům vzešlým z volebního vítězství OF, které podle managerů bylo především jejich dílem. Tato averse může pak být vhodně doplňována ve společnosti velice rozšířeným voláním po přímé demokracii, kde mají všichni možnost do všeho mluvit a o všem hlasovat, ovšem nikdo nemá žádnou odpovědnost. Ošidnost a nebezpečí iracionálních tendencí se ukázaly hned na lednovém sněmu OF, když jen naprosto těsně neprošel do stanov požadavek, aby členem nové strany nesměli být bývalí komunisté, což by postavilo do velice obtížné pozice Václava Klause vzhledem k tomu, co slíbil Liberálnímu klubu. Vylučovací princip se tak naštěstí soustředil jen na spolupracovníky StB a členy Lidových milicí. Mnohem vážnější důsledky měla vratkost lidového nadšení pro akceschopnou stranu s pevnou strukturou. Předregistraci, což byl první naprosto logický krok k jejímu uskutečnění, totiž značná část okresů začala odmítat. Zdá se, že toto byl také rozhodující moment, který přiměl Václava Klause k oznámení o rozdělení OF. Toto vše bohužel nasvědčuje tomu, že lidová podpora pro dědice OF bude stejně nevypočitatelná jako cesty, jakými budou chtít oba subjekty uskutečňovat svou politiku. Počet poslanců, na který může Václav Klaus spoléhat, je více než problematický. Poslanci jsou vázáni odpovědností pouze k vlastnímu svědomí a mohou si tedy dělat, co uznají za vhodné. Bohužel jeho vlastní pozice jako ministra financí bude asi brzy pro novou stranu spíše zátěží než povzbuzením. Liberální klub zase disponuje naprosto nesourodým kádrem, spektrum názorů jeho členů se pohybuje od přesvědčených sociálních demokratů až k přesvědčeným konzervativcům, a lze se jen dohadovat, zda se vůbec shodne na nějakém programu a nějaké linii. Vyhlídky naší přerozdělené politické scény nejsou tedy zvlášť růžové. Vedle výraznější názorové profilace scházejí především demokratické mechanismy, jak uskutečňovat jednotnou politickou vůli hlavních názorových skupin, tedy přibližně dvou až tří silných politických stran. To bohužel nepůsobí v nastávající době, která svou vypjatou emocionalitou hrozí být ideálním působištěm pro různé, především sociální demagogy, právě povzbuzujícím dojmem. únor 1991 Jan Vávra OF - krize se prohlubuje Události po lednovém sněmu OF potvrdily přesvědčivě, co kompromisní vyústění nejvyššího grémia vládnoucího hnutí pouze naznačovalo: nej důležitější politická síla v Čechách a na Moravě se zmítá v nesnázích a zmatcích, které hrozí přerůst v krizi vládní a ústavní. Vypsání předčasných parlamentních voleb není už výmyslem politických fantastů a prosťáčků, ale docela pravděpodobnou realitou. Současná krize OF je svou podstatou krizí politickou, a na rozdíl od jara a léta loňského roku v ní nejde už o pojetí ekonomické reformy, ale mnohem spíše o politické nezvládnutí příprav na ni. Patří sem zejména absence účinných demokratických procedur vládnutí, utváření jasné a zavazující politické linie. Bylo ztraceno mnoho času před a po 18 [pageend20]všeobecných volbách v červnu. V. Klaus vystihl situaci, když při svém zvolení do funkce předsedy OF prohlásil, že se hnutí potřebuje zbavit neurčitosti, roz- plyzlosti a nepřehlednosti. Jako vládnoucí síla nemůže už fungovat bez atributů politické strany. Nebo přesněji: OF je od okamžiku, kdy vstoupilo do předvolební kampaně politickou stranou, ale stranou bez jasných kontur, životaschopné organizace, stranou vágní a neprůhlednou. Nepochybně pro něj platí minimální definice politické strany jako dobrovolného sdružení lidí spojujících se za účelem získání politické moci ústavními prostředky, jako politického seskupení, jež se účastní voleb, navrhuje a obsazuje své kandidáty do funkcí ve státní administrativě a zastupitelských orgánech. Dosud to však byla strana bez báze, hlava bez těla, politická organizace bez politického života, jejíž vedení mělo tudíž jen omezenou legitimitu. Chybělo nejen individuální členství, ale především sjednocování názorů a vytváření společné vůle, ono nezbytné Meinungs - und Willensbildung. Nedostává se mechanismů, jež by umožňovaly formulovat politický kurs, sjednocovat a slaďovat politiku a zajišťovat permanentní protisměrnou cirkulaci politických instrukcí od vedení k členské základně a podnětů a doporučení ze zdola nahoru. Jen to může vést ke konsensu v hlavních politických otázkách, ke společně utvářené a tím i respektované politické linii, na jejíž bázi by bylo možné zavazovat ministry ve vládách a poslance v parlamentech. Jedině takto lze dospět k tolik potřebné jednotě, bez níž nelze v těžkém období transformace společnosti vládnout. Program je nesporně důležitý, ale je to - kromě obecných formulací, na kterých se shodne naprostá většina sympatizantů a voličů OF záležitost velmi pracná a dlouhodobá. To ostatně ukázal myšlenkové plytký, ideologizující a málo říkající návrh programu předložený Klausovou skupinou na posledním sněmu. Neuškodí připomenout, že u vládnoucích stran si otázky praktické politiky vynucují sjednocení mnohem naléhavěji, než případné překonávání světonázorových a programových rozdílů mezi vnitrostranickými proudy a frakcemi. Jakou stranou se tedy OF mělo stát? Otázka je to, bohužel, už asi jen teoretická, nicméně ukažme, jaká alternativa se nabízela oproti jednostrannému zaměření Klausova křídla na stranu pravicovou, konzervativní a ideologickou. Podle našeho názoru mělo OF naději na zachování svého vlivu v delším horizontu pouze jako strana liberální, občanská a sociální, strana středu, zaplňující zjevnou mezeru v politickém spektru země. Mělo jít o stranu s co nejširším zaměřením, nejrůznějších ideových proudů a platforem, stranu navazující na tradice první republiky, zejména na politické síly kolem tehdejšího Hradu (TGM, Beneš, Peroutka, Čapkové, Engliš), stranu stavějící programově na východiscích evropského liberalismu (FDP), otevírající se středu a levému křídlu křesťansko-demokratických a konzervativních stran (Susmuthová, Blum, Giscard, Heseltine) a napravo stojícím proudům v socialistické internacionále (Schmidt, Engholm, Mitte- rand, Rocard, Vranitzky, Gonzáles). Pravicovost či levicovost se dá v současné době chápat pouze ve vztahu k jiným aktérům, nikoliv jako otázka programová. V Německu se například žádná ze tří parlamentních stran, které mají, nebo reálně usilují o vládní odpovědnost, nevymezuje jako strana levice či pravice. Všichni chtějí obsadit střed: Kohl, Genscher i Brandt. Cíl politiky je pak dvoj- jediný: předkládat životaschopné programy a získávat pro ně v nejbližších volbách co největší podporu voličů. Vítězství Klausových jakobínů na straně jedné a nevýrazná, bázlivá a or19 [pageend21]ganizačně naprosto nezajištěná politika Liberálního klubu na straně druhé, nicméně dávají tušit, že tato příležitost byla asi již pro OF ztracena. Ze střednědobého hlediska nejsou pak příznivé ani vyhlídky současné většiny. Ukazuje se totiž už dnes velmi jasně, jak pochybné a riskantní bylo personální spojení funkce předsedy vládnoucí strany a ministra financí. Václav Klaus se za více jak čtvrt roku v této dvojroli projevil jako člověk vyhraněně ideologický, který neumí integrovat, nehlásí se do středu (což je samozřejmý předpoklad, bez kterého se žádný předseda strany neobejde), nevytváří konsenzus; prostě mistrně rozděluje vlastní řady a sjednocuje protivníky. Vždyť ustavení Liberálního klubu bylo vyvoláno zejména potřebou sjednotit se proti předsedovi OF a jeho vůdcovskému stylu. Klausova ideologická předpojatost se projevuje zejména snahou odhalovat údajné nepřátele ve vlastním táboře, bojovat proti „kryptokomunistům uvnitř OF“. A tak se od něho dovídáme, že požadavky na spolurozhodování odborů v podnicích jsou „bolševické manýry“, třebaže je v Německu zavedli „známí bolševici“ Erhard a Adenauer, či v Polsku vláda Mazowieckého a Balce- rowicze; pojmu „sociálně-demokratická demagogie odborářských vůdců“ užívali před Klausem hojně ideologové Komunistické internacionály; apodiktické tvrzení, že „ideologie socialismu a komunismu je dnes ještě myšlenkovým zázemím všech našich sociálních a liberálních (!) demokratů..., kteří brzdí naši cestu vpřed“, ukazuje na dikci a ideologické rozhorlení hodné Jana Fojtíka. A to už ani není třeba rozvádět útoky na tvůrčí inteligenci a intelektuály pro jejich údajnou levicovost, či výhrůžku koaličnímu VPN, vyslovenou v Olomouci, že OF uvažuje o rozšíření svého působení na Slovensko. V takovém ideologickém zaujetí se pak zapomíná i na nezbytné formování politického kursu i v těch oblastech, které spadají do kompetence ministra financí. Strana OF tak není schopna jasně říci, jakou má vlastně politiku na poli privatizace (viz. spory mezi Klausovým a Ježkovým náměstkem ve Federálním shromáždění, či polemika mezi ministryní Štěpovou a ministrem Ježkem o privatizaci obchodní sítě), či jaké stanovisko zaujímá v otázkách restituce. Předseda OF byl dokonce na půdě parlamentu kritizován i vlastními stoupenci za předlohy zákonů cenového a devizového. Nezbývá než shrnout a konstatovat, že ještě ani nezačaly skutečné sociální konflikty a Klausovo křídlo OF se už jen velmi obtížně domluví se: - slovenskou politickou reprezentací; zatím nevýraznými odborářskými předáky, jejichž vliv a politická moc však pravděpodobně porostou s narůstajícím sociálním napětím; velkou částí kulturní obce a tvůrčí inteligence, včetně prezidenta a jeho politických přátel; s různými ekologickými seskupeními a představiteli „zelené politiky“; - členy Liberálního klubu, včetně Klausových kolegů ve vládě. Za této situace není nereálné, že k rozpadu OF dojde ještě před parlamentními volbami, přičemž Klausova strana - podaří-li se jí ustavit - se ve světle nevyhnutelně narůstajících sociálních otřesů stane velmi pravděpodobně stranou okrajovou, s omezeným voličským potenciálem. Při zatím nepříliš přesvědčivě se profilujících ostatních politických stranách hrozí, že dojde k naprosté atomizaci politické scény v českých zemích, s komunisty jako nejlépe organizovanou, kompaktní a nejsilnější stranou. S těmi však po volbách do koalice jen těžko někdo půjde, a tak nás asi čeká období slaboučkých koaličních vlád, jež se budou otřásat v základech při každém projednávání závažnějšího návrhu zákona, a to za situace, kdy převážně komunistická opozice bude asi jen 20 [pageend22]těžko zachycovat hlasy nespokojenců. Ve světle těchto perspektiv se ukazuje velmi zřetelně, že absence více jak čtyř desetiletí politického života patří mezi nejtěžší dědictví minulého režimu. Neboť, jak říkával Antonín Švehla, „spravovat stát je také řemeslo“. Dnes už je zřejmé, že disidentské večírky, ale ani pobyt na ekonomických výzkumných pracovištích Akademie věd nebyly tím nejvhodnějším místem pro získání politického výučního listu pro dnešní garnituru vůdců. únor 1991 Jan Tauber Přerušený vývoj české levice Slovenští komunisté se přejmenovali. Nejspíš tak učiní i komunisté čeští a moravští. Do čela stran postavili pokud možno nezkompromitované lidi, ba lze říct že intelektuály, a vyhlašují, že navazují na tradiční levicové hodnoty této země. Ostatně - tradicí silné levice se ohání v tuto chvíli mnoho lidí u nás. Je pozoruhodné, jak široká je paleta těch, kdo se k levici hlásí. Od komunistů přes Ivana Svitáka a Egona Bondyho až k legendárnímu trockistovi Petru Uhlovi. Dokonce se objevuje i zvláštní společná značka: Demokratická levice. Jestliže ovšem od Petra Uhla lze sotva očekávat, že by byl ochoten jakýmkoliv způsobem spolupracovat ať už s přejmenovanou či původní KSČ, pak například Ivan Svi- ták, zdá se, znovu uvěřil, že v komunistické straně mohou zvítězit ti, kdo to „myslí dobře“. * * * Občanské fórum veřejně vyhlašuje, že se stalo pravicovou stranou. Znamená to, že staví některé své členy, například ty, kteří se nazvali Liberálním klubem, do pozice nalevo. Zvlášť některé požadavky, které se ozvaly na posledním sněmu a které jsou zatím jenom pozdržené, ale nikoliv zamítnuté, požadavky, aby členem OF nemohl být žádný bývalý komunista, případně člen jiné „předlistopadové“ strany, svědčí o tom, že pravicový „image“ strany-hnutí je definitivní. Znamená to, že se vyčleňuje další levice. Neboť existence OF v podobě, jakou má, je nesmyslná. Jako bychom dali do jedné klece psa a kočku a chtěli, aby koexistovali, dáme-li jim krmení jen tak tak. Problém „levá“ a „pravá“ se tím dramatizuje. Dřív nebo později (až dojde k jakémusi stranickému vyrovnání dohodne se, komu zůstane zatím úspěšná značka OF, nakolik se přerozdělí křesla ve vládách) se bude muset OF rozdělit na dvě strany. Tato polarizace, pokud bude provedena skutečně politicky kultivovaně a džentlmensky, vůbec nemusí být tak nebezpečná, jak se na první pohled zdá. Naopak může být přirozeným navázáním na přetržený vývoj české levice, jelikož tento vývoj byl v podstatě násilně přerušen. Ačkoli komunisté stále vehementně tvrdí, že oni jsou pokračovateli levicových tradic této země, je to tvrzení postavené na zcela falešných základech. Je opřeno o fakta politická a pragmatická, nikoliv ideová. Pokud se snaží argumentovat představitelé KSČ tím, že zde vždy fungovalo více než kde jinde sociální cítění a ve vztazích mezi lidmi panovala na svou dobu neobvyklá demokratičnost, hrají poctivou kartou ve falešné hře. Nástup komunistické strany u nás, a zejména její příklon k militant- nímu internacionalismu Kominterny, je vším jiným, jenom ne navázáním na výše uvedené hodnoty. Vzhledem k tomu, že formování „nové“ české levice je před branami našeho dalšího vývoje, je třeba se zamyslet nad historickými souvislostmi, které určily přetržitý vývoj levicového myšlení u nás. Je to nutné už proto, že další fungování politické scény v Československu bude vyžadovat vytváření nových 21 [pageend23]koalic, přiměje k mnoha ústupkům a často dovede do slepých ramen. Byť nesouhlasím s řadou Klausových vývodů, nezbývá mi než souhlasit s tím, že intelektuálové mají levicové tendence. Vzhledem k tomu, že skupina, která v OF inklinuje k vytvoření nové „ne- pravicové“ strany, je spíše intelektuální, vzniká tu prazvláštní nebezpečí. Byť jsou to lidé, kteří (i když často sami s komunistickou minulostí) zažili od komunistů svoje, jsou přesto, či právě proto tolerantní, humanističtí a především mnohdy velmi důvěřiví. Proto hrozí nebezpečí, že se stanou stejnými oběťmi jako mnoho levicově uvažujících lidí v minulosti. Nejprve oběťmi ideje, pak v lepším případě - kriminálu. Jestliže se toho chtějí vystříhat, musejí si uvědomit, že vstupují na cestu, která navazuje na cosi, co tu bylo před desetiletími. * * * Dějiny tzv. mezinárodního dělnického hnutí po pečlivé analýze neprokazují přirozený vývoj od sociálně demokratických tendencí ke komunistickým stranám, i když se to snaží prokázat ze všech sil. Jejich „svaté knihy“ je demaskují: „Nová proletářská internacionála prokázala nedocenitelnou pomoc nově vzniklým komunistickým stranám při jejich oprošťování od sociálně demokratického nánosu...“ Tento citát z Dě- jin KSČ (kolektiv, SNPL, Praha 1961), v němž se hovoří o zakládajícím kongresu III. internacionály v březnu 1919, je velice výstižný. Tlak na zadušení sociální demokracie je zcela zřejmý. Nikoli tedy navázat na její tradici a už zdaleka ne spolupracovat. To jen zpočátku, takticky účelově. Nešlo o levicový vývoj, ba ani ne o komunismus. Jeho vývoz byl prostředkem pro rozpínavost Sovětského Ruska, imperiálního nástupce východních velmocí. Bolševici využili poklesu poválečného nadšení, jisté morální dezintegrace, způsobené válkou, a samozřejmě politické nestability v mnoha evropských zemích. Ačkoliv revoluci, a tedy vazalství, zatím nevyváželi na bodácích, jak po tom mnozí toužili, vyváželi ji přesto. Jejím prostřednictvím získávali vliv a připravovali se na přímou expanzi, ke které dostali příležitost o pár let později. Silná sociální demokracie, v prvním období po I. světové válce rozhodující politická síla u nás, jako přirozená po- kračovatelka všech uvedených sociálních, demokratických a humanistických tradic, byla v podstatě levou součástí středu. KSČ jako „levá opozice“ byla svým stále vyhrocenějším extrémis- mem naopak popřením všech těchto hodnot. Sociální demokracie získávaly a získávají své pozice ve všech demokratických zemích po řádných a svobodných volbách, bez vlivu ze zahraničí. Komunistické partaje přijímaly a využívaly každou podporu, včetně vojenské, kterou získaly ze Sovětského svazu. Když nebyly „revolučně“ horlivé při jejím vyžádání byla jim prostě vnucena. Vyjdeme-li z Pithartovy teze, že pravice a levice jsou křídly ne příliš vzdálenými od středu a vycházejícími z tradičních hodnot, pak současné skandování komunistů o historickém sociálním cítění u nás zní stále směšněji, nevěrohodněji a, bohužel, nebezpečněji. První kroky „Šmeralovy“ KSČ byly do jisté míry jiné než východní velmoc očekávala. Šmeral, vychovaný v poměrně kultivovaných parlamentních bojích a formovaný národními tradicemi, mohl sotva být vůdce pro militantní stranu. Stal se pouze převozníkem z jednoho břehu na druhý. Vzhledem k charakteru těchto břehů ho však lze považovat za Chárona. Od Šmerala bylo těžko očekávat, že na zasedání parlamentu začne vykřikovat cosi o „kroucení krkem“ buržoasii, jak se to v sovětském impériu podle vlastních slov naučil skutečný bolševický führer Klement Gottwald. Gottwaldův „vnitrostranický puč“, který se 22 [pageend24]konal v únoru (asi měl tenhle měsíc rád) 1929 pod hlavičkou V. sjezdu KSČ, musel přesvědčit každého, že o žádné tradice a hodnoty nejde. Pokud nemluvíme o hodnotách byzantské říše. Přesto se našlo mnoho inteligentních a talentovaných lidí, kteří „bolševizaci“ strany přivítali s nadšením. Za všechny jmenujme Karla Teigeho. Surrealista, experimentátor, nespoutaný duch, se dobrovolně nechal sevřít doktrínou, a dokonce za ni vášnivě bojoval. „Konservace kulturních hodnot a záchrana možností uměleckého vývoje předpokládá překonání kapitalismu a zavedení socialismu. Touha po osvobození básně, snu, fantasie a lásky musí být také účastna na rekonstrukci dějin.“ (Karel Teige: Jarmark umění, F. J. Muller, Praha 1936) O třináct let později: „Bude-li i výstavní publikace zaražena, bude to v posledních několika měsících asi 4. nebo 5.kniha, které je znemožněno vyjít...“ (Z dopisu K. Teigeho z 28. ledna 1949, citováno dle Vratislav Effenberger: Realita a poezie, Mladá fronta, Praha 1969) Jak tragikomická rekonstrukce dějin... Jako by vytvořena surrelistou. Bohužel ovšem paradoxně tvořila jeho život. Příklon řady intelektuálů a umělců k falešné „levici“ lze vysvětlit nejspíše právě tím, že zavrhla tradiční hodnoty. Pseudorevolučnost tu nahrála touze po uchopení moci. Naštěstí někteří včas pochopili. Za všechny můžeme zmínit alespoň Jaroslava Seiferta. * * * Zásady Leninovy taktiky a strategie platí pořád. Českoslovenští komunisté jich využívali stále. Čteme opět v Dějinách KSČ: „Ústřední výbor KSČ, aby podpořil levicové živly v sociální demokracii, národně socialistické straně i ve slovenské DS, uložil organizacím strany a komunistům, aby upevnili a rozšířili spolupráci s nimi. Nejvýhodnější podmínky k těsnější spolupráci byly v národních výborech. ÚV tak ukázal cestu k očistě a obrození Národní fronty, k jejímu semknutí kolem komunistů.“ Řeč agitek tu zcela jednoznačně odkrývá taktické varianty ovládnutí země. Přímým úderem, plížením či obchvatem, k nimž zneužívají dialog, spojenectví a koalice, se chtějí usadit tam, odkud budou rozhodovat. Způsob, jakým vytvořil ŮV KSČ před magickým únorem, tentokrát v roce 1948 jakousi „levicovou“ koalici, svědčí o politické nezralosti těch, kdo do ní vstoupili. Případně o jejich špatných úmyslech. Po dalších čtyřiceti dvou letech zkušeností je skutečně zarážející, že kupříkladu Ivan Sviták (byť jeho neovladatelná touha být viděn a slyšen, a to pokud možno originálně, ledacos vysvětluje) vstupuje na tenký led dialogu s KSČ. Je to dialog se Sirénami. KSČ vykořenila veškeré levicové (a samozřejmě nejen levicové) tradice naší země. Vnesla do nich groteskní a současně tragický aristokratismus „nízkých“. Rozbila humanismus, skutečně sociální pohled na stav společnosti i veškeré ideály „prostého člověka“, k němuž se vehementně a pokrytecky hlásila. Zcela pak zničila ideály intelektuální, jakoby podřízena Göringovu úsloví: „Když slyším slovo kultura, sahám po pistoli!“ Intelektuály a umělce nenáviděla. Nenáviděla je potajmu a věřejně si je kupovala. To pokud byli ochotni se nechat koupit či zastrašit. Pokud ne, stala se skrytá nenávist nenávistí „oficiální“, velmi dramatickou a dravou. V žádné doopravdy demokratické zemi se komunisté nestali na delší dobu skutečně rozhodující politickou silou ve společnosti. To se jim podařilo pouze tam, kde byla jejich moc dosazena tanky či „pokojnou“ cestou machinací tajných policií a mocenských zájmů. Sociální demokracie jsou naopak velmi silné. Je to důkaz „selského rozumu“ komunistické strany nikdy nebyly a nebudou přirozeným vyústěním levicových tra- 23 [pageend25]die civilizovaných zemí. Jinak tomu není ani u nás. Důsledky „módního“ zvýšeného celosvětového zájmu v šedesátých letech o politiku komunistických stran nese svět dodnes. V prismatu historie našeho národního vývoje a jeho sociálních aspektů, samozřejmě spolu se všemi humanistickými a až přehnaně demokratickými tradicemi, je úloha KSČ sotva zařaditelná do přirozeného proudu. Byla sem implantována, živena v ideologickém inkubátoru, aby se z něj posléze vrhla na svět jako dítě - malý vrah Raye Bradburyho, aby zavraždila všechny tradice a hodnoty, které ji podle její interpretace zrodily. Protože v sobě nemá ani sociální charisma, ani demokratický systém, znamená vytvářet s ní levicovou koalici sázet na nevypočitatelného koně. Může kdykoliv vybočit. Jeho jezdec bývá řízen vysílačkou „černého“ bookmakera. Komunisté vyšli ze stejných premis jako sociální demokraté, ale brzy prokázali, že s nimi nemají nic společného, že je používají pouze jako vějičku na ty, kdo mají pomoci při uchopení moci poměrně úzkou skupinou lidí. Sociální a levicové demagogie využívají ke svým cílům. Varováním je, že na této cestě velmi často nacházeli souputníky, kteří byli ochotni převést je přes hlubokou propast, aby pak sami do ní byli nemilosrdně svrženi. * * * Tuto nepříjemnou vizi vyvolává právě štěpení v OF. Pravice bezpečně ví, kam chce. Byť to chvílemi dělá poněkud neurvale a demagogicky (až za cenu „kádrování“), je jí jasno a zdá se, že svého dosáhne. „Liberálové“ se dostávají do situace všech lidí, kteří staví ideu nad moc. Jejich síla byla v tom, že dokázali morálkou vzdorovat absolutismu. Jenomže to v běžném demokratickém politickém životě jaksi nefunguje. Jestliže, jak už bylo řečeno, dojde k dělení OF na dvě strany (a tento trend je, zdá se, nezvratný), bude se muset i ta část, která zůstane mimo pravici, nějakým způsobem identifikovat. Pokud se bude identifikovat jako levice, a vypadá to, že jí nic jiného nezbude, nechť se tak identifikuje co nejblíže středu, protože ten zde chybí. Dosavadní politické zkušenosti v této zemi dokazují, že právě střed se vytváří nejsložitěji a nejtíž. Přihlásit se za něj jakousi aklamací je nemožné. Střed totiž musí vykrystalizovat. „Liberálové“ z OF se chtěj nechtěj v tuto chvíli stanou jakousi levicí, či - lépe řečeno - budou do této nevděčné role vmanipulováni. Zatím totiž umíme pouze zaklínadlo „pravá - levá“. A bude třeba eliminovat z pozice „levice“ KSČ. Musíme pevně doufat, že „liberálové“ tuto roli přijmou jenom pro začátek. Že neudělají tu chybu, aby se stali levicí oktrojovanou a navždy. To by totiž časem znamenalo, že budou muset přistupovat na nejrůznější koalice a, jak nejen naše historie prokázala, v okamžicích politického ústupu bývají strany schopné spřáhnout se i s čertem. Tím jsou v tuto chvíli komunisté. Mohou sehrát se svým zatím velkým počtem „přívrženců“ důležitou roli. Těmto Sirénám je nutno odolat. V dalším vývoji by si totiž i levice vzniklá rozpadem OF zcela jistě potvrdila, že jimi bude svedena z tradiční cesty, nahnána do kouta a posléze likvidována, aby její materiál byl použit pro politickou expanzi. Tomu je třeba zabránit. Byť jsme už řekli, že sotva kdo se může pasovat na politický střed, je možné vyjít z jednoho pólu cestou, která časem umožní tento střed vytvořit. „Liberálové“ z OF mají naději. Během doby se přece objeví i polarizace pravicové části a méně extrémně smýšlející budou hledat zakotvení. Je to nejspíš jediná možná cesta, jak u nás vytvořit skutečně evropsky fungující demokracii. Pokud nechceme doprava, jsme nuceni konstituovat levici, která naváže na přerušený vývoj těchto myšlenkových tendencí, vývoj, který velmi 24 [pageend26]brutálně zpřetrhala komunistická strana. Od slušně a doopravdy politicky fungující pravice a levice je ke skutečnému silnému středu pouze krok. únor 1991 Vladimír Kučera My a nová politická elita První číslo nové „evropské“ revue Transit otisko překlad pro nás bezesporu zajímavé analýzy Timothy Gartona Ashe nazvané Po potopě my. Transit vychází ve Vídni v německém jazyce dvakrát do roka. Reaguje na skutečnost, že několik desetiletí probíhal duchovní vývoj ve dvou částech Evropy téměř odděleně. Záměrem revue je proto přispět k integraci bývalé východní Evropy do Evropy „západní“, a to dialogem „politologů“ obou částí Evropy (včetně emigrantů), jejich snahou o vyjasnění vzájemných postojů a stanovisek. První číslo revue, jež vyšlo koncem roku 1990, je věnováno tématu Východní Evropa - přechod k demokracii? (Recenzi tohoto prvního čísla revue Transit přinese další číslo Prostoru.) Bezesporu nejlepší příspěvek představuje uvedená analýza Gartona Ashe. Vyšla sice již v srpnu 1990 v The New York Review of Books, avšak díky svému zaměření na základní problémy naší politické situace nepřestává být aktuální ani dnes. Kromě toho předkládá tolik potřebný pokus o nalezení společných rysů (a na základě toho rozdílů) politického vývoje v Československu, Polsku a Maďarsku. Hodnota analýzy spočívá v realističnosti a projasněnosti autorova pohledu, spoluurčených jednak jeho věcnou obeznámeností se zdejšími poměry a jednak snad i tím, že se jedná do určité míry o pohled „zvnějšku“, o pohled člověka žijícího ve světě fungující demokracie. Garton Ash si zvolil téma pro další vývoj v této části Evropy rozhodující. Neklade si otázku, co „oni“, tj. komunisté, nýbrž co „my“, a konsekventně se zaměřuje na ty, kteří mají největší politickou odpovědnost, na dnešní politické představitele, většinou bývalé disidenty, a na politická hnutí, jež představují rozhodující politickou sílu v zemi. Přitom je podstatné, že bývalé zásluhy disidentů mu nezastírají zrak, aby neviděl jejich proměnu a i sporné stránky jejich působení. Vychází z faktu, že původní neproblematická jednota odpůrců komunistického režimu se rozpadla a lidé na ulicích si stěžují, že nová politická elita se chová jako dříve komunisté. Zde však bere Garton Ash politické představitele v ochranu - jednak upozorňuje, že některá nutná opatření nešlo provést jinak, především se jedná o jmenování „svých“ lidí do rozhodujících mocenských funkcí, jednak ukazuje na vážný rozpor v požadavcích lidu, který na jedné straně očekává rychlé změny, a na straně druhé si přeje, aby probíhaly demokraticky. Pak ale Garton Ash připouští, že počínající nevole lidí má své příčiny i v jednání politiků. Táže se: Korumpuje moc? Konstatuje, že všichni, jak přijali odpovědné politické funkce, se změnili - oni sami se změnili, což se projevuje v jejich oblékání, držení těla, chování, vystupování. „Když se Havel stal prezidentem, přijal toporné držení těla a získal hrozně pánovitý pohled, kterého jsem si na něm předtím nikdy nevšiml.“ Jejich Já se rozštěpilo na veřejné a soukromé - jaká ironie!, dodává Garton Ash, když boj proti tomuto rozdvojení Já byl jejich hlavním motivem. Objevují se první náznaky neshody mezi jejich veřejnou a soukromou mluvou. Nicméně se zdá, pokud lze soudit z celkového ducha článku, že to nové elitě Garton Ash nevyčítá, že to považuje za přirozený vývoj věcí, vyplývající z povahy politiky, že tedy jen upozorňuje na neuskutečnitelnost některých představ bývalých bojovníků proti establishmen- 25 [pageend27]tu. O korupci říká: „Příležitostné a v náznacích ano. Trochu příliš užívání nových privilegií. Snad trochu příliš cest do zahraničí - ,pro blaho země * přirozeně.“ Pak ještě dodává: „Arogance moci, subtilně posílena pocitem, že si to člověk po tak dlouhé době boje zaslouží“, zde má na mysli nebezpečné odlišování „zasloužilých“, tj. těch, kteří bojovali proti totalitě, a „nezasloužilých“ a využívání tohoto rozlišení jako politického argumentu. Ještě důležitější je však fakt, že se ztrátou společného nepřítele dochází k osobním konfliktům uvnitř bývalého opozičních hnutí. Podle Gartona Ashe patří konflikt nutně k pluralitě, ale všímá si, že zde je konflikt pociťován jako cosi nepřirozeného, rušivého. Souvisí to i s tím, uvádí, že dochází k rozpadu starých přátelství, což přináší hořkost. Ale především, upozorňuje, chybí formy a postupy, jak tyto konflikty regulovat. Kromě toho chybí i řeč, v níž by mohly být artikulovány - dosavadní antipo- litická řeč občanských hnutí, program „života v pravdě“ to se svými absolutistickými měřítky neumožňují: „Podstata demokratické politiky je příhodněji popsána jako ,práce v polopravdě *. Parlamentní demokracie je ve svém jádru systémem ohraničené, vzájemně proti sobě namířené nepravdivosti, v němž se každá strana pokouší představit část pravdy tak, jaký by to byla pravda celá.“ Zde vidíme realismus Gartona Ashe, realismus člověka, který žije ve fungující demokracii a nežádá od ní více, než je mu schopna poskytnout. V této souvislosti si Garton Ash neodpustil velice příhodné podivení. Konstatuje, že V. Havel na „životě v pravdě“ trvá, a pozastavuje se nad jeho vystupováním ve volebním boji za Občanské fórum, když současně ujišťoval, že se ve volebním boji neangažuje. Značné místo věnuje autor otázce, kde probíhají nové politické dělící linie. Prochází navrhované pojmové páry (reformátoři a zastánci tvrdé linie, režim a opozice, pluralismus a nový monopol, parlamentní konstitucionalismus a mi- moparlamentní Populismus, Evropané a nacionalisté, málo zastoupení dělníci a neúměrně zastoupená inteligence, město a venkov, ti, kteří mají moc, a ti, kteří sejí chtějí zmocnit, levice a pravice, liberálové levice nebo pravice a neli- berálové levice nebo pravice...), ale dochází k závěru, že žádný zcela daný stav nevystihuje. Ukazuje, že zájmy, stanoviska, pojetí, ideály a tradice jsou zde roztříštěny a zpřeházeny. Fenomén, na který zde každodenně narážíme - onu zvláštní nejasnost, nedorostlost, chaos politických proudů interpretuje jako stav společnosti, v níž byly rozbity sociálně kompaktní skupiny, přerušeny myšlenkové a politické tradice, jež musí mít dostatek času k uzrání... Proto cesta ke stavu západních společností „s jejich relativně koherentními bloky zájmů, cílů a tradic, které nalézají svůj politický výraz v malém počtu relativně trvalých politických stran“ je podle něj ještě dlouhá. Vzniká tedy otázka: jestliže zjišťujeme, že vznikání stran se neopírá ani o sociální skupiny, ani o ideologie (tj. určitým způsobem vyzrálé celky), o co se opírají? Garton Ash konstatuje, že jednak o Západ, jednak o vlastní dějiny. Vzorem, podle něhož se mnohá politická rozhodnutí orientují jsou západní modely, hlavně německý (např. pětiprocentní volební klauzule). Svoji účinnost prokazuje ozvuk ať bližší či vzdálenější minulosti (např. nacionalismu v Československu), a to v tom smyslu - zde se shoduje Garton Ash s J. Rupnikem -, že se lecky jedná o setrvalé vzory jednání a myšlení, které oživují minulé, aniž by vždy měly pevnou oporu v dnešní realitě. Zcela realisticky pak Garton Ash upozorňuje, že zdaleka nelze přehlížet osobní biografii jednotlivých postav: „Člověk nemůže pochopit politickou orientaci jednotlivých osob dneška, aniž by věděl, kdo v posledních čtyřiceti le- 26 [pageend28]tech komu co učinil.“ Ano, jadrné vystižení naší situace. S ohledem na dopady ekonomických reforem na obyvatelstvo se Garton Ash táže: „Jaký druh demokratické politiky může být vládou uskutečňován, aby byla na jedné strané dostatečně silná, stabilní a konsekventní, tak aby prosadila nutnou tvrdost v daňové, měnové a hospodářské politice v období několika let, a na druhé straně aby reagovala dostatečně pružně a vnímavě, aby tak větší díl nevyhnutelné nespokojenosti obyvatelstva svedla do parlamentních, nebo alespoň legálních kanálů, a tím zabránila návratu k mimoparlamentním, nezákonným a nakonec nedemokratickým prostředkům?“ S odvoláním na zkušenosti latinskoamerických zemí odmítá prezidentský systém, protože prezidenti jsou zpravidla ve srovnání s parlamentními koalicemi v horší situaci, mají-li mobilizovat souhlas s bolestivými hospodářskými opatřeními. Ani mimořádné populární prezident by podle něj nedosáhl souhlasu obyvatelstva s bolestivými hospodářskými opatřeními bez opory o nacionalistické vášně zaměřené proti novým (domnělým) nepřátelům. Politickým klíčem k vytvoření takovéhoto konsensu je podle něj naopak vytvoření silné, svobodně zvolené koalice. Tyto tři podmínky však nesplňuje žádná země východní části střední Evropy. Maďarsko má slabou koalici, Polsko nemá zcela svobodně zvolenou koalici, Československo nemá koalici. K Českoslensku blíže Garton Ash říká: „Kdyby prezident Havel stál se svojí celou autoritou pevně za politickými rozhodnutími, která jsou navrhována ministrem financí Václavem Klausem který ví, že něco takového jako jemný start (hospodářské reformy, pozn. M. P.) neexistuje - pak může být federální vláda také silnou vládou. Ale není koalicí, jestliže se pod koalicí rozumí vláda, která vznikla na základě důkladných jednání mezi různými parlamentními stranami: Neboť (ze Spolkové republiky převzatá) pětiprocentní klauzule u voleb vedla k eliminaci prakticky všech menších stran, které se účastnily voleb, zůstaly Občanské fórum v českých zemích a v menší míře Veřejnost proti násilí na Slovensku velmi silnými bloky, proti nimž stojí jako opozice v parlamentě toliko komunisté a nacionalisté (jakož i někteří křesťanští demokraté na Slovensku). Konkurující strany se musejí proto vyvinout z Občanského fóra. Existují již zárodky politického seskupování v Občanském fóru a první ohlášená strana, neoliberáli^í (nebo neokon- zervativní?) Občanská ’ demokratická aliance. Tyto strany se budou muset vykrystalizovat a přesněji definovat do příštích ... voleb. Proto se bude Občanské fórum trvale spíše tříštit ... Jak by se měl dát tento nutný pluralismus smířit s jednotou, která je nezbytná k prosazení tvrdé hospodářské politiky, tuto otázku mi nemohl v Praze nikdo zodpovědět.“ Škoda, že v této závažné otázce není Garton Ash explicitnější. Situace se od srpna 1990, kdy jeho článek vyšel poprvé, sice volbou V. Klause za předsedu Občanského fóra změnila. Pravděpodobně se zkomplikoval poměr Klaus - Havel a posun nastal v otázce vnitřní diferenciace a rozvratu Občanského fóra, nicméně otázka koaličních partnerů se nezjednodušila, spíše ještě zkomplikovala, a to jak pokud jde o partnery mimo Občanské fórum, tak pokud jde o strany případné vzniklé z Občanského fóra. Proč by podle Gartona Ashe nepostačovalo silné Občanské fórum, a proč je třeba koalice? Celá jeho úvaha je vedena v myšlence potřebnosti konsensu. Koalice je definována jako výsledek podrobných jednání. Dále se mluví se o nutném pluralismu, o konkurujících stranách. Zdá se tedy, že Garton Ash jednak považuje široký konsensus obyvatelstva za možný jen jako výsledek spolupráce různých politických proudů a že jednak sám účinný pluralismus politických 27 [pageend29]stran je podle něj nutnou podobou provozu demokratické politiky. Své analýzy shrnuje T. Garton Ash do závěru, že lze v Československu, Polsku a Maďarsku určit tři hlavní prvky, které dávají důvod k obavám: 1. Jednak vidí nebezpečí v obyvatelstvu těchto zemí. - Existuje všeobecná nespokojenost nejen s průvodními jevy ekonomické reformy (ceny, nezaměstnanost...), nejen s novou nespravedlností a pomalostí změn, nýbrž také s procesy parlamentní demokracie, která je činěna odpovědná za tuto pomalost. Opakuje myšlenku, že se tu projevuje politická nezralost obyvatelstva: „Zjevná lhostejnost vůči nové politice (která se projevila ve vysoké volební neúčasti v Polsku a Maďarsku) a revoluční netrpělivost jsou ve skutečnosti dvě strany téže mince.“ 2. Ani nové politické elity neprokázaly vysokou obeznámenost s povahou politiky. - Procesy vznikající demokracie jsou skutečně často pomalé, nevyrovnané a chybné. Zatímco obyvatelstvo prokazuje extrémně málo tolerance nebo porozumění pro politické konflikty, odehrává se současně politický konflikt v enormně vysokém stupni uvnitř nových politických elit - a to proto, že neexistují žádné dělící linie, žádné skutečné strany a nedostává se „pravidel hry“, že noví vůdcové nejsou zvyklí žít s kaž- doděnně vznikajícími mnohostrannými konflikty, nepřeorientovali se z antipo- litické řeči do normální politické řeči, a proto, že přirozeně moc je nebezpečnou drogou. 3. Odtud vyvozuje možné nebezpečí vzhledem k ekonomické reformě, i když sází na nepřijatelnost jakékoli diktatury pro lidi této oblasti. - Otřesy a obtíže nezbytné spojené s hospodářskou reformou mohou prohloubit jak roztříštěnost elity, tak deziluze obyvatelstva. Lidé ve východní střední Evropě nejsou srozuměni s formami a zvyklostmi demokracie, a staví se proto mnohdy vůči ní nedůvěřivě. Ale to neznamená, že by nastoupily zvyklosti diktarury. Ta je v této oblasti v jakékoli formě dostatečně diskreditována. Doufejme, že má Garton Ash pravdu. Přesto však vyvstává otázka, jestli naši schopnost poučit se a politicky obstát nepřeceňuje?! leden 1991 Martin Pokorný Charta 77: první krok k právnímu státu Charta 77 je pro dnešní mladé lidi pozoruhodnou historickou skutečností, jejíž formativní vliv spočíval především v udržení schopnosti reflexe stavu naší společnosti (viz četné studie a dokumenty) a v pokusu obnovit těžce narušenou občanskou pospolitost. Chronologie událostí, jež se týkaly vzniku Charty je všeobecně známá: v roce 1975 byly na konferenci většiny evropských zemí v Helsinkách potvrzeny dvě mezinárodní dohody, Mezinárodní pakt o občanských a politických právech a Mezinárodní pakt o hospodářských, sociálních a kulturních právech. Oba pakty vstoupily u nás de iure v platnost 23. březba 1976; s ohledem na vládou a parlamentem převzaté závazky měli naši občané a stát právo a povinnost se jimi řídit. Přesněji řečeno, občané měli - s ohledem na panující poměry - právo se jich dožadovat a stát povinnost je dodržovat (viz vstupní odstavec Prohlášení Charty 77 z 1. ledna 1977). Počínaje dnem 13. ř(jna 1976, kdy byly oba mezinárodní pakty uveřejněny ve Sbírce zákonů ČSSR (č. 120), se mohl každý občan dožadovat svobody veřejného projevu, svobody od strachu, svobody náboženského vyznání, sdružování, vzdělání, rovnosti v přístupu k podílení se na vedení veřejných záležitostí, svobody opustit svoji zemi a zase se do ní vrátit. 28 [pageend30]Podobné měli občané právo žádat rovnost před zákonem, žádat zákaz svévolného zasahování do soukromého života, rodiny, domova nebo korespondence atd. V té době to bylo nesmírně mnoho - a přece s ohledem na pokračující pustošení hospodářských, politických a kulturních institucí a na mravní lámání lidí nesmírně málo. Zamysleme se nejprve nad způsobem formulování a uskutečňování výše uvedených práv. Již na první pohled je zřejmé, že šlo o prosazování právních norem přijatých jinde jako souhrn abstraktně definovaných přirozených práv člověka a občana, platných pro všechny lidi. Jde o přístup příznačný pro socialis- ticko-liberální orientaci, jejíž historický základ byl položen Velkou francouzskou revolucí. Většina signatářů Charty byla vědomě či podvědomě zaměřena tímto směrem - jen malá skupina byla vedena snahou klást důraz na to, co zde již bylo, k čemu se dlouhým generačním úsilím propracovaly předchozí generace a na co nebyl a nikdy nebude důvod v nej- menším rezignovat. Uvedený druhý přístup odmítá nor- mativně-abstraktní metodologii a dává prostor konzervativně pojaté tradici pozitivního práva. V polovině osmdesátých let se mne britský žurnalista a historik Timothy Garton Ash zeptal, proč usiluji o svobodu. Stručně jsem mu odpověděla: „Proto, že ji měli moji rodiče.“ Odpověď tazatele zřejmě příliš nenadchla - podotknul: „To je typická odpověď konzervativce.“ O to paradoxnější bylo, že následný hon na čarodějnice - dokonale představovaný článkem Rudého práva Ztroskotanci a samozvanci (ze dne 12. ledna 1977) - se soustředil na něco, co Prohlášení Charty 77 vůbec neobsahovalo. Podle ideologů tehdy vládnoucích kruhů zahájila Charta úsilí o dialog s politickou a státní mocí, přičemž tak činí „z třídních pozic poražené reakční buržoazie a odmítá socialismus jako společenský systém“. Jenže právě tohle Charta neprohla- šovala: z celé řady principiálních i čistě pragmatických důvodů nikoho nenapadlo nahlas a explicite prosazovat hodnoty fyzicky a sociálně vyhlazených vyšších vrstev (resp. elit) a odmítat socialismus jako společenský systém. K politické kultuře typu kamikadze se v této části Evropy nikdo plně nevyvinul, a tak mohl britský filozof Roger Scruton v roce 1988 v článku Nová pravice ve střední Evropě právem konstatovat, že „pramalá byla snaha do konce domyslet, co pro Čechy a Slováky znamená reálný socialismus a co nezbytně musí znamenat pro lidi všude. Neexistoval ani žádný teoretik, politik nebo ideolog, který by byl ochoten hnout prstem na obranu starého pořádku, jenž byl komunismem zničen“ (viz časopis Střední Evropa, č. 11, 1988, s. 134). Signatáři Charty 77 nepostulovali žádný program budování společenského řádu, ale obnovy základní sítě společenských vztahů v pojmech obecně lidského a občanského rozměru národní existence. Samozřejmě, že něco takového ve svých důsledcích znamenalo pokus o oživení politického charakteru společenského života. Vždyť označení věcí a událostí jejich pravým jménem a společné hledání a sdílení jejich smyslu je sám základ politiky. Vzhledem k tomu, že největší podíl mezi prvními signatáři představovali bývalí reformní komunisté, kteří jediní měli praktickou zkušenost s institucionálně podloženou mocí, myšlenka obnovy pravého, skutečného, dobře fungujícího socialismu byla i nadále mezi nimi silná a v jistých kruzích a vrstvách dále soustavně pěstovaná. Charta 77 byla tedy ve svých požadavcích přísně legalistická a její oslovení moci zpočátku nevybočovalo z mezí doporučení, aby se vrchnost obtěžovala 29 [pageend31]dodržovat zákony, jež si sama vymyslela anebo přejala odjinud. Kromě toho Charta se nikterak nedotkla tehdy všeobecně rozřířené představy o neodvolatelnosti a nepřekona- telnosti začlenění naší země do orbitu sovětské moci. To dokazuje druhá reakce na její úvodní prohlášení, jež přišla ze strany lidí reprezentujících běžný pragmatický a utilitární přístup. Na obavy, zda Charta nezhorší situaci v naší společnosti, odpověděl již v březnu 1977 v úvaze Co můžeme očekávat od Charty 77? sám profesor Patočka. Lidé se ptali, zda existence Charty „nezavdá podnět k další represi, k potlačování těch, o kterých se dosud nevědělo, že patří ke kritikům“ atd. Ti, jichž se měla Charta dotýkat nejvíce, se věru příliš teoretickým a principiálním myšlením nezatěžovali, a tak profesor Patočka musel sestoupit z výšin svého ryze akademického a obecně humanistického filozofování a ujmout se úkolu rozptylovat docela obyčejné každodenní strachování o holé přežití. Mimo jiné uvedl, že poddajnost nikdy nevedla v naší zemi ke zlepšení, ale ke zhoršení situace. Díky Chartě došlo ke konečné demystifikaci tzv. demokratického socialismu, který je ve své podstatě despocií - rovněž se díky Chartě dal konečně do pohybu vývoj vnitřních věcí („Lidé dnes zase vědí, že existují věci, pro které stojí za to také trpět. Že věci, pro které eventuálně trpí, jsou ty, pro které stojí za to žít.“). V jednom momentu se ale profesor Patočka vyjádřil způsobem pro komunistickou moc zvlášť alarmujícím. Na jedné straně sice konstatoval, že Charta 77 nezamýšlí působit jinak než pedagogicky, protože jí jde o to, aby lidé pochopili, že život je něco jiného než jenom strach a osobní prospěch. Na druhé straně však zdůraznil, že nevina a slušné vystupování je rovněž faktor politické skutečnosti. A tady se dotknul jádra celé věci - navzdory přísně legalistickému sebevy- mezení Charty podal důkaz o tom, že jde o politický fenomén a to bez ohledu na to, je-li tato skutečnost reflektována či nikoli. Politický charakter Charty ovšem nebylo namístě chápat v mocensko-silo- vém pojetí politiky tak, jak to bylo a je příznačné pro komunisty (a různé varianty socialistického myšlení), ale ve smyslu etickém, tak jak to chápal on a jemu podobní myslitelé, kteří podstatu politiky vidí v respektu k morálce, tradici, zvykům, náboženství a prvotnějšímu řádu práv a po staletí vytvářených institucí. Je všeobecně známo, že omračující nevzdělanost našich tehdy vládnoucích komunistů šla ruku v ruce s neomylnými a silně vyvinutými instinkty pro vše, co přesahovalo jejich intelektuální a charakterový horizont, co bylo zakotveno v minulosti, v konkrétních zkušenostech, jež se v životě společnosti osvědčily a jež tvořily základ pro kultivaci pevných a produktivních mezilidských vztahů. Z tohoto hlediska nutno považovat dnes již klasický článek Ztroskotanci a samozvanci za pozoruhodný dokument jejich strachu z možnosti obnovy toho, co zničili oni a zčásti nacisté: hospodářské, politické a kulturní elity národa a kapitalismu. Tyto dva přízraky viděla KSČ i tam, kde nebyly, ale kde byly vytvářeny jen náznaky předpokladů něčeho, jež by k restauraci obojího vedlo. Organizátoři říše zla si jakékoli volné proudění tvořivých a produktivních lidských sil neuměli představit, a pokud uměli, byli o to agresivnější a mstivější. V květnu 1978 přichází V. Benda s programem paralelní polis, který rozvedl ve studii téhož názvu. Na Chartě 77 ocenil především skutečnost, že zahrnovala širokou škálu politických názorů a že sejí podařilo - navzdory represím zůstat na půdě legality. 30 [pageend32]Tato úvaha je v podstatě odpovědí na pojetí Charty jakožto činu orientovaného převážně osvětově, a tudíž politicky naivně. Proto navrhuje postupné vytváření paralelních struktur (hlavně kulturních, informačních, výchovných, finančně podpůrných atd.), schopných „alespoň v omezené míře suplovat chybějící obecně prospěšné a nezbytné funkce, a tam, kde to jde, je třeba využít i existujících struktur a humanizovat je“. Tím se debata o významu a poslání Charty s odvoláním na inkorporaci dvou mezinárodních paktů do našich zákonů - posunula od původně úzce le- galisticky orientovaných požadavků k úvahám o legitimnosti existujících forem společenského života a způsobech oživení a záchrany občanského společenství. Pro snahy tohoto druhu byla z velké části příznačná - s výjimkou filozoficky a nábožensky pojatých úvah - poplatnost tradicím levicové umělecké avantgardy první republiky. Např. šlo o různé surrealistické texty písní, výstavy moderního umění, jazz, divadlo a poezii. Často šlo o produkci velmi kvalitní, jež byla nesena duchem pohrdání úřední a partajní mocí a pseudoautoritami všeho druhu. Samotné hledání cest obnovy zákonnosti, jež by byla podložena vědomím a uznáním její legitimnosti, bylo záležitostí hlavně VONSu, který podrobným referováním o stovkách případů právních postihů v podstatě analyzoval nedostatečnost právních procedur, arbi- trární charakter rozhodování soudců a důsledky neexistence nezávislého soudního systému pro celou společnost. Profesor Patočka v eseji O povinnosti se bránit proti bezpráví (leden 1977) průlom, který Charta znamenala do právních poměrů naší země, byť jen v rovině formálního diplomatického aktu, popsal následovně: „Stát svým podpisem, který potvrzuje lidská a sociální práva a dělá z nich pozitivní zákon, se přihlásil k vyšší mravní základně všeho politického.“ V této souvislosti pak zdůraznil základní myšlenku každého demokratického systému - a sice podřízení politiky právu, a nikoli práva politice. Z toho pak profesor Patočka usuzoval na nezbytnost zásadního obratu ve vědomí lidí, kteří by podle něho neměli být motivováni pouze výhodami či nevýhodami, jež jim jejich jednání přinese, ale úctou „k tomu, co je v člověku vyššího, v porozumění pro povinnost, pro obecné blaho a pro nutnost vzít na sebe v tomto smyslu i nepochopení a jisté riziko“. Profesor Patočka tak konstatoval nejen počátek posunu problematiky lidských a občanských práv z roviny abstraktně normativní na úroveň pozitivního práva, ale zároveň ukázal na potřebu obnovení symetrie mezi právy a povinnostmi, jež byla komunistickým režimem zvlášť rafinovaně narušena. V roce 1988 Roger Scruton v citované studii o nové pravici v komunistických zemích analyzoval činnost Charty a VONS z hlediska úsilí o uskutečnění stálého zákonného (právního) řádu, který by byl občany považován za legitimní, tj. takový, který je soustavou obecně přijatých způsobů řešení konfliktů, jež jsou průběžnou stránkou každého vyvíjejícího se sociálního uspořádání. V úsilí chartistů postrádal analytické práce odborníků, jež by se zabývaly podvodem, jakým byla tzv. socialistická zákonnost, úvahami o podmínkách legality a koncepci právní nezávislosti, jež je pro právní řád naprosto zásadní povahy. Tento profesionální deficit i nadále trvá, a protože jde o úkoly přesahující působení Charty, nezbývá než hledat cesty jeho překonání. Právní kultura je i nadále velmi nízká - je zřejmé, že bude nutný návrat k principům zákonů vytvořených před rokem 1938 a znova na 31 [pageend33]ně tvořivě navazovat, protože obrážely intuici i praxi každodenního úsilí mnoha generací. leden 1991 Alena Hromádková Taizé v Praze (imprese) Druhý den poté, co začali naplňovat město, jsem šel na jejich večerní shromáždění. ... Je sobota, půl sedmé a už dlouho je tma. Dva dny prší a prší, jako by se mračna spikla proti osmdesáti tisícům návštěvníků z Evropy i zámoří, kteří přijeli k 28. prosinci do Prahy čekající horečnatě na konec roku, na uvolnění cen, do Prahy pozorující s obavami sladký úsměv mistra finančníků. Pestrobarevné zástupy mladých přijely do země, která s údivem vnímá, co to prakticky znamená svobodně žít, která s podivením pozoruje, co to znamená osvobodit se od komunistické nadvlády, především sebe samých nad sebou samými. Přijeli se modlit do země, kde oltářem bývá barevný televizor Sony, do země, jejímž idolem byla a je škodovka se zahrádkou, do země, kde se myšlení - včera ještě jasně rozpůlené na bílou a černou - slévá v šedou. Kdo je teď nepřítel? Kdo je nyní špatný, a kdo dobrý? Kdo umí, a kdo neumí? A jak vlastně žít dál? Chodili jsme dlouhé roky kolem sochy mladého novináře, nikoliv špatné sochy, nikoli nesympatického mladíka, který věřil před válkou ve víru minulého režimu. Režim novináře adoptoval a postátnil. Zvláštní jev. Promění člověka v barvu, v papír, v poučku, v slovo, které rychle ztratí samo sebe. Režim padl a symbol ztratil protektora. Symbol se zvolna proměňoval v pouhou bezbrannou sochu. Vydanou napospas lidem. A lidé tohoto města nejsou krutí. Nezavazovali soše oči jako před popravou. Psali na ni vtípky, zasunuli jí do otevřené dlaně vypitou láhev. Socha se polidšťovala. Jednou zmizela. Zbyl podstavec. Dnes večer, několik dní před koncem prvního svobodného roku, sedí na podstavci mladí cizinci. Němci a Francouzi, Maďaři, Italové, Poláci moknou, živí se z konzerv. On a ona večeří z jedné konzervy na podstavci zmizevší sochy komunistického novináře studený guláš, do kterého jim prší, ale nezdá se, že by to vadilo. Desítky poutníků stojí na prostranství kolem kašen, jedí, povídají si, smějí se. Někdo hraje na kytaru. Dvě řady stojící proti sobě se pokoušejí tančit pravděpodobně francouzský lidový tanec, tleskají si do rytmu. Vládne tu klid. Mezi jedlíky prochází několik mladíků a sbírá do plastikových černých pytlů odpadky. A tím pádem zde žijí. Proud mladých tuláků s krosnami, batohy, batůžky, taškami vtéká nepřetržitě do brány někdejšího Parku kultury a oddechu Julia Fučíka, později Vašeho Fóra, nyní výstaviště. Jdou jich stovky, nemálo z nich je promoklých na kůži, jak bloudí hodiny a hodiny vánoční Prahou zrající k silvestrovské katarzi. Jen málo příchozích se skrývá pod deštníky, a přece nespěchají, není proč. Plujeme místem, které mám spojené s prázdnotou kolotočářských atrakcí, s kraválem horských drah, s šedí nenaplnitelných nedělních odpolední. Ti cizinci jsou krásně odseknutí od minulosti místa, města, státu i režimu, ale i od jeho budoucnosti. Jsou zde jen teď a právě teď. Předurčeni tak k objektivitě svých činů. Včlením se do proudu tekoucího k shromáždění, jdu mlčky, nezván, nevyháněn. V předsálí Sjezdového paláce stojí mladí pořadatelé - poutníci a drží v rukou pokorně nápisy stille, silence, ticho - budou je takto držet po celou dobu shromáždění. Velká písmena ČS, F, N na skleněných dveřích sdělují, jakými jazyky se bude hovořit. Vcházíme do sálu druhými dveřmi a přímo přede mnou je vytvořen před stěnou provizorní oltář, 32 [pageend34]u nějž hoří svíčky. Obrovský sál je téměř plný. Další mladí pořadatelé beze slova určují namalovanými šipkami směr proudění. Poutníci sedí na zemi a nechávají pro příchozí prázdnou uličku vymezenou žlutými čarami na podlaze. V tom, že lidé sedí na zemi, je cosi výmluvného. Je to výraz spočinutí. Je to výraz přijetí útočiště. Je to pozvání k společenství. Sedící na zemi jsou malí a bezbranní. Jsou tiší. Rozkládám svou deku na parkety na druhé straně sálu, daleko od oltáře, od kterého se sál začal zaplňovat. Svlékám teplé svršky. Mé osamění se brzy zaplňuje sousedy. Jsem uzavřen v mnohonárodním společenství. Vychutnávám pocit být kapkou v evropském moři, být v tichu, v teple, v příšeří, mimo nervozitu ulice. Vychutnávám spočinutí, ticho, klid. Rozprostírají pod sebe deky, bundy, karimatky, odkládají mokré svršky. Někdo pokleká, někdo ulehá. Vpředu svítí magický oltář, kterému dominuje velký černý kříž na oranžovém pozadí. Sál je téměř naplněn, když zazní harmonická, starobyle znějící hudba malého orchestru a zpěv malého sboru, které spočívají v levém koutu vedle oltáře. Shromáždění začíná zpívat, navazuje na sólisty refrény. Jsou to jednoduché refrény, které se vracejí jako vlnky rybníku, jako vlny příboje. Je to rytmus bez dramatu, bez zlomů, bez gradace. Lidé zpívají v tom rytmu modliteb, litánie, šepotu, pokory, obdivu. Je to rytmus nekonečna, rytmus člověka stojícího v bodu, odkud se nestoupá... Nezpívám, ani to neumím, a chci přemýšlet. Kde se tu vzaly ty tisíce cizinců? Připomínám si tu neuvěřitelnou skutečnost. Cizorodý prvek v našem světě, a přece vhod a namístě. Jak to že jsou zde a já mezi nimi? Napadlo by mne to před rokem, dvěma? Zaklínání. Ano, je to zaklínání dobrého v člověku, je to velebení chvíle, která se vymkla, velebení okamžiku vybočení, okamžiku mimo starost všedního dne. Je to velkolepé a snad i marné, možná i komické, a úchvatné, vlastně jednoduché, a naprosto neuvěřitelné. Jsme svedeni na toto místo bláznovstvím. Těší mne to. Refrén se něžně opakuje, jako když dítě rozplétá klubko, jako se vynořují nové zatáčky na cestě výletu tak krásného, že by měl být bez konce. Zpěv zní. Spiritus Jesu Christi, spiritus charitatis, confirmet cortuum, corfirmet cor- tuum... Ohlédnu se. Mladík, jehož ráč- kující r mi připomíná, že nejsem mezi svými, vzývá Ježíše Krista se zavřenýma očima, vkleče, náušnici v uchu. Jsem ve světě, který přišel za mnou. V srdci Parku Julia Fučíka se stekly prameny svobodné Evropy... Stovky úst začínají prozpěvovat radostné, dětsky a nečesky vyslovované aleluja, aleluja ... Pocit, který se ve mně během shromáždění zvolna rodil, sílí a zakotvuje se v jistotu, že teprve zde pro mne končí komunismus v Čechách, teprve nyní se pro mne naplnil listopadový převrat. leden 1991 Jiří Sirotek Spor o spojovací čárku aneb Blíženec versus Vodnář (Astrologická hříčka) Toto astrologické „ludibrium“ bylo původně napsáno pro 1. číslo nově vznikajícího esoterického časopisu (na jaře 1990). Řízením nezbadatelných esoterických zákonů se však podle sdělení redakce nejprve ztratilo v bludišti elektronické sazby, potom bylo pro 2. číslo redakcí svévolně upraveno, údajně proto, „aby (tato) aktualita nevypadala vychladle“; nakonec však stejně nevyšla, protože byla shledána „neaktuální“. Vyžádaný rukopis jsem obdržel 11. prosince 1990, tedy v den, kdy president republiky V. Havel oznámil v parlamentu, že jej požádá o udělení výjimečných pravomocí, aby je mohl případně použít při 33 [pageend35]svém záměru zachránit hroutící se federaci. Mimochodem, pokud by čtenář byl na rozpacích nad slovem „hermetický“, lze zjednodušeně říci, že hermetici jsou lidé, kteří na rozdíl od většiny ostatních, myslících, jak se sluší a patří, kauzálně, posuzují věci na základě principu podobnosti. Jazyk, kterým se učí mluvit, je Jazyk přírody“ Jakoba Böhmeho. Věří, že každá věc promlouvá svým vlastním jazykem, a že svět je proto jedna velká „signatura rerum“. Tak například, když ministerský předseda N. Chamberlein zapomene v Berchtesgadenu, pojednání s Adolfem Hitlerem svůj nepostradatelný deštník - „Regenschirm“ čili „Schirm“ - štít proti tomu, co padá z nebe, je jim okamžitě nad slunce jasné, kolik uhodilo. I tak banální věc, jako je lidská hlava, jim svým zaoblením připomíná nebeskou klenbu a přivádí je k úvahám o podobnosti toho, co se děje nahoře, s tím, co se děje dole. A toho, co se děje v hlubších, archetypových vrstvách lidské psýchy, s tím, co se děje na povrchu. Zdánlivě bezvýznamné věci tak mohou v tomto zorném úhlu nabývat někdy i docela zábavných souvislostí a významů. * * * „Všemu pomíjejícímu je propůjčena hodnota výrazu; všemu, co se děje, se dostává hodnoty významu. Vše je symbolem nebo parabolou“ Paul Claudel Vzrušená a místy silně emocionální rozprava ve Federálním shromáždění o novém názvu republiky se mnohému pozorovateli, zvláště zahraničnímu, musela na pozadí vážných problémů, jež čekají na řešení v této zemi, jevit jako zbytečná až neúnosná ztráta času. Pod- vazuje se tím probuzená podnikatelská iniciativa, která je v této krizové situaci vůbec nejcennějším „kapitálem“, ochlazuje se zájem zahraničních firem o investování do zaostalého československého průmyslu. Ale dějiny jsou neefektivní, jejich nákladová složka vesměs neodpovídá dosaženým výsledkům, ba mnohdy se obrovským vynaložením lidských a materiálních zdrojů dosahuje výsledků přímo katastrofálních. Dějiny jsou místem, kde se věci prostě dějí, ať to stojí, co to stojí. Ve smyslu uvedeného výroku Paula Claudela se v nich i těm zdánlivě nejméně významným událostem dostává jistého významu, který lze odhadnout zhruba podle intenzity emocionálních projevů, jež je provázejí. V takových případech lze vždy usuzovat na to, že hlubší vrstvy kolektivního nevědomí se probudily k životu a rezonují s tím, co se děje na scéně „divadla světa“, a co nám dnes pohotově zprostředkuje televize. Působení Merkura je nápadné a svým způsobem povrchní, ale jeho vliv v dnešním světě, vybaveném sdělovací technikou, je nedozírný. Postihnout tyto hlubší vrstvy kolektivního nevědomí pomocí astrologické symboliky není možné s přesností, jaká je běžná u individuální a událostní horo- skopie, ale jisté globální korespondence jsou tu nicméně rozpoznatelné. Z hermeneutického hlediska je horoskopie jen vrcholnou, nejpřesnější a nejucelenější formou astrologie jako „algebry života“ (D. Rudhyar). Pozorujeme-li kolektivní, například národní nevědomí, zjistíme, že jeho struktura se vyznačuje určitými dominantami, které lze jungovsky označit jako archetypy. A tak jako individuální horoskop jako obraz struktury lidské psýchy má svá zvýrazněná znamení, konstelace planet a obsazené či neobsazené domy, lze usuzovat na něco obdobného i v případě hlubších vrstev psýchy, které se vymykají přímé horoskopii (lze nanejvýš soudit podle karmického 8. a 12. domu apod.). Tak se hovoří většinou jen o znameních, která přísluší jed34 [pageend36]notlivým národům, resp. zemím a městům; ostatní astrologické symboly zůstávají nerozpoznány, protože zůstávají hluboko zasuty pod nánosem nesčetných individuálních osudů a událostí. Švýcarsku se přisuzuje Panna, Čechám Lev, Maďarsku Střelec, Litvě Vodnář, Římu a Praze Lev atd. Astrologická znamení, která, jak se mi zdá, nej věrněji zrcadlí českou a slovenskou národní povahu, zvláště co se týče jejich vzájemných vztahů, jsou Blíženec a Vodnář. Každý astrologický symbol má mnoho facet a představuje širokou škálu entit nej rozmanitějšího druhu, věcného, psychického i duchovního charakteru. V konkrétním horoskopu se zrcadlí neobyčejně variabilním způsobem: některé jsou výraznější, jiné ustupují do pozadí, některé vytvářejí dominanty, jiné zaujímají druhořadé postavení. V případě Blížence a jeho vládce Merkura vynikají na pozadí české národní povahy zvlášť výrazně zejména tyto charakteristické rysy, vlastnosti a sklony: Intelekt, který má v tomto konkrétním případě podobu spíše chytrosti, střízlivého rozvažování a v souladu s typickými sklony Merkura mnohdy až mazanost. Základní archetypická postava odrážející se na pozadí české národní povahy je Šibal, tak jak ho známe například z Prodané nevěsty nebo ze Švejka nebo koneckonců i z každodenního života v našem prostředí. Zručnost: pověstné „zlaté ručičky“. Somaticky koresponduje Blíženec s okončetinami (ruce, nohy) a plícemi. Patří sem tedy všeobecně známý a dodnes i v nouzových podmínkách přežívající fortel, schopnost improvizace a schopnost využít toho, co je právě po ruce při řemeslnických a jiných nástrojových pracích. Patří sem nepochybně i sportovní zdatnost, zejména tenis, typická hra rukou, nohou a rozmyslu. Jazyk: Češi jsou rozenými filology. Vznik novodobého českého národa v době obrození je nerozlučně spojen s jazykovědou (Dobrovský, Jungmann), s obranou českého jazyka, péčí o jeho ryzost (málokterý slovanský jazyk obsahuje tak málo cizích slov jako čeština). Jazyk je pro Čechy „chrámem i tvrzí“. Identifikace národa a jazyka je tu přirozeným zorným úhlem. Blíženec má tendenci převádět na čistě filologickou rovinu i mnohé problémy, které by bylo třeba řešit politickými, ekonomickými nebo jinými prostředky. Komunikace a zprostředkování: Česká diplomacie byla před druhou světovou válkou proslulá. Jakkoli můžeme mít vůči ní výhrady, její výsledky, například během poslední války v souvislosti s obnovou státu a odsunem Němců, jsou nesporné. Merkuriální čili mediální schopnost v oblasti literatury a umění, zejména interpretačního umění, je všeobecně známá. Český dabing je mistrovskou ukázkou těchto komunikativních schopností. České překlady světových autorů mezi dvěma válkami, včetně takových, jako byl Henry Miller, následovaly skoro vzápětí po jejich vydání v mateřském jazyce. Tato mediální schopnost Blížence souvisí úzce i s jeho snad nej nápadnějším stínovým rysem, totiž se schopností obratně se přizpůsobit jakýmkoli životním podmínkám, vyhnout se povinnostem, vším proklouznout, na všechno vyzrát. Odvrácenou stránkou obezřetnosti je vypočítavost, střízlivost hraničí mnohdy s přízemností a s nedostatkem zřetele k vyšším, metafyzickým, nebo hlubším, psychologickým, stránkám života. Česká filosofie nepřekračuje až na výjimky nikde úroveň akademické učenosti. Vysoké donkichotské ideály protikladného znamení Střelce s jeho Jupiterskou velkorysostí se v českém merkuriálně-švejkovském prostředí jeví jako přemrštěné až směšné a v kritických dějinných chvílích vždy „pohoří“. Merkur se pod tlakem vnějších podmínek dokáže proměnit v drobného kutila, přičinlivého sháněče a předstíravce. 35 [pageend37]Jakmile se však tyto podmínky změní a vnější tlaky pominou, začne se pružný a ohebný Merkur téměř z noci na den a k velkému údivu celého světa chovat opět podle požadavků nové doby a čile rozvíjet své lepší, ale i horší vlastnosti, které byl nucen předtím buď potlačovat nebo projevovat v deformované podobě. Chybějící hodnoty protikladného znamení Střelce se do českého prostředí dostávají cestou kompenzace, a to buďjako pokusy o uskutečnění nějakého utopického projektu („království Božího na zemi“ apod.), nebo ve formě kazatelského a moralizátorského učitelování (Merkur, Jupiter), které působí ovšem spíše esteticky než politicky. V politice natrvalo schází připravenost obcovat s temnějšími stránkami lidské povahy, včetně agresivity, která se Merkurovi hnusí, a proto dává vždy přednost vyjednávání, aby potom tiše vyklidil pole. Svět se však naneštěstí neskládá jenom z Mer- kura. Zbývá tu ještě přinejmenším devět dalších planet, které pak toto pole plně ovládnou, a to jako cosi cizího, co zdánlivě do „blíženeckého“ horoskopu nepatří. Mytologický se Blíženec jako podvojné znamení nejčastěji spojuje s antickou dvojicí bratrů Kastora a Polydeuka. Po- lydeukés byl synem samého Dia, proto byl nesmrtelný, Kastor byl smrtelný. Když Kastor padl v boji, vyprosil si Po- lydeukés na Diovi, aby mohl svého bratra vždy na jeden den vystřídat v Hádu, a ten aby mohl tento den strávit na Olympu. Jako skuteční blíženci byli nerozluční, toužili po tom, žít bok po boku, ale zlý osud jim to nedopřál. Protože nemohli od onoho tragického okamžiku žít spolu, střídali svůj pobyt na Olympu a v Hádu - podle jedné verze dokonce společně. Každý Blíženec prožívá tento mýtus na svůj individuální způsob, nejčastěji však tak, že druhou část své přirozenosti, svého „bratra“, promítá kompenzačně do vnějších vztahů, v případě národa do vztahu k ostatním národům. Český Polydeukés tak má svého slovenského Kastora. České země mají v tomto vztahu jakoby věčnostní charakter, což našlo svůj výraz v označení „historické země“, zatímco Slovensko tu má postavení jakési pouze časné „smrtelné“ země, jako by nežilo svou historii v rámci Uherského království. Český Polydeukés se ujal z upřímné lásky svého „mrtvého“ druha, který po dlouhá staletí hynul, připoután jako bájný Prométeus-Uran ke skále Kavkazu, kde ho mezi hromy a blesky navštěvoval jen Diův orel, aby mu kloval jeho vždy znovu dorůstající játra. Polydeukés ho nechal „ožít“ tím, že mu postoupil polovinu svého času, který mohl jinak sám trávit v poklidu a hojnosti na Olympu mezi ostatními bohy. Zahrnul ho opravdovou bratrskou péčí, civilizačně ho vzdělal a pozvedl. Nemělo být nic, co by tento Kastor, z an- ticko-uherského pekla vysvobozený bratr nemohl sdílet - alespoň podvojně - spolu se svým nesmrtelným, „historickým“ bratrem. Zdálo by se tedy, že jde o ideální soužití, o obapolný láskyplný vztah, z něhož by oba mohli mít jen užitek. Potíž je však v tom, že slovenský Kastor je v případě českého Polydeuka kýmsi přece jen „vonkoncom cudzím“, komu tato kompenzující role v českém mýtu sice přísluší podle vší logiky psychologické projekce, avšak přece jen neprávem, neboť neautenticky. Protože mýtus, v jehož rámci má prožívat a plně oceňovat všechna dobra vzájemného vztahu, není jeho vlastní. Byl do něj zahrnut tak říkajíc zvnějšku, a je třeba říci, že jej na samém počátku ochotně přijal, protože to neobyčejně prospělo jeho zájmům v době, kdy se nad vysokými horami konečně po dlouhé době opět rozplynuly temné mraky a on se mohl začít svobodně rozvíjet jako člen evropské rodiny. Čím víc se tak dělo, tím víc si však začal uvědomovat svou svébytnost, což dříve nebo později předpokládá, že musí 36 [pageend38]vstoupit do svého mýtu, do svého národního „scénáře“, aniž by byl pouze zahrnut do cizího dramatu. Tento svébytný „scénář“ se rozvíjí pod znamením Vodnáře a pod vládou Urana. Vůdčím motivem tohoto znamení je úsilí o nezávislost, vzpoura proti utlačovatelům a touha po dosažení rovnoprávného postavení. Bez ohledu na měnící se skutečné politické a hospodářské podmínky, jeho „pattern of behaviour“ se nemění a nemění se ani jeho hesla, s nimiž usiluje o dosažení svých cílů. Vždy je tu touha, aby vynikla jeho jedinečnost ve vztahu k ostatním, aby tak každému na první pohled bylo jasné, o koho jde, vždy je tu sklon bouřit se proti všemu, co skutečně či jen zdánlivě potlačuje touhu po svobodě a nezávislosti, co brání dosažení rovnoprávného postavení. Povaha Vodnáře je výbušná, prudká a nesmiřitelná. Jeho slovenským archetypem je Zbojník. Jako pravý Jánošík se bouří proti pánům, ať už jsou to Maďaři, Rakušané, Němci nebo Češi, neboť to je jeho věčný úděl, jemuž se nedokáže vzepřít, protože nezávislosti není nikdy dost a o rovnoprávnost bude třeba usilovat až do konce věků. Vlastní národní „scénář“ by tu tedy byl, je jen otázkou, k jakým konečným důsledkům povede jeho nekritické sledování, zvláště při střetnutí se zcela opačným „scénářem“ českým. Tato zcela rozdílná archetypika je příčinou vzájemného nedorozumění těchto dvou bratrských národů. Český Polydeukés potřebuje svého slovenského Kastora a nedovede si prostě představit, že jeho bratr, kterého přece vzkřísil z mrtvých, by měl opustit pro něj tak výhodný blí- ženecký vztah a přestřihnout pupeční šňůru, jež je oba spojuje. Československo nemůže být Česko-Slovenskem, protože žádné Česko samo o sobě neexistuje, jsou jen blíženecké české země, a oddělit od nich, byť jen symbolickým rozdělovacím znaménkem, jejich slovenského bratra by znamenalo vystavit je nebezpečí schizofrenie. Proto to pobouření, proto se tento zdánlivě jen gramatický problém stává manifestací mnohem hlubších, životně důležitých vrstev národní duše. A s těmi není radno si zahrávat. Zejména ne s uranickou touhou po samostatnosti, kterou nelze ani uspokojit, ani vyhladit. Urana-Pro- métea lze sice přikovat ke skále a nechat mu klovat játra, tak jako kdysi bylo možné nechat napíchnout Jánošíka na ocelový zobec do krajiny jater při jeho popravě, ale žádné sebevětší utrpení nezlomí jeho odhodlání revoltovat vždy znovu, bez ohledu na to, kdo je utiskovatelem, a je-li jím vůbec. Tradičním vládcem Vodnáře je, jak známo, Saturn. A tohoto Saturna si slovenský Zbojník promítá hned do toho, hned do onoho nositele. Je třeba říci, že Češi jako nositelé Saturna nejsou právé ti nejvhodnější, zvláště vezmeme-li v úvahu typické české vlastnosti, o nichž jsme mluvili na počátku. Proto vzpoura proti českému Saturnovi vyznívá vždy tak trochu bizarně. Skutečný Saturn ležel kdysi, jak víme, nikoli směrem na západ, a i ten byl jen vnějším nositelem role. Každý Saturn představuje vnitřní, psychickou dominantu, s níž je třeba svést zápas o svébytnost, ať už se týká individuálního nebo národního života. Stejně jako český Blíženec musí svého méně šťastného bratra najít v sobě, jako svou vlastní psychickou a civilizační slabou stránku a přestat ji promítat na někoho jiného. Každý Zbojník nosí svého Pána v sobě, tak jako každý Blíženec je bratrem sám sobě. Oba „scénáře“ jsou tedy zjevně natolik rozdílné, že vzájemné kompenzace, kdy se herci z jednoho dramatu dosazují dost svévolně do dramatu druhého, nemohou vést ke zcela uspokojivému výsledku. Aby hra mohla vůbec pokračovat, je k tomu nutný buď vnější tlak, nebo zvláštní politické či ekonomické důvody. Vnější tlak v tomto historickém období polevil. Je tedy otázka, zda exis37 [pageend39]tují nějaké podstatné důvody, aby hra započatá před více než sedmdesáti lety na základě dvou tak rozdílných scénářů a s tak propleteným, vzájemně se doplňujícím, ale ve skutečnosti jiným příběhem dále nezměněně pokračovala. Drama, které se odehrálo ve Federálním shromáždění při projednávání nového názvu státu, přivedlo na scénu obě hlavní postavy, známé již z předcházejících dějství této hry: českého Šibala a slovenského Zbojníka Blížence a Vodnáře. Vodnář - to je vzpoura a zápas o nezávislost, snaha odtrhnout se a osamostatnit se, Blíženec - to je touha uchovat nerozlučný vztah mezi dvěma rodnými bratry. První dějství mělo skončit zamýšleným kompromisem, kterým český Poly deukés chtěl uspokojit požadavky slovenského Kastora. Použil k tomu zbraně, která patří k jeho nej osvědčenějším: osudový národnostní problém dokázal hbitě převést na lingvistickou rovinu a zde demonstroval zkoprnělému Kastorovi, že spor mezi nimi je zcela nicotný, neboť jde pouze o otázku Jazykových zvyklostí“. Stačilo ovšem, aby se Kastor probral z tohoto lingvistického snu, a nemohlo mu uniknout, že Polydeukés, ten starý Šibal, milující slovní hříčky a vtipy, ho opět, jako již tolikrát, „přešibačil“. Tentokrát mu to však, jak se zdá, neprojde. Na pořadu je nyní vážná otázka osamostatnění obou republik a tuto otázku je třeba pozorně zvážit ze všech možných hledisek, protože jen tak bude možné se vyhnout nejhorším projevům nacionalismu a podobných davových vášní. Astrologie může nabídnout, jak jsme viděli, jeden z mnoha zorných úhlů, které bude třeba uplatnit při posuzování této otázky. Z hlediska archetypové psychologie je osamostatnění obou národů nejen přirozené, ale dokonce žádoucí. Záleží především na tom, zda oba národy dovedly svůj „princip indivi- duationis“ k takovému stupni zralosti, že budou schopny žít svůj autentický příběh bez toho, aniž by k tomu kompenzačně využívaly a tím vlastně i zneužívaly - jeden druhého. Jestliže tento okamžik zralosti skutečně nastal, pak by pro obě strany bylo nanejvýš žádoucí, aby oddělení jejich státních celků proběhlo způsobem, který by dosvědčoval civilizační zralost. 1. 4. 1990 R. Starý Za vlády homogenní a doktňnářské většiny by demokratická vláda mohla být stejně utlačovatelská jako nejhorší diktatura. Fakt, že někdo má plnou právní autoritu jednat tak, jak jedná, nedává odpověď na otázku, zda mu zákon dává moc jednat svévolně, či zda zákon jednoduše předepisuje, jak má jednat. F. A. von Hayek 38 [pageend40]STATI A ÚVAHY MYTHUS Zdeněk Neubauer ÚVOD „ We are such stuff As dreams are made on, and our little life Is rounded with a sleep." Motto, které jsem zvolil za východisko následujících úvah, není nijak originální. Je to otřepaný citát ze Shakespeara (The Tempest /Bouře/ IV. 1., pp. 146-147). Sládek to překládá takto: „Jsme látka, z jaké utvořeny sny, a naše malé žiti kol a kol jest obklopeno spánkem." Chci jím uvést a zaštítit svou výchozí thesi, jež zní: Látka skutečnosti je téže povahy jako látka mythu. S tím souvisí these druhá, totiž že při vyprávěni povstává svět. Obé zní nezvykle a neuvěřitelně. Chtěl bych přesto způsobit, aby se nám skutečnost ukázala v jiném světle, než jak jsme zvyklí se na ni dívat. Není to světlo nové, nýbrž prastaré: světlo naší původní, mýtické zkušenosti. Neboť - a to je naše třetí these - mýtus je původní, přirozená, bezprostřední zkušenost světa. Tento výrok zní naopak asi až příliš banálně. Přesto s oběma předchozími souvisí. Chci totiž vydat svědectví o tom, že tato původní, mythická zkušenost 39 [pageend41]světa je pravá, že je stále dostupná a hodná naší důvěry. Skrývá a zjevuje „přirozený svět" - „svátý grál" patočkovských filosofů. Ukážeme si, proč a v jakém smyslu je mýtické porozumění světu pravdivé - hlouběji pravdivé než jakýkoliv filosofický rozbor či vědecký výklad. Sestupujeme po schodišti, po němž filosofické myšlení tradičně stoupalo od mythu k logu, od vyprávění k rozumovému poznání. Aristoteles se v jednom listě svěřuje, že čím je starší a osamělejší, tím více se stává filomythem - milovníkem mythů. Toto doznání největšího Platónova žáka překvapuje. Platón ostře vyhrotil spor mezi mythem a logem ve prospěch logu. Je to rozdíl mezi pouhým vyprávěním, založeným čistě na domněnce (doxa - mínění), na straně jedné a naukou-výkladem, založeným na porozumění; jen tento logos vede ke skutečnému vědění (epistémé). Filosof usiluje o to druhé překonáním prvního: vědění má nahradit mínění, jen ono je hodné jeho lásky. Naše these jsou v tomto světle zarážející, neboť míří proti srsti tradiční filosofie. Vždyť prohlašují, že mythos má blíže ke skutečnosti nežli logos. Cesta k pravdě nevede podle nich od mythu k vědění, nýbrž od vědění k mythu! Proto mluvím o sestupné cestě logu. Jde mi o sestup, nikoliv o „recesi" (v žádném z obou smyslů tohoto slova). Nehodlám přitom popřít a zavrhnout dosavadní cesty od mythu k vědě. Odmítám jen představu „překonání mythu". Náš vztah k mythu bude jiný: nepotřebuje být založen na pouhém míněni (doxa), nýbrž opírá se o důvěru (pistis-víra). Látková povaha bytí Klíčovým slovem je zde „látka". Naše výroky se netýkají skutečnosti po všech stránkách, nýbrž jen co do její „látky". Co tím míníme? Když Miléťan Thalés prohlásil, že všehno pochází z vody, nebo když Anaxi- menés považoval za podstatu všeho vzduch, nemínili tím všechny jednotlivé věci, ani konkrétní vodu či vzduch (ostatně pojmy jako „konkrétní voda" či „konkrétní vzduch" tehdy ještě neexistovaly). Chtěli říci, že povaha bytí jsoucna je něčím na způsob vody či vzduchu. Prvomyslitelé chtěli vědět, jakým způsobem jest vše to, co je. Způsob bytí spatřovali v povstávání či sestávání z něčeho. V nejčistší podobě se s tímto způsobem setkali v elementech (živlech). Voda, oheň či vzduch byly pro ně doslova „elementárními" jevy. Živly představovaly bezprostřední, „živelnou" zkušenost bytí samotného. Se vzduchem je spojeno povětří, vanutí, dech, hlas, všudypřítomnost, neviditelnost, životodárnost apod., s vodou zas například plynutí, proudění, zanoření a vynoření atd. Vzduch spojovali s duchem, vodu s citem, tedy s kvalitami prožívání. V těchto zkušenostech se projevovala povaha jsoucna jakožto látky, látková dimense bytí. My jsme naproti tomu zvyklí chápat jsoucno jako objektivní realitu. Bytí pro nás nemá povahu látky, nýbrž povahu výskytu předmětnosti. Proto nás napadají jako typické příklady jsoucen kámen či hodinový stroj. Naopak ohni či myš40 [pageend42]lence jsoucno spíše upíráme. Máme-li však porozumět výroku, že látka skutečnosti je téže povahy jako látka příběhu, musíme vyjít z této své ontologické zkušenosti. „Vyjít" v obojím smyslu: opřít se i opustit. Obsah této zkušenosti, tj. předmětnou, výskytovou stránku, je nutno umět opustit a zaměřit se na dimensi látkovou. Touto látkou nám nebude ani živel, ani hmota, nýbrž látka příběhů. Látka příběhu Abychom se shodli v tom, co je látka, vezměme nejběžnější užití tohoto slova: látka na šaty. Teprve krejčí dá látce určitý tvar, vystřihne, tj. vykrojí jej (od toho „krejčí") a ušije z ní šaty, čili náležitým způsobem střiženou látku zpřehýbá a pospojuje. O šatech lze říci, že jsou udělány třeba ze sametu. Na látku - jakožto látku - se už zpravidla dále netážeme: z čeho je udělaná (nanejvýš jak’, jak vznikla, povstala). Jak je tomu s „látkou příběhu"? Vyjděme třeba z výroku, že „látku k příběhu poskytla autorovi legenda o papeži Řehořovi". „Látka" je zde cosi jako thema či motiv. To právě ilustruje Shakespearovo užití slova „stuff" - náš „štof". Všimněme si, že Shakespeare říká: „We are such stuff as dreams are made on , tedy doslova: jsme látkou, na níž jsou dělány sny, nikoliv „z níž": nejsme ani původem, ani základem, nýbrž tématem snů. Čili: náš způsob bytí je takový, že poskytujeme látku snům. Jestliže nějaké téma poskytlo látku k příběhu, pak říkáme, že jde o příběh na téma, nikolivztématu. Je to jiný vztah látky a tvaru, než když je něco uděláno ze sametu či ze železa, nebo když pochází z vody. Potíž tkví v tom, že právě tento důležitý vztah, vyjádřený předložkou „na" v obratu „na téma", je českým překladem zastřen. Výrok „Jsme látka z jaké utvořeny sny..." zní už jen jako nezávazná básnická metafora: přece víme, že sen není něco udělaného z látky! (Obě slova - téma a motiv-zdaleka nejsou totožná: téma /z řeckého tithémi - kladu/ je to, co je základní, položené či uložené; naproti tomu motiv /z latinského moveo - pohybuji (se)/ je, vzato doslova, princip pohybu. Obé se doplňuje a jejich synonymie už sama mnohé vypovídá o povaze vyprávění, příběhu, slovesné tvorby. A co víc - v naší souvislosti: vypovídá o samotné povaze bytí.) Pro nás však vyjadřuje tento vztah zcela nový pohled, velmi odlišný od toho, k němuž poukazuje obvyklý význam předložky „z...": např. z vody. Je-li vztah „z..." tradičním vztahem genitivním (Aristotelovo to ex hu), nemáme pro relaci „na..." označení (mezi Aristotelovými kategoriemi bychom je těžko hledali). Nazvěme jej zde vztahem „narativním", tedy vyprávěcím. PIŠTE NÁM! Naše adresa: PROSTOR, U Prašné brány 3, Praha 1, 11000 41 [pageend43]DRUHY PŘÍBĚHŮ: DĚJINY, POVĚSTI, BÁJE A BAJKY Příběh Co je to příběh? Je to jazykový útvar určený k vyprávění. Příběh se odehrává v čase a představuje děj. To znamená, že má nejen začátek a konec, nýbrž i „hlavu a patu" — tj. dává smysl. Právě proto daleko lépe příběhem, a nikoliv přesnými chronologickými a faktografickými údaji, lze sdělit události. Mythus Naším tématem je však mythus. Proč tedy byla dosud řeč o příběhu? To proto, že pod slovem „mythus“ rozumím především jeho původní, širší význam: řecké mythos znamenalo prostě vyprávění, tedy jakýkoliv příběh (přibližně to, co se anglicky nazývá story a francouzský récit). Teprve později se slova mythos začalo užívat i v užším významu příběhu o počátcích, bozích a heroích. Označení „mythů“ v tomto užším slova smyslu se dnes užívá pro vyprávění o dávných událostech významných pro povahu světa, takových, jež jsou klíčové k porozumění současnosti. Tento význam budeme mít na mysli především. Bu- deme-li se však odvolávat na zkušenost nás, lidí nemythických, budeme mínit příběhy obecně. Mythy v užším slova smyslu mají svůj vlastní čas. Odehrály se „za onoho času" (in illo tempore); patří k tomu, co je „od nepaměti". Mythy se odkazují k té vrstvě zkušenosti, která teprve zakládá skutečnou, dějinnou paměť. Jsou proto součástí, doslova základní součástí našeho světa. Jejich děje se tváří, že kdyby se rozvíjely dál a dál, dostaly by se nakonec do naší současnosti: my sami jsme součástí jejich příběhů. Dějiny, pověsti a pohádky Mythy v užším slova smyslu je proto třeba odlišit jednak od pověstí a jednak od pohádek. Pověsti se totiž váží na historickou paměť a pohádky jsou zase od našeho světa přísně oddělené: jejich děj se odehrává jinde. A toto „jinde" není „jiný svět“, nýbrž jakýsi svět-nesvět. Děj pohádek je sice vnitřně souvislý (na rozdíl od snů), avšak postrádá vnější souvislosti, čili poukazy „za horizont“: jejich „obzor" připomíná spíše kulisy. Pohádky se také nerozvětvují v obsahové celky, nejsou součástí společného nadpříběhu. Mohou mít zajisté společný motiv (pohádky o dracích) či hrdinu (pohádky o Honzovi), nikoliv však děj (v jedné pohádce si Honza může vzít princeznu, v jiné sousedovic Mařku). Pohádky si proto nečiní nárok být pravdivé v tom smyslu, že by se skutečně staly. Netřeba je teprve „demytologisovat": samy se vznášejí v prostoru „bylo-neby- lo": krouží kolem našeho světa na způsob družic pro geofysikální průzkum. Je42 [pageend44]jich poselství spočívá v perspektivě, z níž lze pravdivě patřit na náš vezdejší svět, učinit o něm zkušenost odjinud. Všechny tyto formy vyprávění - historické příběhy, pověsti, legendy, pohádky spolu s jinými narativními útvary, včetně literárních fikcí, představují ovšem mythy v širším slova smyslu, ve významu „příběhů". Mythologie Mythy v užším slova smyslu, mythy kosmogonické (o vzniku světa) a theo- gonické (o zrození bohů), heroické (o původu dějin) či ethiologické (o důvodu, původu či příčinách věcí, jevů, zvyků apod), jsou nám, vzdělancům nemythické doby, přístupné jen v podobě literárních zpracování - původních či druhotných. Jde o „kanonické" příběhy, tj. takové, jež se v daném společenství těšily obecné úctě a známosti. Mythy vytvářejí více méně soustavné celky čili mythologie (např. mythologie Řeků a Římanů, keltská mythologie, ale náleží sem i příběhy biblické jako součást mythologie židovské a křesťanské). Mythy a „mýtý" Odlišuji toto pojetí mýtu od jiného významu, který se objevuje v obratech typu „mýtus socialistického člověka", „mýtus pokroku",......on o sobě vytvořil mýtus" apod. Míníme většinou falešné, nepravdivé, iluzorní ideály a idoly. Jsou to primárně představy, schemata, a nikoliv vyprávění. „Mýty" v tomto smyslu jsou samy pozoruhodným sociologickým a psychologickým jevem, patří však spíše do oblasti symbolů či archetypů, nikoliv narativy. Jsou nazývány „mýty" jen na základě metonymie: zračí se v nich pojetí mythů jako nepravdivých, nepodložených domněnek. Naše úvahy se jich netýkají. Pojednám později pouze o jednom z nich: o mýtu mythického člověka. Netřeba snad zvláště zdůrazňovat, že pro nás označení „mythus" není soudem o pravdivosti daného vyprávění. Mythopoiésis Do mythů v užším slova smyslu zde však zahrnuji i jistý typ mythologie umělé, vzniklé primárně jako literární útvar. Mám především na mysli nový spisovatelský žánr, spojený se jmény dvou anglických autorů - C. S. Lewise a zejména J. R. R. Tolkiena. Každý z nich vytvořil svými příběhy celý svůj mythický svět. Látku k jejich dílu nedodaly nějaké určité mythy, nýbrž obecná struktura mythů a mythologií vůbec. Oba autoři byli špičkoví vzdělanci-filologové, a byli proto s mythologiemi, zejména keltskou a severskou, výborně obeznámeni. Sami označili tento nový žánr jako „mythopoiésis" - mythotvorbu. Pro nás je vý43 [pageend45]znamné, že jejich spisovatelská činnost daleko překročila hranice fikce a přiblížila se objevitelství. Otevřela svým čtenářům celé světy - Lewisovu Narnii a Tol- kienovo Středozemí. Tento nebývalý fenomén lze proto vhodně označit za „kosmopoiézi" čili tvorbu světů. (Tolkien sám mluvil o „subkreaci" -druhotném stvoření.) Od pravých, kanonických mythologií se liší tím, že není mýtem našeho, resp. něčího světa, nýbrž sama buduje celý svůj svět, tj. včetně jeho mythologie. (Proto mi připadá výraz „kosmopoiésis" přiléhavější.) Mythopoiéze v nás umožňuje obnovit, lépe řečeno: rehabilitovat přirozený, mythický vztah ke světu. Nám, kteří jsme vlastní mythy ztratili a kteří jsme spíše čtenáři než posluchači, dává tato literatura možnost vstoupit do mythického světa. Tím se nám dostává příležitosti zahlédnout při návratu mýtickou povahu i našeho světa, do jehož objektivní reality jsme zakleti. MYTHICKÁ POVAHA SVĚTA Epické zpěvy Kanonickým mythem nemíním nějaký jeho kanonisovaný text. Míním tím všem známé příběhy, písně, básně a motivy, které jsou všudypřítomné, neboť samy poskytují látku nesčetných příběhům, vyprávěním, zpěvům, dramatisaci a jiným literárním zpracováním, jsou zdrojem představ, pojmů, obratů, podobenství, přirovnání, motivem uměleckých děl. Mythy se v mnohém podobají hudebním motivům. Hudba - melodie a rytmus - je oblastí akustických tvarů, v čisté podobě se v ní zjevuje časový rozměr světa. Na zrakovém vnímání je založen postoj teoretický, způsobující odstup, zpředmětnění, objektivisaci. Rozumějící naslouchání zakládá naproti tomu vztah příslušnosti a poslušnosti, na nichž spočívá vnitřní, bezprostřední sounáležitost. Zatímco optický vjem je v porozumění aktivně konstituován, porozumění sluchovému vjemu se děje pohybem vnitřního souznění. Zde netřeba se ptát, zda jsou jednotlivé melodie, témata, motivy pravdivé či nikoliv: naše sounáležitost je jejich vnitřní pravdou. Kant proto moudře rozpoznal v čase vnitřní formu nazírání. V tomto prostoru sounáležitosti vznikly mythy. Jejich příběhy mají archety- pální povahu, tj. mají charakter vnitřních forem sounáležitosti. Primární je tato sounáležitost, a nikoliv druhotné jazykové podoby, do nichž byla kódována zkušenost o světě. Jinými slovy: mythy nejsou in-formace o světě, ale „ex-for- mace" skutečnosti skrze svět. Proto vystupují primárně jako bezprostřední inspirace (doslova: v-dechnutí), nikoliv jako exprese - výrazy něčeho jiného. Mythická vyprávění, tak jako hudba, nás nepoučují o světě, nýbrž sladují člověka se skutečností. Z této harmonie povstává svět a skrze vyprávění se udržuje. Jako by mythy samy povstaly z melodie a rytmu tím, že z tohoto hudebního prazákladu sounáležitosti postupně krystalisovala slova spojující se v příběhy. Sta- 44 [pageend46]ré mythy měly skutečně povahu epických zpěvů. Vždyť také jejich skladatelé a nositelé byli zváni „pěvci". Byli to básníci - „poiétai", a to doslova znamená „tvůrci" (poiein -tvořit). Ne proto, že by byli autory epických zpěvů; ty jim byly vnukány Músami. A když už je chceme zvát autory, tak v původním smyslu latinského „auctor": podporovatel, rozmnožovatel, ručitel, svědek (augeo - podporuji v růstu, zvelebuji, povznáším). Vpravdě tvůrčím však bylo jejich poslání: epickým básněním se přímo podíleli na udržování a vytváření světa. Zrození světa z hudby O obou výše zmíněných mythopoietických světech je přímo psáno, že povstaly z hudby. Narnia byla stvořena zpěvem Iva Aslana a svět Tolkienova vyprávění (Eä-vesmír, Arda-země) vznikl z hudby Ainur (bohů, andělů) na motivy llúvátara (nejvyššího boha, stvořitele). Drama začíná tam, když jeden z Ainur se počne od boží melodie rušivě odchylovat: chce být originální, chce vytvořit něco ze sebe, něco jiného než to, co do jejich duší vložil sám stvořitel. Jenomže to jiné postrádá pravou původnost, ježto se odděluje od skutečného původu. Je proto pouze vzdorné, disonantní a kazící. V tomto napětí harmonie a disonance, k němuž došlo na samém počátku stvoření, se odehrává celá kosmogonie Ardy: svět povstává ze zápasu tvůrčího úsilí s rušivými a ničivými zásahy. Dějiny „Středozemí" (prostoru pobývání mezi nebem a zemí) jsou pak pokračováním tohoto dramatu: je to velký příběh zápasu dětí lluvátarových (elfů a lidí - spolu s hobity a trpaslíky) se služebníky temných mocností. Teprve o těchto dějinách lze zpívat a vyprávět. Ve zpěvech a příbězích obyvatel Středozemí se zračí nevýslovné pramotivy původní božské hudby. Chvění a vlnění časů přechází do slov epických zpěvů. Z nich opět vycházejí vyprávění, celek slovního podání, mythologie v plném slova smyslu, mythologie Ardy. Součástí této mythologie jsou však i poměrně krátká vyprávění (vypadající jako nejstarší a nejtajemnější) o tom, jak svět povstal z tvůrčích pramotivů, ze zpěvu Ainur, z božího praslova „Eä"! (fiat!, nechť jest!). Takže o tom, že hudba, zpěv, zvuk, slovo, ba i Ten, kdo jej vyslovil, byli na počátku, se dozvídáme až z vyprávění mythů, které je zachycují jen co ozvěnu znějící ve světě, co vizi zračící se v jeho řádu - i zlořádu. Tušíme zde tajemství podivného zacyklení: svět povstává z mythů, v nichž se zračí. Už Hesiodos naznačuje, že zpěvem Mús je udržován řád světa, tedy kosmos. (Samo slovo pro hudbu, „musica", je odvozeno od Múz.) „Vzhůru tedy, začněme tedy od Múz, jež Diovi Otci pějí a mohutnou mysl mu uvnitř Olympu baví, spojujíce co jest, co bude, co bývalo dříve v jedinou píseň. Neúnavně jim ze rtů se line sladký hlahol, až příbytek otce Dia se směje, hromovládcův, když bohyň se zpěv, jak lilie čistý, 45 [pageend47]rozlehne kol; tu zvučí i sněžného Olympu vrchol, obydlí nesmrtelných... * * * pomilováníhodný hlas ony roníce z hrdla slaví vesmírné řády a velebí šlechetné zvyky nesmrtelných, a z úst se jim hlahol líbezný řine." (Theogonie 36-40, 65-68, v překladu Julie Novákové) Hlahol Mús je nejen potěšením bohů, ale též inspirací básníků, kteří převádějí hudbu stvoření do slov a děje do vyprávění: pěvci udržují boží řády a vytvářejí lidský svět. To proto, že skutečnost není hotovým příběhem, nýbrž látkou k vyprávění. Ostatně sami víme, že nejinak je tomu se skutečností nás samotných: nejsme si jednou provždy dáni, nýbrž jsme příběhem vlastního života, který vytváříme. Tato elementární zkušenost má obecnou platnost. Proto označujeme „naši vlastní skutečnost“ i „skutečnost vůbec" stejným slovem. Naší skutečností je náš životní příběh a ten je zase součástí příběhu světa. Původ myšlení a řeči Základní povahou našeho lidského myšlení je vyprávění. „We think in terms of stories" - myslíme v příbězích, říká anglický anthropolog a myslitel Gregory Bateson. A řeč, která naše myšlení užívá, se také zrodila ze zpěvu. Nevěřím, že jejím prvotním posláním byla dorozumívací funkce - praktická komunikace o tom, k čemu je pazourek, jak se rozdělává oheň, kde se nachází mamut apod., jak se nám snaží vsugerovat tradiční ekonomistické výklady. Jsem přesvědčen, že řeč, tak jako svět, povstala z melodie a rytmu, jímž se člověk uváděl v soulad se světovým řádem. Původní podobou řeči byl asi chvalozpěv díkůvzdání, který myšlení diferencovalo do slov příběhů. Je příznačné, že nejstarší písemné památky jsou psány řečí vázanou. Na první pohled to připadá divné. Zdálo by se, že mluvit řečí vázanou musí být těžší než hovořit v próze. Prosaický našinec má nějaké myšlenky a představy, odívá je ve slova a ta pak případně pracně tepe do veršů. Zkušenost pravých básníků je zcela jiná: ......Však hle - co mi to v hlavě zvoní? Poslouchám - byl to rým! Být básníkem, jakými byli autoři veršů z vějíře! A ruce mé se pokusily nesměle sáhnout po lyře. Přede mnou ležel papír bílý - arch za dva halíře .. 46 [pageend48]vzpomíná Jaroslav Seifert (v básni Vějíř ze sbírky Mamince). Cosi začne znít, postupně se proměňuje v slova a tato slova nesou svébytný obsah -zjevují skutečnost. O toto své přesvědčení o původu řeči se nemíním přít: nabízím je jen jako příklad, že lze o nejvlastnějším lidském projevu - o řeči - uvažovat i z tohoto konce. Představuji si, jak touto řečí zpěvnou, vzývající, děkovnou se člověk vztáhl ke skutečnosti přiměřeným způsobem. Skutečnost „není,,; skutečnost se děje, přichází ve zjevnost, tedy na svět. Spřádá sebe sama modulováním svých melodií a artikulací svých rytmů. Člověk vtěluje toto dění svými zpěvy a vyprávěním do příběhů. Melodií, rytmem, tanečním pohybem svých těl a narativním pohybem svého myšlení vcházeli lidé v soulad se skutečností. Každá kultura se sladila s tou složkou Nekonečné Melodie skutečnosti, kterou zaslechla a s níž zareso- novala. Tak se podílí člověk na udržování a tvorbě světa. Rozumové poslání, výklad světa a pokušení vědou V tomto souladu se skutečností, dosahovaném skrze myšlení v příbězích, spočívá lidské bytí. V něm se zjevuje bytí vůbec. Zračí se v řádu skutečnosti, z něhož povstává a na němž spočívá svět jakožto kosmos. Naproti tomu poznání, které svět vykládá na základě bezčasových principů (substance, přírodních zákonů apod.), je čímsi druhotným. Schopnost racionálního výkladu, která vyústila ve vědu, je veliký dar. Je to však dar navíc, dar nový. Je spojen s velkým pokušením. Vědění založené na racionálním poznání má sklon zapomínat, že je samo vztahem. Člověk sahá po ovoci poznání jako po něčem, co lze odtrhnout od svého zdroje, co si lze přivlastnit. Racionální poznání zavrhlo mythickou zkušenost a zaujalo její místo, protože ji považuje za svůj nedokonalý předstupeň. Věda zapomněla, že je zvláštním jednostranným a druhotným vztahem, že jejím předmětem je pouze svět, nikoliv sama skutečnost. To proto, opakujme, že skutečnost není předmětem poznání (vědeckého či jiného), nýbrž prostorem dění a látkou vyprávění. Svět sám pak vznikl z matečné látky vyprávění, a to na určitý způsob. Je mnohonásobně utkán z mythů, které samy zas poskytovaly látku dalším vrstvám bohaté drapérie příběhů světa. Také věda je jedním z jeho příběhů; je „dobrodružstvím poznání". Mimo daný mythologický kontext ztrácí svět smysl: je sice poznatelný, avšak nepochopitelný. Vědecké vědění se chápe pouze určitého řezu napříč kosmickým příběhem, jednoho z nesčetných průmětů spletitého a větvitého přediva jeho dějů, událostí a episod. Každý vědecký obraz světa je v tom ohledu pouhým stínem, abstraktním schématem, vytrženým ze souvislostí. Zdá se přehledný, nemá však hlavu ani patu a se skutečností naší existence nemá téměř nic společného. A také se do něj žádný svět natrvalo nevměstná: proto se vědecké výklady světa střídají v stále rychlejším sledu. A každý výklad chce být definitivním, jedině správným vzorem (paradigmatem) pro veškeré vědění. To proto, že nechápe svůj předmět jako součást kosmogo- nického dramatu, nýbrž jako hotovou danost. 47 [pageend49]MYTHICKÉ CHÁPÁNÍ SVĚTA Vztah k příběhu Postoj přirozeného mythického člověka ke skutečnosti je zcela jiný. Vidí povahu věcí v jejich smyslu. Smysl pak závisí na souvislostech a souvislosti vyvstávají s příběhem. Proto vztah k příběhům a role vyprávění byly v mythickém světě zcela jiné, než jaké známe my. Dobře to znázorňuje typická scéna z pohádek Tisíce a jedné noci. Rozhněvaný král nařídí popravu, katova sekera se zvedá, když tu moudrý vezír - někdy i sám odsouzenec - pronese: Zdalipaks slyšel, ó králi, vyprávění o - dejme tomu -strace a vlaštovce? Vše zmlkne, neboť vstupuje příběh. Rovněž kat pozdrží svůj výkon. Všichni pozorně naslouchají vypravěči. Poslouchat znamená udělat si čas, mít trpělivost, uložit si mlčení. Ani panovník vypravěči do řeči nevstupuje. Příběh musí být celý. A také nikdo nenamítá, že to už slyšel. Nejde o to se něco dozvědět; podstatné je něco zpřítomnit-zpřítomnit vyprávěním skutečnost příběhu. V jakém smyslu je zde příběh skutečností? V tom, že zasáhne do děje a je s to radikálně změnit situaci. Ten o strace a vlaštovce - pouhá bajka - se patrně vůbec netýká skutkové podstaty hrdelního provinění. Neodhalí žádná nová fakta ani nepoukáže na nějaké jiné právní stránky celého případu. A přesto obyčejně vede ke zrušení rozsudku. To proto, že uvede mysl vládcovu a atmosféru shromážděných do jiného naladění. Děj vztáhne celou situaci k jinému horizontu, poukáže k jiné síti souvislostí, dovolá se odlišných dimensí zkušeností. V novém kontextu se pak celá záležitost ukáže v novém světle. Lze namítnout: jde o stále totéž, jenomže je to nyní jinak hodnoceno; proto ještě sám příběh není skutečností! V mythickém světě však nelze činit rozdíl mezi skutečností a její interpretací. Skutečnost každé věci spočívá na tom, že je součástí příběhu. Převedena do jiného příběhu, je proměněna. Tento vztah k příběhu pochopil zmíněný G. Bateson, když uvádí tento příběh: Nějaký badatel se zeptá svého počítače: „Počítáš, že jednou budeš myslet jako člověk?" Počítač delší dobu zpracovává zadanou úlohu. Pak vytiskne odpověd: „Toto mi připomnělo příběh." (This reminds me of a story.) Autor to nijak nekomentuje; nechává historku mluvit za sebe, tak jak se na příběh sluší. (Ve zmíněných vyprávěních Šeherezádiných také nikdo příběhy nevysvětluje a nekomentuje.) Smysl je však nabíledni: odpověd na onu otázku byla kladná. Stroj, který by skutečně dokázal dát takovouto odpověd, by vpravdě myslil - protože by myslil v příbězích a uvažoval na základě podobnosti. K tomu se ještě na konci vrátíme. Dnešní vědci a technici pracující v oboru „umělé inteligence" by považovali za zcela absurdní pokoušet se tento typ myšlení v příbězích počítačově realiso- vat. Takové myšlení jim připadá naivní, primitivní, dětské a nedokonalé. Stydí se za něj i u sebe. Usilují o napodobení takového myšlení, které by bylo faktické a logické, induktivní a deduktivní... A tak, i kdyby se jim to podařilo, zůstalo by 48 [pageend50]toto strojové myšlení strojovým a umělá inteligence umělou... Problém nespočívá jen v povaze stroje, nýbrž v mylném chápání povahy myšlení. Přirozené myšlení se vztahuje ke skutečnosti pomocí příběhu, neboť svět je mu příběhem. Pro moderního člověka je však svět daností. Osoba jako příběh Tento rozdíl je velmi patrný na staré a moderní literatuře. Srovnejme dva typické texty. První je pasáž ze začátku sedmého zpěvu Homérovy Odyssei. Princezna Nausikaa se po svém setkání s Odysseem, vyvrženým ke břehům ostrova Fajáků, vrací do otcovského paláce: „Dívčina v ložnici svou pak spěchala, komorná její stařičká Eurymedúsa jí na krbu rozžala oheň." (VII., 7-8) To by mohlo pro dějovou osnovu zcela stačit. Básník však nemešká připojit dalších pět veršů. „Z Ápeiry Eurymedúsu kdys přivezly prohnuté lodi králi ji vybrali darem, vždyť veškerým Fajákům vládl Alkinoos - a lid ho poslouchal v úctě jak boha. Půvabnou Nausikau ta v domě pak pěstila; teď jí rozdělávala oheň a uvnitř jí chystala jídlo." (VII., 9-13) Eurymedúsa už dále vystupovat nebude a také její osud je pro následující děj zcela lhostejný. K čemu tato nadbytečná informace, jakoby motivovaná řádkovým honorářem? Současný čtenář to pociťuje jako zbytečnou rozvláčnost, typickou pro epické básnictví; ne nadarmo se říká: „Mluvil s epickou šíří." Druhá, typická ukázka moderního pohledu pochátí z prvních stránek knížky Marka Twaina „Yankee na dvoře krále Artuše", kterou jsem namátkou vytáhl z knihovny. Mohla by být odkudkoliv; je pouze pikantní, že se jedná právě o parodii mythického světa, přesněji: transposici mythických dějů do némythické mentality, rušící svou ironií jejich mythičnost. (Kdo viděl inscenaci Dorstova Merlina v Realistickém divadle, tak si vzpomene, jak byl krátce se objevivší Mark Twain doslova odpálen\). Jde o analogickou scénu: „Pojednou objevila se proti nám hezká dívka, asi desítiletá, s vodopádem zlatých vlasů, splývajícím jí na ramena. Na hlavě měla věneček z ohnivých zlatých máků. Byl to nejpůvabnější výstroj, jaký jsem kdy u mladé dívky spatřil, pokud to vůbec výstroj byl. Kráčela zvolna, o nic se nestarajíc, a klid její mysli zrcadlil se v jejím nevinném obličeji." (SFINX 1947, p. 16) V tomto případě však pocit nenáležité rozvláčnosti chybí. Popis nové přícho49 [pageend51]zí nám připadá zcela přirozený: pomůže čtenáři si onu dívku živě představit, a tak se snadněji vžít do líčeného děje. Takový vyprávěcí styl však zahrnuje spoustu předpokladů. Čtenář je zde automaticky považován za diváka; obsah vyprávění mu má být zprostředkován jeho zpřítomněním. Právě v tom se odráží moderní, nemythický postoj k světu jako předmětnosti, která je celá před námi a kterou vnímáme tělesnými smysly. Naproti tomu pro mythického člověka je všechno příběhem: skutečnost postav, které v něm vystupují, nespočívá v jejich přítomném vzezření, nýbrž v jejich původu a osudu. Verše o Eurymedúse plnily pro mythického čtenáře stejnou funkci jako podrobnosti o podobě a vzhledu osob vystupujích v románu současném. Věci jako příběhy Totéž platí i o věcech. Z vědeckého hlediska je povaha kterékoliv věci dána pouze a výhradně její strukturou zde a nyní - tím, co máme před sebou a co je nám plně k disposici. Vše, co jest, co je na nich skutečné, je také zásadně přístupné a poznatelné, byť k tomu často třeba mikroskopu, roentgenu, chemikálií apod. Je-li mezi mečem pocházejícím z dílny zlých skřetů a mečem vyrobeným dobrými elfy nějaký rozdíl, pak se musí projevit v rozdílu jejich stavby a složení. Vůbec nezáleží na tom, s jakým úmyslem byla zbraň vyrobena, či jaký čin byl pomocí ní spáchán, pokud to nezanechalo žádné hmotné stopy. Vše ostatní je „magické, tedy neskutečné. V tom ohledu je ovšem mythický svět bytostně „magický" - je to pohádkový svět. V něm věci jsou „věcmi" v původnějším slova smyslu, než jak je chápeme dnes: jako nezávislé objekty, trpné předměty. Blíží se spíše tomu, co míníme, říkáme- li, že „dobrá věc se podařila", či že „to je v zájmu věci", nebo že „to je jeho věc". Předměty vyskytující se, či lépe: vystupující v mythech a pohádkách - zbraně, šperky, nádoby, příbytky, ale i místa, kameny, hory, stromy, živly (jako oheň, voda, světlo apod.) - nejsou zásadně odlišné od „věcí" ve smyslu motivů, themat, záležitostí. Mají také své příběhy, jsou spleteny z vláken dějů, jsou křižovatkou osudů. Proto jsou doslova „osudné" (v špatném i dobrém slova smyslu) svým vlastníkům, nálezcům, uživatelům, kteří při setkání či zacházení s nimi vstupují, často bezděky, do jejich příběhu, a zapletou se do okolností a souvislostí s oním předmětem „spojených", přesněji: které tento předmět spoluvytvářejí, tj. podílejí se na jeho bytí. To vše souvisí s naší thesí, že látka skutečnosti je látkou příběhů. Důvěra v mythickou zkušenost se rodí přijetím magické povahy věcí. Mýtus mythického člověka Mluvíme-li o mythickém člověku, snadno navodíme rozšířenou představu, že je to jakýsi náš naivní a primitivní předchůdce či zaostalý bratr, zabydlený ne50 [pageend52]problematicky ve světě skrze předreflexivní mythické porozumění. Tuto původní „zabydlenost" lze hodnotit buď záporně - jako nevědomost, nediferencova- nost, nekritičnost, či kladně - jako nezkaženost a neodcizenost. Zkrátka, vyvoláme „mýtus mythického člověka", jenž je v kladném hodnocení analogický romantickému mýtu „blaženého divocha". Náš důraz na původnost a platnost mythického vztahu ke skutečnosti je v nebezpečí, že bude pochopen jako rous- seauovské volání po návratu k jakési původní přirozené, „rajské", jednotě. Mýtu neproblematické zabydlenosti mythického člověka, žijícího před vznikem západní filosofie či mimo její kulturní dosah, propadlo a propadá mnoho myslitelů - včetně autorů velmi vážených a vzdělaných. Dle nejhorší verse tohoto mýtu je mythologie považována za „mythický obraz světa", tedy jakýsi primitivní světonázor, který plnil úlohu výkladu světa, dokud ještě lidé nepoznali skutečné příčiny a zákonitosti přírodních dějů. Mythický člověk si prý vše vysvětloval pomocí smyšlených vyprávění a spokojil se s fantastickými a neověřitelnými představami, které takové báchorky nabízely, aniž je - jak se vznešeně říká - „kladl do otázky", tj. reflektoval, kriticky posuzoval, problematisoval a zpochybňoval, aniž zkoumal jejich předpoklady a ověřoval jejich důsledky. Tento mýtus se však naprosto míjí bytostně narativní povahou mythu. Nevidí, že to původní na mythu je vyprávění, a nikoliv jeho obsah. V jádře mythu neleží hypotéza o povaze světa; jeho posláním není svět vykládat, nýbrž vytvářet. K tomu je však nutno rozlišit mezi světem a skutečností a rozeznat narativní substrát našeho myšlení od jeho racionálních projevů. Zkrátka, mýtus mythického člověka nerozlišuje látkovou a tvarovou stránku ontologické zkušenosti. Sám obrat „mythický výklad" je protimluv. Tak se to jeví jen v optice vědeckého chápání světa, moderní mentalitě, která nezná jiný vztah ke skutečnosti než objektivní poznání. Přirozený vztah ke světu však vůbec necítí potřebu výkladu světa. A ještě Kant věděl, že ani vědě tento úkol nepřísluší. Mythologie nenabízí nic, co by se za výklad světa mohlo vůbec pokládat. Není mi také známa žádná mythologie, která by svědčila pro zabydlenost, srozumitelnost, neproblematičnost. Mythus nedává a neobsahuje žádné odpovědi na ony otázky po příčinách věcí, které si údajně mythický člověk kladl, nepředpokládá žádné řešení problémů, před než byl postaven. Tuto úlohu naopak výborně plní všechny moderní „mýty", postreflexivní a postvědecké, které jsou skutečně pohodlnou a nenáročnou náhražkou namáhavého myšlení a vědění. Tento svůj primitivismus, selhání v nároku logu promítá dnešní člověk jako svůj stín do minulosti, sváděje svou vlastní vinu „na Adama". V optice této projekce posuzuje pak mythus, kterému přestal rozumět. I Smysl mythu a smysl existence Všechny velké mythy a eposy - vzpomeňme Gilgameše, Homéra, Mahabha- raty, Eddy, Nibelungů, romancí artušovského či karolinského cyklu atd ... - spíše zaostřují pozornost na konfliktnost a bezvýchodnost lidské situace, aniž 51 [pageend53]by ji řešily. Morální, náboženské a společenské jistoty - dokonalost bohů, moudrost panovníků, spravedlnost zákonů, špatnost protivníků - jsou v takových příbězích problematisovány, a nikoliv upevňovány! V mythických vyprávěních se zračí nezabydlitelnost světa a lidská existence je prožívána jako tragické drama. Posláním mythů není návod, nýbrž příležitost toho, co Aristoteles označil jako katharsis - očistu z rozpoznání své situace, uvědomění si její obecnosti, všelidské či kosmické platnosti. Opakujme: Předvědecký člověk si svět vůbec nevykládal, nýbrž sjednával si porozumění světu tím, že vyprávěl příběh světa spolu s příběhem svým a zároveň si zjednával sebeporozumění vyprávěním vlastních příběhů v souvislosti s příběhem světa. Tak uváděl svou duši v soulad s vlastní povahou skutečnosti. Ne tím, co vyprávěl, nýbrž vyprávěním samotným, narativním pohybem své mysli a své řeči. Skutečnost sama je něco na způsob příběhu. Toto „něco na způsob" se však týká její látkové povahy. Látka skutečnosti přichází vyprávěním ke slovu tak, že na sebe bere podobu příběhů, nejrůznějších příběhů. Konkrétní obsahy těchto příběhů však proto ještě nejsou lhostejné. Každá z mythologií vyjadřuje určitý „styl" existence, způsob pobývání na světě. Člověku každé kultury je svěřena péče o svět, ten svět, jehož je obyvatelem. Příběh vlastního světa je závazný. Smysl lidské existence spočívá v tom, že za tento příběh, příběh světa, do něhož jsem se zrodil, beru zodpovědnost, že jej považuji za svůj vlastní příběh, který sám svým životem rozvíjím. Že nejsem, jak říkají dnešní filosofové, jen vržeností, nýbrž rozvrhem. Uveďme si zde pro ilustraci překrásnou pasáž z Tolkienova Pána Prstenů. Je to rozhovor mezi dvěma hrdiny této heroické epopeje, Froda a Sama, na úpatí schodiště Cyrith Ungol, vedoucího do Mordoru - říše zla. Jejich situace je zoufalá, a úkol zcela beznadějný. „Mám tady zlý pocit," zavětřil (Sam). „A něco tu páchne ... divný zápach, takový dusný. Nelíbí se mi." „Mně se tu nelíbí vůbec nic," řekl Frodo, „kámen, schody, vůbec nic. Země, vzduch i voda tu vypadají prokleté. Jenže tudy vede naše cesta." „Tak, tak," řekl Sam. „A nebyli bychom tu vůbec, kdybychom věděli víc, než jsme se vypravili. Ale počítám, že tak to bývá. Hrdinské věci ze starých příběhů a zpěvů, pane Frodo; říkával jsem jim dobrodružství. Myslíval jsem si, že to jsou věci, jaké ti báječní lidé z vypravování chodí hledat, protože chtějí, protože jsou vzrušující a život je trochu nezáživný, takový sport, řeklo by se. Ale v příbězích, na kterých opravdu záleží, které si jeden pamatuje, v těch to tak vůbec není. Do těch jako když lidi obyčejně prostě spadnou - vede tudy jejich cesta, jak jste říkal. Ale řekl bych, že měli spoustu možností, jako my, obrátit se zpátky-jenomže to neudělali. A kdyby to byli udělali, tak bychom to nevěděli, protože by se na ně zapomnělo. Slýcháme jenom o těch, kdo šli pořád dál - a ne vždycky k dobrému konci, to ne; aspoň k takovému konci, kterému by řekli dobrý ti, kdo jsou vevnitř příběhu, a ne vně. Víte, aby přišli domů a našli všechno v pořádku, i když ne úplně stejné... Ale to nejsou vždycky nejlepší příběhy k poslouchání, i když 52 [pageend54]jsou možná nejlepší, do jakých se dá spadnout! Rád bych věděl, do jakého příběhu jsme spadli my?" (J. R. R. Tolkien: Pán Prstenů II. Dvě věže. Kniha 4, kap. 8 - Schody Cirith Ungol, pp. 640-641 rukop.) Toto zvláštní zamyšlení nad smyslem lidské existence se děje uvnitř mythického světa. Smysl je poukaz k souvislostem. Proto smysl souvisí s transcenden- c i, s nadpříběhem, jehož je náš život součástí. Příběh má tzv. vnitřní a vnější horizont svých poukazů. Smysl existence proto spočívá jednak v tom, do jaké míry je sám příběhem, tedy má hlavu a patu, celistvý děj, jednotný tvar, nakolik je dostatečně jedinečný, aby stál za vyprávění, leč zároveň dostatečně podobný jiným příběhům, aby byl srozumitelný, aby zapadal do celku zkušenosti, náležel do světa vypravěčů a posluchačů, nalezl v něm své místo, a tak nepůsobil cize, nenáležitě, nemístně. (Vzpomeňme na rozpačitý dojem, který v nás vyvolávají některé mythy velmi vzdálených nebo nám neznámých kultur.) To je tedy vnitřní horizont smyslu života. Ten vnější přesah - smysl jako poukaz k celkovosti - spočívá v tom, do jaké míry můj životní příběh souvisí s příběhem světa. Pří-běh jetím zajímavější, nakolik jeho „pří-" určilo běh světa. Záleží na to, zdaje, jak se říká, světo-dějný, či zda je pouhou odbočkou, pro hlavní dějový proud bezvýznamnou episodou. Takovou, která na dalším vývoji nic nezmění, nezpůsobí žádný rozdíl, diferenci - je tedy indiferentní, lhostejnou. Smysl života je tedy v mythickém světě měřen zajimavostíjeho příběhu. „Zájem" se cizím slovem řekne „interes", což souvisí s inter-esse - bytím mezi, vprosřed, uvnitř, zde: uvnitř dění a událostí. Příběh je natolik zajímavý, nakolik se posluchačů týká, nakolik náleží do jejich světa, souvisí s příběhem, který sami žijí. Příběh je o to zajímavější, čím významnější je pro posluchače, tj. čím víc umožňuje porozumět příkladem (vnitřní horizont) či kontextem (vnější horizont) vlastnímu životu, jehož smysl a vyústění dosud neznám. A takové příběhy jsou pak paměti-hodné, stávají se látkou, na kterou jsou skládány písně a eposy, o kterých se rádo vypráví a jimž se dobře naslouchá, neboť souvisí s příběhem, který žijí potomci - vypravěči a posluchači. Odtud lze získat hlubší a spravedlivější pochopení pro vysoké hodnocení slávy a věhlasu u antického člověka. Nešlo o domýšlivost a samolibost, jak se na to díváme my. Řecké kleios (sláva) neznamená chtivost být oslavován jako osoba, vejít ve známost tak, že se dostaneme do slovníků a učebnic. To je sláva v rámci světa nemythického, který není světem příběhů, nýbrž světem faktů. Ve světě mythickém, kdy vše je příběhem, není smyslem života sláva jako taková, nýbrž věhlas jakožto míra a kritérium jeho skutečnosti. Touha, aby sláva jedince setrvala v paměti potomků, nevycházela z toho, že by staří nevěřili v posmrtný život nebo neznali vyšší duchovní hodnoty, ale protože mysleli bytí jakožto smysluplný děj a lidský život jako naplňování tohoto smyslu, smyslu velkého příběhu světa. K tomu je třeba rozpoznat svou úlohu, která je mi v rámci světového příběhu nabídnuta, svou příležitost, své „poslání". Proto je nutno tento velký, „nikdy ne53 [pageend55]končící", rámcový příběh znát. Kultura, která nemá mythologii, ztratila svůj svět jako svůj vlastní dějový kontext. S ním ovšem ztratila i svůj vlastní smysl. V tom vězí problém současného člověka: jeho „odcizení" je ztrátou přirozené narativní sounáležitosti se skutečností. Svět není jeho příběhem, nýbrž toliko „životním prostředím", výskytem objektů, mezi které je vržen jako každý jiný předmět; je v něm cizincem, něčím okrajovým, nadbytečným. Náboženství, filosofie a věda Dokonce i náboženství, filosofie a věda - tři v zásadě protimythické postoje - se dnes staly problematickými, nezařaditelnými a nezdůvodnitelnými činnostmi a potřebami. S mythickým světem ztratily totiž svou funkci, svůj raison d'être. Filosofie - láska k moudrosti - pěstovala svobodu vůči mythu, a tím zpřítomňo- vala relativní povahu světa, a usilovala o pochopení této relace. Náboženství (religio) - veřejný výkon vděčnosti, úcty a bázně-představovalo bezprostřední vztah ke skutečnosti, a tím připomínalo a zpřítomňovalo transcendenci a odvo- zenost (pomíjivost) světa. Poznání pak usilovalo o jasnost, srozumitelnost světa, čímž bylo obranou jeho peras - k vymezenosti, zřetelnosti vůči apeiron - bezmeznosti, beztvarosti, vágnosti -, které náš svět ohrožuje. V mythickém světě bylo přísné vědění, epistémé, explikací logiky a gramatiky světového příběhu, představovalo cosi jako „strukturální analysu" mýthů, z nichž je svět spleten. Věda se starala o svébytnost vnitrosvětských věcí, jejich spolehlivost, platnost a nezávislost. Tato péče o objektivitu je péčí o nečasové rozměry světového příběhu, tj. o jeho rámec a osnovu. Tyto tři transcendentální pohyby - náboženství, filosofie, věda - se v té či oné míře zpronevěřily poslání, v nichž jim byl svět svěřen. Všechny tři stály v napětí vůči mythu, na němž byl založen svět jejich péče. Zjednodušily si své poslání tím, že mýtus znehodnotily a pohrdly jím: filosofie se jej pokusila nahradit, náboženství jej vymýtilo, věda popřela. Filosofie se stala metafysikou, náboženství zásvětictvím, věda technikou. Svět byl postupně „denumenisován", tj. odbož- štěn a zpředmětnén - byl zbaven své magičnosti, všeho kouzla, aby se v posledku stal „objektivní realitou", která je přesná sama o sobě a žádnou bezmeznosti nemůže být ohrožena. Objektivita přestala být výkonem, byla zabsolutněna jako trvající sama o sobě a v sobě, takže nepotřebuje být vydobývána a chráněna. Zapomnělo se, že je pouhým sedimentem mythu, který se má k světu tak jako morální poučení k pohádce. Pozůstatek tohoto přirozeného postoje člověka k příběhu prožíváme ještě alespoň v liturgii. Má-li se přečíst příslušná perikopa, třebas podobenství o ztraceném synu, tak to zbožně vyslechneme. Neprotestujeme, že to už známe a že jsme to už mnohokrát slyšeli. Toto poslušné naslouchání je nejen projevem slušnosti, ale výrazem příslušnosti ke společenství, které je těmito příběhy založeno. Tato důvěra v moc Božího slova uchovává alespoň ve věřících to, co je původnější než jejich náboženská víra: probouzí původní postoj ke skutečnosti, 54 [pageend56]v níž všechno povstalo Slovem a skrze ně všechno je udržováno a obnovováno. O tuto zkušenost se může křesťan dodnes opřít, aby se vžil do důvěry mytického člověka v tvůrčí moc vyprávění. Vyprávění nejen něco sděluje, nýbrž sdělované zpřítomňuje, a tím proměňuje přítomnost, mění situaci. Vždyť sama „eucha- ristická modlitba", tj. Proměňování, nemá podobu magické formule typu „ho- kuspokus", nýbrž vyprávění! (Ironicky, „hokuspokus" je zkomoleninou součásti eucharistické modlitby: „hoe est corpus" - „toto jest tělo...!") Moderní, tj. memythický věřící však připisuje tuto změnu situace příběhem jeho svátostnému, ba „nejsvětěji svátostnému" užití. Ale ve skutečnosti jsme touto svátostí zároveň zasvěcováni do tajemství samotné mythické povahy skutečnosti, která je také jednou z mnoha stránek a hloubek obsahu tohoto křesťanského „tajemství víry". K němu poukazuje i způsob, jakým Ježíš mluví o království Božím - konečném smyslu vší skutečnosti. Nikdy neříká, jaké Království Boží je, nýbrž čemu je podobné. A to, čemu je podobné, je vždy příběh - podobenství. Výstižně to cha- rakterisuje Jan Sokol, když říká, že Ježíš mluví o tom, jak to v Království Božím chodí. Francouzský filosof Paul Ricoeur to domýšlí ještě dál: Pán Ježíš se neuchyluje k podobenství proto, že bychom my nebo učedníci nebyli schopni pochopit výklad o Království Božím jako takovém, nýbrž proto, že povaha této skutečnosti, a skutečnosti vůbec, není něco, co by mohlo být vykládáno. Skutečnost není taková-a-taková; skutečnost je podobná, nikoliv tomu či onomu, nýbrž principielně. K způsobu bytí patří vztah podobnosti, a právě ten se zjevuje skrze evanglijní podobenství. Ricoeur ho nazývá étre-comme - bytí-jako. Zdůrazňuje, podobně jako my, že tato biblická dikce není nikterak předchůdná, primitivní, pouze didaktická, nýbrž zásadní, zjevující, ontologicky relevantní. Tak náboženství, jakkoliv původně zaměřené proti mythu, může pomoci obnovit vztah k němu, ba představuje dokonce jakousi „rezervaci" mythického světa, jakkoliv se většina moderních reforem pokouší právě tuto jeho roli popřít a potlačit. Také věda svým kosmologickým náhledem na dějinou povahu vesmíru, hmoty, života a svým sebepochopením jako „dobrodružství poznání" může přispět k obnově této zkušenosti. I filosofie tak činí odhalováním smyslu narativity jako bytostné, tedy neodmyslitelné a nenahraditelné dimense lidské existence. Naše úvahy chtějí být příspěvkem k tomuto úsilí. Přirozený svět se zračí v mythu jako základní onto- logické zkušenosti, zkušenost vyprávění je branou k povaze bytí a smysl příběhu klíčem k otázce lidské existence. Smysl lidského života spočívá v tom, aby byl dobrým příběhem. Tato přednáška odezněla na půdě Křesťanské akademie Praha v rámci cyklu Člověk a náboženství. Další přednášky tohoto cyklu: prof. Hans Waldenfels, S. J.: Posvátno jako základní kategorie náboženské zkušenosti 55 [pageend57]Jan Sokol: Co je to náboženství? prof. Jan Heller: Světová náboženství prof. Dr. Karel Deurloo: Starý zákon a Izrael Odilo I. Štampach, 0. P.: Křesťanská víra prof. Antoin Hoogen: Kristologie a humanismus Texty všech přednášek vyjdou nákladem Křesťanská akademie a je možné si je objednat na adrese: Křesťanská akademie Praha, Školská 38, Praha 1, 110 00 Revolver Revue literatura jako zbraň Z OBSAHU RR 615: báseň-deteklivka Kom isař Sídlo od brněnského JANA NOVÁKA autobiografie malíře RUDOLFA NĚMCE. s reprodukcemi obrazu básně J.H.KRCHOVSKÉHO blok z 50.let nazvaný Půlnoc obsahující práce EGONA BONDYHO a IVO VODSEĎÁLKA studie orientalisty LUBORA HÁJKA o japonských erotických dřevořezech s barevnými reprodukcemi ze sbírek Národní galerie tři povídky DIMITRIJE SAVICKÉHO poezie RAYMONDA CARVERA první část historie povstání ve varšavském židovském ghettu od HANNY KRALL a další... 300 stran, fotografie, barevné reprodukce, cena asi 60,- Kčs. Datum vydání: únor 1991. Revolver Revue si zajistěte u svého knihkupce a nebo vám ji zašleme na dobírku. Knihkupcům a distributorům nabízíme výhodný rabat. Objednávky přijímá: Revolver Revue Bolzanova 7 110 00 Praha 1 tel.221 726 fax. 222 304. Z OBSAHU RR616: povídka [1 Ří HO DAN íČ KA Čínské zelí básně ZBYŇKA HEJDY čtyři kapitoly z románu VÁCLAVA BAUMANA Pazoury obsáhlý rozhovor s JOSEFEM TOPOLEM a jeho drama Stěhování duší soubor fotografií PAVLA NÁDVORNÍKA Podzemní krajiny patnáct barevných reprodukcí obrazů JANA ŠAFRÁNKA s úvodním textem JOSEFA KROUTVORA prózy rumunských spisovatelů WAGNERA a SORESCA povídka sovětského undergroundového autora VIKTORA JEROFEJEVA blok vietnamské exilové a vězeňské literatury: TOAI, PHIEN, TU, THIEN HANNA KRALL - Stihnout to před pánem bohem (konec) cca 330 stran, černobílé fotografie, barevné reprodukce, vychází: červen 1991 56 [pageend58]POEZIE, MÝTUS, REVOLUCE Estimado Octavio Paz Mexický básník Estimado Octavio Paz, jemuž byla nedávno udělena Nobelova cena za literaturu, převzal v roce 1989 z rukou prezidenta F. Mitterranda i významnou francouzskou cenu AlexisedeTocquevil- la. Při této příležitosti pronesl projev, jehož zkrácený překlad přinášíme. Octavio Paz v tomto projevu myšlenkově navazuje na svůj přednáškový cyklus z Harvardovy univerzity, vydaný pod názvem Synové bláta (Los hijos del limo, 1974), s podtitulem Od romantismu k avantgardě; tento cyklus byl pokračováním Luku a lyry (El areo y la lira, 1956), knížky esejů, která byla koncem šedesátých let připravena k vydání v českém překladu, aby se vzápětí stala jednou z mnoha obětí nekrofilních choutek normalizátorů. Již v mládí jsem psal básně a nikdy jsem nepřestal. Chtěl jsem být básníkem a ničím více. Mé knihy v próze měly sloužit poezii, ospravedlňovat a bránit ji, vysvětlovat ji druhým i mně samému. Objevil jsem brzy, že obrana poezie, jíž naše století pohrdá, je neoddělitelná od obrany svobody. A zde je původ mého zaujetí politickými a sociálními otázkami, jež vzrušovaly naši dobu. Po druhé světové válce jsem se seznámil s André Bretonem a jeho přáteli. S mnoha jeho filosofickými a estetickými názory dnes nesouhlasím, nepřestávám ho však obdivovat. Svoboda a poezie mají v jeho díle, tak jako v jeho životě, stejně plamennou, zároveň svůdnou i hněvnou tvář. Nikdy nezaměnil - a v tom se podobal Chateaubriandovi na straně opačné - tyrana s osvoboditelem. Svoboda není filosofií ani ideou; je hnutím našeho vědomí, jež nás pudí pronést za určitých okolností dvě slůvka: Ano, či Ne. V jejich mžikové krátkosti vystupuje jako ve světle blesku protikladný znak lidské přirozenosti. V dějinách se básníci účastnili politického života v rozmanitých situacích. Nemluvím tu o pojetí poezie jako umění sloužícím státu, církvi nebo nějaké ideologii. Dobře víme, že takové pojetí, staré jako sama státní či ideologická moc, dospělo pokaždé k témuž výsledku: státy se rozpadnou, církve se rozštěpí nebo zkostnatí, ideologie se rozplynou - poezie však přetrvá. Mám na mysli dobrovolnou účast básníka ve věcích obce. I ve společnostech jako starodávná Čína, které nepoznali politickou svobodu, se našlo dosti básníků přispívajících k hladkému chodu veřejných záležitostí. Mnozí z nich se neváhali vzepřít proti svévoli Syna Nebesa nemálojich bylo postiženo vězením, vyhnanstvím či jiným trestem za své názory. Na Západě byla tato tradice velmi živá, takže je skoro zbytečné připomínat řecké a římské básníky. Florenťan Dante a Angličan Milton, dva z největších básníků naší tradice, byli rovněž významnými politickými mysliteli. Prvnímu vděčíme za spis 0 monarchii, druhému jak za smělou argumenta57 [pageend59]ci ve prospěch osvobozujícího se vědomí, tak za proslulou obhajobu práva na rozvod nebo kritiku cenzury odhlasované parlamentem, kritiku, již se odvážil vést přímo v něm. Tyto dějinné precedenty nám nesmějí zastřít skutečnost, že existuje zásadní rozdíl mezi zmíněnými postoji a situací moderních básníků. Čínští básníci kritizovali vládce, přitom však patřili k císařské byrokracii; skoro všichni byli vysokými úředníky a kritika byla součástí morální a intelektuální konfuciánské tradice. Dante a Milton byli zapleteni do sporu, v němž politika nebyla rozeznatelná od náboženství; oba hledali oporu svých názorů v teologii. Bojovali ve zdejším světě s pohledem na onen a pomocí důvodů z něj odvozených. Dante umísťuje do posledního pekelného kruhu, vedle velezrádce Jidáše Iškariotského, dva nepřátele císařství - Bruta a Cassia. Skutečnost tohoto světa byla pro Danteho obrazem skutečnější skutečnosti zásvětí; politické přečiny byly proto souzeny božím tribunálem. Slabší byl vliv náboženství v řeckých městech a v římské republice; otázky, o něž se přeli jejich občané, se jasně týkaly politiky a postrádaly náboženského zbarvení. Podobnost s řeckou a římskou antikou je však klamná, neboť v ní chybí ústřední prvek, který je rozpoznávacím znamením, signálem zrodu moderní doby: idea Revoluce. Ta se mohla vynořit teprve v našem věku, poněvadž je dědictvím Řecka a křesťanství, to znamená filosofie a touhy po spáse. V žádném jiném dějinném období neměla idea Revoluce takovou moc magnetické přitažlivosti. I ostatní civilizace a společnosti prodělaly nesmírné zvraty - vzpoury, pády dynastií, bratrovražedné války: ale s tím, jak nás fascinuje idea Revoluce, snesou přirovnání jen jejich hluboké náboženské proměny. Po více než dvě století hypnotizovala tato idea mnoho duchů několikerých generací, byla polární hvězdou, jež řídila naše kroky, a tajemným sluncem, které osvětlovalo a hřálo bezesné noci mnoha samotářů. Spojovaly se v ní jistoty rozumu i naděje náboženských hnutí. Od okamžiku, kdy se Revoluce objevila na dějinném obzoru, měla dvojí povahu: rozumu stavšího se činem a činu prozřetelnosti, rozumového rozhodnutí a zázračného dění, dějin a mýtu. Kritika, jež je její dcerou v nejpřísnější a nejjasnozřivější podobě, je jako ona tvůrčí i ničivá; lépe řečeno, ničíc, tvoří. Revoluce je tím okamžikem, v němž se kritika transformuje v utopii a utopie se vtěluje do některých jedinců a do akce. Sestup rozumu na zem byl opravdovým zjevením a jeho protagonisté a později jeho interpreti jej jako takový prožívali. Prožívali, nikoli však promýšleli. Revoluce byla téměř pro všechny důsledkem určitých rozumových požadavků a obecného vývoje společnosti; skoro nikdo si nepovšiml, že se jednalo o vzkříšení. Je jisté, že Revoluce se jeví jako absolutní novota; přetrhává spojení s minulostí a ustavuje rozumový řád, spravedlivý a radikálně odlišný od řádu starého. Tato absolutní novota byla nicméně nazírána a prožívána jako zpětná cesta k principu všech principů. Revoluce je návratem do prvotního času před nespravedlností, času předcházejícímu okamžiku, v němž- jak praví Rousseau - člověk, ohraničiv si kus půdy, prohlásil: To je moje. Tímto dnem započala nerovnost a s ní svár a útlak - začaly se dějiny. Revoluce je tak činem prvořadě dějinným, a přesto dějiny popírajícím: nový čas, který zavádí, je 58 [pageend60]znovuzavedením času prvotního. Dcera dějin a rozumu - Revoluce - je dcerou lineárního, pokračujícího a neopakovatelného času; dcera mýtu - Revoluce - je momentem cyklického času, jakým je dráha hvězd nebo střídání ročních období. Podstata Revoluce je dvojí; my o ní však dovedeme přemýšlet jedině tak, že tyto dvě části oddělíme a mytickou část odvrhneme jako cosi cizího..Revoluci však nedovedeme prožívat jinak než ve sloučení obou jejích částí. Uvažujeme o ní jako o jevu, který je rozum s to předvídat, ale prožíváme ji jako mystérium. A tato záhada je důvodem, proč nás Revoluce fascinuje. Moderní doba rozlomila starodávné pouto spojující poezii s mýtem, avšak jen proto, aby ji vzápětí spjala s ideou Revoluce, s ideou, jež ohlašovala konec mýtu, čímž se sama stala ústředním mýtem modernosti. Od romantismu až dodneška byly dějiny moderní poezie pouze dějinami jejích vztahů s tímto mýtem, jasným a koherentním jako geometrický důkaz, zmateným jako výjevy starodávného chaosu. Vztahů vznětlivých a extrémních - od svádění k hrůze, od uctívání do proklínání, od zbožnění do zavržení - v celé škále dvou velkých vášní, lásky a náboženství. Holderlinův nadšený obdiv k mladému Bonapartovi a zklamání, jež zakouší, když se z něho stává císař Napoleon, Wordsworthovy sympatie vůči girondistům a zášť, kterou v něm vyvolává Robespierre, jsou jen malými ukázkami toho, jak kolísali ve svých soudech o Francouzské revoluci němečtí a angličtí romantikové. V průběhu XIX. století se tyto prudké obraty v hodnocení každého revolučního hnutí opakují, aby kulminovali ve století XX. v obrovských následných vlnách protikladných reakcí - opět fanatismu a odporu - vyvolaných na celém světě dlouhodobým vlivem bolševické revoluce. Fakt, že všechny revoluce jsou natolik přitažlivé, lze v první řadě vysvětlit tím, že pociťujeme nutnost skoncovat s ubohostí našeho osudu a zlepšit jej. V některých údobích je nutnost spásy živější a naléhavější; důvodem je rozpad tradičních duchovních jistot. Starodávná božstva, zpuchřelá pověrčivost, zneuctěná fanatismem a nahlodaná kritikou, se hroutí a v sutinách pučí čeleď přeludů, jež se zpočátku zdají být zářivými idejemi, avšak brzy se promění, zbožněny, v hrůzné idoly. Ačkoliv existují jiná - ekonomická, psychologická, politická - vysvětlení jevu revoluce, všechna, aniž by proto byla mylná, jsou v podstatě odvozena od tohoto základního faktu. Víra, která se rodí z prázdna zbylého po pradávných idejích a která se posiluje vědomím naší bídy a matematičností rozumu, je houževnatá a vytrvalá; tvrdohlavě zavírá oči před nedůslednostmi své doktríny stejně jako před krutostí svých vůdců. V tom se revoluční víra podobá víře náboženské; ani krveprolití v září 1792, ani masakr bartolomějské noci, ani Stalinovy koncentrační tábory nedokázaly zviklat přesvědčení věřících. Je tu ovšem rozdíl: zatímco revoluční víra je podrobena zkoušce času, víra náboženská je vepsána v onen svět, časem a jeho změnami nedotčený. Revoluce jsou dějinnými, to znamená časovými jevy; kritika času je nevyvratitelná, protože je kritikou reality; ukazuje, aniž by dokazovala. Ukazuje, že Revoluce začíná jako příslib, rozpouští se ve frenetickém zmítání a zmrazuje se v krvelačných diktaturách, jež jsou popřením zápalného podnětu, z něhož se zrodila. Posvátný čas mýtu se ve všech revolučních hnutích nevyhnutelně transformuje ve světský čas dějin. 59 [pageend61]Po každém nezdaru naděje znovu ožívá. Nadšený Shelley odmítá zklamání Co- leridgeovo a Heine píše O Německu jako odpověcí paní de Staěl a aby zesměšnil básníky předchozí generace, kteří zpočátku sympatizovali s Francouzskou revolucí, a nakonec se stali jejími odpůrci. Cyklus souhlas - popření - souhlas se opakuje více než po dvě staletí, nejprve v Evropě a potom na celém světě. Básníkovo slovo se stalo zároveň proroctvím, klatbou a žalozpěvem moderních revolucí. Ačkoli jsou rozdíly a protiklady mezi dvěma velkými revolučními vzory (Francouzskou revolucí z roku 1789 a Ruskou revolucí z roku 1917) větší než jejich podobnosti, názorové reakce jimi vyvolané se podřizovaly stejnému citovému rytmu přitažlivosti a odpudivosti. A i když povýtce historická podstata těchto hnutí pokaždé rušila náboženskou funkci revolucí, v následující generaci se pod jejich vlivem znovu rodily podobné touhy a přeludy anebo došlo k adopci osobních mytologií. Další odlišnost mezi poezií dneška a včerejška je patrná právě zde: klíčem Dantovi k jeho poémě bylo Písmo svaté, osa vesmírné analogie; naproti tomu Blake vynalézá mytologii poznamenanou gnosticismem a hermetickou tradicí. Ke stejnému prostředku se uchýlilo mnoho básníků; stačí, abych připomněl Nervalovy či Hugovy názory a - již ve XX. století - Yeatsovu teosofii nebo Bretonův okultismus. Důvod tohoto zdánlivého paradoxu je následující: Revoluce byla veřejným náboženstvím moderní doby, poezie byla pak jejím náboženstvím soukromým. Revoluce kritizovali nostalgikové starého režimu a liberálové (v širokém smyslu pojmu liberál, znamenajícím spíše filosofický či politický charakter než doktrínu). Liberární kritika byla, na rozdíl od kritiky reakční, účinná: demontovala ideologické konstrukce revolucí, strhla jim náboženskou škrabošku a ukázala je v jejich dějinné, světské nahotě. Liberalismus je nenavrhl nahraditjinými; jeho v podstatě kritická povaha jakožto intelektuální tradice mu zabránila přijít s návrhem metahistorie, tak jako s ním přišly ostatní významné politické filosofie. Dříve tu panovala náboženství; liberalismus nenabídl na oplátku nic a náboženství ponechal jen soukromou oblast. Poskytl svobodě jedinou základnu, jež ji mohla nést: autonomii vědomí a uznání autonomie vědomí jiných. Byl obdivuhodný, ale také strašný; uzavřel nás do solipsismu, zbořil most spojující já a ty a oba s třetí osobou - druhým a druhými. Mezi svobodou a bratrstvím nestojí protiklad, nýbrž vzdálenost, vzdálenost, kterou liberalismus nebyl s to zrušit. Na čem by se mohlo zakládat bratrství? Robespierre a Saint-Just, inspirováni starověkem, chtěli založit solidaritu občanů na ctnosti. Jenže, co bude poté základem ctnosti? Ani jakobíni, ani později jejich potomci - bolševici si tuto otázku nepoložili. Lépe řečeno, jejich odpovědí byla ctnost nadekretovaná, teror. Teror však může zplodit jen bratrství nesmiřitelné, bratrství katů a obětí. Demokratický liberalismus je civilizovaným způsobem soužití, pro mne nejlepším ze všech, které kdy vymyslela politická filosofie. Přesto nechává bez odpovědi polovinu otázek, které si my lidé klademe: otázku o bratrství, otázku o počátku a konci, o smyslu a hodnotě existence. Moderní doba se nadchla pro individualismus, a stala se tak obdobím rozptylu vědomí. Na tuto prázdnotu byli obzvláště citliví básníci; kolem roku 1851 si Baudelaire poznamenává: „Svět zá60 [pageend62]hy zanikne... Neříkám, že upadne do šaškovského zmatku jihoamerických republik, nebo že se snad navrátíme do divošského stavu. Ne; budeme natolik za- merikanizováni mechanikou, a vlivem pokroku v nás zakrní celé naše duchovno tak dokonale, že žádné z krvežíznivých blouznění utopistů nebude lze přirovnat k těmto úspěšným výsledkům. Všeobecná zhouba (či všeobecný pokrok; na jménu mi totiž málo záleží) se však neprojeví v politických institucích, nýbrž v lidských nitrech - jejich potupou..." Eliot-jako by navazoval na Baudelairovy úvahy-vidí o devadesát let později v jednom ze svých Čtyřech kvartet náš svět, jehož hybatelem je pro nás pokrok, jako nekonečný pád z prázdna do prázdna: Tma, tma, tma. Všichni odcházejí do tmy, do prázdných mezihvězdných prostorů, prázdni do prázdnoty, obchodní bankéři, kapitáni, znamenití literáti, šlechetní mecenáši, státnici a vládci, význační státní úřednici, předsedové mnoha výborů, průmysloví magnáti a drobni podnikatelé, všichni odcházejí do tmy, temné je slunce, měsíc, Gothajský almanach, Burzovní věstník, Obchodní adresář a vychladlé jsou smysly, zmizel motiv jednáni. A všichni jdeme s nimi na ten tichý pohřeb, na ničí pohřeb, neboť není koho pohřbívat. (Přel. Jiří Valja) Mohl bych připojit další svědectví, ale zdá se mi, že dvě zde uvedená jsou dostatečnou ukázkou toho, co pociťovali básníci před hrozbou moderní doby. Baudelairovy úvahy a Eliotovy verše jsou pohřebním kontrapunktem nadšených chvalozpěvů Whitmana a Huga. Obojí jsou příkladem rozpolcení, lépe řečeno trhliny v moderní poezii; a tato trhlina je znamením odlišujícím ji od poezie jiných dob a civilizací. Moderní poezie, zavěšena v rukou času, mezi mýtem a historií, zvěčňuje bratrství zrozené z pocitu osamělosti primitivního člověka uprostřed cizí a nepřátelské přírody, bratrství odlišné a starší než to, o němž pojednávají náboženství a filosofie. Rozdíl je v tom, že dnes se cítíme osamoceni nejen vůči kosmu, ale i vůči svým sousedům. Všichni - každý ve svém koutě - však víme, že opravdu sami nejsme; je to bratrství, pod nímž zeje prázdnota. V posledních dvaceti letech, po dlouhém období politické stagnace, v němž jsme byli stále nad propastí, s přízrakem totální války a hrozbou vyhlazení lidského plemene, jsme se stali svědky řady změn, zázraku nové éry, na jejímž úsvitu se snad nacházíme. Za prvé je to zánik revolučního mýtu v samém místě jeho zrodu, v západní Evropě, která, zotavena dnes z války a v rozkvětu, zaručuje každé zemi Společenství liberálně demokratický režim. Hned potom je takovou změnou návrat k demokracii v Latinské Americe, byť se jednalo o návrat klopýtající přes přízraky populistické demagogie a militarismu - jejími dvěma chronickými chorobami -as oprátkou zadlužení na krku. A konečně jsou to změny v Sovětském svazu, Číně a v ostatních totalitních systémech. Ať je výsledek 61 [pageend63]těchto reforem jakýkoliv, je zřejmé, že znamenají konec mýtu autoritativního socialismu. Tyto změny jsou sebekritikou a mají váhu zpovědi. Proto jsem mluvil o konci jedné éry; jsme přítomni soumraku ideje Revoluce v jejím posledním a nešťastném ztělesnění - v bolševické podobě. Tato idea přežívá jedině v některých periferních oblastech a mezi pomatenými sektáři, jako jsou peruánští teroristé. Nevíme, co nás čeká v budoucnu - nakažlivé nacionalismy, ekologické katastrofy, znovuzrození pohřbených mytologií, nové fanatismy, ale také objevy a umělecká díla; dějiny s doprovodem hrůz a divů. Stejně nevíme, zda na národy Sovětského svazu čekají nové formy poroby anebo nějaká originální verze slovanské demokracie. Revoluční mýtus v každém případě skomírá. Obživne? Nevěřím tomu, neboť ho nezabijí žádná Svatá aliance; umírá smrtí přirozenou. Joyce řekl, že historie je zlým snem. Mýlil se, poněvadž sny se rozplývají v jitřním svítání, zatímco historie neskončí dříve, než nastane konec našeho rodu. Jsme lidmi skrze ni a v ní; kdyby přestala existovat, přestali bychom být lidmi. Ale konec revolučního mýtu nám snad dovolí, abychom se poznovu zamysleli nad principy, na nichž je vybudována naše společnost se svými nedostatky a mezerami. Nyní, když jsme se konečně zbavili přítěže zápasu proti totalitní pověře, můžeme svobodněji uvažovat o svých tradicích. A tu se připomíná téma občanských ctnosti. Je to téma, které pochází z klasické antiky a jímž byli zaujati i Machiavelli i Montesquieu; dnes je bolestně aktuální v mnoha zemích, mezi něž patří i země anglo-americké demokracie, založené na puritánské etice. Kant nám ukázal, že morálku nelze vyvodit z historie, neboť ta je v ustavičném dění, takže ani nevíme, zda její vrtkavý běh je řízen zákonem či záměrem. Ale víme, že metahistorické konstrukce - ať již jsou náboženské nebo metafysické, konzervativní nebo revoluční - rdousí svobodu a nakonec znetvoří bratrství. Je nutné, aby myšlení začínající éry - začíná-li vskutku nová éra - našlo styčný bod svobody a bratrství. Musíme znovu promyslet naši tradici, obnovit ji a hledat smír dvou velkých politických tradicí současnosti, liberalismu a socialismu. Spolu s Ortegou y Gassetem se odvažuji říci, že právě to je „úkolem naší doby". Domnívám se, že dnešek je vhodný k tak významnému podniku; v některých současných dílech, např. v pracích Cornelia Castoriadise, tuším začínající odpověď. Čím může přispět poezie ke vzniku nového politického myšlení? Ne novými ideami, ale něčím vzácnějším a křehčím - pamětí. Každá básnická generace znovu objevuje děsivou starobylost a neméně děsivou mladost vášní. Ve školách a na fakultách, kde se vyučuje tak zvaným politickým vědám, by se měla zavést povinná četba Aischyla a Shakespeara. Básníci dodali sílu myšlení Hobbesovu a Lockeovu, Marxovu i Tocquevillovu. Ústy básníka promlouvá -podtrhujipromlouvá, nepíše-jiný hlas; hlas tragického básníka a šaška, hlas osamělé melancholie a slavnosti, smíchu a vzdechů, objímajících se milenců a Hamletův hlas nad lebkou, hlas ticha a hluku, bláznivé moudrosti a rozumného bláznovství, důvěrného šepotu v alkovně a bouřícího davu na náměstí. Naslouchat tomuto hlasu znamená slyšet sám čas, čas, který plyne a který se přesto navrací v podobě několika křišťálových slabik. (Přeložil Zdenek Kouřim) 62 [pageend64]PSANÍ A ČETBA (poznámky z minulých let) Josef Kroutvor Spisovatel má vyprávět: příhody a příběhy, lidské osudy, historky a historie. Ať už jsou to pravdy pravdoucí či pouhé výmysly, na tom celkem nezáleží. Důležitý je způsob vyprávění. Spisovatel má vyprávět, a nic jiného se po něm ani nechce. Komentáře v literatuře nikoho nezajímají. Soudy a „myšlenky" jsou nepříjemné faktory vyprávění. Důležitější než názor je zaujetí: vášeň. Příběh není zpráva, ale vyprávění. Literatura se nemá plésti dohromady s filosofií a psychologií. Čtenáře nezajímají vnitřní stavy, komentáře, úvahy, ba ani fakta, ale děj. Existence ani subjekt nemohou nikdy vyprávět příběh. Vypravěčem je vždycky autentické lidské já. Literární příběh je jedinečný vzorec doby. Fabule má svůj rytmus a svou logiku - nezaměnitelné obsazení rolí, děj a řád. Stvořit nového Werthera je vždycky geniální čin. S morálkou opatrně. Například Bonnie and Clyde je příběh své doby, ať už jsou postavy morální či nikoliv. Ani dobro, ani pravda nejsou literární měřítka. Příběh nás především upozorňuje na osudovost dění. Příběh je lidský osud. Příběh je vášeň, které člověk podléhá. Příběh života se nedá vymyslet. Příběh se děje, odehrává se, a to je zcela zvláštní proces. Příběh má svou vnitřní logiku, logiku svého dění, logiku vášně. Také literární příběh vyplývá z okolností a lidské náruživosti. Ani literární příběh se nevymýšlí, ale píše. Literární příběh se děje, píše se, a to je zcela zvláštní proces neboli literatura. Dění a psaní splývá v literárním rukopisu. Také psaní je lidský osud. Ten, kdo chce vyprávět, musí být naprosto srozuměn se svým bytím. Vypravěč musí být ve svém živlu jako ryba ve vodě. Musí být nejen v souladu se svou duší, ale i se svým tělem. Umění příběhu vyžaduje velké uvolnění... Psaní je záležitost vysoce profesionální. Nemám teď na mysli literární machu, tu neblahou schopnost vyhovět každé poptávce, ale umění rukopisu. Zběhlost, zručnost,duchaplnost zde nejsou namístě. Profesionální projev spočívá vestylu. Příběh je obranou života proti bytí. Nebýt příběhu, bylo by dění jen sledem událostí. Autorské já je útočištěm před existencí. Také styl je literární obranou člověka před věčnou marností. Nebýt stylu, bylo by psaní úmornou činností či mánií. Styl je naděje, styl je lidská šance. Ale se stylem je to těžké. Vančurova krásná próza není právě šťastným příkladem. Naštěstí Vančurova ironie zachraňuje, co se dá. Náš největší prozaik Hašek dbal málo o styl. Česká literatura nemá aristokratickou tradici stylu. Každý domácí pokus o styl vypadá uměle a budí podezření z pózy. Nedá se nic dělat, Stendhala nemáme. Osudem české literatury je literární mizérie. Procítěná existence zde stále nahrazuje profesionalitu stylu. 63 [pageend65]Je třeba rozlišit dvě věci. Styl není krasopis, ale rukopis. Krásný styl začne rychle nudit. Ve výtvarném umění je to zcela jasné, jen v literatuře ne a ne to pochopit. Krasopisná malba je k ničemu. Dobré obrazy dělá rukopis: styl. Profesionální umělec si nasazuje masku. To není jen škraboška, to jsou také ochranné brýle, pracovní pomůcka. Styl je víc než forma. Styl odpovídá povaze, době, okolnostem, zdraví... Styl je spíše maska než forma. Za maskou ukrývá umělec své city, maska mu zaručuje incognito na karnevalu života. Styl je anonymní a zároveň individuální. Před maskou se chovají lidé přirozeněji než před otevřeným pohledem. Přes to všechno styl vyžaduje spolupráci ostatních. Styl je účast na tvorbě. Styl je vždycky kolektivní dílo, kamenická huť. Styl překonává individuální úzkost. Styl je kultura. Pod klenbou katedrály se necítíme tak sami. Je třeba vycházet z toho, co je. Od českého literárního stylu nečekejme aristokratickou eleganci ducha. I Haškův rukopis je nakonec styl. I mizérie českých poměrů má svou autentickou literární strukturu. Dokonce se zdá, že svému stylu ani moc nerozumíme. Střední Evropa hromadí detaily, jednotlivá fakta. Drobné příběhy ze života, historky, jsou pendantem k velké historii, která se neustále rozpadá a drobí. Vlastně jsou to jen historky, historky jsou historií Střední Evropy. Haškův Švejk není sbírka anekdot, ale historický román. Středoevropský literární styl působí na první pohled až chaoticky. Žádná vnější koncepce, symfonický efekt, ale labyrint banality, pohybující se suť všedních dnů. Samé historky, chasidská kolo- nisace. K posledním kolonistům na tomto literárním poli patří nepochybně Hrabal. Z literárních žánrů je „středočeskému" kraji patrně nejbližší groteska. Lokální příběhy, historky, anekdoty a grotesky jsou literárním materiálem Střední Evropy. Domácí styl nemá aristokratickou, ale plebejskou tradici. To má své výhody i nevýhody. Nejsilnější tendenci české literatury je například cizí jakýkoliv idealismus, jakýkoliv esprit. Jsme materialisté a o duchovní jemnost nejevíme velký zájem. Metafyzika je pro Střední Evropu aristokratickým luxusem, který si nemůže dovolit. Intelektuálně založený Čapek není bohužel dostatečnou protiváhou Haška. Historky komentují historii. Ve Střední Evropě literatura běžně nahrazuje politiku. V Anglii či Francii ohrožují literární aféry veřejnou morálku, náboženství a podobně, ale nikdy ne politiku. Jen ve Střední Evropě je literatura nebezpečná politické moci. V lágru, v ghettu, v totalitní společnosti se mohou malovat obrazy a smí se hrát hudba. I divadlo se dá provozovat. To všechno je ještě jakž takž povoleno. Ale psát se nesmí, to je přísně zakázáno. Psaní je totiž svědectví a poselství ven. Přečtěte si Muchovo Studené slunce, tam je o tom řeč. Jedno jejisté: na začátku nebylo slovo. Není začátku, jsou jen konce. Přesněji: jsou jen literární konce. Čechy jsou odjakživa zemí kacířů. O to houževnatější jsou naše argumenty. Špatně pochopený Švejk už nadělal mnoho paseky. Nedostatek idealismu 64 [pageend66]v české literatuře vytvořil jak falešné vědomí hospody, tak falešný odpor osamělých intelektuálů. Lid se domnívá, že o duchovní hodnoty nejde, a vzdělanci si zase myslí, že u Švejka tyto hodnoty ani nejsou. Nedostatek morálního patosu vytváří neblahou manýru českého švejkování. Český intelektuál je právem zhnusen. Švejk má hlubší smysl, ale ne metafyzický. Hlubší smysl spočívá v pochopení kontrastu historky a historie. V žádném případě se nesmí Švejkovo jednání vysvětlovat k lepšímu. Živel vyprávění Střední Evropy má půvab malého města. To není salonní rozhovor, na to nemáme, to je řeč ulice, blábol hospody. Všichni jsme vypravěči groteskních příběhů. Ve Střední Evropě se nepřemýšlí, ale mluví a vypráví. Domácí literatura nevychází z přemýšlení a duchaplných debat, ale z lidové řeči. Historky Střední Evropy neberou konce. Je mnoho historek, ale jen jeden příběh. Hrabalovy Ostře sledované vlaky jsou příběhem své doby. Škvoreckého Legenda Emóke je typický příběh padesátých let. Dopis a deník je zajímavé čtení. Ani dopis, ani deník ale nenahradí příběh. Dostojevský měl pravdu, když řekl, že se dopisem nedá nic napsat. Teprve příběh je literární čin. V Čechách kdekdo píše. Kdekdo je básník a kdekdo spisovatel. Co Čech, to muzikant - to snad platilo dřív. Ted * je důležité psaní. Ne že by zde byla poptávka, ale je zde potřeba. Potřeba sdělení, potřeba svědectví. Vysoká produkce samizdatů v minulých letech nutí k zamyšlení. V Čechách se tedy hodně píše. Ale co se píše? Už tradičně se píší milostné dopisy, stížnosti, zprávy o existenci, svědectví o životě. Příběh ale chybí. Sujetová literatura je dokonce podceňována. Sujet je vyhrazen diletantům a profitujícím literátům. Potíže s existencí se jeví důležitější než příběh. Vyprávění se odehrává mimo literaturu. Typický příklad: tři vrstvy české literatury padesátých let. V první vrstvě: deníky Jana Hanče, deníkové básně Jiřího Koláře, rukopisy Vladimíra Boudníka. Druhá vrstva: deník s filosofickou reflexí: Kde život náš je v půli se svou poutí Josefa Jedličky a Muchovo Studené slunce. Třetí vrstva: pozdější próza šedesátých let: Legenda Emóke Josefa Škvoreckého. Ve třetí vrstvě dochází ke vzpouře proti deníku. Spisovatelské já se staví proti existenci, vědomí vytlačuje úzkost. Tak vzniká příběh, literární fabule a styl. Pokud bude muset česká literatura především svědčit, bude stále deníkem. Budeme psát, abychom předali zprávu. Takové jsou objektivní podmínky už tradiční literární české mizérie. V českém spisovateli stále ještě dřímá český písmák. Píší se deníky a kroniky, spíše se zapisuje, než aby se psalo. Hloubá se, ale málo se myslí. Mudruje se, ale s filosofií to nemá nic společného. Píše se, ale k četbě to není. Při nejlepší vůli písmák není spisovatel. Něco chybí. Ne nadarmo je v současné době nejsilnější memoárová literatura. Ať už jsou to paměti Adiny Mandlové či paměti Václava Černého, vždy je to dobré čtení. 65 [pageend67]Memoáry nahrazují historické studie, které ze známých důvodů nejsou k mání. České memoáry doplňují vygumované mezery kolektivní paměti zfalšovaných dějin. Tady jde o víc než subjektivní pohled na dobu minulou. Naopak: jediné tato subjektivita je objektivní. K prvním memoárovým knihám tohoto typu patří Oheň proti ohni. Myslím, že Muchův válečný deník klidně snese srovnání s Malapartem či Malrauxem. Po válce bylo třeba svědčit, jiná forma ani nepřicházela v úvahu. To všechno je celkem pochopitelné. Jenže my jsme u deníku už zůstali. Museli zůstat. Také padesátá léta patřila deníkům, deníkové literatuře v šupleti. Teprve šedesátá léta obnovila sujet. Křeč polevila, lidési oddechli, autor vystupuje z anonymity písmáka. Hrabal, Kundera, Škvorecký, to jsou velcí pionýři příběhu. Do literatury vstupuje profese, rodí se styl. Sedmdesátá léta se zase uchylují k deníku. Zase nic jiného nezbývá. Dotazník Jiřího Gruši je v podstatě deník, zápisník. Poslední „román“ Ludvíka Vaculíka je pětisetstránkový deník, snář. 0 sujetové psaní není právě velký zájem. A co esej? To přece není zase forma tak vzdálená deníku či dopisu. Zdá se, že by rozdrobeným poměrům Střední Evropy esej mohl náramně vyhovovat. Kupodivu to není pravda. Bud * se začne moralizovat, a pak se píší traktáty, a nebo se z věcí dělá věda, a pak se začnou psát studie. Středoevropský duch je někdy velmi toporný. Povědomí o tom, co je esej, je v Čechách značně nejasné. Sestavit reprezentativní antologii by bylo záslužnou prací. K prvním pokusům patří dopisy českých humanistů. Také Komenský byl esejista, ale ještě raději psal traktáty. Co dál, těžko říct. Teprve dekadence se hlouběji zabývala tímto způsobem psaní. Například Miloš Marten, Artur Breiský. Šalda psal literární studie. Karel Čapek se věnoval převážně novinářskému fejetonu, Marsyas je výjimkou. Atd. Poválečná esejistika je už naprostým chaosem. Jisté náběhy zde jsou, ale o žánru se nedá mluvit. Doma se obvykle esej považuje za nižší formu, jakési krasořečnění. Metafory údajně nahrazují fakta. Mnohdy si lidé pletou esej s fejetonem či publicistickou prací. Struktura eseje je nepochybně hybridní, ale to neznamená, že je amorfní. Také forma eseje má své vlastní zákonitosti a podmínky existence. Ne každý volný text je esejem, literární prací. Ve světě je situace poněkud jiná. Esej je uznávanou precizní formou, které se věnuje náležitá pozornost. Nemusíme právě volit za příklad lehký francouzský styl či práce italských profesorů. Existuje také hutná anglická esejistika s vynikající úrovní a tradicí. Už Bacon psal eseje... V Anglii je esej už součástí školních cvičení. Nejlepší práce americké sociologie jsou napsány esejistickým stylem. Podobně je tomu i v psychoanalytické literatuře a nikdo se v cizině nediví - styl je naopak vítán. Vždyť už Freud byl velkým mistrem eseje... Zejména v oblasti dějin umění se esej osvědčil. Esejistický přístup je dokladem citlivosti vnímavého ducha. Baudelaire dokonce tvrdil, že nejlepší kritikou 66 [pageend68]je báseň. Není třeba sahat k nejvyšším metám. I dobrá próza může splnit účel. Český esejista to nemá lehké. Positivistická tradice dějin umění, filosofie a kritiky podceňuje esej. V akademickém časopise esejista publikovat nemůže a v novinách ani nechce - ostatně ani to nejde. Literární a filosofické revue naprosto chybí. Ano, chybí celá jedna rovina kultury, obvykle věnovaná polemice. Eseje se nepíší, protože není kam a proč. V neoficiální literatuře se esej obvykle podobá dlouhé stížnosti. Duchovní život Střední Evropy má sklon k moralismu. Duch se brání věčné banalitě, stává se vážným a ztrácí pružnost. Vytrácí se humor, z intelektuální ironie zbývá několik kousavých poznámek. Moralismus poškozuje styl, ruka těžk- ne. Intelektuál začíná poučovat, stává se učitelem a knězem. Na duchovní význam polemiky, na duchovní klání se dávno zapomnělo. Esej znamená původně pokus, nikoli literární formu. Esej je hledání, nevy- krystalizovaná struktura a v této drúze myšlení, hledání a fantasie spočívá půvab eseje. Východiskem je instinkt a inspirace, pokračování je metoda. Pokud esej jen beletrizuje známá fakta, je nudný a estétský. Esej je dobrodružství ducha na pomezí několika žánrů. Spřátelit filosofii s literaturou je marné. Esej je provizorní styl, čestné selhání intelektuála v terénu reality. Pokus nemůže dopadnout jinak než ztroskotáním, ale i tato vášeň je čin. Esej je provizorní řešení tématu. Je vždy otázkou jak dál. Esejistice se nabízí jednak věda, jednak umění. Bud * se nabízí filosofie, psychologie, sociologie nebo literatura. V žádném případě není esej universální návod. Ideální schéma: do dvaceti let básně; do třiceti let filosofie; mezi třiceti a čtyřiceti společenský život; krize třiatřicátého roku, spleen, ironie a eseje. Ve čtyřiceti se už začínají psát první romány. Spisovatel má vyprávět, čtenář má číst. O nic jiného také nejde. Četba má být dobrodružstvím, potěšením, odpočinkem, zábavou a snad i poznáním. Pedagogické poslání literatury není třeba nějak zvlášť zdůrazňovat. „Studium" románů a literárních textů namísto četby čtenáře moc nezajímá. Z dnešní literatury se vytratila radost četby. Autor nutí čtenáře, aby luštil jeho dílo. To bohužel platí i o Joyceově Odysseovi. Z četby se stává náročná intelektuální činnost. Moderní próza se už nepíše pro čtenáře, ale intelektuála. Kritický posudek je pro moderního autora důležitější než čtenářské vzrušení. Avantgardní, moderní či experimentální próza se nepíše, ale montuje. Literární text se skládá ze součástek jako nějaký technický přístroj. V poslední době přicházejí do módy i tištěné spoje. Tato literatura je dobře vymyšlená jako šachy, ale pro čtenáře je nestravitelná. Knize nelze formálně nic vytknout. Chybí jen jedno: umění. Dada si ještě hrálo; stříhalo věty, vytahovalo slova z klobouku. Technická montáž je něco jiného: neosobní dikce, syntaxe bez vášně, funkčnost bez vnitřního zaujetí. Krize románu je krizí rukopisu, vyprávění, příběhu. Knihy se musí psát, psaní nelze nahradit jinou činností. 67 [pageend69]Literární design nemůže zaujmout čtenáře. Je to vymyšlená forma specializované profese. Literatuře 20. století se sice podařilo vyškolit designéry a montéry, ale čtenář se nezměnil a nezmění. Čtenář bude vždy konservativní, zaplať pánbůh! Lidé chtějí číst psané knihy - dosti textů a struktur. Čtenář se těší na nový příběh. Styl potřebuje čas. Dílo se vrství, tvorba je organický proces, zrání. Rukopis je stopa života. Plody moderní literatury nemají chuť. To srovnání s ovocem není tak zcela náhodné. Především je to srovnání tradiční. Kdo si ještě dnes vzpomene na chuť červených panenských jablíček. Všichni znají jen velká žlutá šťavnatá, ale mdlá jablka. Montáž je jiný proces než zrání. Ze všeho nejvíce nudí dokonalost, dokonalost nezná hřích. Moderní spisovatel je poučený písař. Kde jsou lidské chyby? Kde zůstala vášeň, posedlost, zaujetí? Konservy nenahradí staré kuchyňské recepty. Jídlo se musí uvařit, usmažit a upéct - to je ten pravý požitek, pravé umění a pravá chuť. Společným jmenovatelem kuchyně a literatury je přece odedávna alchymie. Moderní literatura se vyznačuje netrpělivostí. Je mnoho nápadů, ale chybí zrání, chybí čas. Je mnoho gest, ale málo činů. I v literatuře se spěchá. To není projev konservativismu. Obdivuji pomalou práci, rukopis, psané knihy, malované obrazy, truhlářské řemeslo, šité boty, kuchařské umění, jadrnou chuť ovoce. Vím, že jsou to výjimky a že sériová výroba je také nutná, dnes už nezbytná. Ale výjimky musí být zachovány, protože dobrá literatura se nikdy neřídila pravidly. Avantgardní éra skončila, gesta unavují. Jsem o tom naprosto přesvědčen. Kultura se vrací k tradici a klasickým hodnotám. Jedině člověk je mírou všech věcí. Souvislost myšlení s chůzí je už dávno prokázána. Ve filosofii existuje vedle peripatetické školy i řada osamělých chodců. Také prózu ovlivňují biologické a fyzické rytmy těla a existence podvědomí. Literární zkoumání formy by se mělo doplnit zkoumáním impulsů. Jak je třeba důležité dýchání? Jaký zásadní vliv na rukopis má erotický potenciál. Například odstavec není samoúčelnou pausou, ale vydechnutím. Podobný smysl psychického uvolnění mají tři tečky ve vnitřním monologu. Na počátku není slovo, ale tři tečky. Literatura začíná nadechnutím a končí výdechem. Jedno nadechnutí obsáhne tři čtyři středně dlouhé věty. Víc nepojme ani čtenář. Pravidelný rytmus dýchání zaručuje příjemnou četbu. Jak hluboce upadla četba, o tom svědčí i to, že docela vymizelo předčítání. Jednak se spisovatel stydí za svůj hlas a pak píše mrtvým jazykem, jehož slova ztratila zvuk. Moderní čtenář je osamělou existencí bez kontaktu s autorem. Kniha je předkládána čtenáři jako hotový fakt. Četba ovšem není informace poskytnutá autorem. Četba je intervence, fyzický úkon, jak ze strany čtenáře, tak i spisovatele. Předčítání je ideální formou setkání obou subjektů. Posluchač je první čtenář, prostředník. 68 [pageend70]Ještě ve dvacátých letech bylo předčítání běžnou věcí. Ještě Franz Kafka předčítal své povídky, a dokonce se prý při četbě i smál. Ve třicátých letech, po velké hospodářské krizi, je najednou s předčítáním konec. Nastupují totalitní režimy, mění se společenská struktura. Do literatury vstupuje ideologie a začíná ji kontrolovat. Je jasné, že totalitní moc předčítání nepřeje. Masy poslouchají a musí poslouchat z ampliónů docela jiné projevy. Předčítání předpokládá přátelský vztah. Čtenář, který rád poslouchá, je důvěrný člověk. Řekl bych, že literatura, která se dá číst a také poslouchat, nemůže být jiná než humanistická. Přátele chcete pobavit, potěšit, přátelům chcete opravdu něco říci. Spisovatel, který píše pro masy tuto potřebu nemá. A masy nechtějí literaturu, ale manifesty, bestsellery a televizní seriály. Spisovatel, čtenář a kniha jsou rovnocenné literární komponenty. Nic nelze vypustit, psaní a četba jsou nezrušitelnou literární jednotou. Srovnávám literaturu s jídlem, pitím, dýcháním a chůzí, prací a řemeslem, erotikou či přátelstvím. To má své důvody: literatura je jednou z původních a přirozených lidských funkcí. Je základnou, a ne nadstavbou. Hlavně nechce žádná hesla, symboly, ideje, alegorie a perspektivy. Hermetická situace sedmdesátých a osmdesátých let v této zemi obnovila pojem čtenáře. Autentický spisovatel dnes píše pro úzký okruh přátel. Samizdat či Petlice nejsou určeny pro masy, ale pro ty, kteří chtějí číst. Do četby zakázané literatury znovu vstoupila čtenářská vášeň. Za zavřenými dveřmi bytů se scházejí přátelé. Viděl jsem kolektivní četbu románu, kdy se po přečtení předal list o kousek dál. Tak se lidé scházeli několik ‘dnů, dokud se nový román nedočetl. V jiné společnosti došlo i na předčítání. Samizdat je především rukopis a čtení. Teprve potom se dá mluvit o literatuře. Něco zůstane, něco ne. Ale něco zůstane jistě. Píše se, protože je potřeba číst. To má své přednosti i nebezpečí. Zamindrákovaný homme de lettres převažuje často nad écrivain. Psaní do šuplíku ohrožuje profesionální styl, neboť diletanti a grafomani získávají poslání. Ale na druhé straně zase o něco běží. Samizdat je faktura současné literatury. Zkušenost samizdatu je dnes pro českého literáta zásadní. Kdo se nenamočil, nemůže se podílet na stylu doby. Brožované básně, eseje a povídky v rukopise jsou literaturou sedmdesátých a osmdesátých let. Romantismus zanesl literaturu popisem nálad a pocitů. Text se rozdrobil, obrysové kontury se rozplizly do neurčitá. Spisovatelé ztratili smysl pro rytmus a dynamiku. Přestalo se psát a začalo se malovat. Vedle dlouhých odstavců stály osamocené věty. Návrat k předromantickému vnímání a renesanční próze se dá očekávat. Je třeba přesunout důraz z romantických přívlastků zpět na podstatné jméno a sloveso, na holou větu. Je třeba vyvinout nové úsilí o dramatický rukopis. Nový čtenář se nemá dojímat, ale zaujímat objektivní postoj. Spisovatel by neměl požadovat vcítění, ale vyvolávat opravdové city. Už Stendhal - ač romantik - obdivoval věcný styl italských kronik. Tyto renesanční příběhy nám bez sentimentu líčí lidské vášně a osudy. Žádné romantické 69 [pageend71]stínování, iluze, ale objektivní popis, rukopis, náhlé osvětlení reality, otevření scény. Nic se neodsuzuje předem, renesanční příběh zde není proto, aby nám poskytl morální ponaučení. Nic takového zde není: ani romantická přecitlivělost, ani falešný moralismus. Jen na čtenáři zůstává, aby odsoudil krutost, zbabělost a zradu a ocenil statečnost, odvahu, ryzí ušlechtilost ducha. Příběh renesanční lásky je mnohem působivější než romantický románek. Spisovatel není prorok, filosof, agitátor ani mesiáš. Po svém poslání se nemá moc ptát a vyptávat, k psaní je třeba pokory a fatalismu. Spisovatel se nemá moc odlišovat, nemá se přidávat k davu ani se stranit, být sám. Literární profese potřebuje nejen čtenáře, ale i přátele. Samota je užitečná, ale v samotě se začíná už moc myslet. Spisovatel má vyprávět, má psát, nic jiného se na něm ani nechce. Od literatury se očekávají příběhy, historky a historie. Psaní je dostatečně průkazná činnost. Od spisovatele nepožadujte přímé vysvětlení. Popis je dostatečnou satisfakcí. Pointa není jen záležitostí konce, ale celé struktury. Pointa je víc než dobrý nápad. Je to způsob myšlení, a ještě lépe psaní. Pointa je od počátku přítomna v každé části rukopisu. 70 [pageend72]VĚČNÉ PRAŽSKÉ JARO GEORGE SANDOVÉ Petr Fleischmann \! době, kdy se všichni začínáme znovu poznávat jako kdybychom se probudili z dlouhého, zlého snu, bychom neměli zapomínat ani na tisíce lidí, kteří byli přinuceni z naší země emigrovat. Většina z nich zůstala i v zahraničí Čechy či Slováky a vždycky se k nám hlásila, i když byly chvíle, kdy opravdu nebylo oč stát. Nebylo ani málo těch, kteří o naši zemi přímo či nepřímo stále psali a nedopustili, aby o ní zavládlo mlčení. Jedním z nich je určitě i Petr Fleischmann, narozený v Boulogne-Billancourt roku 1949 a žijící už přes dvacet let v Paříži, filosof a historik, jehož zájmy nejlépe dokumentuje název jeho dizer- tační práce- Být Čechem v19. století. Pokud vám jméno Fleischmann něco připomíná, nemýlíte se. Petrův otec je Ivo Fleischmann, český básník, známý svými sbírkami z padesátých a šedesátých let, jenž ve francouzském exilu vydal dva romány, a bratr Michal mimo jiné přeložil výbor veršů Jaroslava Seiferta a profesionálně působí v pařížském rozhlasu. Z publicistiky Petra Fleischmanna jsme vybrali článek o vztazích George Sandové k Čechám, uveřejněný v časopise Cosmo- politiques v říjnu loňského roku, a pro zajímavost ponecháváme i úvod. M. N. * * * Jan Hus jenž stoji spoután na hranici A všude pod ním oheň praskající Victor Hugo Vítr reforem, který rozhýbal východní okraje Evropy, ještě nezavál do jejího zeměpisného srdce. V minulém čísle jsme připoměli československou specifičnost a několik příčin, proč se tomu tak neděje. Dnes osvětlíme celý problém z jiného úhlu. Má-li nedemokratický režim upevnit svou moc, je pro něj prvořadé přetrhnout pouto, které národ svazuje s jeho minulostí. Vždyť i získání československé nezávislosti předcházelo pozvolné oživování historické paměti, jež je zároveň vzpomínkou na vlastní důstojnost. Objevování sama sebe jde ruku v ruce s objevováním druhých. A tak když se George Sandová zamýšlela nad spravedlivějším společenským systémem pro svou zem a celé lidstvo, narazila na existenci národa, který se tehdy začal pokoušet o emancipaci. Svým způsobem, a jak dále uvidíme, přes všechny problémy, které s sebou takový postup přináší, přispěla k ukování toho nástroje bu71 [pageend73]doucnosti, jímž je právě minulost. A Čechy se tím pro všechny stávají místem, kde se odehrála pěkná řada bojů, které přispěly ke zrodu a umožnily utvořit evropského ducha. Budeme si muset proto dávat dobrý pozor na toto srdce, jehož klid je vždycky jen zdánlivý. * * * Je „zlatá" nebo Ripellinova „magická" Praha, Praha Golema a Praha Kafky také tím záhadným místem, kde všechny druhy socialismu, od utopického až k tomu reformnímu, začínají zvýrazňovat své obrysy uprostřed mlhoviny evropské duchovnosti? Zatímco někdo připomíná podobnost mezi Pražským jarem a ruskou perestrojkou, jak se znovu nevracet k jinému spojení-spojení, o než se pokusila George Sandová, k spojení temné české minulosti s proudem tíhnoucím k socialismu v první polovině 19. století, proudem, jímž byla Sandová sama tak unesena alespoň několik let? Stezky historie ducha bývají klikaté a protíná je mnoho zkratek, na nichž narážíme na poutníky, kteří nejsou nutně ti, jež bychom tu očekávali. Proto je její text zároveň záměnou osob (quiproquo), svědčící v prvé řadě o zmatku doby, která už od Hegela věděla, že Historie je vyjádření Ideje, aniž by však tušila, o jakou ideu se vlastně jedná. A tak touha ztělesnit ji za každou cenu zvítězila nad jinými cíli. Ale „česká expedice" dosud mladé dámy z Nohantu dovoluje nejen lépe pochopit naděje francouzského socialismu z doby jeho vzniku, ale odhaluje také způsob, jak jeden národ objevuje druhý a zachovává přitom stereotypy, které jsou mu vlastní. Neboť zažívá - li doba rozkvět socialistických učení, je zároveň i jarem národů. Sociální a národní utlačovatel tedy splývají v nerozpletitelnou změt. A Gerge Sandová se vduchu doby pokouší stát zároveň na dvou frontách: když se Čech osvobodí jako národní bytost, osvobodí se jako člověk od všech středověkých útisků, které neznají hranic. Národ je pro ni jako pro Micheleta nebo jejich českého současníka, historika Františka Palackého duchem z masa a kostí. A národ, v tomto případě národ český, jako národ upadá, když prohrává svůj duchovní boj. Jeho přežití mu zaručí jen pokračování v tomto boji. Tak vypadá romantická představa světa, na kterou o půl století později naváže Masaryk. CONSUELA Podle André Mauroise je začátek Consuely jednou z nejlépe napsaných pasáží francouzské literatury. Nás však zajímá bohužel právě druhá část, jejíž literární kvality jsou podle jeho názoru trochu slabší. Určitě tomu však není proto, že by autorce chyběla fantazie. Děj se odehrává kolem roku 1740. Porpora chce, aby si mladá zpěvačka a jeho žákyně Consuela trochu odpočinula po benátských milostných zklamáních, a posílá jí na hrad Riesenburg, kde přebývají jeho staří přátelé. Nelze si představit zlověstnější místo. Středověká pevnost obklopená lesy a horami. Ty hory se jmenují Šumava, Böhmerwald, neboť se nalézáme v jižních Čechách. Nad hra- 72 [pageend74]dem a jeho obyvateli jakoby visela podivná kletba. Ponurá a přísná atmosféra mladou Jižanku děsí. Kde se však to prokletí vzalo? Od příjezdu Consuely se příznaky množí jak houby po dešti. Při večeři se nad okolními horami strhne strašlivá bouře. Oslepující blesk protne oblohu nad místem, kterému se říká Schreckenstein neboli Kámen úděsu, zasáhne a rozetne třistaletý dub. „Do Husity udeřil blesk!" Husita je podle místních rodáků starý dub, protože na něm prý vojevůdce Žižka nechal pověsit mnichy z blízkého kláštera. To se mělo stát ve dvacátých letech 15. století. Ale melancholie naplňující hrad nemá pouze historické, ale mnohem přímější kořeny; hrabě Albert, syn hradního pána, je šílený. Alespoň takto odůvodňuje jeho rodina císařovně Marii Terezii jeho odmítnutí obléknout rakouskou uniformu a jít válčit s Pruskem. Jeho šílenství však spočívá v tom, že se s touto rodinou rozešel ve zlém kvůli tomu, že vyměnila historické jméno pánů z Poděbrad za jméno pánů z Rudolstadtu, že popřela víru svých předků, že spálila všechny doklady svědčící o její účasti na husitských válkách, samozřejmě na straně bojovníků proti římskokatolické círvi. Albert Žižku bezmezné ctí a vytvoří si dokonce ten nejbláznivější strom života, aby mohl dokázat, že Žižka je jeho předek. Zná podrobně dějiny husitů, zřejmě díky listinám, které našel v nějakém hradním zákoutí, kde asi unikly paličské zběsilosti rodiny i jezuitů a s nimiž se mohl seznánit při cestě, kterou podnikl do Prahy. Jak se později ukáže, v tajné jeskyni přímo pod Kamenem úděsu si vybudoval modlitebnu. Tady se modlí a uctívá kalich, symbol podobojí, tady zpívá „drsné a smutné" písně starých Čech. Přes nepravděpodobnost tohoto „romantického" líčení, nás na první pohled zarazí dva momenty. Na jedné straně spousta detailů, jejichž znalost umožnila G.Sandové evokovat husitství, české kacířství, které otřáslo papežstvím mezi koncily v Kostnici a Basileji a fascinovalo nejen Tomáše Můnzera, ale po stu letech i samotného Luthera. A na druhé straně pak již uvedené úsilí spisovatelky podělit se s 15. stoletím o sociální, náboženské a národní emancipační ideály své doby. JAN ŽIŽKA Zkoumání pramenů, které George Sandová k práci použila, umožňuje nejen uspokojit historiografický zájem, ale také objevit horizonty jejího uvažování. Od vydání Consuely na sebe otázky nedaly dlouho čekat. Sandová je zaplavená dopisy svých „milých čtenářek" jako „Kde hrabě z Rudolstadtu sebral Jana Žižku" nebo „Je Žižka historická postava nebo si ho autorka vymyslela?" George Sandová reaguje okamžitě. Consuela vychází na pokračování v Revue indépendante do 25. března 1843, zatímco kniha Jan Žižka následuje ve stejném časopise hned v dubnu: „Jsem velice rád, že se mohu se svými trpělivými čtenářkami podělit o to málo, co jsem si o věci přečetl a obohatit je o pár úvah, jež jsem si dovolil čerpat z toho nejlepšího zdroje; není to příliš troufalé, když řeknu, že ze své hlavy? Proč ne? Vždy jsem byl přesvědčen, že suchopárný 73 [pageend75]vědec se nevyrovná školákovi." (G. Sandová používá mužský rod, pozn. překl.) Skromnost G. Sandové není namístě. „Čerpá - li z vlastní hlavy", nedělá vlastně nic jiného než historik, který je práv svého povolání, ani takový Michelet to přece v tomto období - období romantismu - nedělal jinak. O Čechách a husitech toho moc napsáno není, alespoň ve francouzštině ne, a o „bohémech" (tradiční slovní hříčka: Boheme = Čechy, bohéme = bohém, pozn. překl.) by se mělo vědět víc, stěžuje si autorka již od prvních stran Jana Žižky. Deset let po prvním vydání knih, 17. ledna 1853, když se uchýlí do Nohantu, prozradí svůj zdroj. „Napsal jsem Jana Žižku mezi prvním a druhým dílem Consuely, mezi Con- suelou a Hraběnkou z Rudolstadtu. Když jsem studoval historické knihy o Čechách, kam jsem umístil děj románu, ohromila mě celá husitská historie, která ve francouzštině byla dostupná jen v dlouhém, rozvleklém a nezáživném díle, jež se téměř nedalo číst. A přesto ta kniha měla svoji hodnotu i úchvatné stránky pro toho, kdo měl trpělivost. Doufám, že jsem z ní vytáhl podstatné a navrátil jí jas, poloutopený ve zmatku myšlenek a v rozptýlených faktech," píše v poznámce k Žižkovi ve vydání z roku 1869. Teprve ze zmínky na stránce 23, kde Sandová podrobila své prameny kritické analýze, je možné identifikovat to nezáživné dílo a vrhnout se bez váhání do protestantské četby, tak oblíbené ve spisovatelčině okolí. Jedná se o Dějiny husitských válek a basilejského koncilu od Jacquese Lenfanta (1661 -1728), vydaných v roce 1731 v Amsterodamu. Lenfant, Micheletův předchůdce, pokud jde o odhalení jezuitů, patřil k čelným francouzským protestantům, kteří po odvolání nantského ediktu uprchli do Německa. Odtud jeho zájem o pronásledované v Čechách. Jeho dílo o husitech si bude muset počkat až na osvícený absolitusmus Josefa II. a toleranční patent, než bude uveřejněno ve Vídni v německém překladu (1783-1784); ani pak však duchovním potomkům Husa neposkytl povznášející četbu. Podle Sandové se spíš posmívá a pohrdá než obdivuje. Lenfant totiž čerpal z vlastních zdrojů a jeho protestanství mu nebránilo naslouchat jemným a přitom velmi působivým pomluvám českého národa „slepého pod vedením slepých vůdců", obsaženým v Dějinách Čech od Eneáše Piccolominiho (papež Pius II). Podle Sandové zanechal Lenfant dílo, které si zaslouží dvojnásob pozorné četby. Všechny tyto bibliografické poznámky nemají jiný cíl než prokázat, že pro George Sandovou je ostré a konečné dělítko mezi katolíky a protestanty nepřijatelné stejně jako začlenění do jednoho z těchto táborů. Při hledání přesné rovnováhy staví proti Lenfantovi jiného francouzského protestanta, Izáka de Beau- sobra (1659-1738). Oba se kupodivu sešli v novém francouzském překladu Nového zákona (Amsterodam 1718), de Beausobre se však prohřešil přílišnou shovívavostí vůči husitům... Víra, ta pravá, která se stane vírou zítřka, ještě nemá jméno. Zraje pomalu v hlavách mladých, kteří se podobně jako George Sandová ve čtyřicátých letech, pokoušejí proniknout tajemství Chrámu. 74 [pageend76]JÁCHYMOVSKÝ SOCIALISMUS" Nejedná se tedy o nějaký proces proti církvi jako takové a tím méně o od- padlictví. Ani o vyhánění Boha, ale o jeho nahrazení jiným, spravedlivějším. Takhle si malá autorka, chovanka kláštera Augustinek a budoucí Gerge Sando- vá, staví ve vlhkém zahradním koutě chrámek z mechu a kamení, kde svého boha uctívá naprosto stejným způsobem jako později Albert z Rudolstadtu pod Kamenem úděsu. Nevrhla se směrem k individualismu nietzschovského typu, který ostatně proletí duchovním evropským obzorem až o několik desetiletí později, vydala se však zkoumat tisíciletou chiliastickou obec. Tu obec není nutné hledat dlouho, je tu a podobá se nepřerušenému řetězu „lidských pochodní", které podle Ernsta Blocha nesou dějinami „princip naděje". Evangelium a Rozprava o původu nerovností jsou čteny jako realistické texty. Člověk upadá se společností a jeho pád je historickou událostí. Z perspektivy jen trochu eschatologické se tedy náprava zla, vláda svátého Ducha, návrat k „dobrému divošství" stávají konktrétními cíli, jejichž uskutečňování patří do oblasti historie. A není náhoda, že adamité, jedna z poměrně okrajových součástí husitského hnutí, sekta, která se začíná po svém navracet k „primitivnímu" člověku na samém počátku 15. století, mimořádně upoutala pozornost Gerge Sandové. Je zřejmé, že církev (a rozumějme tím tu, která se odchýlila od Evangelia a situuje ráj do onoho světa) nahrazuje světlo pochodní světlem hořící hranice, pokud je jí to jen trochu možné. „Splnili jsme svou povinnost, řekl papež. Odsoudili a pronásledovali jsme Jean-Jacquea Rousseaua, Diderota a všechny kacířské štváče... Z 18. století až k Lutherovi a Janu Husovi, přes Wiklefa k Valdovi a přes Jana Parmského k Jáchymovi di Fiore a až k svátému Františkovi, k nekonečné řadě apoštolů křesťanské rovnosti." (Jan Žižka) Především však jde o to převést tento boj do centra dnešní doby, protože není ještě zdaleka dobojován. „Údělem kacířů však není porazit církev na hlavu náhlým útokem, může ji jen oslabovat... a potom zmalátnět v potracené konstituci luteranismu a nakonec se slít s francouzskou filosofií 18. století... Dnes částečně ožívá ve velké perma- netní vzpouře chartistů a částečně i v nezničitelných komunistických spolcích." (Jan Žižka) A tady je kloub spojující apoštoly přes Čechy, „stoku všech sekt", s komunismem. I přes Jáchyma di Fiore, jenž neměl nikdy tak velký úspěch jako v první polovině 19. století. Renesance jáchymismu v době romantismu, zprostředkovaná nepochybně Německem (už Lessing, když zatroubil do útoku proti francouzskému klasicismu, zaznamenal kalábrijského mnicha) souvisí s podstatným rysem středověkého myšlení, připouštějícího značné množství prvků schopných napájet všechny moderní mystiky osvobození. „Giovacchino", jehož Dante v Ráji umístil hned vedle svátého Tomáše, nepřestal po své smrti v roce 1202 ovlivňovat myšlení církevních reformátorů. Lateránským koncilem byl ostatně očištěn z jaké75 [pageend77]hokoliv bludařství. Aniž bychom museli vstupovat do Kalábřanovy eschatologické koncepce tří věků (nejvyšším je vláda svátého Ducha), je možné se na tomto místě zmínit o jeho některých tušeních, které se dají nejsnáze aktualizovat. Právě díky Jáchymu di Fiore seznalo 13. století například obrovský zájem o to, čemu říkáme lidové tradice a světská poezie, jinak řečeno o ten svět, který se intelektuálové folkloristé 19. století snaží znovu objevit. Můžeme-li však věřit Aničkovovi, rovněž díky jáchymovskému vlivu na oblast řekněme dvoření, dochází k proměně milostného chování i statutu ženy, která je ceněna víc jako milenka než manželka. Mimomanželská láska se nakonec stává opravdovým dogmatem: „Dvornost kladla palčivá muka lásky nad manželství. Kaplan André (katecheta Marie de Champagne) vyslovil základní poučku, že mezi manželi láska nemůže existovat. Vrátíme-1i se k Manichejským, k těmto více či méně přímým inspirátorům většiny kacířství, k Manichejským, jež Jáchym di Fiore vždycky rád viděl v Kalábrii, najdeme tu stejnou myšlenku vyjádřenou s větším přesvědčením: „Manichejští v tom šli tak daleko, že dávali přednost konkubinátu a v jejich dílech lze vystopovat oslavu nemanželských dětí (všechny citáty z knihy E. Aničkov-J. de Flore, Řím 1931) Jak se alespoň trochu nezasnít a neuchýlit se ke spojení, které může připadat na první pohled až příliš snadné, zvláště když otevřeme Mauroisovu knížku (Lélia, pozn. překl.) na stránce věnované rodině G. Sandové a jejím předkům, k nimž měla spisovatelka, jak známo, vždycky velmi dobrý vztah: „Nemanželské děti se tam rodily jako koťata, ale byly vždycky přijaty za vlastní, rodina se jimi pyšnila a královsky je vychovávala." „Jáchymovský socialismus", termín, jenž by mohl být rovněž pokládán za nadsazený, protože se nejedná ani o komplex přímých vlivů ani o nějaké soustavné učení, tu v prvé řadě označuje zároveň anarchistické i mystické klima, které bude od nynějška už napořád doprovázet jiné druhy socialismů, domněle vědecké. A protože toto učení není blíže určené a se stoletími a hlavně s historií ducha se nedá beztrestně žonglovat, jsou možné všechny moderní úchylky socialistického myšlení až k těm nejodpornějším. „UŠLECHTILÝ PŘÍTEL GEORGE SANDOVÉ" Když se G. Sandová zmiňovala o zemřelých či živých lidech, kteří na ni měli nějaký vliv, uváděla bez rozlišení pořadí Leibnize, Herdera, Lammenaise a Le- rouxe. „Když jsem zamlada otřásal olověnou klenbou tajemství, přišel ve vhodnou chvíli Lammenais a vyztužil posvátné části chrámu. A když jsme byli připraveni v rozhořčení nad zářijovými zákony zbořit soukromou svatyni, přišel zase výmluvný, důvtipný a ušlechtilý Leroux se slibem vlády nebes nad touto zemí, kterou jsme proklínali." (G. S.: Můj život, IV) Pierre Leroux (1797-1871), vyobrazený na svém portrétu jako tělnatý muž se 76 [pageend78]lví hřívou, něco jako Dumas otec, vyjadřuje ve své osobě klady i zápory tohoto myšlení, kombinujícího socialismus a Evangelium. Jeho vliv bude značný po celé století a i po jeho smrti se budou jeho spisy tisknout v lidových vydáních. „Jsme na počátku své doby... Buržoasie se však brání a klade odpor duchu Ježíže Krista.0 Svatí se vracejí na pomoc v tomto boji proti kapitálu, který „chce zabíjet děti chudých". Svatý František, svátý Dominik, „oba přišli na svět, aby podporovali to, čemu říkali chudoba neboli nevlastnictví." Jsou - li mezi námi lidé, kteří se nechtějí vydat na zteč Bastilly Pluta, jsou to ti „nesmělí a opatrní, kteří se třeba obávají vzkříšení Jana (sic) di Fiore a Savonaroly". Bylo by snadné ironizovat sociální učení vycházející z křesťanské představy spravedlnosti. Avšak Lerouxovy názory - aniž bychom se dopustili anachronis- mu, - obsahují jisté prvky, jimiž rozhodně nejsme okouzleni. Nepronásleduje totiž zlo v člověku a společnosti vůbec, ale jde mu o to, udělat rázný konec rejdům jedné, velmi konkrétní lidské skupiny. Velký nepřítel (dantovský II Gran Nemico) má jméno - jsou to Židé. „Vzešli z poslední egyptské kasty, potloukají se stále mezi námi a zkoušejí proti nám jakousi vendettu." A jistá nabádavost, kterou v tomto druhu literatury často nalézáme, autorův případ jen zhoršuje. „A není zřejmé, přátelé, že když mluvíme o Židech, máme tím na mysli židovský, prospěchářský duch, duch zisku, užitku, obchodování a ážia, zkrátka peně- žnický duch?" Opravdu, „výmluvnější" už být nelze. Začínající socialismus nechce být jen vírou, ale také vědou, a kdo říká věda, říká společenská věda a zde tedy přichází jakási forma antropologie. Nakonec se z něj však stane směs obou: scientistická mystika nebo spíš vědecká mystifikace. Položili jsme si však otázku, zda je to právě tento druh výmluvnosti, kterou měla G. Sandová na mysli, když se zmínila o „vznešeném, ušlechtilém" příteli, sdílí-li jeho antisemitismus stejně jako jeho přilnutí k Evangeliu podle „Jana" di Fiore. Kladná odpověd * by byla vůči spisovatelce určitě nespravedlivá. Přesto bychom se však neměli zříkat určité opatrnosti: Je pravda, že některé pasáže Consuely nás mohou podráždit. Jistá tvrzení, na první pohled zbytečná, svědčí o tom, že spisovatelka zaujímala postoj k problematice, která zajímala její okolí. Consuela je tmavovláska, nepopiratelně z Jihu. Lidé jí mají za cikánku, Indku anebo židovku. George Sandová jasně ukazuje, že tomu tak není: „Ne že bych ty rasy chtěla hanobit. Když jsem si vymyslela osobu Consuely, rozhodně popírám, že by měla pocházet z Izraele. Neměla tu vemlouvavou zvědavost a úpornou žebravost chudé Hebrejky..,)" Takové procházky historií poháněné přáním spojit solidaritou bytosti, které staletí oddělila, mohou vyústit ve zřejmé riziko anachronismu. Když Consuela prchala z Riesenburgu, narazila na statek zruinovaného českého šlechtice. „Správcem statku byl žid, z opatství, kde trápil všechny kolem sebe, vyhnaný mezi rolníky, které trápil ještě víc. Jedno odpoledne si přišel pro částku představující úspory za mnoho let. Ubohý zemědělec nevěděl, koho se 77 [pageend79]má bát a koho má nenávidět víc, jestli katolického kněze, nebo židovského vyděrače." (Consuela, ponz. překl.) Chudák jeden! Kdyby se český rolník staral jen trošinku o historickou pravdu, vymanil by se svému vyděrači prostě tak, že by si řekl: vždyť přece neexistuje. Ten židovský správce na Šumavě ve čtyřicátých letech 18. století je stejně tak nepravděpodobný jako židovský hasič v uniformě, „tvářící se tak omrzele, což je odvěké znamení židovského plémě", jak si představoval Dostojevskij, obdivovatel G. Sandové, v Petrohradě v šedesátých letech 19. století. Hovořit o George Sandové jako o antisemitce, by bylo, jak jmse již uvedli, přehnané a nesprvedlivé. Kde se tedy vzalo tak výrazné cítění, ospravedlňující nejen antisemitismus, ale i jiné zločiny, do jejich tajemství je zasvěceno 20. století stejně jako staletí předešlá? Ti čistí bývají nejhorší. Cesta do pekla je dlážděna dobrými úmysly a vůlí vidět historii jako projekt, „očistu", „nápravu" a „návrat k pramenům" je často počátkem nejhorších úchylek. Sandová, „spisovatelka", o které se mluví špatně, což je móda, která nebere konce" (Alain), se přesto zasloužila, řekněme to už proto, abychom nebyli podezíráni, že se chováme právě tak módně, o pochopení, že proniknout tajemství pomocí vůle znamená mys- tifikovat sama sebe. MEZI SVĚTÁCKÝMI DUCHOVNOSTMI A ZESVĚTŠTĚNÝMI METAFYZIKAMI Kierkegaard, současník George Sandové a podobně jako ona průzkumník Lásky a Boha, neměl rád Hegela. Srovnával jeho myšlení s koňským afrodisiakem, účinným, zároveň však málo jemným. Měl hrůzu ze všech těch salonních duševností, které se kolem něj rozvíjely a dělaly z Ducha cíl dobře fungující historie, vulgarizujíce, mimochodem výstředně, filosofii, podle jeho názoru snad málo jemnou, která však přesto zachovává určité zábrany. Nejzřetelnější výraz naléhavého požadavku, aby člověk vzal osud do vlastních rukou, nacházíme u Karla Marxe. „Až dodneška filosofové svět pouze vykládali, teď je však nutné jej změnit..." Budoucí rizika spočívají právě ve filosofické dvojsmyslnosti tohoto citátu. Co Marx rozumí tím „pouze", jaký má být vztah mezi Duchem a Hmotou, jak přejít od teorie k praxi? Jsme znepokojeni tím, co nám připadá jako logický závěr marxistického nabádání a marně se snažíme představit si takové myšlení, které by neupravovalo chování a takové jednání, které by nevyžadovalo předchozí rozmyšlení, i když si uvědomujeme, že Marx míří především na ty, kdo chtěli ospravedlňovat své panství metafyzi- kou. Metafyzika vyhnaná dveřmi se vrací oknem v pokleslé a zesvětštěné podobě, která nese název „budování nového světa". A nebeská brána vede do Gulagu. Cesta George Sandové středověkým kacířstvím v českých dějinách ukazuje, že náboženská a sociální problematika vycházejí z jednoho kořene. Pražské jaro, událost nedávných let, jejíž dějištěm se stala země husitů, je jinou kapitolou této 78 [pageend80]duchovní historie. Je jím návrat ke zdravému rozumu a skromnosti a potvrzení toho, že člověk není schopen úplně vládnout svým osudem. léto 89 (Přeložil Michal Novotný) POZNÁMKA K ČESKÉMU VYDÁNÍ Účelem tohoto článku nebylo nic jiného než ukázat jak se G. Sandová snažila skloubit v jeden jednotný celek myšlenky náboženské nápravy a téma sociální a národní spravedlnosti. Zároveň jsem považoval za ne zcela nezajímavé obeznámit francouzského čtenáře s tím, jak byl v 19. století „objevován“ český národ a bokem připomenout, že tento národ má zajímavé duchovní dějiny, jež jsou možná zárukou neméně zajímavé budoucnosti. Jednalo se tudíž o takový běžný emigrantský „úkol“. Vydání českého překladu článku nesleduje v podstatě žádný jiný cíl. I když. V momentě kdy ukončujeme výstup ze starých dějin a nbástup do nových, a kdy se dveře za komunismem zavírají, je zde něco, co by mohlo někoho zarazit: Fakt, že Češi vstupují do širšího povědomí coby jacísi komunisté. Říkám „jacísi“, jelikož se nejedná o komunismus, který v této zemi ještě před méně než rokem vládl, ba ani o ten - „vědecký", který-Keiel lidstvu sliboval o pár let později než se G. Sandová zabývala českými dějinami. A jelikož se tu jedná znovu a znovu o husitismus, G. Sandová vlastně svým způsobem přispívá ke staré polemice „o smys|u českých dějin“. Podle ní český národ přežívá protože v něm přežívá husitismus, což je pro ni to samé jako to čemu se před rokem 1848 říká „komunismus“. Zajímavé, není-liž pravda? Máme tuto myšlenku plně odmítat, stejně tak jako historik Pekař odmítal husitsko-palacko-masarykovskou koncepci českých dějin? Anebo se nad ní máme pozastavit a hledat zdali v ní není něco kloudného? Přiznávám se, že odpověď na otázku neznám. Jedině tak tuším, že bude nutné se jí zabývat. Jinak budeme do aleluja diskutovat o tom jestli komunismus byl v českých dějinách jakousi importovanou dírou či jejich součástí. Podobně jako Masaryk a Pekař kdysi diskutovali o významu „Temna". Věčný problém kontinuity, ne zcela neaktuální v době kdy většina článků začíná slovy „musíme navazovat na ...“ Petr Fleischmann, Praha Svět, ve kterém je bohatý člověk mocný, je pořád ještě lepší než svět, ve kterém bohatství může získat jenom ten, kdo už mocný je. F. A. von Hayek 79 [pageend81]Jindřich Chalupecký NA HRANICÍCH UMĚNÍ Osm příběhů našich předních umělců (V. Boudník, J. Balcar, J. Kolář, M. Knížák a další) Vydal: PROSTOR v roce 1990 U Prašné brány 3, Praha 1, 116 29 [pageend82]NA SOUČASNÉ TÉMA V. (pokračování rozhovoru s doc. Karlem Krejzou, CSc., z Ústavu pro astrosofii a společenský výzkum v Praze) R. S.: Předpokládal bych, že dnes, několik měsíců po vítězné sametové revoluci, vás zastihnu v radostném rozpoloženi a při činorodé práci. Místo toho vás vidím ztrácet se za hromadou knih, na jejichž titulní straně čtu nejčastěji jméno „Schopenhauer" - a vaše nálada odpovídá tomu nejhoršímu druhu schopen- hauerovského pesimismu. K. K.: Sám nevím, „was soll das bedeuten". Ale asi by nemělo smysl se této vlně pesimismu bránit, prostě je tu, a nezbývá než se s ní nějak vyrovnat. A protože v terapii jsem zastáncem homeopatie, snažím se léčit stejné stejným. Na pesimismus je nejlepší Schopenhauer. R. S.: Chápu, ale proč zrovna ta nejkrajnější poloha? Schopenhauer platí za kvintesenci iracionální, životu nepřátelské filosofie. Dnes ale nastala doba, kdy i ti, kteří byli takříkajíc už na druhém břehu při cestě do Hádu, jsou povoláni zpět do života. K. K.: Víte přece, jak to v naší sekularizované době chodí. Mnoho je povolaných, ale málo vyvolených - a to jsou často ti nejméně povolaní. R. S.: Důležité ovšem je, že se všichni opět zapojili. Opět se jim podaří přežit. Přežiji, i kdyby přitom měli obětovat nově darovanou svobodu. Co ale bude s námi? K. K.: Události posledních měsíců se možná odvíjely příliš překotně a navíc v přehnaně optimistickém duchu. Jejich celkový ráz byl takový, že místo rozjásaných pocitů ve mně vyvolaly pocity zcela opačné. Kromě Schopenhauerovy VŮLE, která mi při pohledu na tyto události okamžitě vytanula na mysli, to byl i jeden obraz od Alfreda Kubina. Možná, že jej znáte. Na jakési náhorní plošině, svažující se na všech stranách do propasti, hrnou před sebou obrovské hrábě, které drží čísi ruka, velký dav lidí. Jednou tím, podruhé oním směrem. Nikdo nikdy nespočítá, kolik lidí při těchto tragických otočkách spadne do propasti. Ta ruka držící hrábě - to je Schopenhauerova VŮLE. R. S.: Jámyslim,žetochcehlavněklidazhlubokadýchat,avšechnobudezas v pořádku. Ostatně, proč bychom si dnes nemohli povídat třeba právě o Scho- penhauerovi. i když já sám bych dal přednost něčemu konstruktivnějšímu. 81 [pageend83]K. K.: Konstruktivnějšímu! Nedovedu si představit nic konstruktivnějšího než Schopenhauerovu VŮLI. To je mocnost, která utváří lidské osudy, dává tvářnost světu a skutečně v něm i vládne. Někdy vám dokáže zkonstruovat život tak, že se nestačíte divit. Svými nevypočitatelnými rozmary z vás udělá třeba filosofa, aniž byste o to stál, a to jen proto, že se začnete divit, co se vlastně kolem vás a s vámi děje. Údiv je, jak známo počátkem myšlení o tom, o čem je lepší příliš nepřemýšlet. V naší době to nebyl ani tak údiv nad tím, co JEST, jako spíš údiv nad tím, jak se mohlo STÁT, co se v uplynulých desetiletích stalo. R. S.: Mně ovšem připadá Schopenhauerova VŮLE jako zvláštní druh paranoické vize. Ruka držící hrábě a hrnoucí před sebou dav Udí! Pozůstatek rozčilených, pozdně romantických duchů teutonské provenience! K. K.:------------- R. S.: No, řekněme, že to byla vskutku velkolepá myšlenková koncepce, vznešeně tragický obraz rozporuplného lidského osudu... K. K.: Paranoická vize! Budiž. Ale napadlo vás někdy, že opravdový náboženský život - a tedy duchovní život v pravém smyslu slova - jak se s ním setkáte na stránkách Bible, je, jednoduše řečeno, zvládnutou paranoiou? Základním postojem věřícího člověka je přece „vis maior", čímž se chce říci, že všude kolem nás i v nás samých působí síly, které jsou mocnější než my. Schopenhauerova VŮLE je myšlenka tak obrovitá, že abychom ji dokázali svým myšlením vůbec pojmout, musíme si ji nejprve tak či onak zredukovat, přizpůsobit svým možnostem. Abychom unesli její tíhu. Je ovšem pravda, že moderní, svým způsobem „vzdušný" člověk, není už schopen cítit rozdílnou váhu myšlenek, jsou pro něho všechny stejně beztížné. Takto fenomenologicky upravená a své tíhy podstatně zbavená, se pak snadno může jevit jako pouhá utkvělá myšlenka, jako typická „idée fixe", kterou byl její autor posedlý natolik, že celé jeho dílo není nic než nekonečné množství variant na toto jediné téma. Ve skutečnosti je to myšlenka z rodu Anaximandrova „apeiron", Platónovy ideje a Leibnizovy monády. Mohu-li se vyjádřit poněkud zjednodušeně, pak veškeré dějiny západní metafyziky jsou vlastně dějinami prapůvodního Anaximandrova „aperion". Je to v podstatě platónská větev filosofického myšlení, i když Platón sám patří do této linie ani ne tak díky svým idejím jako spíš díky své „anamnésis", tj. díky tomu, že lidská duše, která kdysi spatřila ideje jaksi „in natura", zapomněla jejich skutečnou podobu, a proto je nucena se na ně rozpomínat. Tuto anamnézu provádí v konfrontaci se stínovými čili fenomenálními podobami věcí, které jí pouze připomínají cosi mnohem skutečnějšího, ale už navždy ztraceného. V duchu této tradice je pravý filosof vždy metafyzikem, protože nepřestává věčně toužit po tom, co je ZA zjevnou, pouze vnější podobou vě82 [pageend84]cí, a tušit v tom pravou skutečnost. Kdyby jednoho dne dospěl k názoru, že tuto pravou skutečnost již objevil, ať už jako tzv. objektivní realitu nebo jako substanci či jakkoli jinak, přestal by být filosofem a stal by se pouhým učencem. Proto všichni opravdoví filosofové viděli svět kaleidoskopickým způsobem, v duchu Goethova: „Barevný odlesk zachytit, toť žiti." Dokonce i takový Kant, filosof, který si sestavil tabulku základních pojmů používaných a priori lidským rozumem, nepřestal být fascinován představou jakési „věci o sobě", která i sebelépe vybavenému rozumu neustále uniká. „Věc o sobě" se podobá jádru atomu, kolem něhož je možné kroužit a pozorovat je ze všech možných stran a přitom zjišťovat jeho stále nové fenomenální podoby. Samo jádro však přímým pojmovým způsobem postihnout nelze. Právě toto kaleidoskopické kroužení kolem něčeho, co lze sice díky fenomenální podobě poznávat, co nám však v důsledku téže fenomenality stále uniká, dodává Kantově filosofii věčně vzrušivou, agnosticky palčivou příchuť. R. S.: Jak pro koho. U Kantova současníka Heinricha von Kieista vyvolával tento filosofický imanentismus, prohlašující „věc, o niž jde" za nedostupnou „věc o sobě", sebevražedné zoufalství. Přitom základníSchopenhauerova teze, totiž že „svět je představa, kterou si vytvářím o světě", je ryze kantovského původu. K. K.: Schopenhauerovské východisko je nesporně kantovské. Lapidární větou, kterou jste citoval, vystihl Schopenhauer „saturnské jádro" Kantovy filosofie, které by bylo možné vyjádřit i takto: Zanech vší naděje, že bys mohl poznat svět jinak než skrze obsahy svého vědomí. Svět je vždy nejprve vědomí o tomto světě, je to primárně myšlenka, kterou můžeš dál rozvíjet a zpracovávat, ale její subjektivní původ je jako prvotní hřích, a ten z ní nedokáže sejmout žádná sebeobjektivnější filosofie. Nebo abychom citovali samého Kanta, pravé filosofické poznání je poznání, které se děje na základě určité pojmové a nazírací předpojatosti, je to poznání a priori čili poznání z čistého rozvažování a čistého rozumu. Toto poznání nemůže čerpat ze zkušenosti, i když z ní vychází; jeho základem nemůže být ani naše zkušenost, která je zdrojem takových věd, jako je fyzika, ani zkušenost vnitřní, z níž vychází empirická psychologie. Podle Kanta apriorní náhled předmětu předchází aktuálnímu předmětu tak, že na počátku neobsahuje nic jiného než formu smyslovosti, která v poznávajícím subjektu předchází všem skutečným dojmům, jimiž na něj předměty působí. Věci tedy vnímáme a priori pouze formou smyslového náhledu, resp. názoru, pomocí něhož však můžeme poznávat svět jen tak, jak se nám jeví, nikdy ne tak, jak je o sobě. Když pak o nějakých dvě stě let později zakladatel moderní fenomenologie, Edmund H usserl, prohlásí, že specifickým předmětem filosofické analýzy je vědomí, jsme takříkajíc „doma", uzavřeni ve spletitém bludišti Kantovy filosofie, a cesta ven, do širého „přirozeného světa", se od té doby stala jedním z nejobtížnějších problémů, a o jeho řešení se filosofie bude pokoušet až do skonání věků. 83 [pageend85]Ostatně pro Kanta samého bylo to, co jsme nazvali „saturnským jádrem jeho filosofie“, zdrojem povznášející radosti nad lidským myšlením, které tu samo ze sebe, ze své převahy, konstatuje se stoickým klidem své vlastní hranice. Podobné i Martin Buber spatřoval v apriornosti lidského poznání útěchu před pověstnou pascalovskou hrůzou z nekonečnosti a prázdnoty vesmíru. Prostor a čas, namítá Buber Pascalovi přes vzdálenost věků, není něčím, co existuje o sobě, takzvaně objektivně, nýbrž jsou to jen smyslové formy, které jsou a priori v naší mysli, a skrze ně a jenom skrze ně poznáváme vesmír. Tyto apriorní smyslové formy, tedy prostor a čas, stejně jako ostatní apriorní rozvažovací pojmy a soudy, jsou našimi myšlenkovými nástroji, a jako takové jsou vlastně jistým druhem mýtického Athénina zrcadlícího štítu, který nás má chránit před syrovostí a obludností takové reality, jako je nekonečný vesmír. Neexistuje - naštěstí - prostor ve smyslu objektivní danosti, je jen prostor jako fenomén, zprostředkovaný apriorním poznáním. R. S.: Gnozeologický imanentismus Kantovy filosofie není zřejmě jediným, a tím méně hlavním zdrojem Schopenhauerova pesimismu. Ostatně pesimismus moderní doby, alespoň co se týče totalitních, uzavřených společností, vyvěral z něčeho mnohem prozaičtějšího. Byla to frustrace z toho, že svět, at už je nakrásně „o sobě" nebo je jenom světem fenomenálním, nám neumožňoval, abychom jej utvářeli tak, jak bychom si přáli. Stejně se mi ale zdá, že když Schopenhauer domýšlel-jakkoli geniálně, a navíc i neobyčejně působivě - co Kant vyložil ve své Kritice čistého rozumu, zaznívá z toho téměř zvrácené potěšeni, že člověk zůstává za všech okolnosti bez- útěšně uzavřen do sebe, do svého subjektivního světa. Dovolte, abych vám ocitoval Schopenhauerova vlastní slova z úvodních nesmrtelných stránek Manno- va výboru, který tu vidím před vámi: „ Vše, co nějak patři nebo může patřit ke světu, je nutně podmíněno subjektem a je tu jen pro subjekt... Nic není jistějšího, než že se nikdy nikdo nedostane sám ze sebe, aby se bezprostředně identifikoval s věcmi, jež se od něho Uši: nýbrž vše, o čem je zpraven určité, a tedy bezprostředně, vězí v jeho vědomi." Schopenhauer z toho vyvozuje, že poznávající subjekt je „výsostným nositelem světa, stálou, stále předpokládanou podmínkou všeho, co se jeví, každého objektu: neboť jenom pro subjekt jest, co vůbec jest." K. K.: Odpovím vám odkazem na Goetha. Oněm je známo, že z Kantovy Kritiky čistého rozumu nepřečetl více než dvacet stránek, zbytek prolistoval a pak zvolal: „Panebože, tak tohle ne!“ Jednoho dne však dostal od jisté dámy dopis, ve kterém ho žádala, aby jí prostými slovy vysvětlil, oč jde v té podivné knize, která právě vyšla a o níž všichni muži mluví, místo aby se věnovali jí, jak na to byla zvyklá. Goethe se o to pokusil a na závěr svého výkladu píše: „Na co se tu ale zapomnělo, je fantazie, čímž vzniká nenapravitelná mezera. Fantazie je čtvrtá schopnost vedle smyslů, rozvažovací schopnosti a rozumu." Myslím, že je to jeden velice důležitý bod, který 84 [pageend86]naznačuje, kudy by mohla vést cesta ven z Kantova gnozeologického imanen- tismu. Zvláště vezmeme-li v úvahu Goethovo pojetí „exaktní fantazie" a jeho teorii poznání, vyjádřenou v pohádce o bílé lilii, hadovi a obru; tato teorie je stejně geniální jako Kantova a nese označení „zjevné tajemství". Kantovský „nou- menon", totiž „věc o sobě", tu není ZA fenoménem, ale VE fenoménu. Rozdíl mezi Goethovým „urfenoménem" a fenoménem nemizí, padá však ona umělá ohrada, kterou Kant mezi ně postavil. To je jeden úhel pohledu. Z opačného hlediska si dovolím připomenout, že jaderná fyzika už před více než půl stoletím dospěla k závěrům, které se plně shodují s požadavky, jež Kant stanovil „pro každou budoucí vědu". Jaderná fyzika zjistila, že poznávající subjekt není nezúčastněným pozorovatelem, jak si to žádá princip vědecké objektivnosti, nýbrž že svými poznávacími metodami a používanými experimentálními pomůckami ovlivňuje dosažený výsledek. V rámci interakce mezi vědcem a zkoumanou přírodou je „zúčastněná" představa nebo metafora stejnou objektivní daností, jako je jí zkoumaný předmět. Apriornost této metafory nemusí být nutně prokletím do sebe zahleděného subjektu, ale jen jednou z přirozených, dá se říci „technických" podmínek procesu poznání; tuto podmínku lze kdykoli ověřit, případně změnit nebo korigovat. To, že tato metafora nebo představa není odvozena cestou indukce z empirické reality, ale je tu předem, a priori, se nemusí nutně stát kamenem úrazu. Může se stát naopak zdrojem jistého optimismu, protože jako výtvor svobodné lidské fantazie je zárukou, že i v nepříznivých společenských podmínkách nepřestane trvat možnost, aby se v lidských srdcích a myslích stále znovu rodily představy o pravdě a spravedlnosti, a že právě proto jsou takové představy věčné a nezničitelné, zatímco společenské poměry jsou kdykoli změnitelné a pomíjivé. Zdrojem pesimismu nedávno minulé doby byla na rozdíl od Schopenhauera spíš představa, že „svět NENÍ naší představou", jinak řečeno, že vůbec nezáleží na tom, co si o něm myslíme a jak by podle nás měl vypadat. Svět existoval údajně objektivně, tj. nezávisle na poznávajícím subjektu, ale bylo možné jej konstatovat se stejnou mírou zákonité platnosti, jako přírodní vědy konstatovaly existenci fyzikálních objektů. Výsledkům této „společenské přírodovědy" bylo nutné se podřídit, a to s odvoláním na nezúčastněnost, kázeň a odříkání poznávajícího subjektu. Tak se postupem času vytvořil v uzavřených společnostech zvláštní, fiktivní svět, který měl posvěcení vědecké objektivnosti, jakkoli se proti tomu bouřil zdravý lidský instinkt. To je ovšem úhel pohledu, který Schopenhauer nemohl v oněch blažených dobách filosoficko-estetického pesimismu dosud ještě ani tušit. R. S.: U Schopenhauera jsem mel vždycky dojem, že při rozvíjeni své výchozí myšlenky míří od počátku úplně jiným směrem, než by filosoficky obeznalý čtenář předpokládal. Nestanovil si za úkol nalézt řešeni sporných stránek své filosofie. Spíš se je snaží! maximálně zproblematizovat. Proto mohl jen stěží 85 [pageend87]spaťrovatřešeni vGoethově „exaktní fantazii". Směřoval naopak k fantazii zcela nespoutané a nejméně jasné, totiž ke snu. Jestliže už jednou připustíme, že svět závisí na našich představách, ocitáme se na velmi nejisté půdě. Žádným analytickým nebo jiným rozvažujícím způsobem nedokážeme od sebe oddělit sen a skutečnost, protože i sen má svou apriorní logiku a kromě toho se sen a skutečnost do značné míry často prolínají. Vzpomeňme Shakespearovo: „Jsme z téže látky, z jaké i sny jsou tkány, a krátký život náš o bestir á spánek." Nebo Calderonovo: „Život je sen." A podobně se vyjadřuje i Schopenhauer: „Život a sny jsou listy téže knihy." K. K.: Jestliže Heidegger vznesl vůči Kantovi ve svých Grundlagen der Metaphysik výtku, že při hledání kořenů lidského poznání se zalekl propastnosti imaginace, a z toho důvodu omezil „apriori" lidské poznávací intencionality nakonec jen na bezpečnou půdu racionality logických kategorií, pak v případě Schopenhauera tato výtka neplatí. Je-li poznání zásadním způsobem závislé na imaginaci, nelze „apriori“ poznávacího procesu omezit pouze na smyslové, pojmové a ideové formy, ale je třeba se odvážit důsledného závěru z přijatých premis. A tento závěr zní, že přirozenou součástí tohoto poznávacího „apriori" jsou kromě všech racionálních složek lidské intencionality i prvky fantazijní, snové, jedním slovem iracionální. Možná, že právě toto je hlavní důvod, proč se Schopenhauer běžně označuje za „filosofa iracionality“. Odrážejí se v tom obavy střízlivého a úzkostlivého rozumu, že by se v samém zřídle našeho poznání mohlo vyskytovat něco tak nejistého a nekontrolovatelného, jako jsou výtvory lidské fantazie, sny a iluze. A přesto je třeba dnes říci, že právě tady, kde Schopenhauer ukázal - ovšem s jistou vyzývavostí - svou odvahu nahlédnout přes okraj propasti, o níž tak rád hovořil Heidegger, měl nepochybně pravdu. Ať už si filosofie stanovuje v rámci svého ideálu objektivní vědeckosti jakákoli pravidla, zůstává nevyvratitelným faktem, že lidské myšlení, jak jej můžeme znát z jeho projevů například v tomto vědeckotechnickém století, nejen že není prosto imaginativních, snových a vidinových prvků, ale je jimi mnohdy prostoupeno, aniž by se jim svou zdůrazňovanou racionalitou dokázalo ubránit. Velmi často jsme naopak mohli vidět, jak je služebným způsobem racionalizovalo, a tím je pozvedávalo na úroveň objektivně platné pravdy. Všechny kolekti- vistické ideologie, které v tomto století vedly k civilizačním otřesům a k nevýslovnému utrpení milionů lidí, byly vytvořeny na základě falešných představ o nejracionálnějším, nejsvobodnějším uspořádání společnosti. Připadá mi absurdní vinit Schopenhauera z toho, že se jako první odvážil vyslovit názor, že kromě „čistého", kantovského nebo jakéhokoli jiného, rozumu se na výstavbě světa podílí nemenší měrou i myšlení, které v sobě obsahuje všechny možné druhy „nečistot“ iracionálního typu. Existence tohoto druhu „smíšeného myšlení“ je dokonce mnohem pravděpodobnější, protože je bližší životu. Tomu životu, který je utvářen všeovládající VŮLÍ a kterýsi pro své nezbadatelné důvody „o sobě" hledá teprve dodatečně nejvhodnější rozumová nebo vědecká zdůvodnění. 86 [pageend88]R. S.: Stejné si nedovedu představit, jaký kontrast na Berlínské univerzitě asi tvořily přednášky Schopenhauerovy s přednáškami takového Hegeta. K. K.: Přesněji řečeno, jaký by mohly tvořit, kdyby se vůbec konaly. Jak poznamenává Schopenhauerův přítel a jeho první životopisec, W. Gwinner, Schopenhauer měl stejnou naději učit na univerzitě asi jako Spinoza. Schopenhauerovy přednášky v letním semestru roku 1820 před hrstkou posluchačů byly jeho první a zárověň i poslední. Je ovšem třeba říci, že Schopenhauer při své zvláštní povaze ohlásil na zimní semestr 1821 své přednášky demonstrativně na tytéž hodiny, kdy přednášel Hegel. Posluchačů se ovšem nedočkal. Přitom nedlouho předtím vyšel první díl jeho stěžejního díla, Světa jako vůle a představy. A objevily se dokonce i některé poměrně příznivé kritické ohlasy. Jean Paul mluví bez obalu o geniálním, smělém díle, plném hlubokého smyslu, přirovnává je však k melancholickému norskému jezeru, nad jehož skalnatým pobřežím se nikdy neukáže slunce a jediný pták tu nezazpívá... Berlínská univerzita se pro Schopenhauera stala místem nenáviděné „školské filosofie". V době svých vlastních studií tu navštěvoval fichteho přednášky, a ještě po letech dovede skvěle napodobovat fichteho filosofickou hantýrku: „Já jest proto, že se klade, a klade se proto, že jest." A do takovéto tradice přichází Schopenhauer se svým učením o VŮLI. R. S.: Vždy jsem měl dojem, že svým učením o VŮLI je Schopenhauer kantov- štějši než všichni němečtí filosofové dohromady. K. K.: I Schopenhauerova VŮLE, podobně jako jeho pojetí světa jako představy, je kantovského původu. Je to „noumenon", „věc o sobě", kterou nelze poznat přímo, nýbrž jen z jejích fenomenálních manifestací, resp. objektivací, jak tento proces nazývá Schopenhauer. Nelze ji hypostazovat ani jako hegelovského Absolutního Ducha, ani jako fichteovský egotistický „čin". Odcizová- ní Hegelova Absolutního Ducha bylo Schopenhauerovi k vzteku. Stejně jako fichteovo pojetí přírody jako překážky, kterou si klade lidská svoboda. Ostatně tuto překážku jsme od té doby ani ne tak zdolali, jako spíš udolali. Naproti tomu VŮ LE je entita, která je sama o sobě nepoznatelná; lze ji poznat jen z jejích jevových, individuačních projevů, tj. včasovosti, prostorovosti a pří- činnosti. VŮLE K ŽIVOTU tak zůstává čímsi zásadně nesubstančním, ale o to podstatnějším, hlubinnějším a obsažnějším. Místo důmyslně sestavených pojmových systémů, pokoušejících se pojmout do sebe celý svět, je tu najednou svět sám v podobě jakési temné prazákladní síly, která vše utváří a nese, a je pojmy lidského rozumu postižitelná jen ve svých projevech, ne však tak, jak je „osobě". Je v přísném slova smyslu „nepojmutelná", pouze „pojímatelná". Myslím, že teprve toto je pravá metafyzika: tady jsou skutečné hlubiny bytí, tady je tvořivá mohutnost přesahující všechny lidské pojmy, a jak se brzo ukáže, i lidskou svobodu. Musím říci, že je mi záhadou, proč Heidegger ve své kritice novověké filosofie pokládá v pejorativním smyslu za metafyziky i ty filosofy, kteří 87 [pageend89]se dopustili prohřešku hypostáze, a ne pouze ty, kteří-jako Schopenhauer-jimi byli skutečně a kteří se proto nepřestávali odvolávat na něco, co vždy přesahuje každé aktuální lidské poznání, jakkoli je jinak poznatelné. R. S.: Co je ovšem třeba Schopenhauerovipřiznat, je to, že při vši své iracionalitě, at už opravdové nebo jen zdánlivé, je mezi všemi německými filosofy své doby snad nejméně idealistický. Jeho MULE je sice temná síla, ale má do značné míry vitální, tělesný charakter. Její konkrétní manifestace, resp. objektivace si bez tělesnosti nelze vůbec představit. K. K.: Podle Schopenhauera by hledaný význam světa nebylo možné nalézt, kdyby myslitel byl jenom čistě poznávajícím subjektem čili kdyby byl pouhou, jak říká Schopenhauer, „okřídlenou andělskou hlavou bez těla". Podobal by se podle jeho slov člověku, který obchází nějaký zámek, hledá marně vchod a načrtává si prozatím jenom fasády. Mimochodem, kým jiným byl zeměměřič K. než právě takovou andělskou hlavou bez těla! Protože však každý, kdo se pokouší poznat tento svět, má v něm své kořeny, je jeho poznání zprostředkováno tělem; jeho afekce jsou pro rozum východiskem nazírání tohoto světa. R. S.: Tady jsme se dostali až téměř k Freudovu sexuálnímu libidu - málem jsem řekl „sexuální VŮLI". K. K.: Thomas Mann v překrásném eseji, kterým uvádí svůj výbor ze Schopenhauera, ho označuje za otce vší moderní psychologie. Myslím, že zcela právem, i když tím skutečným otcem je v tomto případě Goethe - ale to jen tak na okraj. Na tuto schopenhauerovskou linii, která pokračuje von Hartmannovou filosofií nevědomí, navazuje spíše Jung, kdežto Freud vycházel z materialistické přírodovědy poloviny 19. století. U Freuda se sexualita jako jedna z mnoha tělesných objektivací VŮLE hypostazuje v podobě sexuálního libida jako jediný autentický základ veškerého psychického života. Z tohoto základu se pak kauzálním způsobem odvozují nejen psychické, ale i duchovní a umělecké projevy člověka. Tyto takzvané vyšší projevy jsou možné v zásadě jen proto, že sexuální pud byl nucen se z nějakých vnějších, vesměs civilizačních důvodů odklonit od svého prvotního objektu a účelu. Jung, který se bránil tomu, aby hypostazí kteréhokoli psychického jevu vytvořil podobný monistický systém jako Freud, byl proto při revizi Freudovy psychoanalýzy nucen korigovat nejprve Freudovo sexuální libido. Pojal je jako obecnou psychofyzickou energii, aby později i tento pojem opustil. Tato operace byla však nezbytná, protože jen tak bylo možné posunout psychologické myšlení zpět do původního schopenhauerovského horizontu, který je pro psychologické myšlení neobyčejně podnětný. 88 [pageend90]R. S.: Když se řekne vůle, má se běžně na mysli lidsky motivovaná vůle. Když se však řekne schopenhauerovská VŮLE, je v tom už obsažena jistá míra nevědomí, protože VŮLE vládne, aniž by se dokázala objektivovat beze zbytku a plně do vědomi člověka. K. K.: VŮLE působí i tam, kde jí neřídí žádné poznání, tzn. i ve světě zvířecím, rostlinném a dokonce i neživém. Schopenhauerova VŮLE je svého druhu neosobní CHTĚNÍ, je to projev síly, která se prosazuje ve všech sférách sociálního, přírodního a vesmírného dění. Poslechněte si, jak Schopenhauer charakterizuje působení VÜ LE ve zvířecím světě: „Jednoroční pták," píše Schopenhauer ve své knize Svět jako vůle a představa, „nemá představu o vejcích, pro něž staví hnízdo; mladý pavouk nemá představu o kořisti, pro kterou přede pavučinu." A podobně je tomu podle Schopen- hauera i v oblasti neživé přírody. Tu můžeme pozorovat nezadržitelný tlak, s nímž se vodstvo žene k hlubině, vytrvalost, s jakou se magnet stále znovu obrací k severnímu pólu, prudkost, s níž elektrické póly usilují o opětné spojení, pravidelný tvar, do nějž se náhle vtělí rodící se krystal. „Nemusíme nijak namáhat svou představivost," pokračuje Schopenhauer, „abychom i z tak velké vzdálenosti rozpoznali svou vlastní podstatu, tutéž, která v nás sleduje při světle poznání své cíle, zde však, v nejslabším mezi svými jevy, usiluje jen slepě, temně, jednostranně a nezměnitelně..." VŮLE se tedy objektivuje na různých stupních, počínaje flórou a faunou a konče u člověka, který se liší od předcházejících stupňů svým individuálním charakterem. „Čím níže," říká Schopenhauer, „tím více se ztrácí každá stopa individuálního charakteru v obecném druhu a nakonec zbývá již jen jeho fyziologie." Všechny jevové formy VŮLE jsou v neustálém dynamickém pohybu nebo v napětí, vznikajícím v důsledku jejich protikladného charakteru. Objektivace VŮLE na nižším stupni zápasí s objektivací VŮLE na vyšším stupni, přičemž první má podle Schopenhauera „původnější nárok" než druhá. Magnet svádí neustálý zápas s tíží o kus železa, který svou přitažlivostí zvedá, ale větší „nárok" na tuto hmotu má zemská tíže. Čím je síla nižší, tím je starší, a má tudíž větší „právo" na věc, která je předmětem sporu. Tato Schopenhauerova myšlenka o „nárocích" VŮLE podle stáří, tj. podle stupně objektivace VŮLE není tak bizarní, jak by se na první pohled mohlo zdát. Její pozdější paralelou je Freudovo učení o Erótu a Thanátu jako o dvou základních principech působících v lidské psýše. Thanátos představuje tíhnutí ke smrti, je to výraz sklonu proměnit vše organické v neorganické; jinými slovy, je to tendence směřující od vyšších existenčních a civilizačních forem k nižším. S velmi podobnou myšlenkou se však setkáváme i u Junga, a to v jeho teorii ar- chetypů. Archaičtější archetypový obraz poukazuje k historicky i psychologicky starší, regresivnější, a proto i mocnější dominantě psýchy. Úranos je archaičtějším obrazem archetypu Senexe než Kronos, a proto je v hierarchii psychických mocností nadán větší silou. Platí zde pravidlo, že čím archaičtější, tím nevědo- 89 [pageend91]méjší a mocnější. Vědomé individuální Já se ocitá ve velkém nebezpečí, že bude touto silou uchváceno - asimilováno, jak říká Jung - ztotožní se s ní, a stane se jí posedlým. R. S.: Tady se konečné dostáváme k otázce, která mě zajímá, totiž k otázce vztahu vědomi a nevědomí, resp. myšleni a VŮLE u Schopenhauera. K. K.: V rozporu s osvícenskou tradicí tu přichází Schopenhauer s kacířskou myšlenkou, podle níž myšlený poznání a vůbec všechny formy vědomí „patří k podstatě vyšších stupňů VŮLE jako pouhé ,mechané', tj. jako prostředek k udržení individua druhu jako kterýkoli orgán. Původně tedy určeno ke službě VŮ LE, k uskutečňování jejích účelů, zůstává k ní také téměř napořád ve služebním poměru: tak je tomu u všech zvířat a téměř u všech lidí." Toto „téměř" se týká dvou velkých výjimek, a to umění a asketické svatosti. Myšlení je tedy podle Schopenhauera jen jedním z projevů VŮLE, její objekti - vací ve světě individuačního principu, kde platí zákony času, prostoru a kauzality. Jako takové je pouhým fenoménem, navíc fenoménem prostředkujícím a služebným. Myšlení zná samozřejmě své vlastní motivy, pomocí nichž dokáže vysvětlit a ospravedlnit své účely a své operace, ale proč myslí právě to a ne ono, mu zůstává skryto. Jinak řečeno, můžeme zajisté prosazovat, co chceme. Ale je otázka, zda můžeme skutečně chtít, co chceme. Nelze říci, že by myšlení bylo podmíněno VŮ LÍ, protože tím bychom VŮLI jako věc o sobě hypostazovali, vtahovali do světa kauzality. Myšlení je spíše výrazem, zprostředkováním a racionalizací VŮLE ve světě fenoménů. Myšlení zůstává skryt konečný důvod jeho samého, protože tímto důvodem je VŮLE, a ta je bezdůvodná, bez motivu a absolutní. Ještě jinak řečeno, ať si myšlení o sobě domýšlí, že je seberozvrhem, nebo naopak odrazem či pouhou logickou operací, a ať o svých výchozích premisách a motivech má sebedokonalejší přehled, jeho poslední zdroj a konečný důvod, proč je takové, jaké je, mu zůstávají provždy skryty. R. S.: VŮLE je tedy vždy zčásti vědomá, z větší části nevědomá. Lze však presto u ní uvažovat o nějakém hlubším, skrytém, nicméně vyjevujícím se smyslu, o nějaké teíeoíogii nebo o „deus absconditus"? K. K.: VŮLE, pokud ji osvěcuje poznání, říká Schopenhauer, ví vždy, co chce zde a nyní. Nikdy však neví, co chce vůbec. Každý jednotlivý čin, odehrávající se v prostoru a čase, má určitý účel a motiv. Avšak celkové chtění účel postrádá. Nanejvýš jej lze spatřovat v zajišťování podmínek, aby se tentýž nesmyslný a marný koloběh života mohl opakovat donekonečna. Tato marnost a nicotnost všeho snažení je zvlášť nápadná, pozorujeme-li kolotání života ve zvířecí říši. „Pozorujme například krtka," píše Schopenhauer ve své knize, „tohoto neúnavného pracovníka, jak namáhavě ryje svými nadměrnými lopatkovými tlapami - to je zaměstnání celého jeho života; trvalá noc jej obklopuje: své embryonické 90 [pageend92]oči má jen k tomu, aby se vyhnul světlu ... Co ale je ziskem tohoto namáhavého a neradostného života? Potrava a pohlaví: tedy opět jen prostředky, aby mohl pokračovat v téže cestě a opět znovu začít v novém individuu." Můžeme obdivovat úžasnou důmyslnost, s jakou příroda organizuje a uzpůsobuje život jednotlivých druhů. Avšak s tím vším ostře kontrastuje nedostatek jakéhokoli konečného, rozumně obhajitelného účelu. Podle Schopenhauera „poznáváme jenom okamžitou libost, prchavou rozkoš, podmíněnou nedostatkem, a dlouhé utrpení, trvalý boj, ,bellum omnium', každý pronásledovatel a každý pronásledován, tlačenice, nedostatek, bída a strach, křik a nářek: a tak to jde dál ,in saecula saeculorum'..." Takto se tedy objektivuje VŮLE KŽIVOTU. Chceme-li pochopit svět, musíme se odvážit pohledu na toto hrůzné divadlo. Nepomůže nám, budeme-li konstruovat obecné pojmy a stavět z nich domečky z karet," říká nemilosrdný Schopenhauer. Obrátíme-li svůj pohled na lidskou scénu života, charakter obrazu, který spatříme, se podle Schopenhauera nijak nezmění. I tady vidíme jen neustálý shon a plahočení, boj všech proti všem, vynucenou činnost atd. „Avšak poslední účel toho všeho?" táže se Schopenhauer - a odpovídá: „Udržovat po krátké časové rozmezí efemérní a mučená individua, v nejlepším případě s bídou o něco snesitelnější a méně bolestnou, za čímž však okamžitě číhá nuda: dále pak rozmno- žovánítohoto pokolení a jeho činnosti." Z tohoto hlediska se Schopenhauerovi jeví VŮLE K ŽIVOTU „objektivně jako šílenství, subjektivně jako klam, jímž je posedlé vše živé". I zde tedy postrádáme jakýkoli rozumný konečný účel. Veškerý život je ovládán jen slepou, bezdůvodnou silou, „nemotivovaným pudem". Tato scenérie připomíná hru loutek, které ovšem nejsou voděny na provázku, ale jsou poháněny zevnitř jakýmsi hodinovým pérem. Jedním slovem, je to směšná, tragikomická existence bez přijatelného smyslu. Přesto však, říká Schopenhauer, je VŮLE K ŽIVOTU, chuť žít a odvaha žít silnější než sebebídnější a sebenesmyslnější lidská existence. Je to táž síla, která způsobuje, že rostlina roste-ať už jsou konkrétní důsledky tohoto životního puzení jakékoli. O tom, zda vůbec chceme žít, nemohou tedy vposledku rozhodnout žádné konkrétní důvody nebo motivy. Sebevražda, nechuť k životu či ochablost nejsou výsledkem nějakých rozumových důvodů, nýbrž jednoduše výsledkem toho, že příliv VŮLE K ŽIVOTU z nějakých neovladatelných a nepochopitelných důvodů ustal. Nikdy nevidíme žádné „conclusio ex praemissis", VŮLE KŽIVOTU není výsledkem poznání života, nýbrž naopak: svět je důsledkem VŮLE K ŽIVOTU. A Schopenhauer pokračuje neúnavně a nemilosrdně veo výčtu dalších tragi - komických rysů lidské existence souvisejících s pojetím VŮLE jako slepé a ne- zbadatelné prapříčiny nesmyslného životního koloběhu. Hnacím motorem tohoto koloběhu je podle něj utrpení, především nouze. Nouze a uspokojení této nouze však vytvářejí nekonečný řetěz: konečné naplnění neexistuje, je vždy jen splněné přání, které okamžitě ustupuje přání novému, a tak stále dokola. Splněné přání je „omyl poznaný", nesplněné přání je „omyl nepoznaný". Jestliže život 91 [pageend93]o sobě, tj. VŮLE, je bytí samo, pak toto bytí se podle Schopenhauera rovná „nepřetržitému utrpení" - zčásti ubožáckému, zčásti hroznému. To, co se obyčejně nazývá štěstím, totiž uspokojení nějakého přání, má v podstatě jen negativní charakter. Bezprostředně pociťujeme jenom nedostatek, tj. bolest. Uspokojením svého přání se dostáváme tam, kde jsme byli předtím. Jestliže jsme schopni dosáhnout uspokojení svého přání, dostavuje se prázdnota a nuda. Takje život člověka „podoben kyvadlu, kmitá sem a tam, mezi bolestí a nudou..." K tomu přistupuje ještě okolnost, „že všechno nejlepší se jen obtížně prodírá, že šlechetnost a moudrost se mohou objevit jen zřídka a dojít působnosti nebo sluchu, kdežto to, co je absurdní a zvrácené v říši myšlení, mělké a opotřebované v říši umění, zlé a záludné v říši činů, vládne vytrvale a jen s krátkými přestávkami..." R. S.: To tedy znamená, že žádná dějinnost neexistuje a stejné tak je vyloučena jakákoli možnost změny vnitřního nebo vnějšího způsobu života člověka. K. K.: Schopenhauer postrádal sebemenší smysl pro dějinnost. Chápal světové dění způsobem, který se příliš neliší od pozdějšího Nietzscheova „věčného návratu téhož". Jedinou časovou dimenzí, kterou uznával, byla přítomnost. Minulost a budoucnost prohlásil za fantasmata. V dějinách neexistuje podle jeho názoru žádný vývoj, lze tu pozorovat jen nekonečné obměňování téhož. Mění se životní podmínky, obměňují se kostýmy, ale dějinný proces sám zůstává beze změny. Jeho proměny jsou nahodilé a nemají podstatný význam. Život člověka jako nedějinného tvora, který nikam nesměřuje, se podle Schopenhauerových slov podobá kyvadlu, pohybujícímu se sem a tam, mezi bolestí a nudou. R. S.: Odtud tedy ta vaše vidina čísi paže pohybující velkými hráběmi z onoho Kubinova obrazu. Zatímco statisícové davy prožívali na přelomu tohoto roku nadšení nad tím, že konečně padl nudný a otravný režim, ve vás podle všeho převládal dojem, že převrat, k němuž došlo, měl spíš schopenhauerovský než, dejme tomu, chard i nov ský nebo jungovský charakter. K. K.: Asi máte pravdu. Byl to samozřejmě obrovský pocit úlevy, ten byl ovšem provázen jistým zklamáním. Kdybychom totiž vycházeli z toho, jací lidé tu žijí, pak by k žádnému převratu nemohlo z jejich vůle nikdy dojít. Podnět k této změně nevyšel od lidí samých, ti byli v drtivé většině ochotni žít dál na úkor svých vlastních dětí. A nepatrná hrstka těch, kteří vzdorovali, by nebyla nikdy s to změnu poměrů přivodit. Těžko se ubránit představě schopenhauerovského kyvadla, které dokončilo po několika desetiletích svůj pohyb jedním směrem a začalo se pohybovat směrem opačným. Něco podstatného, totiž svobodné rozhodnutí pro určitý způsob života, pro který jsem ochoten přinášet oběti, tu přichází zkrátka. Proto dnes na všech stranách ten pocit nejistoty a tolik obav z toho, jak se zachová kolektivistický člověk, který je vůbec nejhorším dědictvím uplynulých padesáti let. Představuji si, že kdyby dnes žil Schopenhauer, jen by 92 [pageend94]pokrčil rameny a řekl by se svým oblíbeným aforistou: „Lidé se hrozně podobají lidem; ještě nikdy jsem neviděl nic tak podobného člověku." R. S.: Jestliže celý svět a s nim i člověk jsou pouhou objektivaci a rozvinutím VŮLE, pak je každý člověk prostě takový, jak mu tato VŮLE „komanduje", abychom použiti oblíbený výraz Ladislava Klímy. K. K.: Schopenhauer ve své důslednosti prohlašuje, že člověk není odpovědný za své činy. Ať už je dobrý nebo zlý, vždy je s absolutní nutností podmíněn svým charakterem, a ten je výsledkem prosazení VŮ LE v rámci „principium i nd i - viduationis". „Operari sequitur esse." Etika nemůže na věci nic změnit. Rozdílnost charakteru je vrozená a neměnná. Zlomyslný člověk poslušně následuje svou zlomyslnost jako zmije svou jedovatost. Přesto vše se Schopenhauer domnívá, že člověk je odpovědný za povahu, kterou dostal od přírody. Poukazuje v této souvislosti na paralelu s dědičným hříchem a mluví ve shodě s Calderonem o těžkém provinění lidského rodu již pouhým svým bytím. To je ovšem prastaré antické pojetí hříchu, pro něž tato doba ztratila pochopení. Proto je tak plytce rozumářská a moralistní. Pudovost VŮLE nevylučuje tedy mravnost, vrhá však podezření na všechny dobré skutky. Nelze totiž nikdy s jistotou zjistit, jaký byl skutečný motiv toho či onoho lidského činu. Podle Schopenhauera jeto hlavně egoismus, co je největší hnací silou lidského chování. Jak vidíte, Jungovo dvojaké vědomí-nevědomí, zprostředkované ve svých výsledcích člověkem, i Freudovo Superego se svými represemi tu zcela chybějí. VŮLE je jednolitá a eticky i esteticky indiferentní. Teprve v okamžiku, kdy vstupuje do světa prostoru, času a kauzality, rozvětvuje se do prchavého požitku a následné kocoviny. Vládne tu princip reality, resp. princip odpudivosti a marnosti. A mravnost se ukazuje jako přepych, který si mohou dopřát jen zcela výjimeční duchové nebo bloudi, nad jejichž počínáním si lid obecný poklepává na čelo. R. S.: Když přehlédnu tento bezútěšný obraz a zamyslím se nad jeho důsledky, začínám přece jen o něco víc věřit na to, že člověku byla od samého počátku dána do vínku jistá, jakkoli nepatrná míra svobody, přinejmenším ve smyslu schopnosti rozhodnout se mezi dvěma protichůdnými možnostmi. Nějaká cesta ven z tohoto šíleného kolotání musí přece existovat i pro Schopenhauera. / jeho fatalismus musí mit nějaké evropské meze. K. K.: Vymanit se z moci VŮLE jako fatálního neosobního CHTĚNI je podle Schopenhauera možné. Především tehdy, jestliže se člověku dostane tak mimořádných intelektuálních schopností, aby se mohl stát čistě poznávajícím subjektem, řečeno s Schopenhauerem, „subjektem prostým VŮ LE, jasným zrcadlením podstaty světa". To je však vyhrazeno jen nemnohým; rozhodně se to netýká člověka řadového, kterého Schopenhauer označuje za pouhou „konfekci 93 [pageend95]přírody“. Touto přepjatou intelektuálně-heroickou cestou může tedy člověk dosáhnout stavu blaženosti; ale jen tak, že svět jako VŮ LE zmizí z jeho obzoru, a co zůstane, je pak už jen svět jako PŘEDSTAVA, a ta má povahu IDEJE, se kterou údajně „čistý subjekt" poznání splývá v čiré kontemplaci. Odtud také Schopenhauerovo vysoké oceňování poezie a umění vůbec. Kdo totiž chce podle jeho slov „poznat lidství podle jeho vnitřní podstaty..., podle ideje, tomu poskytnou díla velkých nesmrtelných básníků daleko věrnější a zřetelnější obraz, než kdy mohou učinit historikové..." Schopenhauer označuje umění za „vyšší vystupňování" objektivace VŮLE, přímo za „vrcholný květ života", a to proto, že objektivace se tu děje koncentrovaněji, dokonaleji a vědoměji. Umění je vlastně „představením při představení“, jako v Hamletovi. Proto jen v umění je možné „čisté, pravdivé a hluboké poznání podstaty světa“. Umělec, pro něhož se toto poznání stává účelem o sobě, může tak alespoň na několik šťastných okamžiků zapomenout na ubohost a strastiplnost života a nalézt v něm útěchu. Avšak jediným opravdu radikálním a trvalým způsobem, jak se vymanit s nesmyslného koloběhu zdánlivého štěstí a až příliš skutečného utrpení, je podle Schopenhauera úplné popření VŮLE. Cesta k němu vede přes překonání vlastního egoismu. Dokáže-li člověk prohlédnout matoucí závoj tanečnice Máji, zahlédne celek života v jeho protikladném kolotání, a zmocní se ho soucit s celým trpícím světem. Ve znechucení nad vlastní účastí v tomto absurdním dramatu se pak odvrátí od světa. Co pro jiné je motivem, pro něho se stává KVIETIVEM. Pod dojmen bezbřehosti utrpení světa se VŮLE odvrací od života a dává přednost dobrovolnému odříkání a nakonec rezignaci. Jen tak lze dosáhnout skutečné vnitřní oproštěnosti a klidné vyrovnanosti. Blažený je člověk, u něhož VŮLE zcela vyhasla, „až na onu poslední žhoucí jiskru, která udržuje tělo". Soucit s trpícím lidstvem, spolu s rezignací a odříkáním tak vyznačují Schopenhauerovu cestu ke spáse. R. S.: Tady však už opouštíme půdu Evropy... K. K.: Že tato cesta vede na buddhistický Východ, je zřejmé. Křesťanská cesta spásy zůstala téměř zcela mimo Schopenhauerův zorný úhel. Schopenhauer v mnohém předznamenal budoucí zájem Evropy o východní nauky, zájem, který s přestávkami trvá dodnes. V konfrontaci s východními filosofiemi se však současně posiloval názor, že řešení existenciálních problémů Evropy lze nalézt jen v rámci její vlastní duchovní tradice. Myslím, že zvláště zkušenosti z uzavřených společností střední a východní Evropy naléhavě varují před všemi pokusy dosáhnout sociální nirvány popřením toho, co Schopenhauer nazývá VŮLÍ K ŽIVOTU. Evropské stanovisko se vyznačuje tím, že místo aby Schopenhauerovu VŮLI popřelo nebo se jí snažilo obejít, dává přednost tomu, aby s ní ZKŘÍŽILO směr svého usilování. Zaznamenal R. Starý, 1990 94 [pageend96]MYŠLENKOVÉ PROUDY XX. STOLETÍ VLASTNICTVÍ Roger Scruton Přinášíme ukázku z knihy Rogera Scrutona Smysl konzervatismu (The Meaning of Conservatism), vydané v roce 1980 nakladatelstvím Penguim Books, kterou do češtiny přeložil Petr Pithart. R. Scruton je britský politolog a estetik. Díky svým teoretickým pracím se stal jedním z předních představitelů moderního konzervatismu. Vydává a zároveň je redaktorem čtvrtletníku The Salisbury Review. Rovněž vydal několik knih na politologická a filosoficko-estetická témata. Uveřejněná ukázka je z 5. kapitoly uvedené knihy. Text je krácen a mírně upraven. » # » BOHATSTVÍ A ŘÍZENÍ Praktičtí politikové věnují největší pozornost právě ekonomice. Existuje-li nějaká pevná a všeobecně rozšířená představa o státu, pak je to představa jakéhosi obchodního podniku v čele s manažery zaměřenými především na naléhavé otázky zisků a ztrát. Masové sdělovací prostředky tuto představu jen podporují; protože jsou nutně doménou pouze popularizujících informací, těžko lze od nich očekávat, že budou přinášet více než jen základní dojmy o státních záležitostech. Podporují ji však také politikové sami. Nás tu bude zajímat, co na této představě je či může být pravdivého. Je-li otázka vlastnictví pro konzervativce otázkou základní, pak nikoli proto, že by to vyplývalo z definice konzervatismu. Nemůže být např. řeči o nějaké logické totožnosti konzervatismu a kapitalismu. Souvislost je dána tím, že potřeba soukromého vlastnictví vzniká samovolně ze základního konzervativního postoje, popsaného na předcházejících stránkách. Konzervatismus ještě nemusí být spojován s nějakou určitou ekonomickou politikou, nebo dokonce ztotožňován s úsilím po zbohatnutí. Patrně tím nejprostodušším odůvodněním postoje zvaného „konzervatismus" je tvrzení, že ekonomika „svobodného trhu" je zárukou národního bohatství a tím nejlepším způsobem, jakým lze udržet či zvýšit „životní úroveň", 95 [pageend97]neboť zajišťuje, že každý člověk bude sledováním vlastního blaha povzbuzován ke sledování blaha celku. Je-li tomu tak, pak skutečný nepřítel „konzervatismu" - ztotožňovaný dnes se „socialismem" či s „veřejným vlastnictvím" - nezbytně musí občana zbavit hmotných podnětů, na nichž závisí prosperita národa. Taková tvrzení, která jsou dobrá tak pro volební hesla, nám dávají věru povrchní představu o politice; jako by totiž jediným cílem společenského bytí mělo být hromadění bohatství a jako by jediným zájmem politiky bylo nalézt k tomu nejúčinnější prostředky. Ve zjištění, že veřejné vlastnictví hmotné podněty ničí, je ovšem nepochybně kus pravdy a je také nesporné, že pokus rozrušit instituci soukromého vlastnictví je s nejvyššími cíli ekonomiky neslučitelný. Není však nikterak zřejmé, že by se těmito cíli veškerá politika vyčerpávala. Socialista se například zajímá více o rozdělování bohatství než o způsoby, jakými toto bohatství vzrůstá. A výlučně z této pozice získává obecnou podporu. Vskutku kdysi stála strana anglických toryů proti tržní ekonomice, a to nikoli v zájmu růstu národního bohatství, ale v zájmu společenského řádu, který byl, jak správně vycítili, tímto bohatstvím ohrožován. Otázku národního bohatství, která nutně souvisí s každou položkou domácí i zahraniční politiky, ignorovat nelze. Žádná vskutku přesvědčivá teorie politiky či lidské přirozenosti se nesnaží vzbudit dojem, že bohatství je jednoznačné dobro či že chudoba je jednoznačné zlo. Snad jen přání redukovat všechny pozitivní lidské hodnoty na cosi měřitelného ukazuje bohatství právě v tomto světle. Nikdo nejspíš nebude pokládat bohatství, z něhož se Eskymák těší díky práci v továrně na rybí konzervy, za bůhvíjakou hodnotu ve srovnání s ubohou existencí, kterou však kdysi sdílel v přátelské pospolitosti s lidmi svého rodu. Hmotné bohatství hraje ovšem důležitou roli v mezinárodní politice a v otázkách národní bezpečnosti. Ale jak málo nakonec vážilo obrovské bohatství Ameriky ve vietnamské válce-ostatně o nic víc než nahromaděné zdroje Anglie, Holandska a císařství dohromady proti odhodlanosti těch Francouzů, kteří šli za Ludvíkem XIV.1 Tvrdilo se také, že bohatství je významným předpokladem pořádku v zemi a také předpokladem národní kultury: nedokazují to snad Benátky, Holandsko a Florencie? Pak by se ale musilo zapomenout na Řecko a Japonsko, na nuzný svět Petra Oráče2 a především na to, že bohatství jednoho každého národa Západu daleko převyšovalo bohatství renesanční Itálie, a přitom žádný z nich ze sebe nevydal umělce, který by se mohl měřit stím nejmenším ze sta, kteří nakrátko zazářili v malém městečku Florencie. Vztah bohatství ke společnému a politickému blahu je ve skutečnosti tajemný a snaha vyjadřovat celý svět politiky v ekonomických pojmech znamená nechat vše, co je dosud obecně známo o lidském životě, kapitulovat před chatrnými spekulacemi. Tím ovšem není řečeno, že tvorba bohatství nehraje v politických úvahách žádnou roli. Na převaze politiky nad výrobou je ovšem třeba trvat, přičemž politikou se tu rozumí usměrňování lidské aktivity s cílem zachovat podmínky společenského života. V tomto smyslu pak tvorba bohatství dostačující politikou není. Jestliže se lidé domnívají, že tomu tak je, je to do jistré míry proto, že věří, že tvorba bohatství je nezbytnou zárukou ekonomické stability. Zkušenosti 96 [pageend98]s nekontrolovanou inflací, ekonomickou depresí, s rychle se měnícími materiálními podmínkami (což všechno v tomto století západní společnosti postihovalo) jsou nejzávažnějším vysvětlením důrazu, který se v politickém životě klade na životní úroveň, ačkoli ve skutečnosti je tento důraz jen přirozeným důsledkem demokratického procesu. A tyto náhlé zvraty byly doprovázeny „společenskými", politickými a morálními pohromami, které obecný rámec společnosti - vzorce chování, zvyklostí, perspektiv a jazyka, to jest „ideologické nadstavby" obětí těchto pohrom - nemohl vydržet.3 V této Berlinově poznámce jsou obsaženy skutečné důvody, které vedly politiky ke snaze lépe těmto věcem porozumět a k pokusům za každou cenu odvrátit tyto drastické výkyvy, jež lidé zažívali v meziválečných letech. Loajalita občanů vyžaduje pevná očekávání, ustálené představy o jejich vlastním materiálním statutu a o statutu ostatních a pocit, že nejsou oběťmi nekontrolovaných sil, které by je mohly kdykoli srazit do bídy nebo povznést k nepředstavitelnému bohatství. Pokud takový pocit souvisí s autoritou státu, pak stát odpovídá také za vyrovnanost měny, za udržování jejích relací vůči jiným měnám a za splnění všech těch materiálních očekávání, které lidé se stabilní měnou spojují. Ještě donedávna si však konzervativci vždy uvědomovali, že toto vše mluví nikoli pro volný trh, ale spíše pro cosi, co se podobá jeho opaku. Takové vědomí vskutku pak vedlo konzervativní stranu ke ztotožnění se s ekonomickými teoriemi (např. Keynesovými), které zasahování státu do tržního procesu pokládaly za sociální a ekonomickou nezbytnost. PRÁVO NA VLASTNICTVÍ To všechno nikterak neznamená popření významu ekonomiky, ani z toho nevyplývá, že pro skutečnou politickou ekonomii přizpůsobenou politickým prioritám (právě tak jako pro hospodaření v domácnosti přizpůsobené potřebám rodinného života) tu není žádné místo. Než však této dosud nezrozené „vědě" přiznáme její skutečný význam, musíme prostudovat zásady, z nichž politika vlastnických vztahů vychází. Zájem konzervativce se netýká pouze tvorby bohatství. Obrací snad tedy svou pozornost na jeho rozdělování stejně jako socialista? Ano, obrací, ale jen nepřímo a jen v důsledku zcela určitého názoru na soukromé vlastnictví. Tento názor není snadné zformulovat, a to z toho prostého důvodu, že intuice, z níž se tento názor odvozuje, spočívá v samém jádru lidského smyslu pro sociální život. Pouze ignorováním této intuice mohli oponenti konzervatismu dojít k závěru, že za politické je třeba pokládat ty otázky, které se týkají „ovládání výrobních prostředků", a že vztahu mezi socialismem a kapitalismem třeba rozumět jako jednoduché dichotomii, jako by se snad těmito kategoriemi všechny možnosti současné politiky vyčerpávaly. Konzervativec pokládá tuto dichotomii za naivní, neboť nepřípustně zjednodušuje zásadu, která je součástí jeho názoru na svět, totiž přesvědčení, že lidská potřeba soukromého vlastnictví je absolutní a nevykořenitelná. Tato doktrína představuje obecně sdílenou intuici každého člověka, který pracuje. Jak ji však přeložit do artikulovaného postoje? Nejdříve je třeba říci, že 97 [pageend99]vlastnictví je primární vztah, kterým se člověk dostává do kontaktu s přírodou. Je tudíž prvním stadiem socializace předmětného světa a podmínkou existence všech vyšších institucí. Není nezbytně plodem hrabivosti či vykořisťování, je však nezbytnou fází procesu, kterým se člověk osvobozuje z moci věcí, a přitom přeměňuje své vnímání přírody jako světa, který mu odporuje, v představu světa povolného. Vlastnickým vztahem dokáže člověk prostoupit svůj svět vůlí, a začíná tak objevovat sám sebe jako bytost společenskou. Tyto povznášející pocity, k nimž se hlásil Hegel,4 je třeba převést do prosté řeči vládnutí, a to není snadný úkol. Ale první krok učiníme, už když rozpoznáme, jak blízko je myšlenka soukromého vlastnictví názoru, který jsem zformuloval ve druhé kapitole. Zamysleme se totiž nad otázkou, čím je člověk bez instituce soukromého vlastnictví. Žádný předmět ve světě nemůže identifikovat jako svůj vlastní; nemůže tedy těchto předmětů svobodně užívat a očekávat, že ostatní s tím budou souhlasit. Všechno, po čem touží, vidí jako objekt pouhého přání, nikoli práva. Nemůže ani hledět na kteroukoli část tohoto světa jako na něco, co je spojeno (s výjimkou nahodilých střetů sil a zájmů) s existencí někoho jiného. Člověk, který má v rukou faktickou moc nad lesy a poli, nemá při disponování s nimi o nic větší autoritu než jeho soused. Pojmy jako „právo" a „držba" nemohou být společným jmenovatelem způsobů, jimiž rozumějí světu, který proto sdílejí pouze tak, jako se „sdílí" bitevní pole. Jejich vzájemný boj nemůže být ukončen ani darováním, neboť darování předpokládá vlastnění. Předměty tak nemohou hrát žádnou roli v ustavování nebo posilování společenských svazků. Místo toho stojí zcela odděleně od světa lidí jako bezduchý, ne-lidský scénář k procesu jejich amorfního vzájemného vyrovnávání. Má-li se člověk z tohoto stavu probudit ke skutečnému vědomí sama sebe jako bytosti druhové, pak musí vnímat svět v jiných pojmech, totiž v pojmech práva, odpovědnosti a svobody. To mu umožňuje právě instituce vlastnictví. Je-li předmět v něčím vlastnictví, přestává být pouhou neživou věcí a místo toho se stává ohniskem práv a povinností. Tato práva a povinnosti nemusí být (především) smluvní povahy. Je vskutku jen málo důležité, jak vznikají. Spíše jde o to, že dokud nevzniknou, dokud se tedy vlastnictví z „účinného ovládání" (abychom užili marxistického pojmu) nestane institucionalizovaným právem, potud není pro lidskou společnost žádným přínosem. Vlastnictvím a právy s ním spojenými je předmět pozdvižen ze stavu pouhé „věcnosti" a vydán člověku. Od té chvíle nese na sobě znamení společenských vztahů lidí a svému vlastníku vrací zpět jako v zrcadle obraz jeho samého jako bytosti společenské. Tím, že člověk vštěpuje tomuto světu ideu vlastnických práv, přetváří jej podle obrazu svého skutečného - totiž právě společenského - já. Tam, kde byl dříve vydán napospas pouze své neurčité volnosti, je nyní doma. Proto je základním vlastnickým postojem člověka postoj k prostředí, které jej bezprostředně obklopuje - k domu, k místnosti, k jejímu zařízení, tedy k těm věcem, s nimiž je tak říkajíc bytostně spojen. Dům je tudíž tou nejzákladnější sférou vlastnictví a tím základním místem, kde se lidé vzájemně obdarovávají. (Pohostinnost je tou jedinou formou darování, které se samo ukládá jako povin98 [pageend100]nost: vzniká totiž tehdy, když je někdo pozván do sféry vymezující čísi „moje".) Mezi soukromým vlastnictvím a seberealizací člověka je hluboká souvislost. Pochybnosti o tom by snad mohly vznikat v důsledku všeobecného zmatení kolem pojmu držba a spotřeba. Aktivita spočívající v tom, že člověk něco spotřebovává, nepředpokládá vlastnictví a dochází k ní dokonce i za onoho původního „přirozeného stavu", do něhož filozofové umísťují své „pravěké lidi". V civilizovaném státě je však i spotřeba využíváním práva a zahrnuje v sobě vlastnický vztah ke spotřebovávaným věcem. Spotřeba je nicméně jen jedním z prvků vlastnictví, a to nikoli právě tím, kterým vlastnictví vyjevuje svou společenskou podstatu. Důležitou stránkou vlastnictví je totiž jeho stálost: vlastnictví se chápe jako cosi trvalého nebo víceméně trvalého. Aby se smysl vlastnictví zcela naplnil, musí existovat předměty, které lze mít v držbě trvale. Tím lze vysvětlit, proč má půda v psychologii vlastně tak pevné místo. Není možné vskutku darovat věc, kterou lze spotřebovat (a která dělá svému dárci čest pouze v rámci pohostinnosti), ale jen věc, kterou lze uchovat, aniž by její spotřeba byla v dohledu. Taková věc je pak vtělením užívacího práva. To může být bucT výhradní, nebo nějak podmíněné, stálé nebo víceméně stálé, absolutní, nebo odvolatelné: existuje tu mnoho rozdílů a jsou to přitom rozdíly, které ekonomická teorie musí nezbytně pominout. (Keynesovi bylo „zřejmé", že „spotřeba je jediným cílem veškeré ekonomické aktivity",5 pouze proto, že jeho ekonomická teorie nedokázala odlišit různé druhy vlastnictví a různé způsoby jeho držby.) Podobnými úvahami lze vysvětlit, proč mívá vlastnický smysl sklon proměňovat se v usilování o estetické hodnoty a proč jsou krásné předměty zasvěcovány Bohu. Vzorem pro to, co lze dát jako osobní dar, je nějaký okrasný, dekorační předmět, který si podržuje svou cenu i po smrti jakéhokoli vlastníka. Mezi významné příklady takových věcí patří dům, jeho zařízení a všechny ty vybrané věci a věcičky, připomínající původní domov, které si v ozdobné truhlici přinášela nevěsta do domu ženichova. VLASTNICTVÍ A RODINNÝ DŮM O této vazbě mezi smyslem pro majetek a smyslem pro rodinný dům (household)6 je třeba říci trochu více. Takový dům je místo, kde se shromažďuje soukromý majetek, a kde tak majetek přesahuje sám sebe a proměňuje se v cosi sdíleného. Jeho rozdělování neupravuje žádná smlouva: sdílení je jednoduše podstatou rodinného života. Zde všechno důležité je „naše". Soukromý majetek se připojuje k základním společenským poutům a zesiluje je. Proto se konzervativec dívá na rodinu a na soukromý majetek jako na instituce, které spolu stojí a spolu se také rozpadají. Život rodiny se odehrává v domě, a pořídit si dům předpokládá majetek. Byť by bylo možné uvést proti existenci vazby mezi rodinou a domem jakékoli abstraktní argumenty, staví se za ni nevyvratitelný zdravý rozum. A pokud to mohu posoudit, jsou tyto abstraktní argumenty velmi chabé; vazba mezi „rodinou" a „majetkem" je pro ně čímsi nahodilým, příznačným jen pro to, co označují jako „buržoazní rodinu", jejíž bezprostřední zánik by rády 99 [pageend101]předpověděly. 0 pojmu „buržoazní rodina" řeknu více až v další kapitole. Musím však hned na tomto místě zdůraznit že právě tato forma útoku na rodinu se opírá o ta nejpovrchnější pozorování. Neboť kde najdeme nějakou „neburžoaz- ní" rodinu, v níž jsou vztahy mezi příbuzenstvím, rodinným domem a majetkem údajně oslabeny? Tady radikální kritik zpravidla volí odkaz k nějaké hypotetické budoucnosti, o níž ani on, ani kdokoli jiný nemá žádné konkrétnější ponětí. 0brací-1i se k dějinám, pak obvykle proto, aby je zkreslil.7 Podívejme se na nějaké typické příklady „ne-buržoazní rodiny": např. homérovské slovo „oikos" (z něhož je odvozeno naše slovo ekonomie) odkazuje nikoli pouze na společenskou jednotku, ale také na majetkem vybavený dům, na který se vztahují vlastnická práva a pro který platí povinnost pohostinnosti. (Nestor, napomínaje Řeky, shromážděné u svých lodí, volá: „Přátelé, buďte stateční, pomyslete na muže, kteří se zhanobili, a vzpomeňte si všichni, každý z vás, na děti, ženy, majetky a rodiče...") A aby nevznikl dojem, že Homér mluví pouze o vládnoucí třídě, je snad možné odkázat také na Hesioda a na komentáře v pseudoaristotelských Oeconomica. Moderní proletářská rodina je ustavena podobně jako rozšířená aristokratická rodina v době renesance. Pozorujeme-li blíže tyto sociální jednotky, vidíme, jak hluboce je soukromé hledisko společenského života propojeno s institucí majetku a jak velkým zkreslením se musí platit za jejich oddělování. Ti, kdo si představují, že proletářská rodina se dokázala nějak vymanit z pout majetku prostě proto, že si koupi domu nemůže dovolit nebo že po něm ani netouží, mají vskutku všechno popletené. Majetek přece není hromaděním předmětů, které nás obklopují; je to zvláštní forma práva. Právo k užívání cesty je majetkem, právě tak jako je majetkem právo užívat společného žacího stroje či právo zavřít před druhým člověkem dveře svého domu. Dokonce i obsazením nájemného bytu vzniká majetkové právo, které lze sice právní cestou zrušit, avšak není to o nic snazší než zrušit nájemní smlouvu; je to právo, které je spojeno s právě tak vášnivým smyslem pro teritorium, jako kdyby šlo o venkovský rodinný dům. Existující rozdíl je samozřejmě důležitý, vlastnictví domu umožňuje proletářské rodině shromažďovat movité zboží a různá zařízení (auta, televizory, pračky) způsobem, který vzhled jejich domova mění. Povaha tohoto zboží a zvláštní chtivost po něm vede patrně k politickým úvahám, které toto uspořádání z gruntu odsuzují. Ale diskuse o této komplikaci by jen zatemnila otázku, o níž právě jde: existence základní vazby mezi domem, domácností a rodinou je totiž nepopiratelná. Z toho plyne, že konzervativec se musí zajímat také o rozdělování vlastnictví, nikoli tedy pouze o jeho růst a hromadění. Vychází-li ze svého přesvědčeni o politické důležitosti rodiny a spoléhá-li se na rodinnou loajalitu při formování úcty k etablovanému státu, musí si přát, aby se majetek rozděloval mezi všechny třídy společnosti, ať již mají jakékoli představy o tom, co všechno znamená „domácnost". Jak a v jakém rozsahu má k tomuto rozdělování docházet? A do jaké míry to má stát podporovat? 100 [pageend102]ROZDĚLOVÁNÍ A TRH Myslím si, že směna a akumulace (jako shromažďování majetku) jsou nevyhnutelným důsledkem existence vlastnictví a aktivní podstaty člověka, a že to tak také má být. Jsou ovšem filozofové, kteří předjímají existenci instituce soukromého vlastnictví bez těchto důsledků. Žádají nás, abychom si představili společnost lidí tonoucích v takové hojnosti, že k ukojení potřeb jim stačí natáhnout ruku, a obdařených povahou tak malátnou, že ani nevědí, co je touha někoho přemáhat a panovat. Literatura je plna takových vizí a nic z toho, co řekli Aristoteles, Hobbes a Nietzche, nedokáže lidem zabránit, aby je stále a znovu a znovu nevytvářeli a nemeditovali o nich. Buďme však realističtí: lidé usilují o mír pro své domovy a o bezpečí; baží po slávě a po potlesku; snaží se získat moc a vliv; hledají přátelství a lásku. Z toho všeho jen lásku nelze získat pomocí majetku, ale láska bez materiální jistoty bývá tragická. Majetek však nejen usnadňuje dosažení ostatních cílů; majetek se tu vyžaduje, neboť zajišťuje schopnost důrazně uplatnit právo proti možným rušivým vlivům. Touha po majetku bude tudíž promísena s touhou po bezpečnosti, společenském statutu a moci. Protože nikdo nemůže vyprodukovat všechno, co požaduje, podporuje dosažení všech těchto cílů směna, a právě tak působí i shromažďování majetku, skýtající bezpečí a přinášející moc. Protože talent, schopnosti, energie - čímž myslím onu vskutku ryzí oddanost životu - nejsou rozděleny rovnoměrně, bude tomu tak stejně i s vlastnictvím, což můžeme označit za „nespravedlivé" jen tehdy, jsme-li stoupenci „sociální spravedlnosti"; s důvody pro její odmítnutí jsme se již seznámili. A tak právě tentýž proces, kterým člověk svět především humanizuje a jako objekt své sociální vůle jej činí srozumitelným, zároveň svět i rozděluje a z určitého hlediska staví lidi vzájemně proti sobě. Socialista, usilující o přerozdělení bohatství (neboť je přesvědčen, že pouze v podmínkách rovnosti bude možné skoncovat se společenskými konflikty), vynašel metody, jimiž lze tohoto cíle dosáhnout; později se nad třemi z nich - nad zdaněním, znárodněním a vyvlastněním - zamyslíme, neboť mezi aktivitami státu zaujímají tak důležité místo, že je žádná politická doktrína nemůže pominout. O „rozdělování" lze uvažovat jak z politického, tak z ekonomického hlediska. Lze posuzovat spravedlnost zcela určité formy zdanění či politickou moudrost vyvlastnění nebo přemýšlet nad vztahy mezi rozdělením majetku a kvalitou společenského života. Jsou to otázky politické; odpověď na ně závisí na tom, co pokládáme za spravedlnost, svornost (jako „přátelství" mezi občany) a pospolitost, tedy na pojmech, jejichž pomocí rozumějí společenskému organismu ti, kteří jej tvoří. Lze tu vzít v úvahu také ekonomický prospěch z progresivního zdanění nebo účinek zdanění na zisky z investic či prospěch státní pokladny plynoucí z veřejného vlastnictví movitých statků. To jsou zase otázky ekonomické, na něž je třeba odpovídat pomocí příslušné teorie. Odpovědi na tyto otázky nebudou obsahovat žádná doporučení, která by sama nebyla podřazena otázkám obecné politiky. K sociálnímu životu běžně nepatří věnovat se ekonomickým spekulacím, ačkoli politik tyto problémy nějak uchopit musí. Ať už to 101 [pageend103]však chce udělat či udělá jakkoli, bude to pro něj užitečné jen za předpokladu, že má nějaké své politické krédo, soustavu přesvědčení, z nichž se teprve může zrodit politika, která má hlavu a patu. A proto je nezbytné ještě před patřičným posouzením otázek ekonomického řízení vzít v úvahu politické faktory, které při tom budou v sázce. Musíme tedy prozkoumat, jak otázky rozdělování vstupují mezi základní zásady konzervativního myšlení. Rozdělování je v Anglii velkou „věcí" socialistů. Přitom si však musíme povšimnout, že jejich touha dospět k „spravedlivému rozdělování" není touhou po zrušení soukromého vlastnictví, nýbrž po takovém uspořádání, o němž si liberální (nebo „klasičtí") ekonomové myslí, že je uspořádáním přirozeným. Angličtí socialisté vcelku podporovali instituci soukromého vlastnictví; do jisté míry tím reagovali na intuitivní tušení, že majetek a rodinný život spolu úzce souvisí. „Radikální" kritikou - spatřující v soukromém vlastnictví jednoduše zlo, které musí být co možná nejdříve zprovozeno ze světa - se budu zabývat až později. Mohlo by se ovšem zdát divné, proč se máme zabývat socialismem, a to dokonce v jeho zúžené podobě, zaměřené na přerozdělování. Vždyť když už jsme ubránili instituci soukromého vlastnictví, nemůžeme nechat přerozdělování, aby si hledalo vlastní cesty, jimiž by se ve společnosti dokázalo etablovat a respektovat přitom přirozené zákony trhu? Ovšemže nemůžeme. Nejen že by bylo nesmyslné požadavek přerozdělení pustit z rukou (jako kdyby všichni ti, kdo se kdy za něj zasazovali, byli nicnechápajícími pošetilci). Když už jsme ve prospěch zachování soukromého vlastnictví uvedli důvody ve své podstatě konzervativní, bylo by také chybné přijmout toliko liberální postoj k jeho rozdělování.8 Z dosavadní argumentace je patrné, že právo na vlastnictví se musí prostupovat s hlubokými vrstvami národních a sociálních dějin a že je v žádné chvíli nelze redukovat na pouhý výsledek nějakého určitého ujednání mezi lidmi. Vlastnictví je instituce, kterou je nutno naplňovat a chránit ve formách stanovených státem; právo člověka na vlastnictví není totiž žádným běžným právem, vyplývajícím z principů přirozené spravedlnosti. Je to právo podmíněné loajalitou člověka ke společnosti, která vlastnictví vůbec umožňuje. Proto nelze v souvislosti s legální možností propadnutí věci (jako součásti trestu - pozn. překl.) mluvit o nespravedlnosti, a je-li možné dokázat, že zachování společenského řádu a rovnovážného stavu společnosti vyžaduje vyvlastnění individuálního majetku, pak z hlediska státních zájmů bude nutné, aby ve veřejném procesu mohlo být něčí právo na soukromý majetek zrušeno. Tohoto státního zájmu lze zajisté zneužívat, a to bud * tak, jak to dělal Nero, nebo jemněji, prostředky byrokratické moci. Ale dokonce i v Anglii, kde je ustálená rovnováha mezi individuálním právem a veřejnou nutností zahalena do matoucího pološera, existují zásady spravedlnosti, které nemůže přehlížet žádná naše vláda. Nelze si však myslet, že uprostřed nepřehledných souvislostí moderní společnosti by touze po soukromém majetku mělo být dovoleno diktovat člověku „přirozená" práva a že by se každá vládnoucí moc měla řídit zákonem trhu (ať už je jím vskutku cokoli). Nechť zásady přirozené spravedlnosti přikazují cokoli, způsob úpravy vlastnického práva určují jen do jisté míry a vůbec nepostihují souvislosti, 102 [pageend104]v nichž je nutno práva jednotlivce zákonem omezit. Nejlépe to lze ilustrovat na bohaté historii anglického pozemkového práva, které bylo mnohokrát kodifikováno, naposledy velkým pozemkovým zákonem z roku 1925, a které představuje celé tisíciletí opatrného vyjednávání mezi státem a občanem. Toto právo je vyjádřením jemného smyslu pro to, jakými způsoby lze právní titul k půdě ztratit, získat či převést. V průběhu dějinného času dospěli lidé k poznání, že zákon trhu nedokáže přiměřeně zastupovat ani zlomek toho, co je tu všechno v sázce, a že jakékoli vlastnictví může být zatíženo protinároky, které nevznikly ani ze smlouvy, ani z jiné formy lidské volby.9 Kromě toho nesmíme ztrácet ze zřetele, že i když je majetek „soukromý" a mění majitele v důsledku soukromých ujednání, může být podřízen zájmu, který zabraňuje, aby byl směňován za svou „tržní" cenu. Právní vlastník svěřenectví10 je například zatížen návrhy oprávněných osob - uživatelů, kteří jsou podle zásad equity (podle pravidel „slušnosti" - pozn. překl.) vlastníky obsahu tohoto svěřenectví. Majetková práva to nesmírně komplikuje: majetek tu může být vlastněn, ale musí zůstat „nehybný", protože vlastnění je omezeno podmínkami, které zakazují aktivně s ním nakládat. Případ účelového svěřenectví (jako např. nadace univerzitní koleje či nemocnice), kde nelze sestavit žádný seznam oprávněných osob, je ukázkou soukromého vlastnictví v bodě jeho krajního oslabení, totiž na samé hranici, za níž se vlastně stává již zcela veřejným. Ačkoli jde o „soukromý majetek", právo disponovat s ním nemá přesto žádná skupina jednotlivců (leda správcové svěřenectví, kteří však nemají opravdová práva, nýbrž vlastně toliko povinnosti). Ačkoli nám taková uspořádání nemohou posloužit jako vzorce soukromého vlastnictví, ukazují přinejmenším, jak „soukromý majetek" v sobě již obsahuje možnost svého vlastního omezení. Majetková práva patří právě k tomu druhu práv, která mohou být donekonečna podmiňována a omezována v zájmu nějaké „vyšší" instituce; proč by se to tedy nemohlo dít ve jménu té nejvyšší instituce, jíž je stát? Pouze menšina lidí se však dnes domnívá, že pravým účelem soukromého vlastnictví je tržní hospodářství, a pokládá tedy „státní kontrolu" za ničím nemírněné zlo, namířené proti přirozeným právům občana. Nikdy to nebyla pravda a tvrzení, že tu jde o volbu mezi „individualismem a socialismem", jak prohlásil jeden liberál11 v Dolní sněmovně v roce 1923 (předmětem rozpravy byla překvapivě abstraktní otázka „úpadku kapitalistického systému"), je dnes zjevným falšováním skutečnosti. Dosud však před námi stojí otázka legitimnosti státní aktivity v hájemství soukromého vlastnictví a výzva nalézt právě takový „výrobní způsob" (jestliže půjde právě jen o jeden jediný takový způsob), za který by se konzervativec mohl aktivně postavit a podporovat jej. VEŘEJNÉ VLASTNICTVÍ Pro nedostatek místa se u této složité záležitosti nemůžeme zdržet déle, neboť musíme odpovědět na důležitější otázky, než jsou ty, které jsou spojeny s „veřejným vlastnictvím". První socialisté vykreslili zlověstnými barvami obraz důsled103 [pageend105]ků soutěžení, zištného boje člověka s člověkem o stále větší podíl na trhu. Pokud je ovšem duch soutěživosti konstitutivní složkou oné rozuměn nadané části přírody a pokud vydává právě ty city hrdosti a sebeúcty, jejichž prostřednictvím jsme dokázali prostoupit náš svět hodnotami, je nesmyslné naříkat nad některými jeho křiklavějšími projevy. Konzervativec nejspíše nevěří, že by bylo možné vynalézt takové ekonomické uspořádání, které by zachovalo motivaci k práci a pocity sebeúcty, jež práce přináší, a přitom se dokázalo obejít bez soutěživosti, vyplývající právě z této motivace a z těchto pocitů. Máme-li co dělat s hluboce zakořeněnými a tvrdošíjně platnými skutečnostmi lidské přirozenosti, nezbývá než držet se příkrých hodnotících soudů. Člověk přece nemusí zrovna být saint-simonista, aby pochopil, že tu vůbec nejde o jednoduché záležitosti. Ničím nekrocené zákony trhu plodí monopol - nebo když ne monopol, tedy obchodnickou oligarchii12 - což obojí soutěživost nejenom dusí, ale může vést také ke vzniku nezávislé korporace či kartelu konkurujících státu. Tvrdilo se, že lékem proti tomu je veřejné vlastnictví nebo „státní kontrola". „Státní kontrola" však chrání stát pouze tehdy, jestliže je moc, která patřila původně monopolu, svěřena státu. V Rusku, kde se v těchto věcech dobře vyznají, právě tohoto stavu dosáhli, neboť dělníci, zaměstnaní ve státním monopolu, jsou tam starostlivě manipulováni odborářskými úředníky, kteří jsou sami služebníky vlády. Na Západě však veřejné vlastnictví učinilo stát zpravidla ne méně, ale více zranitelným. Odborům bylo totiž dovoleno opřít se jak o princip monopolu (vyhnáním dělníků, kteří k nim nepatří), tak si zároveň podržet „právo na stávku", kterou dokáží zastavit chod jakéhokoli podniku. Moc, kterou stát vytrhl z rukou monopolistického vlastníka (od něhož lze očekávat zájem na udržení růstu a aktivity jeho průmyslového podniku), je tak vlastně svěřena nikoli státu, ale „organizované práci". Je obtížné ji usmířit, snadné je však postavit si ji proti sobě. A protože jsou odbory často v situaci, kdy mají moc, aniž by zárověň s ní měly autoritu, je přirozené, že budou samy sebe vnímat v sebeobranářských pojmech, zahrocených proti státu jako proti nějakému pánu, od něhož chtějí získat nějaký prospěch. Při zajišťování základních služeb může být pak výsledek hrozivý. Spravuje-li tyto služby stát (a jinak tomu být nemůže), měly by existovat také legální sankce omezující aktivitu dělníků, kteří jsou ve sféře těchto služeb zaměstnáni. Za normálních okolností nemůže žádný stát tolerovat „právo na stávku" mezi svými bezprostředními služebníky (policisty, hasiči, příslušníky armády, úředníky státní správy, členy parlamentu, zaměstnanci pošt, soudci) - tento seznam se rozšiřuje s každým dalším zestátňováním, které je věcně odůvodněným, nikoli pouze ideologicky motivovaným opatřením. Ve sférách, kde je možné dohodnout se na tom, že dělník je zaměstnán nikoli soukromě, ale veřejně, platí zákony toto právo omezující nebo je rušící. Kolem otázky veřejného vlastnictví je mnoho problémů a formulovat zde konzervativní hledisko je obtížné. Předcházející úvahy však poukazují na jistý důležitý rozdíl, totiž mezi znárodněným průmyslem a veřejnou službou (public service), mezi navzájem si konkurujícími podniky pod veřejnou kontrolou a aktivitou nezbytnou k zachování veřejného života. Obhájce soukromého pod104 [pageend106]nikání by zajisté dokázal tohoto rozdílu využít k osvětlení svého přístupu ke složitým problémům moderního státu. Vezměme například poštu. Bez poštovní služby se život společenství nemůže obejít; bez ní nemohou fungovat ani soukromé vztahy, ani nelze obvyklými způsoby obchodovat. (Příklad Itálie ukazuje, jak je v moderním státě obtížné řídit soukromý podnik bez dobrodiní pravidelného poštovního doručování.) Udržování funkce poštovní služby se tedy automaticky stává věcí, za níž nese odpovědnost vláda. Podobně je tomu se železniční dopravou, neboť od chvíle, kdy činnost železničních společností prostoupila veřejný život do té míry, že se stala jeho neodmyslitelnou součástí, je zjevně záležitostí veřejnou, a tudíž věcí státního zájmu. Tento příklad ukazuje, jak se podniky, které začínají jako soukromé, mohou stát po čase veřejnou službou. Právě v případě, kdy jde o veřejnou službu, může být státní moc vyzvána, aby obchodní podnik podporovala, chránila a poskytla mu také (kde je to možné) zákonný statut - aniž by při tom došlo ke znásilnění normálních vlastnických práv. To se uznává dokonce i v Americe. Právě tímto přičleňováním (incorporation) nezávislých podniků se „hranice" státu rozšiřují až k bodu, kde je pociťováno jisté napětí. Jinak to možné není, a přeje-li si konzervativec podílet se v moderním státě na vládnutí, musí to uznat a podílet se i na této nezbytnosti. Jde-li pouze o průmysl, bude se však konzervativec zdráhat podporovat státní zasahování, a to nikoli z jakýchsi samolibých sympatií k těm úspěšným, jak se někteří domnívají, ale pouze ze strachu, že jej budou obtěžovat ti slabí. K přátelství nepatří pěstování závislosti. Proto ani stát nemá občany uvádět do finanční závislosti. Kdykoli stát znárodňuje průmysl, dělá právě toto, neboť tím odstraňuje přirozenou možnost, aby se lidé řídili vlastním zájmem, a místo toho vytváří jakési enklávy nadbytečnosti, v nichž jsou tisíce a tisíce lidí - díky váhavé shovívavosti státní moci - udržovány v nevědomosti o své neužitečnosti. Konzervativec by tu patrně dával přednost takzvané „tvrdé disciplíně trhu" - když už pro nic jiného, tedy proto, že rychleji vede k tomu, co se tak jako tak musí stát. Bylo by zdlouhavé a obtížné prozkoumávat všechny argumenty, které tu mohou mít nějakou váhu. Platnost zásady je však třeba potvrdit. K absolutním povinnostem státu patří mít moc nad svými poddanými (subjects-ve státě, který je, jako autorova země, královstvím, jsou občané „subjects", tj. poddanými; autor však tento pojem vztahuje i na ostatní formy státu - pozn. překl.). Vztahy státu k poddaným nejsou a nemohou být smluvní povahy. Nejsou to tedy vztahy zaměstnavatele a zaměstnance. Stát má autoritu, odpovědnost a despotickou rodičovskou moc. Uvolní-li tyto vazby, stát zahyne, a spolu s ním zahyne i společnost. Stát se proto musí vyvléci z jakéhokoli ekonomického uspořádání, které by jej zcela vydávalo na milost a nemilost jednotlivým občanům. Už mnohokrát lidé této rady nedbali, a nikdy se to nedělo okázaleji než v moderní době. Rozvětvenou a nekontrolovatelnou státní správou, místní samosprávou, znárodněným průmyslem, všemi těmi poradními orgány a do všeho možného mluvícími výbory, které stát obklopují, rozpustila vláda svou moc mezi nevědomé masy. Nedokáže-li vůči nim uplatnit donucovací moc, je vydána na milost a nemilost kterékoli síle (například odborům), jež to dokáže. 105 [pageend107]Skutečný zaměstnanec státní služby je služebník. Dovolí-li to stát, může sám na sebe pohlížet jako na soukromého zaměstnance se soukromými a smluvními právy. Může proti státu používat své „právo" stávkovat. Může se (spolu s milióny ostatních) angažovat v činnostech, které se, jakkoli je zákon povoluje, podobají ve skutečnosti vzpouře. Avšak je-li tomu tak, je takový stát slabý a přestává jako stát existovat. Jakou politikou lze obnovit jeho moc? Jedna odpověď se sama vnucuje: mimořádně odměňovat ty služebníky, bez nichž se nelze obejít, ale přimět je, aby byli skutečně služebníky. A pokud jde o ty ostatní, ti ať si stávkují, a třeba pořád. (Z knihy vybral A. L.) POZNÁMKY: 1 V době války o španělské dědictví, k níž došlo po vymření španělské větve Habsburků (1701-1714). (pozn. překl.) 2 Pier Plowman - básnická skladba z druhé poloviny 14. století, připisovaná Langlandovi; náboženská alegorie líčící ve sledu vidění společenský život v Anglii; její satirická nota vychází z konzervativního postoje, (pozn. překl.) 3 Sir I. Berlin, Four Essays on Liberty, Oxford 1969, kap. I. 4 Fenomenologie ducha a Filosofie práva. Některé aspekty tohoto názoru jsou předjímány Lockern a tomistickým vysvětlením „přirozeného práva". 5 Lord Keynes, The General Theory of Employment. Interest and Money, London 1936, s.104. 6 „Household" neznamená jen dům, resp. domácnost. Autortu má, podobně jako Aristoteles a Hegel, na mysli obecněji instituci, která je zvláštní kombinací soukromého a společného vlastnictví: soukromého ve smyslu práva vyloučit odtud všechny cizí či nežádoucí osoby a společného v tom smyslu, že toto právo všichni příslušníci „domácnosti" nedělitelně sdílejí. Konkrétně jde o venkovský, rodinný, dědičný dům a jeho zařízení, (pozn. překl.) 7 Viz zejména dílo Michaela Foucaulta (především Les Mots et les choses, Paris 1966, a L'Archéologie du savoir, Paris 1970), v němž je přepisování dějin v mytologické formě dovedeno k velkolepým, ovšem násilným rétorickým závěrům. 8 Liberální hledisko je přehledně shrnuto Johnem Stuartem Millem v knize The Principles of Political Economy, II, i: Instituce vlastnictví, je-li omezena na své základní prvky, spočívá v tom, že každý uznává právo na disponování tím, co on či ona vlastním úsilím vyrobili nebo dostali darem či na základě dohody, bez použití síly či klamu, od toho kdo to vyrobil." 9 Tuto věc nelzejen tak snadno shrnout. Viz doktrínu o právu zakládajícím sena promlčení, obhajovanou čestně, ale nepřiměřeně Millem (v op. cit. II, 2, ii); viz také pojednání o „soutěžení a zvyklosti" v op. cit. II, 4, ii; tento jeho pokus podřadit dějiny liberálnímu principu a jeho čestné přiznání neúspěchu jsou tu velmi ilustrativní. 10 Trust-svěřenectví majetku; majetek je svěřen s cílem nakládat sním vzhledem k nějakému účelu nebo ve prospěch nějaké osoby, (pozn. překl.) 11 Liberál, o němž je tu řeč, byl sir Alfred Mond (později lord Melchett). 12 Teorie, kterou lze za tímto tvrzením najít, je ve skutečnosti neprokázaná a často popíraná. Zatímco Baran, Sweezy a Galbraith potvrzují, že něco takového tu musí být (odvozujíce inspiraci z cynického vylíčení procesu industrializace v pracích Veblena), jsou jisté důkazy, že se týká jen podnikání v Americe. Legislativa, regulující monopoly, je v Evropě tak starého data, že obchodní zvyklosti zahrnuly do sebe - jak se zdá - již mnoho z jejích zásad a cílů. Avšak viz Thorstein Veblen, The Theory of Business Enterprise, Chicago 1904, kap. 3. 106 [pageend108]EXCERPTA Cesta do otroctví * * Vybráno z knihy F. A. Hayek, Cesta do otroctví, Academia 1990, přel. T. Ježek. Text byl nepatrně upraven. Friedrich August von Hayek Málokterá kniha z oboru humanitního myšlení ovlivnila názory celých generací jako Cesta do otroctví F. A. von Hayeka. Odvaha a jasnozři- vost, s jakými von Hayek před téměř padesáti lety vyslovil základní pravdy liberálního postoje ke světu, z ní učinily klasické dílo, s nímž se musí vyrovnat každý, kdo se chce vědomě podílet na obnově západoevropské civilizace v této zemi. Individualismus má dnes špatné jméno a termín bývá spojován s egocentris- mem a sobectvím. Avšak individualismus, o kterém hovoříme v kontrastu se socialismem a všemi ostatními formami kolektivismu, s egocentrismem a sobectvím nutně nesouvisí. Jenom postupně budeme moci v této práci objevovat kontrast mezi těmito opačnými principy. Avšak podstatné rysy tohoto individualismu byly poprvé naplno formulovány během renesance z prvků křesťanství a z klasické antické filozofie a od té doby zesílily a vyrostly v to, co známe jako západoevropskou civilizaci - úcta k jednotlivci jako k člověku, to jest uznání jeho vlastních názorů a zálib za nejdůležitější v jeho vlastní sféře, ať už je jakkoli malá, a přesvědčení, že je žádoucí, aby člověk mohl rozvíjet své vlastní individuální nadání a vlohy. Různé druhy kolektivismu - komunismus, fašismus atd. - se mezi sebou liší v povaze cílů, ke kterým zamýšlejí upřít úsilí společnosti. Všechny se však liší od liberalismu a individualismu úmyslem organizovat celou společnost a všechny její zdroje k tomuto jednotnému cíli a odmítáním uznat autonomní sféry, ve kterých cíle jednotlivců platí za nej vyšší. Zkrátka, jsou totalitní v pravém smyslu no107 [pageend109]vého slova, které jsme zvolili pro popis neočekávaných, nicméně však neodmyslitelných projevů toho, co v teorii nazýváme kolektivismus. Individualismus nepředpokládá, jak se často tvrdí, že člověk je egoistický nebo sobecký, nebo že by takový být měl. Vychází pouze z nesporného faktu, že meze naší představivosti znemožňují zahrnout do naší stupnice hodnot více než pouhý výsek potřeb celé společnosti. A že tudíž, přísně řečeno, stupnice hodnot mohou existovat pouze v invidividuálních myslích, že existují pouze dílčí hodnotové stupnice, které jsou nevyhnutelně odlišné a často navzájem neslučitelné. Individualisté z toho vyvozují, že jednotlivcům by mělo být dovoleno v rámci stanovených mezí sledovat spíš své vlastní hodnoty a preference než hodnoty a preference někoho jiného, že v této oblasti by měl být systém cílů jednotlivce nadřazený a neměl by být předmětem diktátu jiných. A právě toto uznání jednotlivce jako nejvyššího soudce svých cílů, přesvědčení, že jeho vlastní názory by měly, pokud je to možné, řídit jeho jednání, je to, co tvoří podstatu individua- listického postoje. Nic neodlišuje podmínky ve svobodné zemi od podmínek země, ve které vládne svévole, lépe než respekt svobodné země k velkým principům známým jako vláda zákona. Beze všech technických podrobností to prostě znamená, že vláda je ve veškerém svém jednání vázána pevnými pravidly vyhlášenými předem - pravidly, která umožňují s dostatečnou jistotou předvídat, jak autorita za daných okolností svou donucovací moc použije, a na základě této znalosti plánovat vlastní individuální záležitosti. Stát by se měl sám omezit na stanovování pravidel platných pro obecné typy situací a měl by ponechat jednotlivcům svobodu ve všem, co závisí na místě a času, protože pouze jednotlivci, kterých se příslušný případ týká, mohou tyto okolnosti plně znát a přizpůsobit jim své jednání. Mají-li být jednotlivci s to využít při formulaci svých plánů efektivně svých znalostí, musí být s to předvídat jednání státu, které může tyto plány ovlivnit. Má-li však být jednání státu předvídatelné, musí být určováno pravidly stanovenými nezávisle na konkrétních okolnostech, které nelze ani předvídat, ani brát předem v úvahu. Otázka, zda by stát měl nebo neměl „jednat" nebo „zasahovat", předkládá veskrze falešnou alternativu, a termín laissez faire je při označování principů, na nichž spočívá liberální hospodářská politika, krajně nejednoznačný a zavádějící. Každý stát musí samozřejmě jednat a každé jednání státu tak či onak do něčeho zasahuje. O to však nejde. Důležitá je otázka, zda jednotlivec může jednání státu předvídat a tuto znalost využít jako východisko při formulaci vlastních plánů, aniž by stát do toho zasahoval, s tím, že jednotlivci přesně vědí, do jaké míry budou chráněni před zasahováním druhých, nebo naopak zda stát hodlá individuální úsilí mařit. 108 [pageend110]Konflikt tudíž není, jak se často nesprávné chápalo v diskusích 19. století, mezi svobodou a zákonem. Jak objasnil až John Locke, nemůže být svobody bez zákona. Konflikt je mezi různými druhy zákonů, zákonů tak odlišných, že je lze sotva nazývat stejným jménem: ten první plyne z panství zákona, jež znamená obecné principy stanovené předem „pravidly hry", která jednotlivcům umožňují předvídat, jak bude donucovací aparát státu použit nebo co jednotlivec a jeho spoluobčané smějí dělat a co budou muset dělat za stanovených okolností. Druhý typ zákona dává autoritě de facto moc dělat to, o čem si myslí, že je zapotřebí. A tak panství zákona jasně nemůže být zachováno v demokracii, která začne rozhodovat každý zájmový konflikt nikoli podle pravidel stanovených předem, nýbrž „podle jeho kladů a záporů". Je příznačné, že jednou z nejobvyklejších námitek proti konkurenci je, že je „slepá". Není bez významu připomenout, že pro starověké národy byla slepota vlastností bohyně spravedlnosti. Ačkoli konkurence a spravedlnost mají sotva ještě něco společného, je stejnou chválou konkurence i spravedlnosti, že nehledí na osoby. To, že není možné říci předem, kdo bude šťastný a koho stihne pohroma, to, že odměny a tresty nejsou rozdělovány podle něčího názoru na zásluhy a provinění různých lidí, nýbrž že závisejí na jejich schopnostech a štěstí, je stejně důležité jako to, že při formulaci pravidel zákona nemáme být schopni předvídat, která konkrétní osoba jejich aplikací získá a která ztratí. A to neplatí o nic méně proto, že v konkurenci jsou při určování osudů různých lidí často náhoda a štěstí stejně důležité jako dovednost a předvídavost. Naše generace zapomněla, že systém soukromého vlastnictví je nejdůležitější zárukou svobody nejenom těch, kdo majetek vlastní, nýbrž i všech ostatních. Jenom proto, že kontrola výrobních prostředků byla rozdělena mezi mnoho nezávisle jednajících lidí, nemá nad námi nikdo úplnou moc a jako jednotlivci můžeme rozhodovat o tom, co uděláme sami se sebou. Jsou - li všechny výrobní prostředky svěřeny do jediných rukou, ať už to jsou nominálně ruce „společnosti" jako celku nebo ruce diktátora, pak kdokoli tuto kontrolu vykonává, má nad námi úplnou moc. Nerovnost se bezpochyby snáší ochotněji a důstojnosti lidí se dotýká méně, když není naprogramována. V konkurenční společnosti není znevážením osobnosti, urážkou lidské důstojnosti, když někomu konkrétní firma řekne, že nepotřebuje jeho služby nebo že mu nemůže nabídnout lepší práci. Jakmile na sebe stát vezme úkol plánovat veškerý ekonomický život, pak se problém společenského postavení různých jednotlivců a skupin nevyhnutelně musí stát úředním politickým problémem. Jak bude donucovací síla státu sama rozhodovat, kdo má co mít, pak jedinou mocí, kterou stojí za to mít, bude podíl na výkonu této řídící moci. Nebude existovat žádná ekonomická nebo společenská otázka, která by nebyla politickou otázkou vtom smyslu, že by její řešení 109 [pageend111]nezáviselo výlučně na tom, kdo vlastní donucovací moc a čí názory ve všech případech převládnou. Dnešní mladá generace vyrostla ve světě, ve kterém byla ve škole a v tisku podnikavost líčena jako něco hanebného a tvorba zisku jako nemorálnost, zaměstnávání stovky lidí jako vykořisťování, zatímco poroučet stejnému počtu lidí se považovalo za čest. Starší lidé to mohou považovat za přehánění současného stavu věcí, avšak denní zkušenost učitele neponechává nejmenší pochybnost o tom, že se v důsledku antikapitalistické propagandy hodnoty změnily již dávno před změnami v institucích, k nimž dosud v Anglii došlo. Zde se musíme na okamžik vrátit k situaci, která potlačení demokratických institucí a vytvoření totalitního režimu předchází. V tomto stadiu se ozývá všeobecné volání po rychlém a rozhodném jednání vlády a dominantním prvkem situace je nespokojenost s pomalostí a těžkopádností demokratické procedury. Nejvíc tudíž přitahuje muž nebo strana, kteří se zdají být dost silní a rozhodní, aby věcmi pohnuli z místa. „Silný" neznamená v tomto smyslu toliko početní převahu - lidé jsou nespokojení právě s neefektivností parlamentních většin. Chtějí někoho s podporou natolik solidní, aby vzbuzoval důvěru, že prosadí, cokoli bude chtít. A právě tady nastupuje nový typ po vojensku organizované strany. Pokud je vůbec nějaká skupina dost silná, aby vnutila své názory na životní hodnoty všem ostatním, určitěji netvoří lidé s nejdiferencovanějšími a nejrozvinutějšími sklony, ale ti, kteří tvoří „masu" v hanlivém smyslu toho slova, ti nejméně originální a nezávislí, ochotní podpořit své specifické ideály vahou svého počtu. Intenzita morálních emocí, která provází hnutí jako nacionální socialismus nebo komunismus, může být pravděpodobně srovnávána jen s velkými náboženskými hnutími minulosti. Jakmile jednou připustíte, že jednotlivec je pouhým prostředkem sloužícím cílům vyššího celku nazývaného společnost nebo národ, vyplyne z toho nutně většina rysů totalitních režimů, které nás děsí. Z ko- lektivistického hlediska jsou netolerantnost a brutální potlačení nesouhlasu i naprosté opovrhování životem a štěstím jednotlivce podstatnými a nevyhnutelnými důsledky této základní premisy. Kolektivista to může připustit a zároveň prohlašovat, že jeho systém je vyšší než ten, ve kterém „sobecké" zájmy jednotlivců smí mařit plné uskutečnění cílů, které si společenství vytyčilo. Když němečtí filozofové znovu a znovu pranýřují snahu dosáhnout osobního štěstí jako cosi nemorálního samo o sobě a považují za hodné chvály pouze splnění uložené povinnosti, jsou naprosto upřímní, i když pro ty, kteří byli vychováni v odlišné tradici, je obtížné to pochopit. Jsou -1i veškeré zdroje běžných informací pod jednotnou účinnou kontrolou, 110 [pageend112]není už otázka, jak lidi přesvědčovat o tom či onom. Obratný propagandista má moc tvarovat myšlení lidí jakýmkoli směrem, a dokonce i ten nejinteligentnější a nejnezávislejší národ nemůže zcela uniknout vlivu propagandy, je-li dlouho izolován od všech ostatních zdrojů informací. Je zcela v duchu totalitarismu, že se odsuzuje jakákoli lidská činnost, jež je sama o sobě účelem a nesleduje vyšší cíl. Věda pro vědu, umění pro umění je něco hrozného jak pro nacisty, tak pro naše socialistické intelektuály či pro komunisty. Každá činnost musí své odůvodnění odvozovat z vědomých společenských cílů. Nesmí existovat žádná spontánnost, neřízená aktivita, protože by to mohlo vést k výsledkům, které nelze předvídat a jež plán nestanovil. Mohlo by vzniknout něco nového, co se vymyká filozofii plánovače. Tento princip zasahuje i hry a zábavu. Ponechávám čtenáři, aby uhádl, zda byli šachisté oficiálně napomenuti v Německu, nebo v Rusku, že „musíme jednou provždy skončit s neutralitou šachu. Jednou provždy musíme odsoudit šachy pro šachy stejně jako umění pro umění.“ Asi je dost pravdy na tom, že velká většina je zřídka schopná myslet nezávisle, že přijímá hotové názory na většinu otázek a že by byla stejně spokojená, kdyby se narodila v kterémkoliv jiném souboru názorů, nebo kdyby ji někdo dovedl k nějakému jinému. V každé společnosti bude mít svoboda myšlení pravděpodobně přímý význam jen pro malou menšinu. To však neznamená, že kdokoli je povolán, nebo by měl mít moc vybírat ty, jimž má být tato svoboda vyhrazena. Odmítání podrobit se silám, které nechápeme, nebo dokonce nedovedeme uznat za vědomé rozhodnutí nějaké inteligentní bytosti, je produktem neúplného, a tudíž mylného racionalismu. Neúplného, protože se mu nedaří pochopit, že koordinace nejrozmanitějších individuálních úsilí ve složité společnosti musí počítat s fakty, o nichž žádný jednotlivec nemůže mít úplný přehled. Jedinou alternativou k podřízení neosobním a zdánlivě iracionálním silám trhu představuje podřízení nekontrolovatelné, a tudíž svévolné moci jiných lidí, což by znamenalo zánik této společnosti. Lidé si ve své úzkostné snaze uniknout obtížným omezením, která pociťují v současné době, neuvědomují, že nová autoritativní omezení, která budou muset být na jejich vůli uvalena, budou ještě bolestnější. Budou-li zdroje různých národů považovány za výlučné vlastnictví těchto národů jako celku, budou-li se z mezinárodních ekonomických vztahů stávat stále více vztahy mezi celými národy, organizovanými jako subjekty obchodu - místo aby to byly vztahy mezi jednotlivci - pak se nevyhnutelně stanou zdrojem závisti i třenic mezi celými národy. Jednou z nejfatálnějších iluzí je, že se mezinárodní třenice omezí, když se konkurence o trhy nebo o suroviny nahradí vyjednáváním mezi státy nebo organizovanými skupinami. (Z knihy vybrat R. S.) 111 [pageend113]FILOSOFICKÝ ČASOPIS Tato filosofická revue přináší každé dva měsíce původní texty našich i zahraničních autorů, recenze a zprávy. Objednávky přijímá redakce časopisu, Praha 1, Jilská 1, tel. 2319115, volný prodej ve vybraných prodejnách v Praze a Brně. Vydává: Filosofický ústav ČSAV [pageend114]NÁŠ ROZHOVOR Pro vědce není špatná vizitka věřit v Boha (rozhovor s dr. Jiřím Grygarem, CSe.) Dr. Jiří Grygar, CSc. se narodil v roce 1936, vystudoval fyziku na přírodovědecké fakultě Masarykovy university v Brně a astronomii na matematicko-fyzikální fakultě University Karlovy v Praze. Do roku 1980 pracoval v Astronomickém ústavu ČSAV v Ondřejově, pak po jednadvaceti letech přešel do Fyzikálního ústavu ČSAV v Řeži, kde pracuje v laboratoři nízkých teplot. Je autorem více než devadesáti vědeckých prací, veřejnost ho zná jako spoluautora populárně-vědecké publikace Vesmír a dalších knížek z oblasti non scifi. Vystupoval také jako popularizátor vědy v televizi a rozhlasu. Věřícím katolíkem je od dětství. O vztahu víry a přírodních věd jsme si sotva mohli popovídat s někým kompetentnějším. * * * Red.: Již podruhé v poměrně krátké době s vámi hovořím o vztahu vědy a víry. Začněme rozchodem“... Základním teoretikem „substance“ 17. století je portugalský Žid žijící v Amsterodamu, brusič čoček a filozof Baruch Spinoza. Někteří historici filozofie jej nazývají prvním atheistou nové doby (Mácha). Pojem Boha jev jeho teorii rozpuštěn v přírodě. Tady lze hledat začátky racionalismu a materialismu dalších století. Čím si vysvětlujete, že tehdejší věda se zprvu jaksi koketně, pak ale velmi revolučně odklonila od Boha? Gry.: Mám pocit, že tento odklon souvisí s neobyčejnými úspěchy experimentální i teoretické mechaniky (od Galilea k Newtonovi); mnohým fyzikům se svět začal jevit jako dobře seřízený stroj, jehož funkce je jednoznačně určena a předvídána postupně objevovanými mechanickými zákony. Navíc se ukázalo, že zákony odvozované na povrchu maličké Země stejně dobře platí i ve „vzdáleném“ vesmíru - ve sluneční soustavě. U mnoha odborníků to vzbudilo dojem, že věda je téměř u cíle vysvětlit celý svět pomocí zákonů, které objevili lidé sami. Dále k tomuto odklonu přispěly nešťastné pokusy církevních autorit 113 [pageend115]o filozofické i praktické odsouzení velmi nadějných vědeckých hypotéz v podobě Kopernikova heliocentrismu a Galileových úvah o pohybech Země. Jak se posléze ukázalo, šlo o medvědí službu pro věc náboženské víry. Domnívám se, že v podvědomí mnoha lidí dnešní doby jsou právě tyto historické konflikty dosud argumentem pro hledání zásadního rozporu mezi vědou a náboženskou vírou. Stejně tak se klade do protikladu racionalismus vědy a údajný iracionalismus náboženské víry. Zdá se mi, že speciálně křesťanství je neobyčejně racionální způsob hledání Boha, zřetelně odchylný od „mystického“ přístupu orientálních náboženství. Red.: V posledních desetiletích se ovšem vědci, zejména ti, kteří zkoumají přírodu, k víře vracejí. Kde můžeme vystopovat ten jakýsi „zlom k pokoře“? Gry.: Nemyslím, že zmíněný příklon přírodovědců k náboženské víře je až záležitostí posledních desetiletí. Hluboce věřícími vědci byli přece mimo jiné právě Galileo a Newton a stejně tak nejpřednější vědci minulých staletí (Faraday, Pasteur, Pascal). Samozřejmě lze uvést i vědce materialisty či agnostiky z těchže epoch a bylo by asi docela zajímavou sociologickou studií porovnávat zastoupení těchto základních filozofických směrů řekněme u sta nejvýznamnějších přírodovědců každého století od počátku novověku. Není mi známo, že by taková studie existovala. Je však zajisté nepřehlédnutelné, že k nábožensky věřícím lidem lze přiřadit nejvýznamnější zakladatele dvou velkých fyzikálních koncepcí 20. století - obecné teorie relativity a kvantové mechaniky. Mnozí z nich nebyli ortodoxní věřící - tak například filozofické názory Alberta Einsteina velmi ovlivnil vámi zmíněný Baruch Spinoza. Niels Bohr se zase i ve své odborné práci prokazatelné inspiroval orientální mystikou. Nicméně základní orientace všech těchto mimořádně zdatných tvůrců na náboženský výklad světa je mimo jakoukoliv pochybnost. Zmíněné rozhodující objevy se ve fyzice uskutečnily během prvního čtvrtstoletí 20. století a znamenaly obrovský filozofický zvrat, jehož důsledky prožíváme dodnes. Tím hlavním důsledkem je odklon od mechanického modelu světa, naprostá nenázornost interpretace fyzikálních pojmů, nově pojímaný determinismus (či spíše indeterminismus), úvahy o kauzalitě, smyslu a roli náhody atd. Fyzikové si uvědomili téměř až bolestně, že zdaleka nejsou u konce cesty úplného výkladu světa, a z toho pramení jejich současná pokora. Odtud je už jen ten pověstný krůček k přijetí ideje Boha jako tvůrce světa, v metafyzickém smyslu. Max Planck to vyjádřil zcela stručně: „Neexistuje fyzika bez příměsi metafyziky.“ Podobně hovoří současný význačný americký fyzik (tvůrce teorie černých děr) John Archibald Wheeler: „Fyzika může vysvětlit zákony pohybu, ale vysvětlení počátečních podmínek 114 [pageend116]je mimo hranice fyziky.“ Je zajímavé, že v tomto smyslu se vlastně ve fyzice nic nezměnilo od starověku. Připadá mi až neuvěřitelné, že to mnozí myslitelé nepostřehli, neboť tento problém se týká kterékoliv fyziky z kterékoliv epochy, tedy i té „osvícené“ fyziky mechanické. Je jasné, že uvědomění si tohoto problému ještě neznačí jeho vyřešení. Je však zřetelné, že řešení není možné uvnitř fyziky, ani dnes ani v budoucnosti. Ještě bych měl podotknout, že „fyzika“ tu vystupuje v roli představitele všech přírodních věd. Je totiž univerzální; fyzikální zákony se nevyhnutelně uplatňují jak v chemii, tak v biologii, kde je samozřejmě všechno ještě mnohem složitější. Proto z důvodů vnitřní průzračnosti argumentů užívám právě tohoto zjednodušení. Red.: Jak tedy chápe Boha vědec - člověk, který se na rozdíl od většiny jiných často dostává až na „dřeň věcí“? Gry.: Tohle je zajisté velmi individuální. Mně osobně připadá nesmírně důležité poučení z teorie relativity i kvantové fyziky, které zní: nediv se příliš ničemu, co zdánlivě není v souladu se „zdravým rozumem“, a dále: nesnaž se o hledání názorných modelů při popisu fyzikálních jevů, nespoléhej příliš ani na zákony formální logiky. Nejsme-li totiž s to chápat přesně rozumem ani tak primitivní jevy, jako je proton, ohyb světla nebo supravodivost, jak si můžeme troufnout na byť i jen přibližné chápání Boha, který všechny věci, jevy a stavy přesahuje doslova nekonečně? Eddington (britský astrofyzik) kdysi prohlásil, že si není jist, zda tento svět chápe lépe fyzik, básník nebo mystik. Podle mého soudu k chápání Boha je třeba spojit přístup všech jmenovaných, a stále to budou jen útržky a cípky pomyslného absolutního pochopení Boha. Člověk zajisté není s to chápat ani sama sebe, natož bytost, která je z povahy věcí transcendentní. Myslím, že pro způsob, jímž si věřící vědec uvědomuje Boha, nemáme v jazyce vhodné slovo. Máte ovšem pravdu, že tím, že se vědec dostává více než jiní lidé k podstatě věcí a jevů, bývá právě takto ve své víře v Boha utvrzován. Red.: Připravil jsem si na vás citát z bible:„Ježíš mu pravil: ,Je také psáno: Nebudeš pokoušet Hospodina, Boha svého'. Pak ho ďábel vezme na velmi vysokou horu, ukáže mu všechna království světa i jejich slávu a řekne mu: ,Toto všechno ti dám, padneš-li přede mnou a budeš se mi klanět.' (Matouš, 4) Není věda jakýmsi pokušením? Myslím v tom smyslu, že svádí proniknout do podstaty Božího řádu. Nestalo se vám někdy, že jste toužil tento řád objevit a lidsky marnivě s ním zacházet? Gry.: Tuhle otázku neumím z vlastní zkušenosti příliš dobře posoudit. Člověk by musel být vědcem prvního řádu ve smyslu definice profesora 115 [pageend117]A. I. Kitajgorodského, aby mohl odpovídat z vlastní zkušenosti. („Prvořadá teorie předpovídá. Druhořadá teorie zakazuje a teorie třetího řádu dodatečně objasňuje jevy.“) Z literatury jsou známy výroky vědců, kteří se podíleli na projektu atomové pumy ve Spojených státech, že cítili vnitřní lákání k řešení problému prostě proto, že je ohromovala ta příležitost udělat něco technicky neuvěřitelného. To byli zajisté vědci prvního a druhého řádu, a tak by se člověk musel optat jich. My, co děláme teorie třetího řádu, takové problémy nemáme. Ani v době romantického snění na začátku své dráhy, kdy jsem si mohl myslet, že vědecké nebe je na dosah ruky, mne nic podobného nenapadlo. Red.: Lewis Thomas ve své knize „Myšlenky pozdě v noci“ píše: .. věda je přesně to, co popsal Bush jako ,nekonečné hraniční pásmo'.“ Mechanicky pojato to znamená, že není-li konce, nemůže být ani začátku. Tedy jak to, že Stvořitel? Gry.: Především lze přímo v kosmologii ukázat, že je možné mít začátek, aniž by byl konec. Friedmanova a Lemaitrova kosmologická řešení Einsteinových rovnic dávají celou třídu (nekonečnou množinu) modelů s počátkem v čase, ale bez časového konce v budoucnosti. Podle současného stavu pozorovací astronomie jsou dokonce právě tyto modely nejpravdě- podobnějším řešením kosmologické otázky pro náš reálný vesmír. Tady se přímo názorně ukazuje, jak spekulace - byť založené na formální logice mohou být chybné a příslušné argumenty scestné. Podobně marxisté tvrdili, že hmota je věčná v prostoru a čase hlavně proto, že tím z hlediska zákonů formální logiky jaksi vyloučili Stvořitele a priori. Dnešního fyzika by přitom vůbec nevzrušilo, kdyby Bůh stvořil hmotu nekonečnou v prostoru a čase (neříkám ovšem, že to tak Bůh opravdu udělal). Z „technického“ hlediska to pro tvůrce není o nic „obtížnější“ než stvořit hmotu v konečné minulosti (spolu s časem a prostorem); obdobně je tomu, pokud jde o zánik hmoty, prostoru či času. Myšlenka Lewise Thomase je ovšem míněna zřejmě trochu jinak. Názorně to kdysi popsal francouzský fyzik, matematik a filozof Blaise Pascal. Přirovnal lidské vědění ke kouli, jejíž poloměr se s časem zvětšuje. Povrch této koule poznání představuje „vědeckou frontu“ - to je to Bushovo „nekonečné hraniční pásmo“ v tom smyslu, že s rostoucím poznáním se i povrch Pascalovy koule zvětšuje, a to nad jakoukoliv konečnou mez. Právě v tomto smyslu je vědecké poznání nekonečné a dokonce se v průběhu poznávacího procesu „dotek s neznámem“ neustále zvětšuje. V tomto pojetí je tedy situace soudobé vědy dokonce horší než kdykoliv v minulosti, a lepší, než tomu bude v libovolné budoucnosti! Myslím, že jde o velmi pozoruhodný paradox. Red.: Jsem ochoten a schopen přijmout vaše tvrzení, že prostřednictvím 116 [pageend118]přírodovědných oborů nahlížíte svět jako „dokonalý“. Jenomže vědy humanitní takovou dokonalost neshledávají. Myslím tím zejména obory zabývající se etikou, ale i psychologií, sociologií, politikou apod. Vezmeme-li doslova: „Bůh stvořil člověka, aby byl jeho (zvýrazněno red.) obrazem, stvořil ho, aby byl obrazem Božím“ (První Mojžíšova, 1), pak se musíme zamyslet nad tím, zda v nitru Božím není takový svár, jaký je v nitru člověka. Selsky řečeno: Proč Bůh stvořil k obrazu svému tak nedokonalého tvora ? Nedokonalého zejména v tom, co je podstatou křesťanství - lidskosti... Gry.: Mohl bych být mírně jedovatý a spojit vaši úvahu s názorem, že zjišťovaná nedokonalost člověka je následkem nižší úrovně humanitních věd, které na rozdíl od věd přírodních nejsou exaktní a jejich metodika je příliš primitivní... Nebylo by to však fair; humanitní vědy zkoumají podstatně složitější jevy a vztahy, proti nimž jsou objekty přírodních věd učiněná neviňátka. Nejsem ani teolog, abych zde mohl rozvinout fundovanou úvahu o vztahu člověka a Boha. Použijeme-li však vámi citované biblické terminologie, je zřejmé, že obraz není originál (kdyby byl, byl by člověk rovnou Bohem). Podstatou křesťanského učení o člověku je myšlenka, že Bůh dal člověku svobodnou vůli, a tím ho vystavil pozoruhodné zkoušce. Bůh totiž dal člověku vodítko k tomu, aby konal dobro a v tomto smyslu se stal Božím obrazem, ale toto vodítko není udidlo: člověk má vůli k tomu, aby se rozhodl sám. V tom spočívá velikost i tragika lidského údělu. Ryzí křesťanství tak před nás staví ideál člověka obrazu Božího, ale dosáhnout tohoto ideálu není možné pomocí bezplatné vstupenky do ráje. Každý člověk tu má rovnou příležitost - praktická zkušenost však ukazuje, jak nedokonale této příležitosti lidé využívají. Red.: Hledáte-li za „stavbou“ světa dokonalého „stavitele“, pohybujete se na hranici mechanického pojímání tvorby tohoto světa. Kdysi jste mi přirovnal konzistenci světa a ostatně vesmíru k barevnému televizoru. Nezdá se vám, že v „oduchovnění“ fyziky jde dál Fritjof Capra, který v eseji „Moderní fyzika a východní mystika“ daleko víc akcentuje dynamismus právě mystiky východních náboženství? Gry.: Už v předešlých odpovědích jsem se snažil poukázat na to, že pojmy, modely či podobenství odvozené z běžné lidské zkušenosti jsou nedokonalé i pro popis přírody samotné, tím spíše pak pro popis bytosti, která přírodu přesahuje (tím se asi zásadně křesťanství liší od Spinozova pan- teismu). Caprův přístup je dnes sice přijímán s obecným nadšením, ale i když to nemohu exaktně prokázat, dělá to na mne dojem jisté módní vlny, která zase pomine. Člověk má v sobě zabudovánu zajímavou tendenci k hledání snadných cest a zkratek a Evropanovi (tím myslím filozofické založení, ne geografické bydliště), zklamanému obtížností cesty k úplnému poznání, může náhle připadat orientální mystika jako kýžená 117 [pageend119]zkratka. Ve filozofii však platí přesně to, co v astronomii: Per aspera ad astra (Drsnou cestou ke hvězdám). V zásadě však platí, co jsem říkal o barevném televizoru. Je zcela jasné, že za fungujícím přístrojem musí být jednak ruce, které televizor smontovaly a oživily, dále hlavy, které připravily příslušná schémata, a ještě jiné hlavy, které nalezly příslušné fyzikální principy a zákony. Nepřipadá mi, že tento obraz by byl čistě mechanický, už proto, že fyzika určitě není čistě mechanická. Proto mi podobenství připadá dostatečně výstižné i pro pochopení vztahu Boha a vesmíru, ale je to samozřejmě podobenství, ale nikoliv exaktní důkaz. Red.: A přece: Nezapochyboval jste někdy ? Pokud odpovíte „ne“, zamyslete se nad tím, zdaje taková odpověď zcela důvěryhodná u člověka hledajícího, neboť takovým každý vědec přece je! Gry.: Tohle je moc pěkná otázka, zvláště když předem odhalujete chyták spjatý s případnou zápornou odpovědí. Navzdory téhle pasti odpovídám po pravdě, že jsem nezapochyboval. Vědec přirozeně v rámci vědy pochybuje - v tom je ostatně podstata jeho činnosti - ale pochybuje o vědeckých poznatcích, nikoliv o vědecké metodě. Poznatky se mění, ruší a vznikají nové, leč způsob, kterým se to děje, je stále týž: využívá vědecké metody, které vědci bezvýhradně věří po celý život! Kdybychom zapochybovali o platnosti vědecké metody při své práci, přestali bychom tu práci dělat, neboť by ztratila své opodstatnění. Přitom oprávněnost vědecké metody nelze exaktně dokázat, je to vědecké dogma. Totéž platí ve vypreparované podobě v matematice jako vrcholné abstrakci. Tam je řetězec axiom-věta-důkaz naprosto jasný. O větách a důkazech lze pochybovat, o axiomech nikoliv. Jde samozřejmě o podobenství, ale v tomto pojetí je víra v Boha axiom, o němž pochybovat je zcela neúčelné. Můžete si ovšem zvolit jiný axiom, např. nevíru v Boha nebo nevíru v poznání. Tak jako metody matematiky neumožňují rozhodnout o přednostech či nedostatcích jednotlivých axiomů, nelze tak učinit ani při přijetí či nepřijetí těchto „filozofických axiomů“. Pochybovat o nich se však vlastně ani nedá. Red.: Přesto nedostala se někdy vaše víra do rozporu s vaším poznáním? Gry.: Stále přemýšlím, kde se vlastně vzal předsudek o nějakých rozporech mezi náboženskou vírou a vědeckým poznáním. Pokud totiž někdo takový rozpor našel, tak chyba byla buď v nesprávně chápané víře, anebo nesprávně formulovaném (případně chybném) vědeckém poznatku. Obrazně řečeno, věda má svou parketu a víra v Boha také svou. Ty parkety do sebe zcela hladce zapadají. Red.: Teorie „velkého třesku“ svádí v souvislosti s vírou v Boha k tomu, 118 [pageend120]abychom měli pocit, že právě tento „velký třesk“ byl tím, co Starý zákon vyjadřuje větou: „I řekl Bůh: ,Bud světlo!' A bylo světlo.“ Vy ovšem, pokud vím, považujete takové uvažování za zjednodušování. Proč? Vždyť sám v knize „Vesmír“ píšete: „Čas počal plynout - víme už, že plyne stále týmž směrem - a okamžik, kdy se tak stalo, se obrazně nazývá velký třesk (big bang)“ Začal-li „plynout čas“, nezačala také existence světa? Gry.: Už abbé Georges Lemaitre, jeden ze spolutvůrců standardního kosmologického modelu („velkého třesku“), upozorňoval, že okamžik velkého třesku nelze ztotožňovat se stvořením světa Bohem. Proto ani „start času“ nelze ztotožňovat s aktem stvoření světa v tom nejobecnějším filozofickém smyslu slova. Jednak nelze vyloučit, že standardní kosmologický model bude jednou překonán mnozí odborníci to naznačují už dnes. Jednak není jasné, zda sám velký třesk je v dějinách světa jedinečnou událostí. Uvažuje se totiž o celých dynastiích vesmírů rozličných generací, v nichž každý vesmír vzniká svým vlastním „velkým třeskem“, popřípadě též „malým kviknutím“. Není to sice úplně solidní fyzika, ale vývoj přírodovědy tímto směrem se zatím ani nedá spolehlivě vyloučit, takže spíš bych se zde vrátil k tomu podobenství o Pascalově kouli. Dnes jsme schopni čistě fyzikálně problémy času, prostoru a vesmírů (!) tak zkomplikovat, že prajednoduché úvahy spekulativních kosmologů předchozích generací nám mohou připadat příliš primitivní. Red.: V téže knize jsem našel znepokojující teorii „velkého třesku č. 2“, jemuž bude předcházet smršťování vesmíru do původní singularity - hmotného bodu, v němž bude soustředěna veškerá hmota vesmíru. Hmota bude zase proměněna, čas přestane plynout... Je paralela s „A když Beránek rozlomil pečeť sedmou, nastalo na nebi mlčení téměř na půl hodiny.“ (Zjevení Janovo, 8) také zjednodušující? Gry.: Teorie oscilujícího vesmíru, kterou připomínám v naší knize, vznikla tuším počátkem třicátých let tohoto století, a poněvadž ji dosud někteří odborníci hájí, považoval jsem za potřebné se o ní v knížce zmínit, ale jen jako o alternativě. Od té doby (Vesmír byl dopsán v roce 1976, vyšel 1979) se důvěryhodnost této alternativy značně zmenšila. Důvody jsou jak technické, tak principiální. Krajní singularity (třesky různých pořadových čísel) jsou totiž fakticky fyzice nedostupné; stávající fyzikální zákony nelze v singularitách použít. Tím spíše pak nelze současnou fyzikou singularity překlenout. Proto se zcela zásadně bráním pokusům uvádět tento vědecký problém do souvislosti s nějakým biblickým výrokem. Red.: Vraťme se ale ke vztahu fyziky a víry. Victor Emil von Gebsattel píše ve svém eseji „Pomoc v nouzi“: „Nejzřetelněji se vylíčená dezorganizace ukazuje v cílech, které si klade technika, neboť ta se stále výlučně dostává 119 [pageend121]do služeb sil ničících život i kulturu. V oblasti techniky působí sympatičtí, hodní lidé, kteří patří k našim známým; nikdo by nevěřil, že jejich bystrost, bohatství jejich nápadů, jejich pracovní energie slouží výlučně jednomu cíli: vytvořit nejstrašnější technické přístroje k ničení. Osobně by nebyli schopni nikomu zkřivit vlas, a přesto jejich duch neúnavně vytváří nové možnosti, jak ničit lidi“ Slovo „technika“ lze snadno nahradit slovem „fyzika“ (to konkrétně), či dokonce „věda“ (obecně). Jak si vysvětlujete, že lidé věřící jsou schopni takových činů? Gry.: Tato otázka by stála zajisté za podrobný rozbor a příspěvky mnoha kompetentních lidí. S názory obdobnými tvrzení von Gebsattela se setkávám velmi často a u lidí nejrůznějších povolání, erudice i filozofických postojů. Navzdory tomu mi na těchto názorech cosi vadí, co sám neumím přesné popsat. Má-li být člověk úspěšným technikem, fyzikem či vůbec přírodovědcem, vyžaduje to od něj nemalé úsilí, které navíc nikdy nekončí. Svému povolání musí takový člověk podřídit téměř vše, takže mu nezbývá mnoho času na oddech, ba i na pouhé lenošení; omezuje to soukromý život a odcizuje to člověka svým vrstevníkům. Příčina je zřejmá příroda, která je technikovi či vědci partnerem, ale i protivníkem - se nedá ošálit. Žádný z triků, které docela dobře fungují ve vztazích mezi lidmi, nelze použít: potrestáte jedině sami sebe. Kromě nesporného talentu potřebujete takové ty nepopulární ctnosti: vytrvalost, trpělivost, sebezapření, objektivitu, skepticismus, soustavnost a já nevím co ještě. Jen málokdo je schopen tuhle řeholi přijmout a vytrvat v ní. Když to opravdu zvládne, dostaví se zcela zákonitě úspěchy, často velmi úžasné a omračující. A v tu chvíli k němu přistoupí představitel široké veřejnosti, která se životem víceméně jen „veze“, a sdělí mu, že po celý život sloužil výlučně ničivým cílům. Myslím, že jde o hluboké nedorozumění. Technik (vědec) přece dostává peníze na svůj výzkum od celé společnosti. Ta určuje, často velmi podivnými mechanismy, na čem se bude bádat, a co se s výsledkem výzkumu stane. Nůž lze použít na krájení chleba, ale též k probodení nočního hlídače. Je snad vynálezce nože tím strašným člověkem, který to vše zavinil? Donedávna se u nás odsuzovali lidé jako Edward Teller (otec americké vodíkové pumy), že to jsou nemorální stvůry. Andrej Sacharov se kritizoval týmiž ideology za právě opačné, mírotvorné postoje. Sacharov je však technicky vzato „vinen“ stejně jako Teller; byl přece otcem sovětské vodíkové pumy. Objektivně však toto dvojí otcovství způsobilo, že jsme až dosud neměli třetí světovou válku, ba dokonce že tyto strašné zbraně nebyly použity, a že spíše jejich existence přispívá k dosti nadějným pokusům o světové odzbrojení. Připadá mi zkrátka naprosto scestné házet na techniky či vědce vinu, kterou nese každý daňový poplatník a volič tím, že platí daně a hlasuje ve volbách (popřípadě též tím, že falšuje daňová přiznání a nechodí k volbám vůbec). Demokratický princip má jedno zřetelné 120 [pageend122]úskalí. Rozhoduje vůle většiny a podle známé Gaussovy křivky je většina intelektuálně průměrná. Nelze se divit, že lidská společnost jako celek jedná také jen průměrně. Podobně je tomu i s věřícími - o činech věřících společenství nerozhodují svati, nýbrž ten zcela nedokonalý průměr. Pokud jsem měl příležitost poznat zblízka opravdu velké osobnosti světové vědy, vesměs šlo o lidi hluboce filozoficky založené a vysoce etické. Takoví ti zlotřilí dr. Frankensteinové, usilující o podmanění lidstva a světovládu, jsou naštěstí jen výtvory spisovatelské fantazie. Jedině totalitní režimy jsou nakloněné dávat příležitost Frankensteinům druhé a třetí třídy, a podle toho to pokaždé dopadá stejně. Zásluhou nepodplatitelné přírody nemají takto deformovaní jedinci nárok na skutečný úspěch. Nicméně je jasné, že kdo má větší vědění, má i větší odpovědnost. Není pochyby o tom, že vědec věřící v Boha skýtá pro okolní společnost dobrou záruku, že svého vědění nijak nezneužije. Řekl bych, že to prosté není pro vědce špatná vizitka, když v Boha vskutku věří. leden 1991 Ptal se Vladimír Kučera FRAGMENT K vydává VYDAVATELSTVO ARCHA Staroměstská 6, 81336 Bratislava 121 [pageend123]Vladimír Kozlík HOVORY S CHAN-ŠANEM Meditativní staročínská poezie v překladu Marty Ryšavé a s půvabným doprovodem barevných fotografií Vladimíra Kozlíka Vydal: PROSTOR v roce 1990 U Prašné brány 3, Praha 1, 116 29 [pageend124]Anketa na téma Četba Tentokrát jsme položili účastníkům ankety tyto otázky: 7. Jste náruživý(-á) čtenář(-ka)? 2. Čemu dáváte v literatuře přednost: příběhům, vzpomínkám, úvahám? 3. Vracíte se rád(-a) k románům nebo povídkám, které jste četlf-a) před lety? 4. Kterou knihu byste rád(-a) viděl(-a) na našem knižním trhu? Úřednice, 39 let, vdaná, 2 děti 1. Zda jsem náruživý čtenář? - nevím. Faktem však je, že zastihne-li mě situace mimo mé prostředí a bez knihy, kterou právě čtu a kterou jsem si z jakýchkoli důvodů nevzala s sebou, jsem schopna prohledat všechny kouty a sáhnout po všem, co se knize jen trochu podobá. Asi jako silný kuřák, který se zoufalstvím zjistí, že už nemá ani jedinou cigaretu, je pozdní večer, všude je již zavřeno a všichni sousedé jsou na dovolené. 2. Přednost dávám beletristickým biografiím významných osobností výtvarného umění. Z autorů zabývajících se touto tématikou nejraději čtu díla Davida Weisse. 3. Každý se rád vrací tam, kde mu bylo dobře. Zatímco místa a prostředí se mění pod vlivem lidských zásahů, lidé se mění ještě více a rychleji. Málokoho zastihneme stejného, tak jak jsme ho znali před deseti lety. Proto jsou tyto návraty spíše rozčarováním. Vracíme-li se však k oblíbené knize, skutečné k té z nejoblíbenějších, toto vše se nám stát nemůže. Čteme ji v jiném časovém úseku, možná v jiném prostředí a jsme ovlivňováni v tu chvíli zcela jinými okolními vlivy. 123 [pageend125]Toto vše, jde-li skutečně o knihu nejoblíbenější, na nás ale vliv nemá. Tato kniha nám může jedině dát ještě více než při první četbě, ale zklamat nás nedokáže, určitěji neodložíme rozčarováni. Taková kniha pro nás zůstává neměnná. 4. Ve své knihovně a na knižním trhu postrádám Encyklopedii od A do Z. Historička, 36 let 1. Ano. 2. V zásadě historické literatuře, cestopisům, vzpomínkové literatuře. Vše ovšem často záleží na momentální náladě - různě sahám i po humoristické literatuře, detektivní literatuře a velice často i po svých z dětství oblíbených dobrodružných knihách. 3. Téměř neustále, existuje řada knih, u kterých si neumím představit, že bych je nečetla neustále a pořád. 4. To je teď momentálně problém, protože knižní produkce je nesmírně bohatá a bojuji sama se sebou, abych nenakupovala všechno - prostě to nelze zvládnout. Domnívám se ale, že by se lidé občas měli zamýšlet sami nad sebou více, než tak činí. K tomu rozhodně různá úvahová literatura či vzpomínky pomáhají. Myslím, že by neškodilo, kdyby se na trhu objevila kniha, kterou jsem kdysi jako třináctiletá až patnáctiletá měla v ruce a tehdy mne nebavila. Nedočetla jsem ji proto, a dnes mne to mrzí. Je to Dale Carneggie: Jak získávati přátele a působiti na lidi. Politolog, 26 let, svobodný 1. Takto položená otázka sugeruje jednoznačnou, jednoduchou odpověď. Já čtu velmi rád. Myslím si ale, že některé knihy se prostě s náruživostí číst nedají. Vzpomínám si na roky, hlavně ty postpubertální, kdy jsem se nedočkavě vrhal na některé knihy, hlavně beletrii a science fiction, ještě dříve to byly třeba verneovky a jiné dobrodružné knihy, abych je co nejdříve zhltl, a rozluštil tak zápletku, přišel na kloub záhadě atd. Přečíst knihu na jeden zátah, to byla rozkoš, a zajímavost té knihy se měřila časem potřebným k jejímu zkonzumování. Když měla linka napjatá mezi počátkem a koncem příběhu tu patřičnou gradaci, pohltila doslova celou mou čtenářskou bytost. Dnes zjišťuji, že málokterou knihu dokáži přečíst s takovou náruživostí. Požitek ze čtení se tím ale nutně nesnižuje. Lze to brát i z toho hlediska, že kniha, ve které nejde už jen o příběh, přivádí k přemý124 [pageend126]šlení, ke kladení otázek, anebo nabízí místa k pozastavení a „vychutnání“ estetické hodnoty textu. 2. Můj zájem se v určitých letech tematicky posunoval, což je pochopitelné. Není to dávno, co mé nejvíce přitahovaly knihy s „existenciálním zabarvením“, především francouzské provenience, u kterých šlo o vypjatou reflexi moderního světa a (sebe)reflexi do něj ponořeného a jím ohroženého individuálního osudu. Tehdy jsem také nejvíce četl poezii. Dnes čtu spíše literaturu odbornějšího zaměření, hlavně historickou a politologic- kou, a na beletrii mi téměř nezbývá čas. Vyvolává to ve mně jakousi lítost a pocit marnosti, protože jsem si vědom, že některé knihy, zejména ze světové klasiky, už asi nikdy nepřečtu, a pokud ano, tak ten dluh stejně docela nesplatím, protože ty knihy prostě mají svůj čas, který je v nenávratnu. 3. Tempo každodennosti, ze kterého je zvláště dnes těžké se vymanit, nám vnucuje, že návraty jsou ztráta času. Některé knihy přečtené v minulosti jsou pro nás vábením, někdy téměř neodolatelným. Mám se před tím tak trochu na pozoru. Vezmu knihu pokrytou pelem let, a zůstanou na ní otisky dneška. Původní zážitek už se plně nedá přivolat, a pokud cítíme, že něco rezonuje, nevyplyne to ani tak z textu samotného, jako spíše ze vzpomínky, v níž se ten původní zážitek aktualizuje. Namátkou si vzpomínám třeba na Arbesova romaneta, Šrámka, prokleté básníky, poetismus nebo i fantastiku ruské prózy 19. století. Něco podobného cítím občas i u filmu. 4. Odpověď na tuto otázku dnes už asi nebude jen zbožným přáním jako donedávna, kdy bych byl mohl vyslovovat jedno za druhým. Dnes by mi ke spokojenosti stačilo, kdybych byl schopen přečíst polovinu nebo třetinu zajímavých titulů, co vycházejí. Ale přesto se těším např. na Foucaul- tovo kyvadlo U. Ecca, Kunderovu Nesmrtelnost - a také na nové knihy nakladatelství Prostor. Historička, 51 let, vdaná 1. Spíš čtenář-sběratel. Někdy náruživý. 2. Úvahám, vzpomínkám, příběhům. Přijde na to. 3. K několika málo románům, spíš k povídkám. 4. Dílo Andreje Platonova (Stavební jáma a další), Navrávačky a Písačky Dominika Tatarky. Překlady současné západní filozofie, historie, psycho125 [pageend127]logie (např. Roberta Conquesta, J.- F. Revela). A vůbec více překladové krásné literatury - současné. Škvoreckého, Kunderu. Odborná pracovnice v jazykovědě, 28 let, bezdětná 1. Nejsem. Mám sice vždycky rozečtenou nějakou knížku, a pokud dovolí čas, přečtu ji rychle. Ale to je spíš zvyk než náruživost. 2. Nejraději čtu prózu, ve které najdu nějaké zajímavé a hlubší myšlenky. V posledních letech jsem nejraději četla Hermanna Hesseho. 3. Ne. Ke knížkám se nevracím. Dám na první dojem. Mám takový předsudek, že podruhé už by to nebylo ono. A navíc, člověk vždycky rád sáhne po něčem novém. 4. To, co čtu nejraději. A za přiměřené ceny. Projektantka, 47 let, 2 děti 1. Nemohu o sobě říci, že jsem náruživý čtenář, i když mám knížky ráda a těším se na každou volnou chvíli - vždycky jsem si tituly vyhledávala a vybírala. 2. Myslím, že tak, jak je otázka položena, se to nedá dělit. Tady záleží na autorovi, na tématu i na celkové situaci vnější a na náladě. Třeba chci-li se dozvědět o současné době, nejvíce sahám k úvahám a vzpomínkám z minulých let „rudého chméru“. I když jsem se v minulé době zajímala o politické dění, o zločiny a křivdy, které napáchali komunisti, přesto zjišťuji, že to, co jsem věděla, byla jen malá částečka z toho, co se opravdu dělo. 3. Ano, k některým knížkám se vracím. A takové knížky se snažím mít doma. 4. V současné době se na knižním trhu objevily knížky, které se opisovaly a různě dovážely, knížky autorů zakázaných komunistickým režimem. Myslím si, že v nejbližší době by se na trhu měly objevit knížky moderních autorů angloamerické literatury. Projektantka, 44 let, 2 děti 1. Ano. 126 [pageend128]2. Nejvíce mám ráda romány, a to jak historické, tak i ze současnosti. V určitých údobích si ráda přečtu detektivku, ale tady dávám přednost cizím autorům. Musím však uznat, že mě zaujalo i několik kriminálních příběhů i od našich autorů. 3.1 když jsem poměrně v letech - 44 let - ještě jsem si nenašla čas, abych oblíbené romány četla znovu. Pokud se k nim vrátím, tak čtu pouze určité pasáže, nikdy jsem nezačala číst znovu úplně od začátku celou knihu. Těším se na dobu, až budu mít dost času přečíst si oblíbené knihy znovu. Zatím stále vyhledávám nové. 4. Láska je jen slovo od José Maria Simmela. Věčně zpívají lesy. Vystěho- valci od V. Morberga. Od Remargua - Tři kamarádi. Nebe nezná vyvolených. Z války ne. Poutníci od K. Vinsorové. Přestřelka od Jana Procházky. Dále knihy o letcích za II. světové války v Anglii a romány severských autorů. Vysokoškolská učitelka, 38 let 1. Nejspíš ano. Knihy se však staly tak přirozenou součástí mého života, že označit svůj vztah k nim za náruživý mi připadá hrubé a zkreslující: knihy nejsou tím, čemu propadám (čas od času). Potřebuji s nimi žít. Nedovedu si představit svůj byt bez květin a bez knih: ač jich není mnoho, dýchají tam a bydlí jako já. Při představě náruživého čtení se mi však objevuje jeden obrázek z dětství. Je to vzpomínka na maminku, velmi pracovitou a starostlivou osůb- ku, která v těch letech zápasila s časem, s prací, s rodinnými starostmi, jak už to tak u zaměstnaných žen se třemi dětmi (a prarodiči ve vlastní péči) bývá. Zcela bezstarostné chvíle pohody, poklidu, marnotratného veselí byly vlastně vzácné. Jaké však bylo moje překvapení, když jsem viděla maminku v kuchyni, kterak v pokročilé noci čte knihu a tváří se pohnutě nebo usměvavě, až jsem na její četbu žárlila! Čemu se směješ, maminko? Nebylo snadné vytrhnout ji ze čtení, nevnímala ani mne a to, že jsem vzhůru. Jak to, že knihy dokázaly tak snadno (a nezaslouženě, jak jsem si tehdy myslela) vzbudit její plnou účast a její úsměv, její radost a cit? Toužila jsem odemknout tajemství knih, ale to tajemství jako by se s každou přečtenou knihou zvětšovalo. I já se dnes usmívám a dojímám, i já dnes čtu často za nocí, pohroužena v jiné světy, v magii slov. Ale přesto: ta náruživost, ten dar odevzdání se jako by dosud patřil mé mamince - já jsem jen přihlížející. 2. Nevím. Je chléb, který jíme nejčastěji, tím, co máme v jídle nejraději? Asi nejčastěji čtu příběhy. I když před romány dávám přednost povídkám 127 [pageend129]a novelám. Miluji napětí: dějové i psychologické. Cosi atavistického a barbarského v mé duši zde nalézá kulturní formu své existence. Ale knihy jsou jako život: prožíváme v něm větší či menší tragédie i komedie, jsou v něm okamžiky spočinutí a zastavení. Prožívat literaturu je prožívat trvalý proud dějů, vzpomínek, úvah a pocitů (jak nevzpomenout také poezii!). 3. K románům málo, ke knihám ano. Už mám za sebou několik obvyklých zklamání z knih, které při prvé četbě ve vhodném okamžiku života mě naplno zasáhly, ale s odstupem let se už ten zázrak ztotožnění ve své intenzitě nekonal. (Snad nejvýrazněji jsem takové emocionální zklamání odstup od knihy i od sebe samé - prožívala při návratu ke Stendhalovi.) Při mých návratech mě dnes už nezajímá tolik vlastní děj, fabulace příběhu, ale např. atmosféra konkrétní situace, dialog, úvaha. Knihy jsou jako lidé: ač je důvěrně známe, k některým se rádi vracíme pro pohlazení či pro rozmluvu. Proto občas ráda znovu nahlédnu do Balzaca, Čechova, Wilda... Dnes už snad jen Dostojevského (či Shakespeara) mohu číst po letech opravdu celého znovu. Vracím se ke knihám pro letmé nahlédnutí, pro pocit radosti, zklidnění anebo jistoty, pro nápovědu - která nám v životě leckdy chybí. 4. V dnešní situaci, kdy sama nevím, po čem dřív na knižním trhu sáhnout? (Finanční stránku velkoryse přehlédnu...) Ostatně si myslím, že mnohé z toho, po čem jsem dříve toužívala, si dříve či o něco později přečtu. Těším se na Junga a doufám, že vyjde též J. Hillman: Re-visioning Psychology. Z beletrie opravdu nevím, co dnes dříve sledovat. Potěšilo by mě však vydání kompletních příběhů o panu Bechovi J. Updika. A přece jen ještě jedna záležitost: stále na našem knižním trhu chybí laciné, dostupné a kvalitní (např. ekumenické) vydání bible... Sama nejsem věřící; ale pro obecné vědomí kulturní souvislosti je to minimum. Anketu připravila red. Důvod, proč má intelektuální svoboda plnit funkci prvotní hybné síly duchovního pokroku, nespočívá v tom, že by každý měl být schopen něco vymyslet nebo napsat, ale v tom, že by každý měl mít možnost vznést své námitky a připomínky ke každému problému a každé myšlence. F. A. von Hayek 128 [pageend130]KULTURA vyročí Jakub DemL: 20.8.1878 -10.2.1961 Maita Arnautová Památce Jakuba Demla Krajina s pádem I Každým svým krokem a slovem, každým nadechnutím jásavě zvěstuješ svou slávu, svou hrůzu být žit, být nesen ne snad vláčen, štván ale letět odevzdat se jak to málokdy dokáže smrtelník neboť jsme slabí a bázliví a prcháme z blízkosti bohů Ale i tvoje mlčení vydává svědectví o tom, jaké to je ne snad zaleknout se, ale zalknout ležet s roztříštěnými údy náhle bezmocný, sám sobě cizí obrovský, nepochopitelný jako mořská obluda vyvržená z hlubin vlnou, která opadla, vrátila se nebo spěje dál ležet, zapomenutý 129 [pageend131]v ústech krvavé pahýly slov a stále hledět, i proti své vůli do té nesmírné tváře která tak děsivě mění podoby andělský úsměv, ďábelský smích láska, odplouvající jako mrak a za ní žíravé slunce nenávisti šeptat chvějícími se ústy Matko, Matko, jak jsi mě mohla opustit Matko, proč Krajina s pádem II Bylo to velkolepé ztroskotání Dunělo celým vesmírem A přece se ani lísteček nepohnul ani motýlí křídlo se nezachvělo Země byla sladká a nevinná jako dřív deště padaly, slunce vstávalo a zase zapadalo a hrozivě nádherné brány do ráje nebo do pekel na večerním nebi neděsily už ani malé děti Kde tedy je ta pustina rozrytá krátery kosmických katastrof nad kterou stále fičí severák metafyzické hrůzy a kde hvězdy bodají jako střepiny zmrzlého pláče Kudy se do ní vchází A proč Věřit, že musí existovat většinový názor na všechno, je pověra. F. A. von Hayek 130 [pageend132]divadlo Hoře, hoře ... a stud Na skutečnost je možno nahlížet z několika různých úhlů, rovněž tak její umělecké zpracování bude nutně díky odlišným pohledům rozdílné. Dva naprosto protichůdné pohledy na dobu minulou můžeme současně vidět na pražských jevištích, v divadle E. F. Buriana a v Divadle Na zábradlí. V prvním případě jde v aktovkách Pavla Kohouta Marast a Atest o povrchní a laciný pohled zdatného řemeslníka, ve druhém pak ve hře Karla Steigerwalda Hoře, hoře, strach, oprátka a jáma o umělecký obraz skutečného básníka. K. Steigerwald má dar vidět události v souvislostech, jež zpracovává do metaforických obrazů, které se jen zdánlivě uzavírají. V překvapivém zvratu však poznáváme, že vše pokračuje dál. Lidé si jen vyměnili úlohy, oběť se stává vládcem a opačně. K. Steigerwald, na rozdíl od P. Kohouta, nepracuje s konkrétními událostmi v omezeném historickém čase ani s jednotlivými osobnostmi s tímto časem a skutečností spojenými. Situace a události i konkrétní osoby jsou pro K. Steigerwaldajen východiskem, odrazovým můstkem pro uchopení podstaty. Ústřední postavou aktovek P. Kohouta je smyšlená postava spisovatele Vaňka, se kterou však autor zachází jako s reálnou osobou, kterou staví do konkrétních, obecně známých situací a přikládá jí vlastnosti konkrétních lidí z řad disidentů. Naproti tomu ústřední postava K. Steigerwalda v jeho nové hře vychází z osudů konkrétního člověka, ruského básníka Osipa Mandelštama, avšak tato postava na sebe bere podobu i osudy všech umučených a zemřelých básníků, stává se metaforou, uměleckým obrazem devastovaných osudů za všech totalitních režimů minulosti. Stejně tak zachází K. Steigerwald se všemi postavami i situacemi hry. Konkrétní se svým násobením a opakováním stává obecným. Výchozí situace hry je velice konkrétní, časově zařaditelná a velmi aktuální: Němci utíkají přes německé velvyslanectví v Praze do Německa. Tato absurdní situace se však ukáže jen vrcholem pyramidy všech útěků z Totalismů. Během hry přestává být realita realitou a fascinovaný divák sleduje hrůzné důsledky této reality. V rychlém sledu se mění místo a čas, jsme zároveň v Praze roku 1989, ve třicátých letech v Rusku, v Maďarsku roku 131 [pageend133]1944, v padesátých letech v Praze, v sedmdesátých letech normalizace atd. Jediné, co stále trvá je situace útěku a opakující se osu- nikam svou identitu, svou schopnost milovat a cítit. Ženy jsou prázdné (Mixová), vyprahlé (Anna, Marie), muži kariérističtí (Mixa), zlomení (Ruben), hloupí a zlí (Novák), neměnní a nezlomní jsou věční fízlové Vaška a Helga. Jediná postava, jež cítí, vnímá a která se ptá (!), je mrtvý básník Šimon. Takovýto neobvyklý a složitý divadelní tvar bude jistě tvrdým oříškem nejen pro inscenátory, ale i pro diváky. Karel Steigerwald už ve svých předchozích hrách ukázal, že mu nejde o to být oblíbeným a všem srozumitelným dramatikem, ale že mu jde především o sdělení, výpověď. Pro jeho originální vidění světa jako celku a vzájemných souvislostí bylo nutno najít adekvátní, novou dramatickou stavbu. Základem se mu stalo spojení reálného s neskutečným, konkrétního s obecným a především souběžné používání několika časových rovin. To vše staví před inscenátory mnoho zásadních otázek, se kterými je nutno se vypořádat. Režisér Jan Grossman ve své inscenaci v Divadle Na zábradlí našel adekvátní prostředky pro ztvárnění autorovy ideje. Hrací prostor (Ivo Zídek), nijak nekonkreti- zovaný, je řešen šikmou, která malý prostor jeviště ještě více „ztěsní“, pohyb postav po jevišti znesnadňuje, včetně komplikovaných nástupů herců, kteří se na jeviště s námahou plíží pod onou šikmou. Postavy už při nástupu tedy působí uštvaně a vyčerpaně (jsou na cestě již několik generací). Jediná postava, která vchází a odchází zpříma do zadního prostoru jeviště je mrtvý básník Šimon. I kostýmy (Irena Greifová) umocňují pocit věčného exodu, připomínají různé varianty černého oblečení deportovaných židů. Před největším problémem při inscenování Steiger- waldových her však jistě stojí herec. Postavy jsou většinou ve svých konkrétních situacích obecné, nemají určitý charakter, nevyvíjejí se ani nedocházejí k poznání. Ony zkrátka Jsou“ a ve svém neměnném bytí prožívají své situace. Ne jinak je tomu i ve hře Hoře, hoře, strach, oprátka a jáma. Herci Divadla Na zábradlí spolu s režisérem Janem Grossmanem našli přesnou míru stylizace, které je však docíleno nestylizovanými prostředky. Každá věta, která má v podstatě zobecňující význam, vychází z konkrétního prožitku, pocitu. Ačkoli autor sám říká, že jde o sen, režisér přesně vycítil, že tento sen lze zhmotnit jen na základě námi známé reality a reálnými prostředky. Jen takje možné, aby sen oslovil a zasáhl diváka v hledišti. Nej přesvědčivěji v tomto hrůzném snu vystupuje Novák v podání Oldřicha Vlacha, který našel dokonalou a přesnou intonaci i smysl pro pointování vět. Na druhé 132 [pageend134]straně nejméně zvládnutá se zdá role Anny Evy Kulichové, která je paradoxně touto rolí nejvíce zaujatá, ale možná právě proto její postava působí příliš křečovitě až afektovaně. Herci Divadla Na zábradlí v čele s Ondřejem Pavelkou, který hraje básníka Šimona, vyhrávají svůj zápas s postavami Karla Steigerwalda díky svému umění „být“ na jevišti, nikoliv umět „hrát“ různé charaktery, ale dokázat sdělit myšlenku a ctít autora (což se na českých jevištích vidí velmi zřídka). Jan Grossman svou inscenací znovu dokazuje, po Ivanu Rajmontovi, že hry Karla Steigerwalda jsou vrcholem naší současné dramatické tvorby, která si sice bude obtížněji hledat svého diváka než jiné, jednodušší hry, ale která jistě naší dramatiku posunuje o několik stupňů výš na pomyslném žebříčku umělecké divadelní tvorby. K. Steigerwald zdatně odolává dnes tak uznávanému „kultu diváka“ a před všeobecnou popularitou dává přednost jedinci, který ho bude chtít slyšet, který bude ochoten přijmout jeho zprávu o naší současnosti. A tato zpráva není nikterak potěšující. Při sledování jeho poslední hry cítíme smutek, hořkost, zoufalství, ale především stud a hanbu. Neboť jsme to my, my plazící se, my deroucí se vzhůru a vzápětí padající, my věčně na útěku, avšak utíkající sami před sebou. Autor říká: „Po komunistech nám zbyl rozpadlý svět. Kdysi se lidé špatní styděli, a lhali, že jsou dobří, dnes ne. Fízl a udavač je v předsednictvu parlamentu a jaksi se to rozumí samo sebou. Vždyť je to komunista. Zvykli jsme si.“ A právě díky tomuto zvyku jsme schopni se beze studu pobavit nad útrapami disidentů v jejich marném boji s blbostí mocných (P. Kohout - Marast a Atest), aniž bychom si plně uvědomili, že to není normální stav, ale tragédie našeho života. Při hře Karla Steigerwalda jsme však nuceni si tuto tragédii uvědomit. Steigerwald se svou hrou neposmívá tak jako P. Kohout hlouposti mocných, on totiž vidí, že čtyřicetiletá vláda této tuposti měla tragické následky. Snad proto, že žil zde a ne za hranicemi, proto, že je básník a nikoli jen divadelní spisovatel, a především proto, že je sám k sobě naprosto upřímný, cítí veškerou tíhu tragédie naší doby. Jeho hra není výsměch ani pošklebek, aleje to pláč. Jak sám říká pláč za zemřelé. Těmi zemřelými však není pouze oněch padesát miliónů obětí naší minulosti, ale jsme to my. My všichni jsme prožili svojí klinickou smrt a musíme se znovu narodit, naučit chodit, dýchat, žít a hlavně nezapomínat svých zemřelých, a k tomu potřebujeme své žijící básníky. Marie Třešňáková 133 [pageend135]Višňový sad už pokáceli... I. Čas návratů je poměřován těšením, které zprvu jen mlhavě tesknilo (co by, kdyby přece jenom...) a později zrychlilo dech (takže přece jenom, tak tedy...). Sny se realizují a skutečnost je v porovnání s nimi holá. V půlce ledna se do Adrie vrátil Otomar Krejča s částí své trupy a otevřel Divadlo za branou II. Genius loci evokuje dodnes (domnívám se, že specificky pro nás, kteří jsme tehdy byli velmi mladí) Touhu, která se násobila po zážitku ze Tří sester (těch usmýkaných, ale přece neporažených v interpretaci Věry Kubánkové, Marie Tomášové, Hany Pastejříkové), Poznání z Mussetova Lorenzaccia o zapeklitém běhu světa, moci, svědomí (Třísková tvář a Koblasovy masky se propalují tmou posledního dvacetiletí), Středoevropanství (možná paradoxně z esteticky vy- cizelované frašky Vídeňáka Nestroye Provaz o jednom konci)... Návrat je ve znamení Čechovova Višňového sadu a Krejča si nemohl vybrat fatálněji. V programu, jehož náplň tvoří režisérovo krédo, čteme: „Čechov nevztyčuje prst, vztyčuje fakta. V jeho hrách jde zpravidla o danosti jemné, sotva postřehnutelné a zdánlivě málo důležité. Jako by všechno, co se tu děje, byly jen závany nebo odlesky záměrů a přání. V postavách se však taková stěží vyjádřitelná hnutí hromadí, vrství a vytvářejí jejich pevnou, bohatou, sotva uzdvihnutelnou strukturu.“ Není žádným tajemstvím, že Otomar Krejča si příliš necenil inscenátorských snah posledních let ani u souborů, které mu byly občansky sympatické. K čechovovským pokusům byl zvlášť kritický. Týkalo se to i Višňového sadu v Činoherním klubu z počátků normalizace. V diskusi na téma Divadlo malé a velké se můžeme dočíst (v časopise Svět a divadlo 1/90): „Karel Kraus: Když Landovský dělá Lopachina, ukazuje, jak se dívá na svět, na Lopachina, na všecko. Otomar Krejča: Lopachina bych do toho nepletl: spíš to vypadá, jak se dívá na všechno vyjma Lopachina.“ V rozhovorech, reklamních upozorněních i v programu samotném bylo šéfem staronového souboru zdůrazněno, že v případě tohoto Višňového sadu nepůjde o novou interpretaci Čechova, ale o pokornou službu dramatikovu slovu. II. Lístek na představení jsem u pokladny obdržel v metalizova- ném pouzdérku s programem divadla na leden a únor a reklamou 134 [pageend136]Apple Computer; uvaděčky a šatnáři byli snad o něco vlídnější než jinde. Decentně elegantní scéna (Guy-Claude Francois) budila dojem teskné solidnosti, k čemuž se přidala hudba Luboše Fišera. Pak bylo slyšet realisticky věrné zvuky štěkotu psů a houkání vlaku (jak v moskevském MCHATu, napadlo mě), a do toho zběsilý výkřik náhle probuzeného Lopachina (Jan Hartl): Vlak přijel!... Polekal jsem se. Takto popisné a stylizované entrée jsem už dlouho nezažil. Pravda, to všechno, co jsme konzumovali minulá léta, byl falešný kvazitelevizní civilismus, ale přesto cítíme trochu jinak, leccos se posunulo; budeme tedy vylaďováni zpět do autentického Čechova. A už přicházejí. Je zatím lhostejné, koho představují. Přicházejí Marie Tomášová, Hana Pastejříková, Milan Riehs, Bořík Procházka. Vracejí se. Se zavazadly a několika mladými lokaji. Přicházejí na jeviště, kde dvacet let nemohli hrát. Bez Jana Třísky, který nás v minulém roce z televizní obrazovky přesvědčil, že už je opravdový Američan. To není dejá-vu efekt, na to je to příliš a dlouze doslovné. Za chvilku si zvyknete, zvyknete si na stylizovanou divadelní (nebo řekněme raději teatrální) dikci, a lékař Anton Pavlovič nás může začít proklepávat a zasahovat. Čtyři dějství - a Otomar Krejča důmyslně buduje gradaci. Domnívám se, že první polovina je z hlediska temporytmu na hranici únosnosti; toho přicházení, odcházení, zámlk (bez vnitřního napětí). Expozice je dlouhá a jsou naznačeny základní vztahy (Krejča je evokuje mnohem beznadějněji, než bývá u Višňového sadu zvykem vybavuji si např. již vzpomínané představení Činoherního klubu; ale budiž, Čechova lze číst i tak, a Krejča trvá na tom, že to je ten pravý Čechov). V druhém dějství se díky luminiscenční iluzi (mimo jiné nápady inscenátorů) ocitneme v opalizujícím ple- néru plném hloubek, kde setkání dvou hereckých stylů (ten druhý reprezentují mladičké Jana Franková, Nela Boudová, Marie Horáčková a ostřílenější Tomáš Turek dříve Hadivadlo - a především Jan Hartl - dříve Realistické a Vinohradské divadlo) vytváří už výraznější napětí a při sledování jednotlivých kreací zjistíte, že všichni hrají naplno (nebývá to v pražských divadlech pravidlem). Přesto dochází k určité tříšti dojmů; režisér s tím možná počítal. Primadona souboru, Marie Tomášová, buduje postavu statkářky Raněvské z pastelových nálad a emocionálních valérů (kostymér Jan Skalický v jejím případě hýří barvami a počtem převleků až příliš) a daří se jí, aby divák její trápení sdílel (mluvím za sebe). Po přestávce sleduje poněkud prořidlé hlediště inscenaci mnohem dynamičtější a rozpohybovanější (rámováno tanečním dý- chánkem), třetí dějství přináší také nejdramatičtější zlom příbě- 135 [pageend137]hu. Višňový sad je prodán a kupcem je rodinný přítel, obchodník Lopachin. Tančí se, guvernantka Charlotta (Hana Pastejříková) předvádí cirkusová kouzla, Hartlův opilý Lopachin hodně křičí, dva lustry benátského typu jsou protagonisty rozhoupávány. Katastrofa je vyšroubována k fortissimu. Poslední dějství (odjezd, nenaplnění naznačených i povrchně realizovaných vztahů, chandra a beznaděj) si udržuje napětí, ač je přitlumenější, a dochází k momentům, kdy diváka napadá, že ten Krejča je přece jenom skvělý, kdyby ovšem... Šlo o úmyslně pomalé, zdlouhavé klenutí jako protiklad k hektickým povrchnostem? Šlo o to přinutit nás spočinout v čase, přičemž ani nuda není na škodu? (Kalkuloval s ní ostatně třeba Joyce, když myslel na čtenáře Odyssea.) Šlo o to, abychom vplynuli a potom nezapomněli? Neříkám, že na toto představení zapomenu, vzpomínka však bude plná různých ale... Nakonec všichni odejdou a v zamčeném domě zůstane stařičký lokaj Firs (se starohereckým šarmem ho ztvárňuje Josef Patočka). Jeho závěrečná (předspánková-předsmrtná) promluva je v novém překladu (Otomar Krejča ml. ve spolupráci s Karlem Krausem a Ludmilou Vojířovou) zakončena elegantně: Ty nekňubo! (oslovení, kterým Firs častoval během hry lokaje nastupující dravé generace Jašu). Pro porovnání, v překladu Leoše Suchařípy má finále tuto verzi: Já jsem holt kus dřeva! (zatímco zvenku je slyšet sekery kácející višňový sad). Od hektického výkřiku Vlak přijel! po závěrečné povzdechnutí Ty nekňubo! sklenul Otomar Krejča představení, ze kterého vane čechovovský stesk, ale obávám se, že také Marnost. Marnost naší touhy po blízkosti druhých? Marnost pokusu vstoupit podruhé do téže řeky? Marnost divadelního usilování v této době a v této zemi? Jan Kerbr Je zřejmě zákonem lidské povahy, že lidé se snadněji shodnou na nějakém negativním programu, na nenávisti k nepříteli, na závisti k úspěšnějším, než na jakémkoli pozitivním úkolu. F. A. von Hayek 136 [pageend138]film Ještě jedno nostalgické retro (M. Antonioni: Zvětšenina) Jednou z mála novinek, které nám v poslední době nabídla televize, stále ještě neschopná zbavit se ve svém zpravodajství starých praktik informační dezinformace, je uvádění starých filmů, které jsme dosud měli možnost uvidět pouze v kině Ponrepo. Je to novinka chvályhodná o to víc, že je to všude na světě praxe zcela běžná. Kromě jiného to umožňuje trvalou konfrontaci nové filmové tvorby s tou její částí z minulosti, která umělecky, nebo alespoň divácky obstála ve zkoušce času. Antonioniho Zvětšenina nejenom obstála, ale nepřestává čnět vysoko i nad úrovní těch současných filmů, které se vymykají běžnému průměru. Mistrovské filmy tohoto řádu a tohoto uměleckého žánru se přinejmenším v pražské filmové distribuci dnes již téměř nevyskytují. A pokud se tak výjimečně přece jen stane, pak se to týká úplně jiných žánrů, než je Antonioniho Zvětšenina. Dnes máme mnohem spíš naději uvidět dobrý dobrodružný film, takový, jako je například americký Půlnoční běh. Dnešní filmový kritik přisoudí ovšem takovému filmu pouhé dvě „hvězdičky“, protože se zjevně nejedná o umění, nýbrž o takzvanou komerci. Zcela mimořádný herecký výkon Roberta De Niro v tomto filmu se v důsledku toho jaksi nepočítá, pravděpodobně proto, že v dobrodružných filmech nelze podat skvělý herecký výkon, nebo proto, že filmový kritik, odkojený postuláty údajné vědecko-ob- jektivní estetiky, pro to nemá orgán. Uvážíme-li, že jediným filmem z poslední doby, který měl ambice stát se velkým uměleckým dílem, byla Tarkovského Oběť, je kruh současné „tatarské pouště“ pražské filmové distribuce uzavřen. Tarkovského film je totiž pravým opakem toho, co západní filmové umění ve svých nejlepších dílech dokázalo vytvořit. Tolik estétské svévole a pseudoexistencialistického narcismu v jednom jediném filmu to je rozhodně víc, než je divák schopen zajeden večer strávit: ještě štěstí, že ho nakonec zachrání nuda, která ho ukolébá ke smířlivému mávnutí rukou. Zůstane mu však nezměrně líto toho krásného domu, který musel shořet (a to hned dvakrát!), aby režisér mohl ztvárnit svou jemnou představu o pravé oběti, a je mu líto herců, kteří byli nuceni se skutečně obětovat, aby dokázali tuto filmovou loutkohru podle pokynů režiséra sehrát. 137 [pageend139]Nostalgie, kterou pociťujeme nad Antonioniho Zvětšeninou, je nostalgií nejenom nad mistrovskými filmy minulosti, ale i nad celou tou dobou, která trvala několik desetiletí a která měla tak vytříbený smysl pro individuální - tehdy se říkalo existenciální - způsob vnímání světa. Tento zvláštní způsob citlivé vnímavosti zanikl. Buď zašel na ohlušující decibely konformní debility posledních dvou desetiletí, ať už v totalitních či liberálních společnostech, nebo byl vystřídán jiným druhem vnímavosti, kterou nejsme dosud schopni přesně určit, protože nám chybí nezbytný odstup. Obávám se, že pravdu má Fellini, který nám v Ginger a Fredovi ukázal, o jaký druh vnímavosti jde a co vůbec je s to upoutat její pozornost. Tak je minulostí i Antonioniho Fotograf, člověk, který přes rutinu své profesionální práce je stále ještě schopen osobitého pohledu na svět. A to do té míry, že dokáže ve vetešnickém krámku mezi tisícerými nejroztodivnějšími věcmi okamžitě rozpoznat „svůj“ předmět - v něčem na první pohled tak nesmyslném, jako je letecká vrtule. Neví sice hned, k čemu mu tato vrtule vlastně poslouží, zato ví, že je to přesně to, co potřebuje. Je to jeho „věc“ v prostém i přeneseném smyslu slova; jen on ví, čím ho tato podivná věc dovedla upoutat. Je zřejmé, že Fotograf má sklon vidět věci, které jiní nevidí nebo nechtějí vidět. A protože je svým povoláním fotograf, má kromě své paměti i fotografický přístroj, pomocí něhož může zachytit, co při svém bystrém pozorování světa zahlédne. Například vraždu, ke které dojde v zákoutí jednoho parku, kde zrovna kradmo fotografuje dvojici při milenecké schůzce. Alespoň se to tak zpočátku zdá. „Nic než“ on a ona, pravděpodobně při tajném setkání na odlehlém místě. Pak se však při horečné práci ve fotokomoře ukáže, že fotografie obsahují mnohem víc, než se na první pohled zdálo. Na snímcích je při patřičném zvětšení vidět nejen oběť, ale i její vrah. Když se fotograf ještě téže noci vypraví do parku, najde tam ležet mrtvolu muže, a dokonce si sáhne na jeho ztuhlou tvář. Vše se zdá být naprosto jasné, protože očividné. Pak se však stane něco, co celou záležitost rázem zpochybní. Ti, kteří vraždu zosnovali, se zmocní fotografií i negativu, a Fotografovi zůstane jen jeho vlastní paměť a jedna jediná zmuchlaná fotografie, kterou původně zahodil, protože při velkém zvětšení ztrácejí předměty na snímku pevné kontury. Ze zcela zjevné záležitosti se tak stává pochybné osobní svědectví, individuální zážitek, o němž je nyní obtížné kohokoli přesvědčit. Stává se z ní tajemství, které nelze s nikým sdílet, protože zní příliš fantasticky a neuvěřitelně. Toto nesdílené tajemství zatěžuje od této chvíle Fotografovu osobní paměť, a tím prohlubuje a vyhraňuje jeho in138 [pageend140]dividualitu. Zároveň však zesiluje i jeho samotu. Samota a nemožnost sdílet s ostatními svůj obraz světa je onou cenou, kterou musí Fotograf zaplatit za osobitost a vynalézavost svého pohledu na svět. Čím víc jsme sami sebou, tím odlišněji na rozdíl od ostatních vidíme svět, a tím větší překážky jsme nuceni překonávat při navazování vztahů k ostatním lidem, protože každý takový vztah předpokládá cosi společně sdíleného, o co je možné se na obou stranách opřít. Tento společný opěrný bod je třeba najít i tehdy, kdy náš způsob vidění světa se zcela rozchází s tím, co je přijatou podobou světa, takže i realita věcí je silně individuálně podmíněna: co jeden vidí zcela zřetelně, druhý nevidí vůbec. Skutečná podoba světa je záležitostí herní konvence; aby však tato hra mohla pokračovat, je nezbytné, aby všichni bez výjimky přijali stanovená pravidla hry včetně jejích cílů, a to i v případě, že jako jednotlivcům jsou nám úplně cizí a že nejsme schopni sledovat ani průběh hry samé. Zvětšenina končí slavnou scénou, v níž parta mladých lidí, napůl kumpánů, napůl komediantů hraje svou fiktivní tenisovou hru a na rozdíl od Fotografa má to štěstí, že sdílí společnou představu o této hře, a proto se může shodnout i na jejím průběhu. V rozhodujícím okamžiku, kdy Fotograf sbírá neexistující - pro něho neexistující - tenisový míč, aby jej vrátil do hry, je nucen si připustit, že jeho postavení jako herce na scéně světa je stejné jako postavení oněch veselých kumpánů. I oni „vidí“ cosi, co ostatním není dáno vidět, podobně jako fotograf sám se před časem stal svědkem dramatické a záhadné události, o níž dnes už nedokáže nikoho přesvědčit. Na rozdíl od nich je však Fotograf se svýma posmutnělýma očima od nynějška odsouzen k samotě, jejíž meze nedokáže již nikdy doopravdy překročit. Může tak učinit jen ze zdvořilosti nebo z důvodu konvence, aby nekazil hru - hru těch ostatních, kterých je vždy víc a kteří se mohou těšit z toho, že hru, již hrají, mohou společně sdílet a mít z ní tak o to větší potěšení. Nostalgie Antonioniho Zvětšeniny nevzniká tedy jenom odstupem let; je součástí příběhu samého. Je to nostalgie Fotografa, který si svou zvědavostí a horlivostí zavinil, že spatřil a do své paměti zaznamenal něco, co ho svou nesdělitelností vyděluje z pospolitosti s ostatními lidmi, kteří tuto příležitost neměli; co ho svým způsobem zbavuje jakési původní nevinnosti a pocitu bezstarostnosti. Téměř fyzicky cítíme vlhký chlad, kterým na nás dýchají tráva a větrem rozechvělé větve keřů v parku, kde došlo k oné tragické události. Je to chlad individuálního lidského údělu. 1990 R. Starý 139 [pageend141]Metafora záchodové mísy „Hovno stejně jako myšlenka je lidský produkt,“ říká jedna z postav Felliniho filmu Roma. Záleží ovšem na tom, čemu dává člověk přednost a zda vůbec dělá rozdíl mezi produktem mysli a výmětem těla. V českých filmech, které máme možnost poslední dobou vidět - Vážení přátelé, ano, Zvláštní bytosti, Ta naše písnička česká II. (o Slunci, senu a pár fackách nemluvě) - není tak zcela jisto, zda jde o to první, či spíše o to druhé. Z plátna na nás doléhají, útočí, padají nestrávené zbytky reality, a padají v celé své nevzhlednosti, rozbředlosti a nízkosti. Otrlý profesionál bude jistě namítat: Ale vždyť to jsou satiry na poměry minulého režimu a v nich je nadsázka přece nutná! - Jak zručně vyrobená přihrádka - a vytáčka toho, kdo nedostatek vkusu zakrývá naučenou chytristikou. V prvním ze jmenovaných filmů se podnikovému úředníkovi zdá podivný sen. Uprostřed náměstí, obklopen davem zevlounů, hraje na harmoniku a sedí přitom na záchodové míse. Když se ráno probudí, ironicky utrousí: „To by mě zajímalo, jak by tenhle sen dešifroval pan Freud.“ Kdo by takovou neskutečnou představu bral vážné? Jenomže navzdory snovému oparu je to výjev krůtě reálný a přesně vystihuje nejen situaci „sympaticky“ rezignovaného úředníčka, ale hlavně situaci naší společné existence, jíž je divák bohužel svědkem i účastníkem. Náš společný cajdák, který jsme hráli a setrvační silou v nových podmínkách stále ještě hrajem, je dojemný svou obludnou prostotou. Člověk vystačí s několika takty a jedinou taktikou: Sám notně pokálen, kálí každý podle svého gusta na druhé. Takový život je užíván na způsob klozetu. Je tu k tomu, aby se do něj odkládaly nestrávené zbytky existence, s nimiž si nevíme rady: pocity zbabělosti, špatného svědomí, selhání, znechucení, frustrace. Vyrovnávat se s takovou zátěží na vlastní účet je nepopulární, a navíc bolestivé. Oč snadnější je použít mechanického zařízení a spláchnout páchnoucí komplex nesplněných ambicí, ukřiv- děnosti a vlastního provinění do svého okolí. A nebo což je výnosnější - vrhnout to na stříbrné plátno, rovnou mezi diváky. Vznikají z toho excesy zvláštního druhu, pro který si filmoví profesionálové našli výraz, jímž vzájemně označují svá díla: sračka. Na diváky se pak z plátna řine tak silný proud útočné vulgárnosti, že se jím drtivá většina nechává strhnout, zatímco pár útlocitných duší s pocitem nevolnosti opouští sál. Právě Sigmund Freud vypozoroval, že vyměšovací proces může způsobit také 140 [pageend142]slast, zvláště je-li možno se přitom ještě chechtat. Úspěch je zaručený. České fekální satiry zrcadlí takový obraz života, ve kterém nevystupují lidé, nýbrž podělaní šašci, zmítající se tajtrlíci, slaboši bez špetky důstojnosti, anebo nenáviděné obludy u koryt. Jedni se nechávají v masochistické rezignovanosti ponižovat od druhých, kteří naopak s arogancí téměř sadistickou opovrhují těmi prvními. A všichni dohromady hudlaří svůj život způsobem zle vysmívaným: Podívejte se, jací jste byli malí, směšní, odporní animálo- vé! Jak vidno, i filmové plátno může sloužit k vyprázdnění útrob. Tentokrát nejsou čeští filmaři mimo mísu, ale naopak ji svými výtvory plní až po okraj. Milan Hanuš literatura Slavná prvotina (Bára Basiková: Rozhovory s útěkem, Čs. spisovatel 1990, 1. vydání) Bára Basiková, sedmadvacetiletá rocková zpěvačka melancholické tváře, s image tajuplnosti a uzavřenosti a s magickým hlasem, dokončila svou prózu v devatenácti letech. Není to snadný text, vyznačuje se často více znaky poezie než prózy, postrádá především dialogy, je to cosi jako záznam o románu. Pozornost se soustřeďuje plně na hlavní postavu, studentku Annu. Bára Basiková vypravuje o Anně ve třetí osobě, která místy vplývá do ich-formy. „Všechno je zmatek. Chaos, blázinec, nepořádek. Sama v sobě se nevyzná. Vždyť vůbec neví, co chce,“ tak uvádí Annin duševní stav autorka na počátku příběhu. Stavba textu s tímto duševním stavem hrdinky rezonuje, jistě ne náhodou. Na poměrně malé ploše necelých osmi autorských archů staví autorka mozaiku z pocitů, vzpomínek, zážitků, soudů a do ní montuje galerii a soupis umělců, ale i myslitelů všech dob, jejichž díla konzumuje v neuvěřitelném množství, přičemž metoda hutného, nerozvede- ného záznamu ztěžuje čtenářovu orientaci. 141 [pageend143]Děj. - Anna, opuštěná svým milencem, úspěšným a bohatým (!) tajemným hudebníkem E. M., potkává mladou baletku Kew, která se stává objektem jejího přátelství, které zvolna přechází do erotiky. Ale Kew odchází, milenec se vrací, Anna otěhotní, znovu se s E. M. rozchází a zůstává sama s dítětem. Během této milostné zápletky se pokusí o sebevraždu a zemřou jí rodiče. Hlavním tématem je Annino hledání sebe sama, její samota samota s milencem, samota s Kew, a nakonec s očekávaným dítětem. Je důležité zmínit se o Basikové metodě: její záznam světa viděný očima Anny, byť vyprávěný často v třetí osobě, je s realismem na štíru, je to jakýsi objektivizovaný Subjektivismus. To, že lidé pohybující se kolem Anny působí na mne přízračné, nereálně, vymyšleně, je pravděpodobně důslekem této „polorealistické“ metody. Kupodivu Báře nevěřím její Kew, je pro mne příliš vysněná a nereálná, stejně jako E. M. Kew pokládám spíše za Annino alter ego, a její „homosexuální“ lásku spíše za podivnou formu sebelásky. Vůbec homosexualitu jako důležitý problém psychologický a etický Bára Basiková obloukem obchází. Jako by láska vše posvěcovala. Ale o tom můžeme zdárně pochybovat. Ani erotická óda podpíraná výkřiky hrdinky o znechucení z mužů, kteří nejsou ničeho hodni, dostatečně nevysvětluje, jak lze překonat ještě pochopitelný vztah něžného přátelství a překročit patologickou zónu homosexuality. Pro zvědavce dodejme, že pornografii nepíše Basiková ani omylem. Anna je prostě v epicentru mladistvých autoreflexí a ostatní postavy jsou zamlženy v poněkud nereálné panoptikum, síň přeludů. Ostatně Anna miluje Bosche a jeho fantaskní, nadreálný svět je vskutku příznačný pro poněkud bizarní egocentrismus hlavní hrdinky. Proč rozhovory s útěky? Basikové próza je psána ve znamení úniků. Listujeme-li knížkou, narážíme na fascinující výčet slavných jmen minulosti i přítomnosti. Čím méně autorka charakterizuje dobu, v níž Anna žije, čím zamlženější je její svět, tím více tuto neurčitost nahrazuje galerií slavných. Mladistvá nevyhraněnost je fascinována vyhraněností géniů. Je to obyčejné sebevzdělávání mladého duchovně a kulturně nenasytného člověka, anebo také projev skrytého slavomanu? (str.75: Alberte Schweitzere, ty mi snad umíš pomoci. Dala bych se tebou pitvat a k tomu si dát zahrát na varhany, od tebe... V noci bych zmizela, protože bych musela být na natáčení filmu. Nové verze Loni v Marienbadu. Oscar by byl samozřejmě můj a za Resnaise bych se vdávala v pátek třináctého. Tak normálně. Byla bych mu 142 [pageend144]nevěrná každou středu s Voltairem a porodila bych bastarda Bar- dotovou.) Únikem je možné také nazvat to, že devatenáctiletá Basiková naprosto opominula scenérii a typické znaky doby vrcholné normalizace, v níž novelu psala, tj. rok 1982. Únikem z reality je Annin vztah k baletce. Obliba religiozity, návštěvy kostelů, úvahy o náboženství jsou dalším z nápadných znaků, kterými modeluje Basiková Annin duševní svět. A čím je Annina zaměřenost na svět bohémy a umělců, když ona sama pochází, jak přiznává, z chudých, nudných poměrů svých rodičů bez ambic? To je jedno z mála míst, kdy autorka nechá proříznout oponu, již kolem sebe Anna stahuje a zatahuje: oponu exkluzivity, kulisy exotiky a výlučnosti. Jsou zde rozpory příliš ostré, takže Annin pokus o sebevraždu je jen logickým důsledkem a ne neobvyklým příznakem zoufalství mládí, tápajícího v hledání smyslu své existence. Anna tedy uniká před sebou, před svou nedostatečností (komplex z nemoci kůže aj.), před bídou svých rodičů, banalitou života, před samotou do umělecké exkluzivity, aby nakonec našla řešení ve svém těhotenství. A Bára ruku v ruce s Annou unikala z bídy vyčpělé, schizofrenní totality. Ale přes tyto úniky, přes jisté stylizace se nedá říci, že by to byla próza nezajímavá, i když nevybočuje mimořádně ze zažitých literárních vzorců, a i když filosofie autorky se také nevymyká obvyklé mladistvé reflexi, třebaže ve zvláštně formované podobě. Těším se již na hotovou druhou prózu: Rozhovory s útokem. Tam se bezpochyby ukáže, co v prvním textu bylo pouhou pózou, tam se ukáže vývoj, kterého je schopen Annin mladistvý egocen- trismus. J. Sirotek Proměny Bohumila Hrabala (Nad Schizofrenickým evangeliem) Je cosi dětského, ne-li chvílemi dětinného ve starém pánovi; často, přečasto jako by úpěl, žadonil, lákal: zabývejte se mnou, věnujte se mně nešťastnému (skvělému, geniálnímu, opuštěnému). Je to nutný narcismus umělců? Čím je Bohumil Hrabal starší, tím jako by byl otevřenější, při143 [pageend145]chází náhle se srdcem na dlani, i když je vzápětí zakrývá rafinovanostmi a efekty a po chvíli, kdy efekty prostřídá úzkostný výkřik jako ze sna, ozývá se hospodská obhroublost. Ale masky padají stále častěji. Dokonalý umělecký tvar, signovaný neosobním odstupem, se vytrácí. Objevuje se deník, dopis, literární žurnalismus. Literatura splývá s vlastním životem v jeden pestrý proud permanentních memoárů, a není proč literaturu a život spisovatele oddělovat jako kdysi. Masky padají. Na konci roku 1990 se objevila na trhu Hrabalova poslední kniha, sborník Schizofrenické evangelium, sborník raných prací, datovaných do let 1949 až 1952. Ta kniha nic nového po literární, umělecké stránce nepřináší, ale vypovídá leccos zajímavého o svém tvůrci. Schizofrenické evangelium ukázalo ještě nepříliš dobře maskovanou tvář spisovatele, tedy ve svých dvou součástech: v Kainovi (1949) a povídce, po které je pojmenován celý sborník (1951). Mezi tyto dvě prózy jsou vmontovány pepinovské povídačky anebo povídky o strýci Pepinovi. Ty povídačky, Hrabal jim říká protokoly, jsou vlastně jistým hledáním stylu i obsahu, ale o spisovateli samém mnoho přímo neříkají. S malou pravděpodobností se zmýlíme, budeme-li předpokládat, že autor se s hrdiny těchto dvou povídek do značné míry ztotožňoval, ať už jsou ty autoportréty stylizované jakkoli. Nejzajímavější mi na nich připadá jejich náboženský akcent, který v pozdějších dílech téměř úplně na značnou dobu mizí. To, že Hrabal křesťanství odmítal nebo parodoval mi nepřipadá tak důležité, jako to, že se jím vůbec cítil osloven, a to důrazně, když mu věnoval hned dvě práce, nebo lépe řečeno, když s křesťanstvím ve dvou svých prózách vede tak naléhavý dialog. Kain je příběh mladého výpravčího, který se chce zabít, protože nenalézá dost dobrý důvod k životu. Motivaci sebevraždy dodatečně vysvětluje svému lékaři jako existenciální vzpouru, kterou chtěl dovést do důsledku lidskou touhu po svobodě a štěstí: „Vidím. .. celou šťastnou budoucnost lidstva. Zdravého fyzicky i morálně, avšak posedlého touhou po smrti. Říkám vám, že sebevražda se stane etickým i estetickým uskutečněním nejen jedince, ale rodin, rodů a celých národů... Bůh se bude jednou modlit k tomuto vítěznému člověku, protože bude zbytečný... Pokoříme tak Boha... Vyženeme ho ze srdcí našich.“ Hrabal byl k povídce inspirován Camusovým Cizincem. Na literární linii, kterou vidíme přímo mířit k Dostojevskému,není mnoho originálního, i když tato pasáž chce působit provokativně. Dokazuje vlastně jen hluboký hodnotový zmatek hrdiny. I autora? Schizofrenické evangelium je parodií na evangelia, parodií za144 [pageend146]sazenou do komunistického režimu, je perzifláží ironizující evan gelijní příběh a má něco příbuzného s Bílou sviní Ladislava Klímy. Kain je ke křesťanství smířlivější, jeho hrdina chápe Krista jako bezmocnou oběť a chová se k symbolům Krista s žoviálními sympatiemi. „Věřím v tebe, Kriste, protože jsi zrovna takový žebrák jako já... Já k tobě hluše mluvím a s toutéž hluchotou jdeš k hluchému otci.“ Věřím, aleje to marná víra, jako by říkal ve svém krédu Hrabal třicátník. V e Schizofrenickém evangeliu je agresivnější, sžíravější a také masochističtější, agresivita se obrací i proti hrdinovi, a tedy autorovi samotnému, který se zřejmě svým způsobem s tímto „Ježíškem“, Ježíšem naruby, Ježíšem nonsensem ztotožňoval. Hrdina v Kainovi paradoxně v Krista věří, chápe Krista jako bohem obětovaného a je mu to blízké, protože si sám připadá obětovaný. A Hrabalův Kain opravdu oběť je, ale oběť absurdity, absurditou je požírán, snad proto, že se neumí ničemu obětovat. Důsledkem náboženského zájmu paradoxního vyznění s podobnou negací křesťanství, náboženství se setkáváme u L. Klímy - jsou tedy počátkem padesátých let tyto literární závěry: gesto nihilistické vzpoury a gesto nihilistické surrealistické akce, která pohrdá jak okolím, tak evangelijní podstatou (Ježíšek se svými dvanácti kamarády v závěru Schizofrenického evangelia pozvrací krví pasažéry v tramvaji). Ale přesto Bůh ještě u tohoto raného Hrabala není zcela anihilován, existuje, a je nutné ho proto negovat, posmívat se mu; Bůh provokuje. Tyto dvě Hrabalovy práce vyjadřují otřes ze ztráty víry v Boha milosrdného. Bůh „krvavá protéza bořící se nebesy“ - jedna z Ježíškových vizí - skutečně žádný smysl lidské existenci nepřináší a neochraňuje ji ani před sebevraždou, ani před absurditou. * * * Nevidím náhodu v tom, že sborník obsahuje pepinovské povídky, příběhy inspirované anebo vyprávěné strýcem, kterého se Hrabal celý život dovolává. Spisovatel dorazil někdy před rokem 1949 do přestupní životní stanice. Věci pravděpodobně ztrácely smysl, intelektuální cesta nikam nevedla; ne náhodou spisovatel odešel z Nymburka, kde prožil dětství v pivovaru, do Prahy do periferního libeňského bytu a do kladenských sléváren. Stále znovu později připomíná B. Hrabal význam této životní proměny. A protože skok mezi Schizofrenickým evangeliem a dalšími prózami je propastný, zdá se, že tím evangeliem naruby končí jedna životní, a tím pádem i tvůrčí etapa a otevírá se etapa nová. 145 [pageend147]Pozdější literární Hrabal, jak jej známe, se narodil po odchodu z Nymburka, a také po evangeliu naruby, po ztrátě víry v Boha milosrdného. Tehdy se B. Hrabal upíná k strýci Pepinovi, tomu lidovému vypravěči švejkovské průbojnosti, vitality, optimismu. Pepin, to je sám životní princip prosté existence, která bez reflexe nachází smysl sama v sobě, Pepin, to je perpetum mobile, které rozpolceného třicátníka Hrabala někam směřuje, zřejmě k tomu, co našel v Libni a na Kladně, k tomu, co ho radikálně proměnilo. Po Schizofrenickém evangeliu mizí spisovatelova tvář z jeho próz - a mizí z nich zároveň náboženský motiv , tvář je pečlivě skryta pod maskou pábitelství. Skutečně maskou? Hrabal šedesátých let je zapisovatel pábitelských historek těch druhých, je to vyznavač vůní, barev, chutí, zážitků, emocí, všeho, co přesahuje banalitu, je vytrvalý vyhledávatel životních radostí v čemkoli a kdekoli. Vše je smysluplné, krásné, i kdyby se to odehrávalo na smetišti. Krásná je špinavá cikánka i zubožená Jarmilka. Tahle povídka, to je zajímavé, vznikla již v roce 1949, a přece předznamenává Hrabala zralého, jak ho známe z tvorby šedesátých let. Samotné Ostře sledované vlaky, psané asi v roce 1963, jako by už svou strukturou chtěly zdůraznit překlenutí staré nesmyslnosti z období Kaina tím, že sebevraždě je v novele věnováno pramálo místa a její motiv je dokonale zlidštěn na motiv sexuální a erotický. Ve „Vlacích“ už převládá život pepinovsky anekdotický, život jednoduchý, jak jej ideálně produkuje výpravčí Hubička. Opomiňme pro Hrabala netypický partyzánský konec. Elév Hrma hledá cestu pábitelstvím, po existencialismu už není ani vidu, ani slechu, jde cestou přitakání životu. V sedmdesátých letech toto období opojení ještě doznívá, ale náhle do něj vpadne temný tón deziluze. Próza Obsluhoval jsem anglického krále (1971) v sobě vrství příběh úporného a marného úsilí jednoho nedorostlého číšníka dojít bohatství a úcty světa. V první části knihy ještě vybuchuje pověstná, charakteristická poezie senzualismu, ale po hořké pilulce války a komunistického převratu číšník zmoudří a jako starý muž odchází do ústraní, do samoty zpestřované soužitím se zvířaty a občasnými hovory s lidmi. V „Anglickém králi“ zdá se maska epikurejce padat. Za maskou blaženého senzualisty, který dokáže objevit v každém člověku cosi hodného pozornosti a obdivu, v každém zážitku něco euforic- kého, se objevuje unavená, úzkostná tvář stárnoucího člověka. Půvabné retro Městečko, kde se zastavil čas (1973) je souzvučné s Postřižinami (1970), ale zároveň do toho libozvuku z počátku sedmdesátých let vpadá pochmurný motiv „Nebesa nejsou hu146 [pageend148]mánní“, stále připomínaný Hanťou, baličem z Příliš hlučné samoty. Je však zároveň vyvažován nadějnějším „Nejvyšší zákon je láska a ta láska je soucit“. Po pětadvaceti letech se v „Samotě“ ozývá náboženský akcent. Sílí tóny osamění, tušení smrti, únavy ze života, který pomíjí. První verze „Hlučné samoty“ prý končí sebevraždou. Motiv sebevraždy se tedy vrátil... V osmdesátých letech psal Hrabal autobiografickou trilogii, a v té době také, v letech 1984 a 1985, vznikla pozoruhodná kniha, superinterview nazvané Kličky na kapesníku, kde Hrabal zcela neočekávaně poodhrnuje masku a mluví zcela otevřeně o Bohu. Když se L. Szigeti zeptal, v jakého Boha věří, odpovídá: „Rozhodně ne v toho osobního. Ten Bůh je ve mně. Ne že by byl Bohumil Hrabal bůh, ale uvnitř své duše doslova cítím, že jsem s něčím spřízněn.“ Sepsání autobiografie způsobilo autorovi nemalé potíže se Státní bezpečností a ty měly za následek zřejmě i psychickou krizi a léčbu. Konec roku 1988 uvítal spisovatel pochmurnou Kouzelnou flétnou, napsanou u příležitosti jedné z demonstrací, které podemlely nakonec Husákův režim. Sebevražda je v Kouzelné flétně leitmotivem, vrací se přímo nutkavě, a on vyvolává na všechny strany svou depresi: „Hrabale, Hrabale, Bohumile Hrabale, tak jsi se uvítězil, dosáhl jsi vrcholu prázdnoty, jak to učinil můj Lao-c‘, dosáhl jsem prázdnoty a všechno mi bolí...“ Kruh jako by se Kouzelnou flétnou uzavíral. Jenomže přišel listopad 1989 a Hrabal začíná psát svůj literární žurnalismus, Dopisy Dubence, vydané v Listopadovém uragánu. Padání masek vrcholí. Ve Veřejné sebevraždě ze srpnového dopisu se dovídáme, jak spisovatel navštívil v Rusku patriarchu a významně se ho zeptal, zda jsou i zlí Dětmi Božími. Potom poklekl před diákona a políbil kříž. Překvapení? V Kličkách na kapesníku je ještě dodatek: „Bůh je vždycky dobro... pro mne je to i u Krista, a je to hlavně u Lao-c‘e, je to cesta. A já tou cestou zjišťuji, kdy jsem se s tím dobrem setkal. .. Ale vždycky ho usilovně hledám, je to neustálá cesta za něčím, čemu se říká světlo.“ Snad je to konec proměn. leden 1991 Jiří Sirotek 147 [pageend149]Požitek ze čtení * * Převzato z časopisu Spektrum. (Robert Alter: The Pleasures of Reading in an Ideological Age, Simon & Schuster, 250 stran) Ve své znamenité knize Požitek ze čtení ve věku ideologie (The Pleasures of Reading in an Ideological Age) Robert Alter „nejen zpochybňuje několik od základu falešných dogmat představitelů takzvané nové kritiky, ale navrhuje, jak znovu získat odrodilé čtenáře“. Tato kniha, říká autor, „hovoří o jazyku literatury a o potěšení, jaké skýtá čtenářům“. Jazyk literatury je pro něho „složitý, důmyslně zkonstruovaný nástroj probouzející ve čtenáři příjemný nepokoj, který mu může v nejlepším případě přinést novou zkušenost, aby šiji odnesl do každodenního života“. Robert Alter, profesor hebrejštiny a srovnávacích literatur na kalifornské univerzitě v Berkeley se neomezuje na vychvalování určitého příjemného pocitu, jaký v nás vzbuzují verše, hry a romány, ale na různých pasážích z anglické a francouzské literatury velmi dovedně ukazuje intenzitu a různorodost tohoto prožitku. Potěšení z dobrého verše nebo povídky srovnává s dokonalým vystoupením herce na scéně. V literatuře je oním hercem jazyk. Avšak nikoliv v abstraktním smyslu tohoto slova. Například v básni Roberta Frosta „Jednou na pobřeží Pacifiku“ sledujeme skutečný výstup amerického jazyka, odkrývajícího v sobě nové možnosti a dávajícího jim nový výraz. „Vysoké vlny pohlížely jedna přes druhou a přemýšlely, co by udělaly břehu něco, co mu ještě nikdy předtím neudělaly.“ To, čemu Alter říká Frostova „významová nejasnost“, znamená, že básník ponechává běžné mluvě, aby naložila podle svého soudu s apokalyptickým tématem. Nejasnost obsažená ve slovech „co“ a „něco“ vytváří volný prostor, do něhož se vkrádá silné tušení všeobecného ohrožení. Výpověď není napadána či zlehčována, není jí však dovoleno omezovat vážnou hru slov ani svobodu; odhalovat v jazyce znamená objevovat o životě. Alter má výjimečný dar odhalovat jak funkci jazyka, tak hru slov. S odvoláním na kritika Kennetha Burkeho uznává, že se s jazykem dá někdy zacházet jako s papírovým kapesníkem, který se po použití zahodí. Někdy použijeme slovo Jednoúčelově“, a potom je odhodíme. Jenže v literatuře získávají slova několik významů, vytvářejí mezi sebou složité vazby, vracejí se ozvěnou, slabika za slabikou. 148 [pageend150]Alterovým nejsmělejším tvrzením je, že čtenář dokáže rozeznat „specifické literární hodnoty“, že vidí, jak fungují v básni, hře nebo románu, jak tvoří malé světy obklopující jemnou souhru mezi verbální estetickou formou a celým složitým významem“. Tuto tezi dále rozvíjí úvahami o fundamentálních otázkách - charakteru, stylu, narážkách, konstrukci, perspektivě a významu. Neváhá zpochybňovat argumenty strukturalis- tů a poststrukturalistů o charakteru a pravděpodobnosti. Je přesvědčen, že vědomí konvence v literatuře je celkově srovnatelné se stejně živým smyslem pro životní fakta: „Jestliže v povídce vystupuje osoba, která má čtyřicetistupňovou horečku, zůstává zásada pravděpodobnosti zachována. Jestliže horečka stoupne na 45 stupňů, je zásada pravděpodobnosti porušena.“ Alter samozřejmě ví, že čtenář z tohoto důvodu knihu neodloží. Spíše si položí otázku, co tento odklon od zásady pravděpodobnosti znamená. K nejzábavnějším kapitolám knihy patří oddíl zasvěcený narážkám, v němž autor živě líčí způsoby, jakými si spisovatelé pomáhají, aby odvoláním na díla svých předchůdců udělali z nouze ctnost. Podle Alterova názoru můžeme od čtenáře očekávat, že si narážky povšimne podobně jako filmoví fanouškové, kteří bez problémů odhalí ve filmech režiséra Briana de Palmy narážky na Eisensteina. Ale i tehdy, když nám narážka ujde, může na nás působit nevědomky. Stačí nejasný pocit, že v tom, co čteme, se odráží něco, co nedokážeme vyjádřit. Ze všech nej zajímavější je oddíl nazvaný „Různorodý výklad a džungle mnohoznačnosti“. Alter souhlasí s názorem jiných kritiků, že žádný literární text není jednoznačný. Pro literární text platí, píše, že je zásadně možný také jiný výklad. To však neznamená, že je vše dovoleno. Je asi nemožné ukázat, že určitý výklad básně je správný. Některé interpretace se však mohou ukázat jako falešné. Nejjednodušeji to lze ukázat na překladu. Když někdo vykládá pasáž z hebrejské bible a celá interpretace se opírá o nesprávný překlad klíčového slova nebo slovního spojení, pak je načase zvolat: „Ta ryba smrdí!“ Z Alterovy knihy nejsilněji vyzařuje láska k literatuře, to, jak reaguje na změnu formy a konstrukci. Mám dojem, že přečetl téměř všechno, nehledal však pro literaturu jednu formulku. Vždy znovu živě reaguje na každé překvapení ve formě nebo slovním obratu. Čtení není pouze potěšením, je výsadou, říká, „protože každému z nás přináší komplexní neopakovatelnou radost. V každé literární formě je však dost společných témat, abychom si o nich mohli povídat, a někdy dokonce jeden druhého přesvědčit o tom, co čteme; a tento dialog, který naštěstí nikdy 149 [pageend151]nekončí, je jednou z největších radostí, které čerpáme z literární tvorby, a vyrovná se jí pouze samotné čtení.“ Někdo by však mohl přijít a říci, že tohle všechno už dávno známe, tak proč to právě teď opakovat? Alter netráví příliš času nad politováníhodnou situací čtení a výuky, považuje ji za špatnou, třebaže ne za tragickou. Jako učitelé připravujeme žáky o radost z hledání a srovnávání. Panuje přesvědčení, že jakmile jsme jednou zvládli novou americkou kritiku, přijali jsme všechny její zásady. Pyšníme se tím, že jsme překonali umění „analytického čte- To je mylné tvrzení. Naši studenti neumějí číst a myje to nedokážeme naučit. Nedovedou s románem udělat nic jiného než ho zredukovat na myšlenku nebo na „stanovisko“; z básně dokážou vylovit pouze skrytou myšlenku a považují ji za smysl. Schopnost číst - ve smyslu rozboru, interpretace nebo sledování hry se slovy ve verších nebo povídce - je dnes tak vzácná, že je to až abnormální. Předpokládám, že právě tohle měl Alter na mysli, když naši dobu nazval věkem „ideologie“. Neužívá tohoto slova obecně, aby nebudil dojem, že intelektuálové jsou dnes v polemickém rozpoložení. Jde mu určitě o to, že intelektuální život je dnes zkostnatělý, že se stal zaujímáním stanovisek, jejich obranou a docilováním akademické kariéry rétorikou oslavující pořád dokola vlastní identitu. Učíme naše studenty, aby si osvojili rozpoznatelná schémata a dospěli k nim opakováním. Neučíme je umění číst ve smyslu oddávat se řádu slov. Ve srovnání s tím je teorie mnohem snadnější činností, třebaže je zahalována rouškou obtížnosti. Kdyby teorie kritiky byla naplněním, a nikoliv náhražkou literárních zájmů, stala by se pěkným završením. Situace je však taková, že většina našich teoretiků na literaturu rezignovala nebo ji přestala milovat. „Celá generace profesionálních literárních badatelů zanechala čtení,“ shrnuje Alter. A dodává: „Mám vážné podezření, že někteří mladí lidé, kteří dnes získávají na našich předních univerzitách diplomy anglistiky nebo romanistiky, si přečetli dvakrát nebo třikrát tolik stran textů Lacana, Derridy, Foucaulta a Kristevové než George Eliotové nebo Stendhala.“ Říká, že mnohým vědcům „literatura neleží na srdci“. Zabývají se hlavně formulováním a propagováním vlastních tezí, odtud tedy onen dogmatismus. Na tvrzení, že to, co je literatura, nebo co za ni v dané době považujeme, je v „každé společnosti zrcadlem ideálů vládnoucí třídy popíraných učenou nebo církevní elitou“, Alter odpovídá, že „literární imaginace je naopak zdrojem vlastní síly a zaujímá nezaujatý, nebo dokonce protikladný postoj 150 [pageend152]k vládnoucí ideologii“. Kenneth Burke to před mnoha lety formuloval slovy „zákonem představivosti je: jaký kroj, tak se ne- stroj“. Nechci budit dojem, že Alter propadá zoufalství. Doufá, že se mu podaří situaci zlepšit tím, že povede lidi ke čtení a poradí jim, aby si nebrali k srdci všechna teoretická muka, která na ně navršili teoretikové. Žijeme nejen ve „věku ideologie“, ale i ve věku skepticismu. V této situaci se nejlépe osvědčuje následující Alte- rův recept: ukázat, o co v literatuře přicházíme, když propadáme těžkomyslnosti nebo když budeme brát příliš velký ohled na to, co je s ní spojováno. Literatura je mnohem různorodější než teorie, kterou se jí tak pracně snažíme vtisknout. Denis Donoghue výtvarné umění Ejhle - nakladatel! Nápad, to je málo - teprve houževnatá práce jej nabije sdílnou elektřinou. Aventinská mansarda - Otakar Štorch-Marien a výtvarné umění Výstavu uspořádala Galerie hlavního města Prahy v domě U kamenného zvonu od 13. 12. 1990 do 17. 2. 1991. Připravili ji: Lenka Bydžovská a Karel Srp (malba, kresba, plastika, knižní grafika), Antonín Dufek (fotografie), Michal Bregant (film, divadlo), Aleš Zach (dějiny nakladatelství). Komisařem výstavy byl Karel Srp, architektonicky spolupracoval Emil Zavadil. Autoři výstavy zpracovali také katalog, který má 128 stran formátu A4 a typograficky jej upravila Clara Istlerová, která navrhla také pozvánku a plakát. Výstava byla uspořádána za finanční spoluúčasti České státní spořitelny. Už několik let pořádá GHMP výstavy, které navracejí do našich kulturních dějin a hlavně do našeho kulturního vědomí osobnosti a umělecké skupiny, jejichž význam byl zejména v posledních 151 [pageend153]dvaceti letech z různých důvodů relativizován, či dokonce zcela popírán. (Jen namátkou připomínám: Devětsil - už v roce 1986!, skupinu Ra, Aléna Diviše.) V tomto smyslu nebyla výstava věnovaná Aventinu žádnou dramaturgickou zvláštností v programu Galerie. Ale opravdu jen v tomto smyslu. V řadě dalších ohledů to naopak byla výstava výjimečná a v některých svých aspektech zcela ojedinělá. Především to byla výstava divácky nadmíru atraktivní; jejím autorům se podařilo mnohovrstvou a žánrově různorodou expozici nainstalovat tak, že prostorový handicap vnitřně komplikovaného domu takřka zmizel. Poutavost výstavy ovšem v první řadě tvořily exponáty - a těch nebylo málo. Jejich soupis v katalogu má 755 čísel, a to ještě některá čísla označují rozsáhlé soubory ilustrací a další „exponáty“ (např. videoprojekci filmů či prodej světlotiskových reprodukcí Zrzavého a Šímových ilustrací) katalog nezaznamenal. Mohli jste zde obdivovat různé artefakty: knihy (bylo jich 345), ilustrace, kresby, malby, obrazy, sochy a keramiku (342 exponáty), fotografie (38), plakáty výstav Aventinské mansardy a plakáty nakladatelské (celkem 18) i časopisy, které Aventinum různě dlouho vydávalo (11). Mohli jste vidět a obdivovat díla J. Zrzavého, J. Čapka, J. Šímy, F. Muziky, A. Hoffmeistera, V. Špály, V. Hofmana, V. Rady, B. Kubišty, B. Stefana, J. Funka, J. Sudka, K. Teiga, O. Mrkvičky, V. Maška, J. Štýrského, Toyen, J. Baucha, V. H. Brunnera, R. Kremličky, J. Bendy a dalších umělců, která k výstavě zapůjčilo deset muzeí a galerií a neuvedený počet soukromníků. (A uvědomovali jste si při tom, že se všemi těmihle lidmi Otakar Štorch-Marien spolupracoval nebo jejich práce vystavoval a prodával ve své nakladatelské mansardě!) Mohli jste stát v okouzlení a úžasu před pracemi, o nichž jste nevěřili, že je vůbec ještě lze v originále vidět - tak jako jsem stál já před ilustracemi J. Šímy ke knize R. Weinera Mnoho nocí. To všechno a ještě mnoho dalšího jste mohli. Jedno jediné však každý návštěvník výstavy podle mého mínění musel: obdivovat osobnost, která byla osou toho všeho, co zde bylo shromážděno také, nebo vlastně především, jako dokumenty její tvořivosti, vkusu, vnímavé tolerance k různým poetikám a názorům, činné lásky k umění, podnikavosti a v neposlední řadě i odvahy a pracovitosti. Tím totiž byl, musel být vybaven člověk, který za patnáct let existence Aventina (1919-1934), od dvaceti dvou do třiceti sedmi let svého věku, dokázal všechno to, co dokázal. Jistě: měl dobré rodinné zázemí, v rodném Kolíně se jako chlapec stýkal s J. Funkern a Z. Rykrem, v roce, kdy získal nakladatelskou koncesi (jsa studentem filosofické fakulty!), se seznámil 152 [pageend154]s J. Zrzavým a bratry Čapky. Atd., atd. Ale náhoda a štěstí přejí připraveným - a to v případě OŠM určitě platilo. Realizoval a formuloval tuto svou připravenost, tuto svou potřebu kultury cílevědomě a k obecnému prospěchu po celý svůj život, nejen jako stvořitel a majitel instituce, jejíž aktivitou také ukázal, jakou roli může hrát nakladatelství v životě osobním, národním i mezinárodním. Mnoho o tom ostatně pověděl sám v třídílných Pamětech nakladatele Aventina (ČS, 1966-1972). Názorně to ukázala výstava, o níž je řeč, a jíž skvěle a trvale dokumentuje katalog, bohatý evokacemi dobových souvislostí, fakty i hodnotícími reflexemi. Výstava šťastně a užitečně přesáhla téma ohlášené názvem. (Vždyť Aventinská mansarda fungovala jen čtyři roky, v letech 1927 1931, a byla tak i v té nedlouhé existenci nakladatelství relativně krátkým dějstvím.) Šťastně proto, že byla atraktivním a také inspirujícím důkazem úrovně nakladatelské praxe prvorepublikové éry. Užitečně proto, že - jak doufám dodala chuť a odvahu k práci těm, kteří dnes usilují o totéž; a že - jak rovněž doufám - vedla k pozitivnímu kritickému zamyšlení nad vlastními možnostmi, jimiž mohou k dobrému sociálnímu uplatnění kultury přispět, všechny ostatní. Všechny, kteří mohou jakkoli přispět k vytvoření takového hodnotového, zákonného a ekonomického prostředí, v němž se bude moci naplňovat ta poznámka z jedné divadelní recenze Otakara Štorcha-Mariena, kterou jsem použil jako motto tohoto textu. Všechny: jedince i instituce. Ostatně: finanční spoluúčast České státní spořitelny na uspořádání této výstavy patřila mezi ta nej příjemnější překvapení, která jsem v domě U kamenného zvonu vůbec kdy zažil. Věřím, že to nebylo první a poslední blýsknutí na lepší časy. B. Holý Dopis na druhou stranu Vážený pane Alfrede Kubine, píšu Vám do neznámého zásvětí, kde teď pobýváte. Dáváte mi o sobě vědět v tajuplných znameních, zjevujících se v temných šrafurách vašich kreseb a grafických listů. Objevila jsem v nich důvěrně známou krajinu s postavami a výjevy z mých snů. Vaše kresby mají moc otvírat lidem bránu do snové říše, mnozí 153 [pageend155]Vám to ostatně potvrdili i v dopisech, které se Vám staly ověřením pravosti Vašich výtvarných scenérií. Ty listy dosvědčovaly, že to, co jste stvořil, nebylo jen plodem fantazie, ale vycházelo z Vašeho pohledu do „duševního přítmí“, kam jste nahlížel nejen za noci „požehnané spánkem a oplodněné sny“, ale i při denním snění. Vaše černobílé přeludy jsou až příliš živé, mnohé z nich vstoupily i do mého života, a proto Vám píšu. Před nedávném začal se mi plnit nesčetnýma očima: vidoucíma i osleplýma. Oči mne pronásledují odedávna; nyní se však začaly zjevovat i v bolestně zvrácené podobě: oči zraňované, vyhaslé, zrak zkalený a zatemnělý, jen vzácně prozřelý v slzách. Povězte mi, je to jen náhodná souhra okolností? Připadá mi, jako by mi někdo do cesty házel střípky z neznámé mozaiky, kterou musím znovu složit, abych cosi konečně pochopila. Slepí se kolem mne stahují a podobají se vztyčeným prstům. V televizním pořadu vzpomíná zestárlý Ray Charles u klavíru na dětství a nezapomenutelné hudební zážitky. Po jazzových skladbách nečekaně zahraje Beethovenovu Sonátu měsíčního svitu; drobnou skladbu, která ho svou krásou pokaždé dojme. Dohraje, beze studu setře zpod černých brýlí slzy a v prosté větě vysloví svůj pocit: „Je to nádherné být víc člověkem.“ - Slova dopadnou jako úder vyrážející dech všem vidoucím slepcům, ke kterým se počítám i já... Před několika dny jsem šla po ulici a najednou za sebou zaslechnu hlasitý výkřik a poté naříkavý pláč. Slepec s bílou hůlkou narazil na kovovou tyč s ukazatelem dopravní značky. Ten člověk tak zvláštně naříkal, jako by se zároveň hystericky smál té nespravedlnosti věčné tmy. Situace jak ze sna, anebo snad z filmu? A přece naprosto reálná. Vy jste, pane Afrede, přišel na náramnou věc, jak se přiblížit k těm nejstrašnějším zjevením a přízrakům, které v nás dřímou. Postavil jste se jim tváří v tvář a pohlédl jim přímo do očí. Dal jste všem černým můrám konkrétní podobu, a tím je vyhnal z úkrytu. Přenesl jste je a uvěznil do obrázků, ohraničených v ploše, odkud nemohou uniknout. Sám jste přiznal, že vlastně kreslířsky zaznamenáváte své noční i denní sny: „Patřím ostatně podivínům, kteří věří, že člověk nesní jenom ve spánku, ale stále, jenomže bdělý sen bývá většinou oslněn prudkým světlem rozumu.“ Cítím v těch Vašich začernalých snových otiscích úlek, strach, ale i pokoru před tušenou zrádnou hloubkou, jež hrozí v otevřeném střetnutí s démonickými mocnostmi, neboť v takových chvílích jde opravdu o život. V mnoha Vašich výtvorech mne sužuje povědomý výraz tváře či masky - můj pronásledovatel. Znám ho už ze svých dávných 154 [pageend156]dětských snů - kat v katovské kápi, za jejímiž očními výřezy zeje černá prázdnota; chybějí mu oči. Úzkost a děs byly zaklety do toho snu, který se opakoval a nebyl nikdy zapomenut. V mnoha Vašich postavách jsem poznávala různé variace takovýchto prázdných očí, či spíše očních obrysů bez zrakové výplně, bez barvy a živého pohledu. Ač stále ještě vidoucí slepec, Vaše kresby vnímám zcela osobně: jsou to ony střípky na cestě, které mi skýtají možnost přece jen něco důležitého zahlédnout. Například Lidský osud: Statná nahá žena jen s krátkou rouškou přes hlavu shrabuje dlouhým pohrabáčem zmítající se beztvarou lidskou změť a posouvá ji směrem k okraji propasti. Jen několik nepatrných človíčků se vymanilo a pokouší se uniknout. Prostor tohoto děje je však fatálně vymezen a uzavřen. Každý, kdo se zadívá na tento obraz, musí vědět, že i on je zahrnut do smetené lidské masy a touží být jedním z těch mála, kteří se aspoň pokusili z ní vydělit. Nebo Výkřik strachu. Za mořské bouře se vedle potápějícího korábu vynořuje příšera s dlouhým kůlem místo krku, na němž se vypíná vyceněná lebka; z jedné očnicové prohlubně vyhřezává obrovská oční bulva. To se z hlubin našeho rozbouřeného podvědomí ukázala hrůza holé pravdy o nás samých. Memento moři kruté až k neunesení. Na grafickém listu Zapomenout - zapadnout je zobrazeno v temném prázdném prostoru silné, na pohled zdravé mužské tělo jakoby vsedě zabudováno do kvádru. Ptačí (orlí? supí?) hlava je zvrácena v poloze trpitelského dokonávání, s pootevřeným zobákem a vyschlýma očima. Obraz zemdlené síly, v níž dohasíná život. Bojovnost, vůle i touha přemoci nadlidskou ničivou sílu byly umrtveny. Hlava v ptačí inkarnaci napovídá, že trpící duše toužila osvobodit se a vzlétnout od mohutného, k zemi přikovaného a vnitřně oslabeného korpusu. Ale chyběla křídla... Nevidomost či zastření zraku je pro mne poznávacím znakem, jemuž rozumím. Víla - obnažená, letící, či lépe: plavoucí vzdušným mořem, s čarodějnicky rozevlátou hřívou vlasů, má oči i tvář skryté pod plesovou škraboškou se závojíkem. Je to nymfa něžně vystavující své dívčí tělo, anebo mstivá fúrie skrývající tvář pod černou maskou? Obavám se, že jsou v této bytosti zastoupeny obě. Bájné zvíře sedící v pusté krajině připomíná vlkodlaka s nepřirozeně dlouhým hadovitým ocasem. Ostražitě hlídá svou kořist, dozajista lidský úlovek, který možná vězní a dusí v sobě, pod štětinatou srstí neforemného těla. I toto zvířecí ztělesnění lstivého a krutého strážce zla je bez očí, jen s šikmými otvory barvy nažloutlé síry. Z obálky Vašeho jediného románu, pane Alfrede, který jste na155 [pageend157]zval Na druhé straně, ale tady je znám jako Země snivců, zírá na mě v portrétním oválu muž v cylindru s tmavě vyšrafovanou tváří bez rysů. A hledí zase mrtvým pohledem - prázdnými výřezy. Chápete už, proč se tak dobře vyznám ve Vašem světě, tam „na druhé straně“? Popisujete-li záhadnou figuru vládce v Zemi snivců - Pateru, nepřekvapuje mne už, že měl „strašlivé oči“. „To vůbec nebyly oči, podobalo se to dvěma světlým kovovým terčům, které se třpytily jako dva malé měsíce. Bezvýrazně a neživotně byly na mě upřeny.“ A když se s Paterou vypravěč setká podruhé, před jeho zánikem, vidí už oči „bez lesku“, které se podobají „dvěma prázdným zrcadlům, která zachycují nekonečnost. (...) kdyby se mrtví mohli dívat, byly by to jejich pohledy.“ Slyším, jako byste tichým hlasem říkal: Je třeba se dívat. I v oslepení se neúnavně prodírat tmou vezdejšího světa k duchovnímu světlu. Nenechat se zastrašit prázdnými očními průzory, jimiž vidět nelze, a nebo naopak je jimi vidět víc, než může člověk unést. Neklamat sebe sama falešnou vidoucností. Proč se bát pravdy v přiznané slepotě? Díky Vám za to, že mi bylo dáno vnímat tajemné světlo v soumračné snovosti Vašich kreseb; světlo k prozření. Stanislava Prádná P. S. Mimochodem, Vaše oči, pane Kubine, mají na fotografiích i z pozdního věku jiskrný pohled vědoucího... hudba Žít v souladu s vesmírným řádem (Pokračování rozhovoru s Pavlem Klikarem, uměleckým vedoucím Originálního pražského synkopického orchestru a souboru Musica Antiqua Praha, z č. 13/1990) Red.: Úpadek hudebnosti, o kterém jste minule hovořil, je dvojnásob tragický zde, v Čechách, kde by hudba měla mít alespoň si to myslím - prvořadé postavení. Asi takové, jaké má dnes v soused- 156 [pageend158]ním Rakousku. V době, kdy se formoval novodobý český národ, tedy v době národního obrození, se za nejvyšší hodnotu a za hlavní kritérium kulturní vyspělosti národa pokládala slovesná kultura. Kdyby si tehdy Češi sestavili už jen pouhý seznam předních českých hudebníků, kteří se zapsali do dějin evropské hudby, nemuseli trpět komplexem méněcennosti vůči ostatním vyspělým národům a možná by je ani nic nenutilo, aby vyráběli nějaké falešné Rukopisy. Prostě by zjistili, že jsou hudební velmocí. Proto si myslím, že známé Smetanovo „V hudbě život Čechů“ nebylo jenom slavnostní frází, ale opravdovým kulturním programem. Je mi záhadou, proč se tento program nikdy neuskutečnil. P. K.: Z vlastní zkušenosti vím, že po slavné české hudebnosti je dnes veta. Bohužel se někam vypařila. Red.: To je na tom skutečně tak špatně? P. K.: O svých pesimistických závěrech jsem hovořil s některými učiteli hudebních škol. Devadesát procent dětí nemá hudební sluch. Je to skutečná kulturně ekologická katastrofa, snad stejně vážná jako znečištěné ovzduší. A je to důsledek toho, že živá hudba byla vyloučena z našeho životního stylu. Red.: A náprava? P. K.: To by musel nějaký terorista provést pumový atentát na rozhlas, televizi, gramofonové společnosti, prostě na všechna média, která dnes zaplavují svět hudbou. Ještě nikdy v historii této civilizace neznělo světem tolik hudby. Ticho se stalo opravdovou vzácností, a přitom právě ticho je předpokladem toho, abychom hudbu vůbec slyšeli. A co je ještě horší, lidem se vnucuje hudba v pasivní podobě a v koňských dávkách. Kdyby se zmíněnému teroristovi podařilo zlikvidovat všechna zvuková média, pak by se možná začalo lidem po hudbě stýskat, a protože by jim nic jiného nezbývalo, museli by sami hrát a zpívat. Myslím, že vůbec není důležité, aby člověk dělal hudbu profesionálně. Důležité je jen jedno: aby ji dělal správně. To nijak nesouvisí s tím, jestli má někdo dobrou techniku nebo jestli je či není schopen zahrát složité a náročné skladby. Souvisí to mnohem spíš s tím, že se narušil náš vztah k přírodě a vůbec k vesmíru, a tím i k zákonům, které v něm vládnou. To není jen důsledek toho, že jsme si přestali vážit přírody. Změnil se náš celkový přístup ke světu. Naše vnímavost vůči němu okorala, přestali jsem jej „slyšet“, takže se nemůžeme divit, že dnešní hudebníci 157 [pageend159]pěstují hudbu, která většinou vůbec neladí s pověstnou „hudbou sfér“. Vemte si například dnešní elektronickou hudbu. Veškerá tato hudba se provozuje v rámci systému rovnoměrné temperatury. Minule jsme tu hovořili o alikvotní řadě, čistých intervalech a čistých akordech, sestavených z čistých intervalů. Problém je ovšem v tom, že v čistých intervalech, v čisté harmonii mohou zpívat lidské hlasy, hrát nástroje, ale pokud jde o klávesové nástroje, ty to- bohužel ve všech tóninách nedokáží. Systém rovnoměrné temperatury, jaký se dnes používá, to vylučuje. Zde je oktáva rozdělena na dvanáct stejných dílů. Posloucháme-li intervaly vzniklé na základě tohoto systému, s překvapením zjistíme, že čisté jsou pouze oktávy. Všechny ostatní intervaly zní nečistě, jsou tak či onak narušené. Kvinty jsou zúžené, a tedy značně vzdálené čisté, přirozené podobě, kvarty jsou rozšířené, velké tercie značně rozšířené, malé tercie zmenšené atd. Red.: To tedy znamená, že z rozhlasu a televize se na nás řine vesměs hudba, která je svým způsobem deformovaná, a proto falešná. P. K.: Je tomu skutečně tak, zvláště v případě elektrických synte- tizátorů, které dnes ovládly téměř celou oblast populární hudby. Ale platí to i o kytarách a koneckonců i o našem domácím klavíru a pianinu. Naše uši si na takto deformovaný způsob ladění zvykly, takže dnes zjišťujeme nedostatek citlivosti vůči přirozenému ladění i u zpěváků a u hráčů na smyčcové i dechové nástroje. Skoro nikdo z nich už neví, jak má správně znít například čistá velká tercie, nebo jak magicky může působit čistě, bez zázněje intonovaná kvinta. Smutné je, že se o tom nic nedozvědí ani na hudebních školách, dokonce ani na těch nejvyšších. Výsledkem je, že pěvecké soubory, smyčcová kvarteta, komorní orchestry i řízené dechovky hrají dnes víceméně v rovnoměrně temperovaném ladění, což pro mne osobně znamená strašlivé ochuzení provozované hudby o její nej působivější a nejmocnější prvky. Red.: Hudební vnímavost a především citlivost člověka vůči čistému ladění se zřejmě v průběhu času vyvíjely. Bylo by možné říci, kdy vlastně došlo k onomu rozhodujícímu zvratu, který přivodil dnešní situaci? P. K.: Byla doba, kdy lidé byli ještě natolik citlivě vnímaví vůči Stvoření, jeho uspořádání a zákonům, které v něm platily, že by si netroufali je jakkoli porušovat. Proto se lidé zabývající se hudbou 158 [pageend160]všemožně snažili, aby přiměli k čistému ladění nejen lidské hlasy, smyčcové a dechové nástroje, ale a to byl opravdu těžký oříšek i klávesové nástroje. V praxi to ovšem znamenalo, že byli nuceni omezit se jenom na určité tóniny, které si zvolili ke svým hudebním procházkám - a ty ostatní si jednoduše zapověděli. Na těch pěšinkách, které si vybrali ke svým hudebním procházkám, vládla čistota, kdežto všude jinde byla špína a neřád. Oni chodili jen po těch čistých. Jinými slovy, vymysleli systém tzv. nerovnoměrné temperatury, který dával přednost hlavním používaným tóninám. Některé tóniny, například tóniny od třech či čtyřech „béček“ nebo od třech „křížků“ výše svým způsobem diskvalifikovali ve prospěch zvolených - čistších. A to je také důvod, proč se v hudbě až do počátku 18. století skládalo jen v několika málo tóninách. Nemyslím, že by došlo v tomto ohledu k nějakému prudkému zvratu, mnohem spíš šlo o pozvolný, zpočátku zcela nenápadně vyhlížející proces, který bych označil za postupné narůstání lidské mlsnosti. Člověk už nebyl ochoten spokojit se s řádnou hudební „stravou“, resp. „dietou“, tedy s přijímáním toho, co bylo v hudebním ohledu prospěšné, nebo alespoň neškodné. Jinými slovy, nebyl už ochoten spokojit se s používáním elementárních vyzkoušených a žádoucích prvků a postupů, které byly s to navodit a udržovat hudebně zvukové spojení lidské duše se zdrojem všeho života. Těkavá mysl člověka, nechápající hluboký smysl a prospěšnost osvědčené, zdánlivě asketicky prosté zvukové stravy, se začala čím dál více rozhlížet po vybraných zvukových pochoutkách, které se ovšem už nacházely za hranicemi onoho bezpečného pásma, o kterém jsme hovořili minule. Holdování těmto novým zvukovým kombinacím dosud nepoznané dráždivě chuti se stalo téměř vášní. Tato vášeň byla hybným motorem toho, co se běžně označuje jako stylový vývoj. Vzrušení spojené s tímto nalézáním bylo silnější než varující hlas, zasutý kdesi hluboko v našem nitru, v jádru našeho vědomí. Aniž by brali zřetel na toto varování, rozšiřovali lidé svůj zvukový Jídelníček“ stále o nové a nové hudební prvky. Ne vždy ovšem tušili, co se skrývá v protipólech těchto znaků. Ne vždy to byly pozitivní energie, které jsou s to přispívat ke spořádané pouti našeho bytí. Přílišné ulpívání na lákavých a často šťavnatých pokrmech spojené s uplatňováním znaků, které představují široké spektrum pomíjivých emočních jevů vážících se k pozemskému vtělení duše může znamenat vážné zdržení evolučního procesu a často i promarnění nesmírně vzácné příležitosti, jakou je existence duše ve formě lidské bytosti; promarnění zábavnou, ale neplodnou hrou s komplikovanými zvukovými hračkami. Přemýšliví hudebníci budou se mnou možná souhlasit, jestliže označím velkou část 159 [pageend161]harmonického materiálu hudby rozvinutého romantismu za takto komplikované hračky, které dokáží nemilosrdně cloumat našimi city a vzdouvat vlny našich vášní. Ovšem rozšiřováním sortimentu těchto složitých konstrukcí a postupů jsme se jako lidstvo vzdálili epoše jasnosti a přehlednosti, za niž bylo možné ještě pokládat 17. a snad i část 18. století. Tak se postupně uvolňoval prostor pro zprvu nenápadné a nevinně vypadající schematické pomůcky, které například u klavíru umožnily provádění odvážných harmonických experimentů. Za takovou zhoubnou schematizující pomůcku musím chtě nechtě označit i ono zmíněné rovnoměrně temperované ladění, které u klávesových nástrojů zcela převládlo na konci první třetiny 19. století. Čím obtížnější a komplikovanější je harmonická struktura provozované hudby, tím menší je naděje, že interpret bude schopen si celou tuto strukturu plně a komplexně uvědomovat a přizpůsobovat tomu intonační kvalitu svého projevu. Takový výkon by byl vskutku na úrovni vysokokapacitního počítače. Takže místo toho například dnešní houslista po paměti hmatá na přibližná a univerzální místa na hmatníku svého nástroje, což mu ovšem zaručí pouze to, že se přibližně ozve tón předznamenaný v notovém zápise. Dnešní hráč na hudební nástroj je tedy postaven do role robota, který vykonává nařízené úkony bez zapojení své inteligence. A navíc, u velké většiny hudby, která se dnes uvádí, nemá ani jistotu, jak se provozování této hudby projeví ve svých konečných vlivech na stavu jeho bytosti i těch, kteří mu naslouchají. Je to nebezpečná hra s ohněm a může mít nepředvídatelné důsledky. Ideálem by naopak měla být vědomá intonace, stejně jako je ideálem v životě vědomá volba cílů i prostředků, jak těchto cílů dosáhnout. Vědomá intonace je důležitá proto, že člověk by si měl neustále uvědomovat svou úlohu v akordickém souzvuku a okamžitě tomu přizpůsobovat ladění tak, aby každý souzvuk byl naprosto čistý a aby každý jev byl realizován ve své nejčistší podobě. Red.: Zmínil jste se ovšem o tom, že u klávesových nástrojů to byl opravdový oříšek. P. K.: U klávesových nástrojů je tomu tak, že základní tóniny a akordy mají leccos čistého, například u ladění, které se používalo na konci 17. století. Je to ladění navržené Andreasem Werck- meisterem (který mj. teoreticky rozpracoval možnost rovnoměrné temperatury). A odtud se odvíjí letitý zafixovaný omyl v souvislosti s Dobře temperovaným klavírem J. S. Bacha. Většinou se totiž myslí, že tato sbírka byla psána pro rovnoměrnou 160 [pageend162]temperaturu. Ve skutečnosti měla hudbou podat důkaz, že tomu tak není. Ve třicátých a čtyřicátých letech 18. století se používaly nerovnoměrné temperatury jemnějšího druhu, například podle Valotiho i Neidharta nebo jiné. Rád bych se ale ještě vrátil k temperatuře ze 17. století, kterou v našem souboru používáme nejvíc. Některé základní akordy jsou tu téměř úplně čisté, například velké tercie, které jsou nesmírně důležité pro svou barvotvornost. Kvinty jsou tam občas špinavější než u moderní temperatury, jakou známe. Ale ty tercie jsou důležité. Ve vzdálenějších tóninách jsou naopak daleko čistší, dokonce úplné čisté kvinty, ovšem s tím, že velké tercie jsou značně rozšířeny. Hráči na klávesové nástroje prokazovali svou inteligenci, znalosti a praktické schopnosti tím, že když doprovázeli na cembalo nebo na varhany smyčcový orchestr, hráli jen takové tóny, které byly pokud možno co nejčistší, a ty, o kterých věděli, že nejsou už tak čisté, vynechávali. Dnes to působí dojmem, jako kdyby měli v sobě zabudovaný počítač. Když například cembalo doprovází v tónině h-moll a zahraje v dominantním kvintakordu tón ais, ať už ve střední nebo vysoké poloze, dostane se do opozice například vůči viole, protože ta dokáže tento tón zahrát čistě. Když se ale zahrají pouze tóny fis a cis, bude to čistá kvinta. Hraje-li se například v tónině g-dur, lze vynechat kvintu, protože housle ji zahrají dokonale. To vše je popsáno v dobových traktátech, nebo jsou v nich přinejmenším náznaky toho, že tehdejší hudebníci věděli, jak je třeba klávesový systém adaptovat a přiblížit jej potřebám čistého ladění. Red.: Laikovi to zní jako úžasné finesy. P. K.: Žádné finesy to nejsou, je to jen dobová praxe. Ten, kdo ji nezná a hraje, dejme tomu, ve vzdálenějších tóninách při nerovnoměrné temperatuře nějaké harmonické útvary, které logicky neladí, zjišťuje, že je to nepřijatelné. Když to uslyší někdo, kdo zná návod k použiti a dokáže jej uplatnit, pak výsledkem je mnohem čistší ladění a zcela netušený vliv takto pročištěného nebo čistě elegovaného zvuku na člověka. Další důležitá věc je exaktnost, jasnost a čistota provozovaných znaků. Jde o to, aby znak byl proveden čistě. Hudebníci barokního období byli neobyčejně citliví a dokázali velmi inteligentně uplatňovat v hudbě přírodní zákonitosti. Když například hráli hudbu, ve které se vyskytovaly harmonické souzvuky, zásadně nevibrovali. Vibrovaný tón totiž znamená rozbředlost, cosi rozměklého, amorfního nebo jen přibližně definovaného. Staří hudebníci ne161 [pageend163]měli rádi přibližnost, měli rádi přesnost, bez níž hudba ztrácí hlubší, esoterickou účinnost. Nepřesně realizovaný interval nebo akordický jev působí nepřesvědčivě a nelokalizovaně na jemnohmotné tělo posluchače. Takový hudební projev není přesně zacílen. Jestliže akupunktu- rista zapíchne svou jehlu o pět milimetrů dál, než by měl, pak to není akupunkturista, ale diletant. Když jsme tyto dávno zapomenuté věci začali objevovat s Mu- sicou Antiquou, měli jsme období, které trvalo několik let, kdy jsme všechny skladby hráli dvakrát, třikrát i čtyřikrát pomaleji. Vzali jsme si allegro nebo sonátu a hráli jsme je tak, že jedna šestnáctinka trvala třeba tři, čtyři vteřiny. Místo zlomku vteřiny třeba čtyřikrát, osmkrát zpomalená, a každý akordický souzvuk, každý jev jsme museli vyladit do naprosto čisté podoby, zakusit ho, ozřejmit si ho, jak působí, když je čistý, a když je naopak nečistý. Přitom jsem někdy pociťoval, jak jednotlivé souzvuky působí na různé oblasti těla - na temeno hlavy, na celou hlavu, později i na místa jednotlivých čaker, a tím i na emoce. To je ovšem jen jedna z mnoha stránek hudby. V takovém extatickém pohroužení není ovšem možné setrvávat donekonečna. Členové orchestru musí žít i svým každodenním životem. Ale ty chvíle, kdy jsme spolu a noříme se do oblažující zvukové lázně, nám přinášejí obrovskou radost. A to, co při tom poznáme, se pak stává trvalou součástí naší interpretační praxe i našeho základního životního pocitu. Red.: Jednou z otázek, kterou jsem vám chtěl položit s odvoláním na citovaný úryvek z vašeho programu, je otázka přehnaného kultu některých velkých hudebních osobností. P. K.: Jak je patrné z naší dramaturgie, nesnažíme se pěstovat žádné takzvaně velké osobnosti hudební kultury. To je strašně důležitá otázka, protože - kdo vlastně není slavný? Buďto ten, komu to nejde, nebo naopak ten, kdo toho zná tolik, že nepotřebuje se svými vědomostmi chodit na trh, neprosazuje se, protože jeho Ego je prosto jakýchkoli ambicí a pozemský život už mu nestojí za to, aby v něm hledal nějakou prestiž. Ostatně jsem často zjišťoval, že čím méně známý autor, čím skromnější člověk, například řádový mnich, tím víc mířil do černého a tím blíže se ocital cíli skutečné hudební tvorby. A to přesto, že hudebníci minulosti byli omezeni liturgickým řádem bohoslužeb. Museli skládat na základě společenské objednávky, měli k dispozici vyhraněné formy, zhudebňovali konkrétní texty, přičemž jen zřídka kdy to byly texty vlastní. A je velmi zajímavé sle- 162 [pageend164]dovát míru jejich inspirovanosti při zhudebňování různých textů. Je úžasně zajímavé sledovat, do jaké míry byli inspirováni, když například zhudebňovali žalm nebo moteto s mystickým rezonujícím textem, nebo naopak moderní text. Velmi rádi například provozujeme žalmy, a to proto, že jejich zhudebňování bylo provázeno vysokou mírou inspirovanosti, takže tento druh skladeb patří u mnoha autorů k nej zajímavějším. Kromě toho se u každého skladatele dá rozpoznat, kdy měl dny, ve kterých komponoval čistě mechanicky, jenom na základě teoretických postulátů, a kdy měl naproti tomu dny, ve kterých ho navštívila Múza nebo Duch - a pak žasneme. U každého skladatele se vyskytuje určité procento inspirovaných skladeb a naopak skladeb neinvenčních. A jsou skladatelé, kteří nás fascinují tím, že většina jejich skladeb je vynikající. Na druhé straně jsou zas tací, kteří nás zklamou tím, že vynikající kompozice u nich netvoří než nepatrnou část z jejich celkového díla, a přesto jsou všeobecně pokládáni za velmi slavné skladatele. A jejich hudba je přitom dost nudná a šedivá. Není možno nevidět, že hudba, která je pro běžného posluchače ne- efektní, nenápadná, až příliš pokorná, dovnitř zacílená a intro- vertní, může být výsadou velkých duší, jež se zasvěcenému dávají poznat téměř v každém svém projevu. Takoví skladatelé nemuseli vytvořit velké množství děl, ale ve všech jejich skladbách můžeme sledovat inspiraci a spirituální chvění. Tyto skladby pak na posluchače i spolehlivě působí. Je pravda, že si vybíráme převážně skladby vázané k určité liturgii, k určitým příležitostem, a dopouštíme se jistého prohřešku tím, že tyto liturgické vazby zpřetrháváme: uvádíme je občas v nepatřičném období církevního roku, v jiném významovém kontextu. Například žalmy se neuváděly samostatně, provozovaly se zejména při nešporách. My ale uvádíme jenom některé části těchto nešpor, vedeni jenom estetickými ohledy. Vybíráme jenom ty skladby, které na nás silně zapůsobí. A i v díle jednoho skladatele se snažíme hledat opět jenom skladby nejúčinnější a nejhlubší. To ovšem předpokládá, že musíme prostudovat celé dílo každého autora, což u některých z nich představuje několik set kompozic. Ty se ovšem nezachovaly v partituře, nýbrž pouze v partech, v tzv. hlasových knihách. Abychom si mohli učinit celkovou představu, musíme provést tzv. spartaci - tedy vytvořit novou partituru, což je práce radostná, dobrodružná, avšak pomalá a zdlouhavá. Máme štěstí, že v našem souboru Musica Antiqua se na této hudebně archeologické práci podílí téměř polovina jeho členů. Má to kromě příznivých důsledků na jejich erudici i nepřehlédnutelný vliv na jejich vztah k hraným dílům - je to vztah takřka mateřský či otcovský a kontrastuje s chladným pří163 [pageend165]stupem lidí, kteří notové party obdrží například již vytištěné, bez toho, že by se na nich sami nějak podíleli. Red.: Co mě zvlášť okouzluje na souboru Musica Antiqua, je celkové zvukové zabarvení orchestru nevím, jak bych to nazval. S něčím takovým je možné se setkat jen u několika málo světově proslulých orchestrů hrajících hudbu raného a středního baroka. A přitom je dnes už poměrně hodně orchestrů, které používají staré původní nástroje. Jak se dociluje takového zvuku? P. K.: Zvuková tvář orchestru je výslednicí mnoha faktorů: barvy používaných nástrojů, způsobu, jak se s nimi zachází, způsobu tvoření tónů, intonace atd. Hodně závisí na celkové koncepci. Čili je celá řada prvků a vlivů, které mohou ovlivnit to, čemu říkáte barva orchestru. Barva většiny komerčních komorních souborů vzniká samovolně tím, že se sejdou hudebníci, hrající na nějaký nástroj. V našem případě je tomu poněkud jinak. Barva a celkový výsledný dojem není dílem náhody, ale výsledkem dlouhodobého systematického úsilí, limitovaného samozřejmě našimi materiálními a finančními možnostmi. Všechny nástroje, které používáme, jsou originály zachované v autentické podobě, nebo jsou to nástroje rekonstruované do původní podoby, případně kopie. Problém je v tom, že každý nástroj má určitou škálu zvukového seřízení, a proto je třeba každému nástroji vtisknout určitou tvář, určité vlastnosti a podobu, aby spoluvytvářely dokonalý celek a naplnily zamýšlený záměr. Dosáhnout toho nebylo nijak snadné, protože u nás v Československu nebyl jediný houslař, který by věděl, co to jsou barokní housle. V žádné učebnici ani v žádné knize o hudebních nástrojích, které u nás vyšly, nenajdete sebemenší zmínky o tom, že podobný zvukově-konstrukční revoluční převrat, k jakému došlo např. u trumpet a saxofonů ve čtyřicátých letech tohoto století, nastal u houslí a ostatních smyčcových nástrojů v první polovině 19. století, přesněji řečeno na rozmezí jeho první a druhé třetiny. Když se dočtete, že nějaký houslový virtuos hraje na stradivárky, znamená to ve skutečnosti, že hraje na housle, které sice byly vyrobeny třeba na počátku 18. století, ale ve století devatenáctém byly zásadním způsobem přestavěny, takže jejich zvukové vlastnosti jsou dnes naprosto odlišné od těch, které měl původní nástroj. Důvodem k tomu bylo, že „diagnostická“ hudba 19. století začala vyžadovat úplně jinou barvu, vlastnosti a alikvotní složení zvuku nástrojů - všech nástrojů, které se tehdy používaly. A housle prodělaly podobný vývoj. V 16. století, kdy housle vznikaly, měly zvuk dost blízký rodině gamb, čili měly nepříliš vyvinutý základní tón, zdůrazněné ali- 164 [pageend166]kvóty, stříbrný hlas, byly velmi jemné. Od dnešních nástrojů se lišily tenkou duší, velmi nízkým a kratším basovým trámcem, kratší menzurou, nízkou kobylkou, rovně nasazeným krkem bez dnes typického sklonu vůči korpusu, a tedy i malým napětím strun. Toto všechno se v podstatě zachovalo až do počátku 19. století s tím, že u jednotlivých škol existovaly jisté rozdíly, co se týče akustické tendence apod., ale v zásadě se dá říci, že k největšímu zlomu došlo až v 19. století. Mozart se ještě hrál v rámci podobného zvukového ideálu, který platil od konce 17. století. Nakonec se nám přece jen podařilo najít výborného houslaře, Miroslava Komára, který projevil pochopení pro to, oč nám šlo, a začal s námi na tomto poli experimentovat. Strávili jsme spolu skutečně stovky hodin. Vlastně jsme museli tímto experimentováním nahradit chybějící kontakty se zahraničím. Kdybychom si vyjeli někam na Západ a mohli tam studovat, určitě bychom se tam mohli seznámit s mnoha důležitými zkušenostmi. Každý odborník by nám tam třeba řekl, že musíme především zmenšit kobylku, trámec a tak dále. Bylo by to všechno snazší. Ale to je opět jeden z těch důsledků minulé epochy. Zvláštním způsobem to všechno přispívalo i k něčemu dobrému, protože kdyby nám tyto zkušenosti někdo jednoduše sdělil, nikdy bychom nemohli zažít tolik krásných chvil při jejich objevování a naše ucho by se nikdy nenaučilo takové citlivosti a takové schopnosti registrovat subtilnější rozdíly a nuance. V učebnicích, které jsou u nás dostupné, se lze dočíst, že staré nástroje byly nedokonalé, primitivní, hrubé a těžkopádné. Vemte si například starý smyčec - ten je o něco kratší než dnešní, má ve srovnání s ním jen asi osmdesát žíní a o deset centimetrů delší pracovní délku. Dnešní průměrný smyčec naproti tomu váží přes padesát gramů. Barokní smyčec, který používáme při reprodukci hudby 17. století, má v průměru čtyřicet gramů. Má mnohem subtilnější špičku, čili těžiště je blíže žabky. To znamená, že hráč vše ovládá daleko víc zápěstím, smyčec drží o něco dál od žabky a kolměji, než je dnes zvykem. Tvorba tónuje naprosto jiná, artikulace je mnohem pregnantnější, nástroj se rychleji ozývá. A při normální détaché má velmi pregnantní, jasnou výslovnost. I při nejjemnějších dynamikách si zachovávají barokní housle své typické alikvotní spektrum. Stejné vývojové změny zasáhly podstatně i do zvuku jiných nástrojů; například, když hrajete na moderní klavír, tón, který slyšíte, je tupý, tmavý, kulatý a v polyfonii je těžko použitelný. Když se na moderní housle zahraje polyfonie, ztrácejí hlasy na čitelnosti a zanikají. Kdežto staré housle jsou neskonale jemnější a zároveň čitelnější. Podobně je tomu i s lidským hlasem. Zatímco dnes je hlavním kritériem hodnocení hlasu jeho 165 [pageend167]síla, v dřívějších dobách tomu tak zdaleka nebylo. Zpěváci nebyli nuceni přepínat svůj hlas, protože doprovod byl dynamicky adekvátní, ať už se jednalo o jediný nástroj (theorbu, loutnu, varhanní pozitiv, cembalo, harfu, violu da gamba), jejich různé kombinace či celý orchestr. Zpívalo se jemněji, všechno bylo mnohem, mnohem křehčí. Dokonce ještě v době romantismu byl dobový klavír ve spojení s houslemi něčím úplně jiným, než jsou dnešní housle a klavír. „Hammerklavier“ měl méně základního tónu, více alikvotů, byl daleko pohyblivější a s houslemi i s lidským hlasem se mnohem lépe vázal. Staré nástroje mají zkrátka více nuancí, jemnější, detailnější odstínění jednotlivých zvukových valérů, a to v nesrovnatelné míře. Jakmile ochutnáme možnosti autentických nástrojů, pochopíme, co jsme na cestě takzvaného vývoje ztratili a jaké hrozné nafoukanosti a odporné namyšlenosti je zapotřebí k tomu, abychom si byli schopni nalhávat, že nynější stadium vývoje je kvalitativně vyšší než to minulé, že jsme vývojově dospěli k vrcholu lidských možností. Je to lež a sebeklam. To ovšem může procítit a pochopit jenom ten, kdo si to sám vyzkouší. Pak objeví ten diametrální rozdíl - a pokloní se. A v úctě a pokoře bude vzhlížet k minulým generacím hudebníků, kteří si ještě dokázali uchovat vnímavost vůči duchovnímu Středu vesmíru, odkud vyvěrá veškerá umělecká tvorba a za jehož nástroj se pokládali. 1990 Rozhovor připravil R. Starý Vůdčí princip, že politika usilující o svobodu jednotlivce je skutečně jedinou pokrokovou politikou, zůstává pravdivým dnes stejně jako v 19. století. F. A. von Hayek 166 [pageend168]MÝTUS (myth) Víra, která a) má symbolický význam v citovém životě věřícího, b) je založena spíše na potřebě věřit než na rozumovém přesvědčení, c) je spojována s příběhy, které jsou přijímány nikoli jako historická fakta (resp. nelze je historicky doložit), ale jako ilustrace nebo podobenství, d) je obdařena „posvátností", kterou pak sama může dodat společenským vztahům, institucím a politickým uspořádáním s ní spojovaným, čímž jim zaručuje vzezření legitimity. Podle jedné rozšířené teze antropologie jsou mýty pro člověka něčím přirozeným a neexistují izolovaně, nýbrž ve vzájemné spjatosti, takže přijmout jeden mýtus znamená přijmout systém, jehož je součástí. Strukturalisté například věří, že skutečný význam jakéhokoli mýtu lze poznat pouze v kontextu takového systému. S tím nesouhlasí Malinowski, který chápe mýtus v pojmech funkcionálního vysvětlení: mýty jsou tu proto, že mají schopnost ospravedlňovat instituce, jednotlivá práva a zákony. (Třeba však říci, že takové vysvětlení není žádnou výsadou antropologie: Strauss, Feuerbach a jiní mladohegeliáni uvažovali podobně.) Ať již Malinowski má či nemá pravdu, není ničím mimořádným setkat se s filosofy, kteří se domnívají, že by pravdu mít měl. Kupříkladu Platón je znám jak věhlasným tvrzením, že mýty spojené s náboženstvím jeho současníků nutno odmítnout pro jejich škodlivou podstatu, tak také přesvědčením, že nikdo, kdo chce vládnout, se nedokáže obejít bez „ušlechtilé lži". Nepravdivost takové lži lze sice nahlédnout z výšin filosofie, ale její symbolická a posvátná síla je nezbytná, mají-li mít občané důvody k poslušnosti. Platónův názor předjímá jisté marxistické pojetí ideologie, ačkoli se jím mýtus ospravedlňuje spíše jako prostředek k udržení politické stability než k tomu, aby jistou formu stability odsoudil právě proto, že je založena na mýtu. Třeba jej srovnat s názorem G. Sorela na mýtus (zejména na „mýtus generální stávky") jako prostředek k vytváření nové skutečnosti. Platón podobně jako řada moderních konzervativců a také jako Sorel se snažil mýty bránit, aniž se přitom pokoušel zdůvodnit, proč v ně věří - což je podnikání tak nejisté a ošidné jako politika sama. Měli-li však pravdu a není-li tedy mýtus - jak tvrdí Malinowski - pouze oporou představ o legitimitě, nýbrž je pro legitimitu jako cílovou hodnotu čímsi nezbytným, pak ani nejistota a ošidnost tohoto podnikání nemůže být důvodem, abychom se v něm znovu a znovu neangažovali. Odtud také pochází moderní mýtotvorba („mythopoeia"), cílevědomé vytváření mýtů pro potřebu jiných. Mluví se o něm někdy jako o „remytologizování" a zaměstnává mnoho politických praktiků našeho století, zejména takových, ja167 SLOVNÍK POLITICKÉHO MYŠLENÍ [pageend169]kými byli Stalin a Hitler, kteří se vždy snažili formy totalitní vlády nějak ozdobit. Někteří lidé tvrdí, že k přepisování dějin dochází v totalitních státech spíše v rámci této mýtotvorné aktivity než ve snaze jednoduše zastřít stopy zločinů. Poněkud zdrženlivěji se mythopoeii věnují i jistí intelektuální konzervativci - například W. B. Yeats, T. S. Elliot, Ezra Pound - a díky jim má pak určitý vliv na moderní konzervativní myšlení. REVOLUCE (revolution) Politologové předkládají hluboce odlišné výklady jak významu tohoto slova, tak jevu, který označuje. Do jisté míry zvolený výklad určí zvolený význam, takže teoretické diskuse o tom, zda, dejme tomu, americká revoluce byla „skutečnou revolucí", nebude možno rozhodnout pouhou slovníkovou definicí. Je zřejmé, že význam tohoto termínu se změnil od doby, kdy byl poprvé použit - v případě „slavné revoluce" (Glorious Revolution) v Anglii roku 1688. Tehdy byl míněn jako „zvrat" předcházejícího neradostného stavu věcí, obrat kola štěstěny. Dnes zřejmě znamená jakoukoli rozsáhlou přeměnu, k níž dochází zároveň na sociální a politické úrovni, a která znamená zmaření očekávání a sociální konformity, jež byly ustáleny v předcházejícím řádu natolik, že určovaly veškeré důležité formy sociální interakce. Někdy se za nepostradatelný prvek revoluce považuje násilí, zčásti proto, že ti, kteří myšlenku revoluce prosazují, jsou ovlivněni teorií „revoluční přeměny", která násilí vyžaduje. Výjimkou z takovéto teze je americká revoluce, která byla relativně mírumilovná a která vyvrcholila v klidném a rozumném přijetí ústavy, považované někdy za nejnápaditější aplikaci politologie v lidských dějinách. Podle jedné teorie (Hannah Arendtová: On Revolution, 1963) není tento příklad výjimkou, nýbrž nejvýraznějším příkladem úspěšné revoluce. Arendtová tvrdí, že všechny revoluční politické transformace spojuje boj porobených států za svobodu a hledání takové ústavy, která by svobodu zaručovala. „Slavná revoluce" spolu s americkou se tak jeví jako příklady revolucí, které dosáhly svého cíle zčásti proto, že se vyvarovaly násilí a sociálního otřesu, jež s sebou přinesly pozdější revoluce, a zčásti proto, že k přeměně došlo na politické rovině, přičemž se udržela dostatečná sociální kontinuita, a tím i stabilita. Moderní teoretiky většinou výklad Arendtové nepřesvědčuje - relativizují jej zřejmě takové jevy jako nedávná „islámská revoluce". Argumentují tím, že násilné přeměny jsou jiného druhu než přeměny nenásilné. Předchůdcem takovéhoto názoru je Marxova teorie, která považovala Francouzskou revoluci za paradigma a která byla ne-li posedlá, tedy alespoň fascinovaná obrovskými a do té doby nevídanými silami, jež tato revoluce rozpoutala. Tak se objevila marxovská teorie revoluce, která existuje ve dvou, možná slučitelných verzích. Podle první z nich dochází k revolucím tehdy, dosáhnou-li výrobní síly bodu, v němž je začínají spoutávat výrobní vztahy, načež tyto ohromné síly omezující pouta rozbíjejí a spolu s nimi svrhávají všechny instituce. Podle verze druhé je revoluce produktem třídního boje uvnitř výrobních vztahů, který narůstá tak dlouho, až pronikne všemi existujícími institucemi a propukne otevřený konflikt, jenž vede 168 [pageend170]k nahrazení vládnoucí třídy těmi, které ovládala. Tato druhá verze pramení z francouzského revolučního myšlení a je do jisté míry inspirována Hegelovou analýzou vztahu pána a raba. Obě zmíněné teorie jsou obvykle zastávány společně - zčásti proto, že obě vysvětlují revoluce existencí protikladu v samých základech sociálního řádu. A tak je základní tezí marxismu, že v revolucích jde o porážku jedné třídy druhou - při přechodu od feudalismu k socialismu dochází ke dvěma revolucím: při první buržoazie svrhává aristokracii („buržoazní revoluce") a při druhé je buržoazie svržena proletariátem („proletářská revoluce"). Propaganda SSSR nazývá bolševický coup ďétat z října 1917 proletářskou revolucí na základě tvrzení, že byla přirozeným pokračováním „buržoazní" revoluce, k níž došlo v únoru téhož roku. Leninistické teorie revoluce zdůrazňují úlohu revolučního činitele a jsou přesvědčeny, že k revolucím dochází alespoň zčásti proto, že jsou splněny jejich „subjektivní" podmínky (a nejenom „objektivní", které Marx nazval „materiálními"). Jednodušeji řečeno jsou revoluce také vzpourami aktivních a organizovaných skupin existujících uvnitř státu. Důležitý rozdíl mezi názorem leninistic- kým a názorem vycházejícím z Marxe spočívá v tom, že leninisté považují za podstatný prvek revoluce nahromadění politické moci, zatímco marxisté uvažují o revoluci především z hlediska sociálního, neboť obrovské nekontrolovatelné síly, které ovlivňovaly Francouzskou revoluci až do jejího konce, zřejmě vycházely ze stavu společnosti. Moderní teoretikové uznávají, že při důležitých moderních událostech, které nazýváme revolucí, šlo vždy o uchopení moci, obvykle vojáky či intelektuály; proto se zřejmě stal prvek coup ďétat od ruské revoluce nepostradatelným (to tvrdí John Dunn, například v Modern Revolutions, 1972). Což však neřeší otázku, jak dochází k násilné přeměně politické moci, ani zda existuje nějaký jediný cíl, k němuž jsou všechny revoluce zaměřeny. Zjevná neshoda mezi autory má výraznou ideologickou příčinu: tvrdíme-li, že coup ďétat byl součástí nevyhnutelné a sociálně založené revoluce, zřejmě jej tím ospravedlňujeme; upřímné přiznání, že jej motivovala touha po moci, by naznačovalo, že jeho oprávnění není lepší (a že je pravděpodobně horší) než oprávnění režimu, který má nahradit. HAYEK, Friedrich August von (narozen 1899) Politický filosof a ekonom rakouské školy, jehož odsouzení - zvláště v díle The Road to Serfdom z roku 1945 (česky „Cesta do otroctví") - totalitních systémů vlády uvalených na Evropu nejprve Hitlerem a později Stalinem významnou měrou přispělo k tomu, že si lidé po válce uvědomili, jak je svoboda ohrožena. Hayek se pokusil znovu formulovat doktrínu svobodného trhu jakožto autoregulačního mechanismu, jehož výhody převažují nad škodami, které způsobuje; aby mohl tento pojem aktuálně užít vtiskl mu konstitucionalistickou podobu. Hayek je svým založením liberál, a proto považuje ekonomickou strukturu kapitalismu, ať již jakkoli modifikovanou historickými okolnostmi, za základní součást nejen ekonomické prosperity, nýbrž také svobodné činnosti, 169 [pageend171]o niž usilují všechny sociální bytosti. Svoboda je nicméně možná jen tehdy, je-li zaručena ústavou; není však snadné vytvořit takovou ústavu, která by zaručovala svobodu a přitom stavěla hráz svévoli a anarchii. Ve svém pozdějším díle -konkrétně v The Constitution of Liberty (1961) - se proto Hayek pokusil nastínit ideální ústavu moderního kapitalistického státu. Výsledkem je umírněný tradicionalismus, v němž zachoval mnohé ústavní nástroje angloamerické politické tradice jakožto záruky stability, které zároveň nebrání reformám. Hayek zásadně podporuje demokracii, avšak souhlasí s tím, že mechanismy, jimiž je v demokraciích vykonávána moc, stojí v cestě opravdovému kolektivnímu rozhodování a že žádný politický systém neposkytuje tak reálnou možnost kolektivního rozhodování jako fungování trhu. Navíc Hayek tvrdí, že zatímco na hospodářském trhu každý jednotlivec je ve svém jednání omezován rozpočtem, ve většině demokracií s vládou většiny politikové takto omezováni nejsou, alespoň ne bezprostředně: z toho plyne, že autoregulačních podmínek, charakteristických pro trh, nemůže být ve sféře politiky dosaženo snadno. STRANA (party) Vystihnout přesně to, co tvoří politickou stranu a co ji odlišuje od kliky, resp. frakce, je neobyčejně obtížné. Zdá se, že termín „strana" znamená ve skutečnosti dva odlišné druhy institucí: 1. V podmínkách zastupitelské vlády, v nichž strany mohou podle rozhodnutí voličstva jedna druhou střídat u moci, je strana dobrovolným sdružením jednotlivců spojených společnými politickými cíli, z nichž někteří jí slibuji svou podporu, jiní kandidují ve volbách, a je-li strana úspěšná, někteří přebírají vládní funkce. Strana má vesměs stanovy, reguluje podmínky členství a stanovuje pravidla, podle kterých se vybírají funkcionáři. Usiluje obvykle o to, aby se shodla na nějaké politické linii, kdo se pak od ní odchyluje, může být ze strany vyloučen nebo disciplinárně postižen. Strana se však nemusí nutně spojovat s nějakou doktrínou nebo s nějakou třídou. Snaží se jak jen možno zvětšit počet svých členů. Funkci vládnoucí strany zastává v duchu ústavy, která je straně nadřazená a určuje, jak může či nemůže řídit státní záležitosti. Nemůže tvořit právo, ale může iniciovat legislativní proces, protože právo netvoří strana, ale nejvyšší státní instituce, na něž ovšem strana vykonává vliv, možná vliv rozhodující. Jak budou vypadat stanovy strany, určuje potřeba souladu s vládními úřady - pro případ, že strana bude vyzvána tyto úřady zastávat. Stanovy jsou tudíž výrazně poznamenány ústavou, v jejímž rámci strana usiluje získat moc. 2. Ve státě ovládaném jedinou stranou má taková strana se stranou ve smyslu 1. máloco společného. Nebývá to dobrovolné sdružení, ale spíše útvar neurčitého právního statutu, s mocí vylučovat své členy a - díky svému monopolnímu mocenskému postavení vůči všem úřadům, funkcím a vůči všem možnostem povyšování v těchto úřadech a funkcích - s mocí k členství také nutit. Cíle takové strany nejsou jen politické (nepřijmeme-li ovšem její vlastní předpoklad, že všechny cíle jsou politické), ale také sociální; tato strana usiluje získat úplnou 170 [pageend172]moc nad všemi institucemi - nikoli však volbami, ačkoli fikci voleb může opakovat znovu a znovu, přičemž všechny ostatní strany zbavuje možnosti voleb se účastnit. Určuje státní úřady a funkce, vymezuje jejich pravomoce, rozhoduje o tom, kdo je bude zastávat, nedovoluje, aby v jejich rámci existovala jakákoli organizovaná opozice. Funguje nikoli na základě principu zastoupení, ale delegování shora; uvádí v chod mechanismus odsouhlasení, který sleduje hierarchickou linii směrem dolů a dává místním orgánům a policii moc jednat ve jménu její autority. Ovládá a kontroluje proces tvorby práva, dohlíží na jeho aplikaci, ale často se nenechává svazovat žádným precedentem či ústavním omezením. Má svou uznanou doktrínu a trestá jakékoli odchylky od ní nejen mezi svými členy, ale také mezi těmi, kteří jsou z členství ve straně vyloučeni. Není však nutné, aby vždy usilovala o rozšíření členské základny, naopak, často ji omezuje tak, aby dosáhla maxima disciplíny slučitelné se svou mocí, zasahující všechny sféry života společnosti. Ostatní strany činí zpravidla ilegálními, neboje za jistých okolností nutí, aby se s ní slučovaly. Infiltruje všechny autonomní instituce, přivlastňuje si jejich majetek a často se prohlašuje za osvícenou avantgardu třídy. DEMOKRATICKÉ STRANY (democratic parties) Za normálních okolností se strany tvoří proto, aby voličům nabízely politické programy a aby mohly usilovat o získání moci jako prostředku k uskutečnění těchto programů. Tento proces se může, ale také nemusí, odehrávat v rámci, který se označuje za „demokratický". Demokratická strana musí však trvat na tom, že takovýto rámec podporuje. Myslí se tím vesměs podpora svobodných a periodických voleb, takže taková strana se zároveň zavazuje souhlasit s tím, že bude zbavena moci, ztratí-li veřejnou podporu. Takovýto závazek je patrně tím jediným, co mají všechny „demokratické" strany společného, setkáváme se s ním však pouze u demokratických stran západních ústavních států. Řada komunistických stran v lidových demokraciích se sice prohlašuje za demokratické, ale tyto strany se dokážou - také díky dvojznačnosti pojmu „demokracie" - důsledně postavit proti každé ústavě, která by umožňovala ztrátu jejich mocenského postavení. (...) PRAVICE (the right) Pravice bývá vymezována kontrastem (nebo možná přesněji konfliktem) vzhledem k levici, přičemž ovšem nemá její dějinnou úctyhodnost. Dnes se tímto pojmem označuje několik vzájemně souvisejících, ale také kontroverzních představ. Být „na pravici" znamená věřit nebo (v případě politických realistů) předstírat víru: /i/ v konzervativní, a dokonce snad i v autoritářské představy o povaze občanské společnosti, s důrazem na zvyklosti, tradice a city oddanosti jako na svého druhu sociální pouta; 171 [pageend173]/iil v takové koncepce občanských povinností, jejichž rámec tvoří spíše pojmy poslušnost, legitimita a pieta než smlouva, souhlas a spravedlnost; /i i i/ v opodstatněnost negativního postoje vůči přílišnému vzdalování práva od morálky, tj. toho, co do svých norem vtěluje stát, od toho, co za správné pokládá společnost - tudíž také v opodstatněnost odporu vůči liberalizujícím reformám práva; /iv/ v kulturní konzervatismus; /v/ v princip dědictví a ve vydržená práva jako zásady úctyhodné; /vi/ v soukromé vlastnictví nikoli jako přirozené právo, ale jako nezbytnou součást podmínek života společnosti; /vii/ v základní svobody a v nezastupitelnou hodnotu jednotlivce oproti kolektivu; /viii/ ve svobodné podnikání a kapitalistickou ekonomiku jako jediný výrobní způsob slučitelný s lidskou svobodou a odpovídající světské povaze lidských tužeb; /ix/ konečně v té či oné míře v to, že člověk není schopen zdokonalení a dále v prvotní hřích. K tomuto seznamu by se daly jistě připojit ještě další položky, avšak předkládáme tu pouze reprezentativní průřez těmi nejběžnějšími významy. Lidé by už měli pochopit, že ne všechno, co se pravici přisuzuje, je vzájemně slučitelné; myslet si opak, je omyl, za který nese odpovědnost pravice samotná nebo ti, kteří ji takto popisují. Tak například důraz na svobodu a kapitalistické výrobní vztahy není patrně slučitelný s vírou v tradici a v poslušnost, neboť svobodné kapitalistické výrobní vztahy působí destruktivně na sociální oddanost, založenou spíše na zvyklostech a autoritě než na „právně-racionálních" principech, které se světem strukturovaným smlouvou spojuje Weber. Ani víra v lidská práva, mlčky obsažená ve zdůrazněném individualismu pravice, není zřejmě slučitelná s úctou k právům vydrženým a k principu dědictví... Takové ideologické konflikty ke konzervativnímu postoji do určité míry nevyhnutelně patří: spočívá-li totiž ve vůli a ochotě přijímat tiché „nápovědi" sociálního uspořádání, musí v období společenských změn konflikty trpět. Tyto konflikty do jisté míry také pramení z toho, že pravice je definována jako opozice k levici, která jakkoli odhaluje v dějinách jen a jen rozpory, sama skálopevně trvá na tom, že v ní samotné žádné rozpory nejsou. Protože levice vždycky oponuje hospodářskému liberalismu, někdy individualismu a někdy společenskému konzervatismu, neměl by být pojem pravice užíván v závislosti na jakémkoli z těchto názorů. LIBERALISMUS (liberalism) * * Heslo Konzervatismus bylo otištěno v Prostoru č. 11, s. 173. Nepřesný pojem, užívaný zpravidla k označení moderní politické doktríny, jejíž některé části byly vyjádřeny systematicky, jiné ponechány bud * v zárodečném stavu nebo o nich jejich stoupenci mlčí. Dějiny liberalismu se kryjí s dějinami 172 [pageend174]omezené vlády, tj. s úspěšnými pokusy poddaných zmenšit moc vlády a zajistit si pro sebe výsadní listiny, statuty, instituce a jiné formy zastoupení, které garantují práva jednotlivce před zásahy suverénní moci. Liberální myšlenky zřetelné vyjádřila již anglická Magna charta v roce 1215, avšak moderní doktrína liberalismu je zpravidla spojována až se sedmnáctým a osmnáctým stoletím, kdy vznikla politická teorie na její podporu, rychle se proměňovaly politické instituce, které uspíšily její šíření, a konečně také proto, že individualismus, v liberalismu mlčky obsažený, nacházel tehdy potvrzení v řadě aspektů ekonomického, společenského a politického života. Hlavními vykladači jednotlivých stránek liberalismu byli Spinoza, Locke, Montesquieu, Kant, Bentham, J. S. Mill, Jefferson, Madison -spolu s mnoha jinými významnými osobnostmi osvícenství a epochy následující. Redukovat liberalismus na jedinou teoretickou tezi je téměř nemožné, nicméně s následujícími postoji se lze setkat v základech většiny jeho podob: /i/ Víra v nejvyšší hodnotu jednotlivce, jeho svobody a jeho práva. /ii/ Individualismus v jeho metafyzické variantě. /i i i/ Víra v to, že jednotlivec má přirozená práva, která existují nezávisle na vládě a která by měla být vládou a proti vládě chráněna. /iv/ Přiznání nejvyšší hodnoty svobodě, jíž se zpravidla rozumí způsobilost zabezpečit to, na co má člověk právo, zároveň s představou, že vláda musí být omezena tak, aby svoboda pro každého občana mohla být zaručena; dokonce že snad vláda je ospravedlnitelná pouze do té míry, v níž svobodu maximalizuje, nebo v níž chrání svobodného jednotlivce před narušením sféry jeho práv. Všechny tyto právě uvedené názory jsou ve vzájemném souladu a tvoří z etického a metafyzického hlediska jednotu. Kromě toho lze občas ve jménu liberalismu přicházet s následujícími postoji (soudí se totiž, že teoreticky souvisejí s tím, co bylo řečeno výše): /v/ Spíše antropocentrický než teologický pohled na lidské záležitosti, který těžiště všech hodnot shledává ve sféře lidských možností a lidského usilování. /vi/ Univerzalismus, tj. víra, že práva a svobody jsou univerzální a že vycházejí z obecně lidské situace člověka ve světě, přesahující konkrétní místo a čas. Lidé by se měli naučit zříkat se svých osobitých místních vazeb, aby dokázali nahlédnout věci z pozice nezaujatého zákonodárce. /vii/ Obhajoba tolerance, pokud jde o morálku a náboženství. Liberalismus je vyjádřením politické teorie omezené vlády a odráží politickou senzitivitu moderního člověka, odtrženého od tradic, zvyklostí, náboženství a předsudků a ponechaného ve světě bez jakýchkoliv vodítek kromě těch, které mu může poskytnout jeho vlastní rozum. Nabízí-li se mu rozumné vysvětlení základních lidských svobod a práv, může posuzovat legitimitu politických institucí podle toho, do jaké míry ony svobody a práva respektují, a podle toho jim také poskytovat svou loajalitu. Základním rysem všech liberálních teorií občanských povinností je předpoklad výslovného nebo mlčky se rozumějícího souhlasu, doktrína společenské smlouvy je pak nejdůležitějším příkladem liberální teorie vlády. Má-li dávat smysl filosofie, která leží v základech liberalismu, musí se říci 173 [pageend175]mnohem víc o povaze lidského individua a o povaze svobody. Tyto dva okruhy problémů spojuje filosofie Kantova - teorie autonomie jednající racionální bytosti, jak ji Kant postuluje, poskytuje výchozí základnu pro všechna shora uvedená tvrzení (možná svýjimkou toho posledního). Ale toto poslední-obsahující toleranci - je patrně nejneudržitelnější: liberalismus sám je morálním hlediskem a bývá často hlásán s bigotní averzí vůči svým oponentům, s averzí, která není ničím jiným než právě intolerance Za jeden z důležitých moderních problémů pokládá liberalismus problém svobodného trhu. První liberálové obvykle předpokládali (nebo se snažili prokázat), že právo na soukromé vlastnictví a svoboda směny jsou základními předpoklady svobody jednotlivce. Je-li tomu tak, pak je svobodný trh patrně nevyhnutelným důsledkem liberálních ideálů. (Odsuzuje-li se často liberalismus jako „buržoazní ideologie", pakje to právě proto, že ospravedlňuje existenci kapitalistických výrobních vztahů.) Liberálové začali však postupně přijímat socialistické argumenty proti akumulaci majetku a připouštět, že soukromé vlastnictví, ponechá-li se volnému průběhu, vskutku poskytuje svobodu pouze jedněm, za cenu nesvobody jiných. Někteří z nich se na základě toho zřekli přesvědčení o svobodném trhu a pokusili se smířit své názory s nezbytností přerozdělování a s rovnostářskou sociální spravedlností. Tak se nakonec utvořilo dosti ortodoxní levicově liberální stanovisko, v němž se svářejí hlavní teoretické konflikty vyvolané touto proměnou postojů. Rozhodující úsilí liberální politické teorie - odhlédneme-li od nynější snahy smířit zmíněná okázale konfliktní stanoviska - je zaměřeno k problému, který anglický právník Henry de Brecton (zemřel 1268) pojmenoval „konstitucí svobody", tj. k problému, jak zkonstruovat politické instituce, aby umožnily omezenou vládu a aby účinně chránily sféru jednotlivce a jeho práv před invazí shora. (Sousloví v uvozovkách dokládá starobylost liberálních idejí v anglickém právu.) Vybráno z knihy - Roger Scruton: A Dictionary of Political Thoughts (Macmillan, London 1982). Česky vyšlo v roce 1989 v samizdatové edici Delta v překladu Petra Pitharta. Rozdrobit nebo decentralizovat moc je nezbytné, má-li se omezit absolutní rozsah moci, a konkurenční systém je jediný, který je vytvořen tak, aby se decentralizací minimalizovala moc, kterou jeden člověk vykonává nad druhým. F. A. von Hayek 174 [pageend176]LITERATURA ČAS A TVÁŘ Petr Holub Jakje to dlouho, co jsem se stal křesťanem? Vlastně jsem se jím stal několik dní po narození, když mě pokřtili, aniž se mě ptali. Pak jsem žil dlouhé roky nekřesťansky. Vychovávali mě po ma- terialisticku a jediná duchovní či alespoň duševní hodnota, jíž mi společnost předala, byl strach. S takovým dědictvím se nedají v životě dělat veliké zázraky. Mít za základní životní rozpoložení strach, to je nevýhodné. Člověk má nakonec strach ze všeho z lidí, z institucí, strach z rodičů, z žen, strach z budoucnosti i minulosti - a koneckonců a především strach z přítomnosti, z bezprostředního teď. Uvědomím-li si svou přítomnost, vidím šedavou tvář strachu, rozpadávající se tvář mrtvolné bledosti. Co ted? Chtěl-li člověk zlikvidovat strach, musel vlastně zničit sám sebe. Tak začínají dějiny mé sebedestrukce. Začínají se podivně. * * * Do klikatých, ale i rovných údolí ulic našeho města padal sníh. Padal potichu a zdálo se to být případné - patřilo to k dnešnímu dni, patřilo to k náladě země, která mlčky zahleděna do sebe vzpomínala na prázdnotu svého původu. V tichu města se všechno rozléhá, kroky chodců, hluk tramvají i zvuk křídel holubů, kteří obývají půdy starých domů. Do ticha se každý zvuk zapíše jako na prázdný list papíru nebo na vodní hladinu. V tichu slyší člověk své srdce. Do srdce, do jeho prostého rytmu se zapisují nikoli zvuky, ale nálada chvíle. Ačkoli sníh padal tiše na zem, mé srdce tlouklo rychle. Nevěděl jsem proč, vnímal jsem napětí chvíle. Potkal jsem Zuzanu Dobrovičovou. Zastavili jsme se na kus řeči. Usmála se bezelstně a nakreslila nohou kruh na zamrzlé louži. „Proč se tu procházíš?“ zeptal jsem se. 175 [pageend177]„Nevěděla jsem, že tě tady potkám,“ řekla. Vysoký kaštan se nad námi skláněl, jako by nám málo odpovědný obr přidržoval zbytečně velký slunečník. Mezi větvemi, které se křivily ve strnulém gestu přerušeného pohybu, prolétaly vločky jako skeletem již dávno mrtvého člověka. Odkopl jsem modrou dlažební kostku vyraženou z chodníku do silnice a sledoval, zda překříží dráhu projíždějící bílé škodovky. Automobil projel příliš rychle. „Podívej, Zuzano,“ řekl jsem, „nezdržuj a pojď se mnou.“ „Nemám čas. Právě totiž jdu...“ „Nikam nechoď,“ skočil jsem jí do řeči. „Sama nikam nechoď. Pojď se se mnou podívat, zda po řece plují ledy.“ „V noci tálo,“ řekla Zuzana, ,Je možné, že led na řece najdeme.“ Cesta k řece probíhala starými uličkami. Byly úzké a temné. Okna domů oslepla dávno. Takový je starý mrtvý svět - dívá se na nás očima bez života. Proč jen staré věky mají takovou výdrž? Snad právě proto, že jsou bez života. Náš krok se rozléhal v prostoru veliké divadelní scény pod nebesy šedivé oblohy. Sníh tál na dlažbě a vrhal se vstříc svému zániku. Tlustý člověk, jenž kráčel proti nám, opile přežvykoval nějakou písničku. Nevypočitatelné pohyby jeho nohou jej vrhly vstříc naší chůzi, avšak zastavil se včas. Zdvihl zčervenalou tvář a podíval se na nás - poté mávl rukou a šel svou cestou. Stmívalo se, vždyť přišla zima a den se zkrátil, tu a tam za okny svítila lampa a její světlo bylo oporou pro osamělé pohyby tam nahoře. „Proč nemluvíš?“ zeptala se Zuzana. „Co bych měl říkat,“ namítl jsem, „vždyť všechno, všechno...“ „Co všechno?“ naléhala. „Spadalo listí,“ řekl jsem. „A slova z myšlenek. Do nestvůrně brány příštích dnů není proč vrhat...“ „Nemluv nesmysly,“ řekla. „Udělala jsem hloupost, že jsem s tebou chodila.“ „Nechtěla ses podívat na plující ledy?“ zeptal jsem se. „Jistě, ale nechtěla jsem mluvit, totiž poslouchat hlouposti.“ „Dobře,“ řekl jsem. „Budu mluvit slušně. Jsem docela rád, že jsi se mnou.“ „Opravdu?“ „Ano, jistě,“ rozhodně jsem přikývl. „Svět byl dnes bez tebe tak trochu šedý. Znáš to, ne? Šedá barva všedního dne a prázdnota každého svátku. Co je na tom pěkného?“ „Nic,“ odpověděla Zuzana. „A vlastně teď jsem rád,“ pokračoval jsem, „že jsem s tebou.“ „Svět už není šedý?“ zeptala se. 176 [pageend178]„Ale ano,“ řekl jsem. „Šedý je. Ale tak nějak jinak. Šedý svět s tebou připomíná mlhu, z níž se zrodí nová a barevná skutečnost.“ Mohli jsme jít, jak pomalu jsme chtěli, ale řeka se přesto blížila. Vstoupili jsme do parku na břehu. Stromy tam spaly. Byli jsme jediní, jejichž oči se obracely do chladných dálek nad střechami protějšího břehu. Po řece opravdu plaval led. Vrhal se dolů z jezu a pak zas pokračoval ve své nevzrušené pouti. Tak kolem nás procházel čas a my jsme se měnili. Melancholicky jsem pohlédl na Zuzanu. Vzpomněl jsem si, jak jsme spolu stáli na břehu řeky a vedle nás voda unášela kusy ledu vstříc pádu. Mezi ledem proplouvaly labutě. Vlastně neproplouvaly - stály. Pro ně i pro nás se zastavil čas. Hleděl jsem na svou tvář ve výloze papírnictví a bylo mi jasné, že jsem se nezměnil. Stejná tvář, pro níž nemohu najít ani nadšení, ani odpor. Prostě připoután sám k sobě, dokud nenajdu dost síly, abych rozbil zrcadlo, kde se zobrazuji. Snad byl drobně padající sníh příčinou pochmurné nálady toho dne. Sníh padal bez účelu, ve volném pádu hledal svůj smysl, naplňoval v něm svou esenci. Těžko říci, zda byl sníh více pevným skupenstvím vody romantického tvaru nebo variací volného pádu. Půlnoční ptáci myšlenek začli pomalu proměňovat tkaninu tvaru soudného dne. Všední den je svátkem naruby. Den, kdy jsem procházel výše zmíněné vzpomínky, nutil k dýchání zhluboka. V den, kdy pluly ledy po řece, se loučila zima. Procházela středem města ve slavnostním průvodu a od příštího rána začlo svítit jarní slunce tak silně, že hromady hlíny okolo staveniště pokryly koberce podbělů. * * * Do kostela jsem začal chodit díky příkladu přítele Mariána Prostějovského. Obdivoval jsem se mu. Věděl si se vším rady. Můj vztah k němu byl podřízený a chtěl jsem znát tajemství, odkud má svou dokonalost. Abych se mu přiblížil, chtěl jsem být také křesťanem. V takovém rozhodnutí bylo jistě hodně neodpovědnosti. Odehrálo se to v létě. V tu dobu se naše město vyprázdní. Lidé odjíždějí ven a náhradou přijede pár turistů, kteří tu bloudí a marně hledají odpověď na otázku, proč sem vlastně přijeli. Já jsem musel zůstat v létě ve městě. A hledal jsem odpovědna otázku, proč tady žiju. Slunce pálilo do střech, jako by je chtělo paprsky prorazit. 177 [pageend179]Prach ležel bez hnutí na dlažbě i omítce domů a jen umocňoval dojem jednotvárné šedi. Architektura několika století vnucovala oku ničím následováníhodný životní styl své doby. Kameny zde jsou, i když tělo stavitele shnilo a jeho kostra se rozpadla. Konstrukce jeho těla přežila samo tělo a konstrukce jeho domu obtěžuje ještě dnes občany města. Trapné muzeum nešťastných dob nevzbuzovalo příjemnou náladu. Nepříjemná minulost tvoří naší realitu a člověk sám je již chycen na mucholapce minulosti. Již může napsat dějiny svého života - a prognóza se mu splní. Nejsme víc než hmyz, zalitý pryskyřicí a hledící skrze průsvitnou hmotu k neznámému světu? V křivolakých uličkách starého města se snadno cokoli ztratí. Ztratí-li se sama ztráta, zapomeneme-li, že jsme všechno ztratili, s něčím se můžeme setkat. Prohlížel jsem si oprýskanou zeď. Omítka opadala z některých míst a jinde ještě držela a její bledý žlutý povrch prozrazoval cosi o náladě dneška. Obrazy ze zbytků omítky na zdi byly uměleckým dílem. Člověk do nich mohl sáhnout smělou rukou, odprýsknout další kus omítky, a dát jiný tvar záhadným artefaktům deště, větru a vápna. Neodvážil jsem se toho. Neodvážil jsem se změnit tvář přítomnosti. Chtěl jsem dříve pochopit metaforický řád obrazů z omítky. „Na koho tady čekáš?“ oslovila mě Zuzana Dobrovičová, dívka, kterou jsem už pár měsíců neviděl. „Nečekám na nic,“ řekl jsem. „Nemyslím si, že mi dnešek cokoli přinese.“ „Stojíš tu jako svátý na mostě,“ řekla Zuzana. „A ty mě chceš rušit v mé meditaci,“ napřáhl jsem ruku proti její tváři. Zuzana se na mě usmála: „To je pěkné, jak jsi oživl. Jako bys nebyl z kamene.“ „Pojď někam odtud,“ řekl jsem naléhavě. „Ale kam?“ zeptala se Zuzana. „Znám jednu studni,“ řekl jsem, ,Je to na předměstí. V nějakém parku. Vždycky je tam něco příjemného.“ „Ale co?“ zeptala se Zuzana. „Přinejmenším tam budeš ty,“ řekl jsem rychle. „Ale možná tam bude ještě něco víc.“ Odpoledne pokročilo a chvíli trvalo, než jsme se tramvají dostali ke starému klášteru. Klášter založil starý král, když jej omrzel svět. Nechal jej vystavět a pak se do něj zavřel s několika mnichy, prostými lidmi, kteří chtěli sloužit jen Bohu. Bůh znamená všechno to, co nedokážeme pojmenovat, co je mimo náš čas i prostor, co nás tedy všechny spojuje. Možná starý král chtěl být spojen 178 [pageend180]se všemi dobami - i s námi, kteří jsme jej teď přišli navštívit. Klášter už dávno není klášterem. Nad pramenem postavili barokní kapli, nedávno zatloukli její vchod prkny. Kdo ví, zda pramen ještě teče, zda se neztratil při kanalizačních pracích v okolí, zda se nezměnil v bahnitou louži. Přesto jsem tušil, že duch starého krále je tady přítomen. Odřekl se světa a svět nad ním nemá vládu. Nesmírný kraj mimo prostor a čas a my jsme v něm účastni svým duchem - tou stránkou své bytosti, o které vůbec nevíme. Zuzana si mě prohlížela pobaveně, když jsem tak mlčky stál v její přítomnosti a hleděl na nehoblovaná prkna ohrazující kapli. Snad si myslela, že jsem se do ní zamiloval - a teď se neodvažuji o tom s ní mluvit. Snad měla i pravdu, nezáleží na tom. „Takovéhle staré věci,“ řekl jsem. „Něco na nich je.“ „Ty budeš tak dlouho žít minulostí,“ řekla Zuzana, „až budeš starý a zapomeneš být sám sebou.“ „Tohle je hezké místo,“ řekl jsem. „Není to snad přítomnost? Samo o sobě má smysl být tady potichu. Za chvíli bude západ slunce. Vyjdeme-li na tenhle kopec, uvidíme, jaké barvy má obloha. Neuvidíme-li to, ztratíme navždy ten zážitek, neboť se už nebude opakovat.“ Zuzana se se mnou chtěla jít ještě podívat na oblohu. Dlouhá vlákna bílých oblaků se vzpínala k nadhlavníku jako křídla andělů, mlčenlivých svědků věčnosti. Bílá barva postupně růžověla a červenala, až v okamžiku západu a chvíli po něm vzplála nejprudší nachovou září. Po nesmírně dramatickém okamžiku, kdy se zdálo, že celý svět shoří od nesmírného žáru, se zlomil den, přišla uklidňující noc, červená zfialověla, modrala, až se stala jen tmavší skvrnou na temném nebi. * * * Vstoupil jsem do církve, do společnosti lidí, kteří uznávají přítomnost Boží ve světě a kteří za své přesvědčení byli odměněni vírou. Na příkladě Mariána Prostějovského jsem poznal, že mohu vstoupit do církve, a nebýt přitom blázen. Líčil mi okolnosti své konverze. Konverze je důležitá věc. Člověk se podřídí volání srdce. V okamžiku konverze zazní v srdci hlas hluboké pravdy. Prostřednictvím tohoto hlasu se změní svět. Člověk pak konverzí jen následuje v oboru vnějšího jednání výkřik srdce. O tom mi vyprávěl můj přítel Marián. Okamžik konverze je vlastně legitimací dobrého křesťana, člena církve. Někdy jsem si představoval ten vzácný okamžik. Vzpomínám si na svůj dětský zážitek. Vzbudil jsem se jedné let179 [pageend181]ní noci na chatě svých rodičů. Dostal jsem strach, když jsem nikoho neviděl doma, a ve zmatku vyběhl ven. Rodiče seděli pod střechou venku a hovořili s jedním svým přítelem. Měl velký orlí nos a hnědošedé dlouhé vlasy. Uklidnili mě a já jsem mohl vidět hvězdné nebe. Tehdy to bylo největší překvapení mého života. Snad jsem tehdy dobře dětským rozumem chápal, že vidím tisíce světů, stejných jako je ten, kde žiji. Zažil jsem tak zjevení tajemství. Od té doby si občas představuji Boha jako onoho přítele mých rodičů s orlím nosem a vousy. Má však každý svět svého Boha, nebo je jeden Bůh pro všechny hvězdy? Konverze je přechod z noci do světla dne. Všechny neurčité úvahy se uskuteční, světlo víry zbaví pochybností. Můj problém jako člena církve spočíval ve skutečnosti, že jsem si pouze představoval, jak jsem prožil konverzi - a přitom jsem žádnou nepro- žil. Zdálo se mi, že napodobováním Mariána Prostějovského osvědčuji své křesťanství. Osvědčoval jsem své křesťanství praxí, ale v srdci jsem zřejmě byl ještě horší než dosud. Má příslušnost k církvi byla připomínkou mé zkázy. Nesmírně vysoké klenby několika vybraných kostelů, jež jsem navštěvoval, rozdrtily mou duši. Nekompromisní zbožnost světců v sochách i obrazech představovala součet mých hříchů. Vzpomínám si na jeden kostel uprostřed města, v němž zlacený barokní oltář sahal až nahoru do klenby a jehož hlavním motivem byla nějaká krvavá historie. Kostel přitahoval člověka tajemstvím svých vnitřních tvarů, zdál se být obrazem niterného života církve. Navštívil-li člověk však tento chrám a nechal-li se zaujmout oltářním obrazem, nezbavil se intenzivního dojmu obrazu, dokud se v duchu také nenechal stáhnout z kůže. * * * Karel s Karolínou byli křesťany, o nichž nebylo třeba pochybovat. Nepotřebovali se o své víře přesvědčovat. Vznášeli se jako andělé mezi kostelními lavicemi a nikdy jsem si nepovšiml v jejich tváři výrazu smutku nebo hněvu. Vždy si mysleli o druhém to nejlepší. Jak jsem seděl s hlavou v rukách v lavici naproti oltáři, jehož obraz mě trápil, oslovil mě Karel: „Připravuješ svou duši k smíření s věčným Otcem?“ Tak hovořil o přípravě ke svátému přijímání. Jen těžko jsem dokázal odpovědět: „Nejsem schopen dosáhnout smíření.“ Karel mi položil ruku na rameno: „Jsi upřímný. A nemáš se sebou slitování.“ 180 [pageend182]Jeho slova, koneckonců nejobyčejnější fráze, mi vehnala slzy do v / OC1. Bylo po mši, vzduch se ještě chvěl od pohybu tisíců andělských křídel, Karel mě pozval na návštěvu. Karolina šla s námi, avšak zdála se mi neviditelná. Vůbec jsem nevnímal její přítomnost. Karel bydlel ve starém domě, v takovém, o který se jeho majitel čtyřicet let nestaral a nechal jej zvolna chátrat. Cestou Vilémovskou ulicí zazpíval pták a náhle zmlkl. Zafoukal vítr a zahnal hrst spadaného listí do ulice. Z hospody na rohu se ozýval smích a hlasitý křik. Opět se mi zdálo, že světový děj nejde zastavit. Do oken dvou nejvyšších pater domů přes ulici se ještě opíralo večerní slunce, s večerem se ochladilo. Obloha někdy zezelená, nevím, co to má znamenat, a utíkám-li před špatnými sny, zbývá ještě trochu naděje, jako k nalezení jehly v kupce sena. Jednoho dne, jel jsem večerním vlakem, jsem viděl v širokém kraji, daleko až k obzoru, hořet na kopcích ohně. Pálily se čarodějnice, já jsem jel však dál a vystoupil v okresním městě, kde jsem chtěl strávit několik májových dnů. Čekal mě tam přítel. Člověk v jistém věku od přátelství hodně očekává. Má pravdu. Přítel, jmenoval se Marek, byl vysoký a plavovlasý. Nešlo jej přehlédnout. Přistoupil ke mně, jak jsem byl ještě rozespalý z vlaku, plný energie a pohybu z náročného konce pracovního týdne. „Žiješ?“ ptal se. „Jak vidíš,“ řekl jsem. „To je dobře, že jsi tu,“ usmíval se. „Povíš mi všechno, co je u vás nového, co Marián, a jak se otevírá vaše srdce hlasu.“ Markovu poslední poznámku jsem přeslechl, nevěnoval jsem jí pozornost. Později jsem si uvědomil, jaká to byla chyba, ale právě už bylo pozdě. Tehdy se ve mně už probudila pochybnost o tom, zda nemůžeme zabít slovo života. Okresní město, kam jsem přijel navštívit Marka, tvořilo svět pro sebe. Zvláštní organismus s tisíci vztahů, nenávistí a trochou lásky, která všechno mění. Provázel jsem Marka, anebo spíše on provázel mne k domu svých rodičů. Vzpomněl jsem si, jak přibližně před měsícem jsem se procházel jiným okresním městem. V onom druhém městě jsem ve stejnou hodinu nepotkal člověka, obchody už zavřely a poslední potěmkinovský nátěr domů na náměstí už začínal oprýskávat. Viděl jsem tam opuštěnou synagogu se zatlučenými okny a před ohromnou hmotou katolického kostela sochu světice bez hlavy. Člověk zde měl špatný pocit, že nějak neoprávněně zašel do záhrobí. Ne tak v okresním městě, kde jsem navštívil Marka. Okolo osmé 181 [pageend183]hodiny večerní zde člověk potkal ještě hodně lidí, kteří spolu navíc na ulici hovořili. „Marián ti vzkazuje,“ řekl jsem, „abys nejezdil.“ „Co se stalo?“ podivil se Marek. „Má starosti,“ řekl jsem. „Prodává dům.“ „Cože?“ zvolal Marek. „Kam se stěhuje? Proč?“ „Potřebuje klid,“ odpověděl jsem. „S domem jsou velké starosti. Vyměnil jej za byt a nechal si doplatit.“ „Chtěl by se rozplynout v anonymitě?“ zeptal se Marek. Taková poznámka mnou trhla. Kdy si takhle dovolil Marek být kritický k Mariánovi? „Potřebuje soustředění ke svým úkolům,“ řekl jsem. „Právě toho jsem se vždy bál, že se bude věnovat svým úkolům a...“ Odmlčel se ze strachu, co řekne dál, navenek mě ovšem upozornil na louži na chodníku. „Tady u vás pršelo?“ zeptal jsem se. „Jen krátký déšť dnes po obědě. Je sucho,“ řekl. „U nás neprší vůbec,“ uslyšel jsem svůj hlas. „Nedá se dýchat.“ Dobře jsem si povšiml, že nad městem se vznáší podvečerní mlha. Snad bude v noci pršet? Získal jsem dojem, že se odehrává něco mimořádného a že to přichází z nebe. Marek bydlel na předměstí okresního města. Dům jeho rodičů, patrová vila, měl otlučenou omítku a čekal na nový kabát. Na očištěných cihlách se střídaly barvy od červené až ke špinavě bílé. Dům působil dojmem cikánského tábora. Prohodili jsme několik běžných slov o nadcházejících stavebních pracích. „Tak co jsi chtěl říci o Mariánovi?“ zeptal jsem se, když jsem odkládal věci v jeho pokoji. Koneckonců mě štvalo, že někdo z malého města si kritizuje toho, jenž je uznáván v městě velkém. „Přestane být člověkem!“ rozhorlil se Marek. „Jak se věnuje jen svým úkolům, tak slouží jen svému egoismu a těm, kdo jej manipulují. Musíme patřit celému světu. Tak je to!“ „Proč světu?“ řekl jsem. „Snad Bohu, ne?“ Cítil jsem se při této své poznámce jako trapný pokrytec. „Kdo stvořil svět?“ zeptal se Marek oprávněně a mávl rukou. „Nechrne toho. Nemám nic proti Mariánovi Prostějovskému. Mám jen obavu. Vždyť pokušení se nevyhne ani nejlepšímu z nás.“ 182 * * * [pageend184]Navštívili jsme po setmění poutní kostelík, který stál za okrajem města na vysoké skále nad řekou. Kostel asi tři sta let starý s červenou a bílou omítkou obklopoval čtverec ambitů, jak je zvykem u mohamedánských svatyní. Kostely takového typu mají vůbec východní spiritualitu, duch místa na vás působí přímo zevnitř, a vám nezbývá než žasnout, co se to s vámi děje. Vzpomínám si na určitý příběh, není tak dlouho, co se stal. Navštívili jsme kdysi kostel stejného typu, ostatně nedaleko okresního města, o kterém teďje řeč. Dalibor Bildhauer se rozhodl strávit noc v posvátném prostoru, uvnitř čtverce ambitů. Nebylo na tom nic nesnadného. Stačilo přelézt nevysokou zeď odzadu a ráno se připojit k několika věřícím, kteří se tam sejdou na ranní. Vydali jsme se všichni na ranní mši. Šli bychom tam i bez experimentu Dalibora Bildhauera. Věděli jsme, že v noci přišla silná bouřka. Dešťové kapky jako čísi ruce objímaly náš dům, okenní tabulky přepadl pláč nad svým trapným skelným pohledem a plech pod okny spustil opět svůj únavný monolog. Člověku nebývá dobře, když věci ve světě okolo takto ožijí. Probouzí se zlé svědomí, člověk se setkává sám se sebou v nejméně sympatických podobách. Naopak můj a Markův příchod do poutního kostela za okrajem okresního města se vyznačoval následujícím pocitem: Člověk se ztratil sám v sobě. Viděl jsem, jak se vzduch chvěl před keřem planých růží, a pak jsme vstoupili mezi ambity. Snad tisíce let zde obcházeli poutníci staré obrazy křížové cesty. Tehdy u kostela ožila noc. Hovořila ke mně, vzduch okolo mě byl její dech. Stačilo vztáhnout ruku a dotkl bych se... Tehdejší noc nebyla temná. Předávala mi takové světlo, asi jako je světlo očí, které samy od sebe hoří láskou, neodrážejí vnější světlo. Vstoupili jsme do kostela, když ho Marek odemkl. Očekával jsem, že uvidím sochu Marie, zdola osvětlenou svící a zářící mi vstříc z temnoty. Mýlil jsem se. Kostel byl temný a bludička věčného světla u oltáře nemohla projasnit tmu. Marek rozsvítil prozaicky elektrické světlo a na oltáři jsem neviděl sochu, ale mariánský obraz, Pannu Marii v modrém plášti s hvězdami a v doprovodu andělů. „To je zázračný obraz,“ řekl Marek, ale neutěšil mě v rozčarování z omylu. Obraz byl opravdu půvabný a živý, tvář Panny byla nebeská, a přitom přijala pozemské rysy. Vzrušení ze mě vyprchalo. Pomohl jsem Markovi při úklidu. „To je pěkné, že máš takovou důvěru,“ řekl jsem. „Jakou?“ ptal se Marek. „Vždyť ti půjčují klíče od kostela.“ 183 [pageend185]Marek se usmál. V jeho úsměvu jsem viděl něco úplně bezbranného. Chtěl jsem porozumět, ale nebylo již čemu. Cestou z kostela jsem si vzpomněl najeden svůj zážitek. Zdál se mi ovšem dost nereálný, snad to byl jen sen. Vzpomněl jsem si na podzimní krajinu. Nad řekou se vypínal do výšky příkrý svah, kde barva listů přecházela proměnou do zlaté a červené. Na místech, kde nejvíce se řeka zařízla svým obloukem do svahu, stála obnažená skála. Pod skalou do hluboké tůně padal sluneční paprsek a osvěcoval průzračný prostor pod hladinou. Blíže břehu dosáhlo sluneční světlo dna řeky a rozsvítilo tam povrch křemenů matných barev. Přemýšlel jsem o této své vzpomínce a nechal jsem nohy jít kam chtěly, kam mě vedl můj přítel Marek. Vešli jsme do hlubokého údolí potoka, který sděloval své večerní dojmy poměrně věcným tónem, nad našimi hlavami svítily lampy z okraje města na ostrohu. Někdy se člověk cítí docela vysátý, jindy zase zcela naplněn. V onu večerní chvíli jsem si připadal obojí zároveň a ještě něco navíc. Nějaký noční pták vzlétl ze stromu a vypadalo to, že se odloupl kus větve a vzlétl do prostoru. Zas jsem věděl o jaru, jež povstalo z jisker života, uchovaných přes zimu. * * * Přišli jsme k Markovi domů. Zde jsem měl zůstat do příštího dne. Prožít noc v cizím městě, kde člověku nic nepřipomíná, čím je a čím se má stát. Usnul jsem v pokoji, který měl okno do zahrady. Vzbudil jsem se nedlouho před půlnocí. Do okna svítil měsíc. Hleděl na mě jako cizí bytost, jež je zvědavá, co udělám. Nemohl jsem jej oslovit. Jeho pozornost, jak stál mezi stromy v zahradě, mi byla nepříjemná. Vyskočil jsem z okna na zahradu a odvážil se do ulic okresního města. Ve městě nebylo koho potkat. Jenom pár oken tu a tam svítilo matným světlem televizorů. Domy v ulicích stály se samozřejmostí neživých věcí, psi štěkali. Zvykl jsem si na přítomnost měsíce. Stál vysoko nad obzorem a vysílal paprsky na řeku, jejíž proud jen neznatelnou rychlostí mířil k jezu. Sešel jsem podél řeky a nad jezem jsem se vykoupal. Vnímal jsem, jak celou noc ovládá ticho, jen dole po řece se vznášela slabá zář a jednotlivé výkřiky od tábora vodáků. Ticho se mi zdálo nesmírně hlasité. Měsíc byl králem toho ticha. Jednotlivá stébla trávy, pokud šlo rozeznat, se ani nehnula v tichu měsíční noci. Nové listí na stro184 [pageend186]mech se radovalo z toho, jak narostlo, a prožívalo zasvěcení první noci úplňku. Vylezl jsem z vody a chvíli se třásl zimou, než mě napadlo, abych se prošel. Na cestě okolo řeky jsem potkal dva chodce. Byli to muž a žena. Šli opačným směrem, slyšel jsem už z dálky jejich hovor. Jak se blížili, rozeznával jsem některá slova. Jak jsem byl překvapen, když jsem uslyšel, že mluví o zcela obyčejných věcech, jestli mají zítra jet na návštěvu k Milanovi. Muž se svěřoval se svým názorem, že právě Milana má po krk. Ztichli, když jsem byl nedaleko od nich a pozorovali mě s tichým podezřením. Zvykl jsem si na měsíc i na veškeré stříbro na obloze. Zabydloval jsem se v čase, který zbýval do rána. Měsíc odcházel k obzoru a noc se začla projasňovat od východu. Viděl jsem v noci ještě smetiště na konci jedné cesty. Povalovaly se tu plechovky a zbytky drátěného plotu, hromada pneumatik od traktoru. Viděl jsem slepé ulice, obklopené domy, kde snili svůj sen neznámí lidé, pro něž právě jejich dvůr byl středem světa. Pomyslel jsem si, že slušný člověk v noci spí, ale začínající úsvit mě přivedl ještě jednou k řece. Slunce stálo ještě daleko za horama. Zde už začínalo sobotní ráno, které se vyznačuje tím, že lidé nespěchají do práce. Slyšel jsem hlasy kohoutů, kteří nedrží svátek. Konečně vyšlo slunce, bledé a plné rozpaků. Naproti přes řeku někdo otevřel okno, uslyšel jsem neurčitý hlas zpěváka z rádia. Z noci zůstala jen rosa na trávě. * * * Největší setkání mého života bylo právě s křesťanstvím. Takovému setkání se říká konverze. Nevím, jaký to má důvod, ale celý můj život se mi zdá bez souvislosti. Události se řadí za sebe bez zjevné potřeby a postihnout hlubší smysl všeho se mi nedaří. Snad až můj obrat ke křesťanství je hlubším smyslem mého života. Proč se však dostalo takové výsady člověku, který žil bezcílně a bezvýznamně předtím i potom? Napadá mě příklad. Projížděl jsem pustou zemí bez života. Tráva byla spálená a žlutá, listy na stromech uvadly. Borovice zachovaly svou prehistorickou zeleň, ale jejich řídké porosty nedokázaly zakrýt prázdnotu plání průmyslové pouště. Zde se člověk cítil ztracen. Zastavit se na místě uprostřed pouště, která ještě před pár lety žila, znamenalo zastavit se v centru směrů kosmické tíže odpovědnosti. Člověk nedokázal udělat krok. Velice dobře jsem si vědom, že nemám právo na život, neboť stojím v mrtvém prostředí, mrtvém z mé vlastní viny. Chtěl bych svůj život odevzdat a oživit již mrtvé. To však nelze. Člověk není pánem svého života. 185 [pageend187]Pomalu se stmívá a zdáli mě oslepuje světlo gigantické elektrárny. Ztratím naději, že najdu cestu. Mohu předpokládat, že ztratím život, že zlí duchové toho místa mi ponechají jen stínovou existenci. Přichází půlnoc. Stíny ožívají. Posléze uslyším tiché kroky a přede mnou stojí někdo živý. Ten říká: „Já si tvůj život od tebe vezmu.“ Přitom můj život je bez ceny. „Vložím tvůj život do věcí ho schopen je. Zrána se člověk vzbudí v pusté krajině, kde ze zoufalství usnul. Krajina je dále bez života. Prázdnotu této krajiny má od té chvíle v sobě. Vidí však svět okolo sebe. Pohybuje se sám sebou. Zuzanu Dobrovičovou jsem nepotkal v životě častokrát. Věděl jsem, že setkání s ní vypadává z řádu věcí. Do temného údolí malého potoka se snášela svatojánská muška. Pozorovali jsme ji a už končí. Tak to bývá i se vztahy mezi lidmi. Zuzanu Dobrovičovou jsem prvně potkal a už jsem věděl, že mezi námi vše skončilo. Proto jsme byli se Zuzanou vždy mimo zákony světa, vždy tehdy, když jsme byli spolu. Často se na mě díval někdo s netajeným vztekem. Většinou to byli mně docela neznámí lidé. Mnohokrát jsem měl bezdůvodné konflikty s okolím poté anebo předtím, co jsem hovořil se Zuzanou. Vzpomínám si na podzimní bouřku na horách, skryli jsme se v chalupě jednoho Mariánova přítele. Nebyl jsem na takové prostředí zvyklý, proto se mi každou chvíli zdálo, že vítr odnese chalupu, anebo že blesk udeřil do střechy. Nestalo se tak. Naopak Marián klidně hovořil, nadzemským tónem těšil naši podrážděnou mysl. Bouře nad horami kráčela v titánské svévoli, obsahující celý kraj. Snad ohlašovala příchod něčeho ještě většího, příchod proroků nové, neznámé doby. Zatímco jsme měli všichni strach, anebo byli už tak otupělí, že jsme žádný strach necítili, Marián hovořil zvolna a potichu, přesto srozumitelně, vykládal o čemsi neznámém, uklidňujícím - snad o práci na zahradě před západem slunce, anebo o ranní rose, která se dotýká jako něžná dlaň celé přírody. Ráno jsme viděli, že prudký déšť polámal květiny u domu, vítr strhal malé snítky z větví stromů. Procházeli jsme se s Mariánem listnatým lesem a z šedé oblohy padal drobný déšť na opadané listí. Marián hovořil tiše, teď již bez naděje, o tom, jakou prázdnotu má v srdci. „Cítím se opuštěný,“ řekl. „A cítím, že má cesta nikam nevede. Buď šťastný, že ty jednou někam dojdeš.“ „Jak to víš?“ zeptal jsem se. Stavby ze šedých mraků rozfoukával vítr a déšť ustával. Paprsek slunce pronikl clonou a osvítil cestu před námi. Za ohradou na 186 [pageend188]konci lesa jsme uviděli koně, kteří se radovali z čistého vzduchu po bouřce. Proháněli se po svahu a strkali do sebe hlavami, oslavujíce přítomnou chvíli. Zlé předtuchy noci byly zapomenuty, nevinnost slavila triumf. * * * Někdy se mi zdá, že obloha je mírná. Modř není příliš sytá a nevelké bílé mraky mají slabé stíny. Tehdy je klidný čas, kdy se člověk může obracet k druhému bez obav, že bude odmítnut, tehdy si stojí lidé blízko. Nad lesem létá káně večerní vyhlídkový let. „Stojí to vůbec za řeč?“ zeptal jsem se Karla. Karel přikývl a ukázal, abych do výtahu nastoupil. Karolina hleděla mlčky do země. Roztála až u nich v bytě a zde jsem si opět mohl uvědomit svůj obvyklý omyl, že nejsou sourozenci, ale manželé. Nečeká je tady nikdo z rodičů, ale snad je čekají ještě nenarozené děti. „Ještě jsi u nás nebyl,“ řekla Karolina. „Dáš si čaj?“ zeptal se Karel, a já jsem přikývl. Zrcadlo v chodbě ukazovalo někam velice daleko, ve své pravé ruce jsem držel papírek s nakreslenou růží. „Váš dům je tichý,“ řekl jsem, aby řeč nestála. „Některé byty jsou tady prázdné,“ vysvětlil Karel. „Ale někdy je tady rámus zvenku.“ Z okna měli výhled na kopce s vinicemi. Pohled směřoval přes velké nádraží, odtud se ozývaly nárazy vagónů. Země zfialověla a zvuk se nesl daleko. Čisté záclony zakrývaly nepříliš čistá okna. „Je tady hodně špinavý vzduch,“ vysvětlila zbytečně Karolina. Ve městě bývá špinavý vzduch, a okna se nedají umýt. Za týden jsou stejná jako před umytím. Vše se vrací do původního stavu, kdy entropie postupuje již jen skoro nekonečně malými krůčky ke své nikdy nedosažitelné limitě. Starý nábytek v pokoji nešel příliš k sobě - asi jej dostávali Karel a Karolina postupně od různých známých a příbuzných. Přesto působil pokoj příjemně, jako za starých dob, kdy vážní mužové sedávali ve fraku u kulatých stolů a probírali záležitosti města. Tichými kroky přišla Karolina z kuchyně a přinesla čaj. Kouřil z hrdla květované konvice na bílém podnose. Karel prohlásil dnešní den za skončený, dole na ulici vzlétli vylekaní holubi. „Žijeme úplně prostě,“ řekl Karel. „Nevěřil bys, že právě tohle je velice obtížné.“ „Proč?“ zeptal jsem se, šťastný z toho, že čas se zastavil, šťastný z toho, že hledím na sebe, jak sedím u stolu a čekám, až čaj vychladne, nic se neděje, řeka se blíží k moři, ohromné plátno 187 [pageend189]jednoho ze starých mistrů konečně visí opět ve veřejné galerii. Na onom plátně měla největší význam růžová a modrá postava v centru kompozice. „Nepokoj tě odvádí od pravého teď a tady“ řekl Karel. Na špičce kostela přes údolí se zatřpytil poslední paprsek zapadajícího slunce. Vzpomínám-li si dobře, ona postava v růžovém a modrém byla žena a starý malíř ji zobrazil podle jedné ženy ze si připomenou tisíce lidí, až moje tvář bude zapomenuta. Ovšem na mé tváři nic není. Tvář Karla se zdála laskavá a trpělivá. „Dnes nemluvíš skoro vůbec,“ řekl Karel. Tvář je zjevení druhého člověka z nepřehledná širého světa. „Máš pravdu,“ odpověděl jsem. Kdybych byl s Karlem sám, nebyl bych tolik rozpačitý. Vždy jsem v přítomnosti Karoliny cítil ostych. Z každé ženské tváře mám dojem, že jsem ji už někdy viděl, že jsem se tedy s její nositelkou někdy setkal. Tvář je zjevení tebe, jako se Bůh zjevuje v hořícím keři. Avšak Karel měl pohled mírný a přátelský. „Máš program na neděli?“ zeptal se Karel. Do proudu mých zmatených úvah zazněl zvon úzkosti: Neztratil jsi klíče? Zalil mě studený pot. Ale ne, vše v pořádku, jsou na svém místě. „Pořád se bojím,“ řekl jsem, „že něco zapomínám.“ Jako ohnivý gejzír tryská k nebi tajná zář našich představ. Nejsem jen negativem sebe sama? Do tisíců nových životů vkládá další prchavý okamžik svůj znak. Pro věčné opakování nestojí za to žít. „Myslím si, že v neděli bude pěkná pouť u svaté Markéty,“ řekl Karel. „Byl jsem tam už dvakrát,“ řekl jsem. „Půjdu tam asi zas.“ Otočit klíčem v zámku a objevit ztracený poklad. Co skrývá naše země pod povrchem? „Sejdou se tam lidé z celého města,“ řekl Karel. „Bude to opravdu krásná slavnost,“ řekla Karolina. Ve slunci příštích dní se rozplyne úzkost a noci se stanou láskyplnou obětí vesmíru. „Nepochybuji o tom,“ usmál jsem se. Do konce prázdnin zbývá už jen pár dní. Pomalu přichází zima. Jako mráz je chladná úzkost o osud druhých lidí. Je to úzkost před nesmírnou velikostí jejich osudu. V jejich osudech najdu osud svůj. Nač se starat o svou cestu? Do brázd v poli se ukládá ranní mlha. (1990) 188 [pageend190]JIŘÍ ŠALAMOUN Hů - hů - hů (Modestu Musorgskému) Nějaký cizí voják se pere v podzámčí s drakem. Jsem zvědav, jak tohle dopadne! Jiný na bílém koni tahá se s žebrákem na cestě o něčí pláštík. No jak tohle zas dopadne! Na poušti se lvem a knížkou v popředí stařeček bije se divoce kamenem. Heleďte - to může taky špatně dopadnout! Vlevo je palouček. Nějací lidé se plačky s kýmsi či čímsi snad navždycky loučí. To zase něco nejspíš špatně dopadlo! Na chůzi kněží ten v černém asi zbytečně cosi chce zřejmě namítat. Takový nápad: jak tohle může sakra zas dopadnout - no řekněte! V šeru starého pokoje jiný nešťastník ve spěchu sbohem dává rodince. Never more! Zřejmě ještě teď v noci odjíždí nahonem s četníky. No nechci vidět, jak tohle dopadne! Kdo to tam na rohu předměstské uličky čte cosi ve světle lucerny? A zač asi tenhle dostává stříbrné hodinky? Poslyšte, vážně - to určitě všecko zas špatně dopadne! Marjápano, neříkejte Marjápano, neříkejte, tak Bůh je mrtev? Nejedná se, prokrindapána, nakonec o vraždu z těch nejnižších pohnutek? Božíčku, jen aby se to ještě nějak neprojevilo v národním hospodářství! A to se radši - z opatrnosti - ani slovem nezmiňuji o tom Druhém! 189 [pageend191]V průvanu Pane, nemaťte laskavé ze zoufalství dámu! Je to bankovní loupež, paní, ne emancipace! Tak vidíte, pane, co jste způsobil svou nešetrnou výřečností: Madam teď skutečně neví, co si má o tom všem myslet... Ale ta narychlo napůl setřená růž madam opravdu velice sluší... Kontrolní otázka Jak dneska pracujem, přátelé, budeme zítra prý žít! Tedy kontrolní otázka zní: To žijem dnes skutečně, jak jsme to včera tento...? Ale teď čistě osobně: Nežije náhodou někdo dnes, jak ty ses předvčírem tak strašně nadřel? Koupě Hledám obrázek romantické krajiny a mladší charakterní ženu přiměřeného věku. Obojí spěchá a jen v dobrém stavu: Není čas ani na nutné drobnější opravy. Lazare, vstaň Někdy si musíme pěkně od plic popovídat o mimoverbální komunikaci 190 [pageend192]Ne, paní, zázrak lásky nemám teď zrovna na mysli... Ostatně: obloha s hvězdami je kousek za městem pořád prý vidět Když už o vnitřním imperativu nechcete dneska radši nic slyšet. Ale nejsou tu někde mé šupiny z očí, teď jsem je tady před chvilkou musel ztratit. A nemohly přece jen tak z ničeho, z ničeho nic najednou zmizet! přitom jsou fuč! Tak vstávej teď radši, Lazare, tak Lazare, vstávej, vstávej! A hezky k noze! Ráno Silou vůle roztáhneme záclonky na očích, vida, roh prádelníku ještě z Rakouskauherska. Večeřet víno holt znamená snídat ryby... Bože, komu jen patří ta třetí ruka, a co může po mně proboha chtít? Mé druhé já, nic zvláštního Mé druhé já je domovník v tom prvním, prostě nic zvláštního... Večer se propadá s úpěním do hrobu a ráno s chropotem vylézá z rakve. Jen halabala vymete pavučiny snů, všechno na strašně dlouhé lokty... Prostě - nic zvláštního... A tohleto musí mé první já živit... (Vybírá M. A.) 191 [pageend193]Marcel Jouhandeu ASTAROTH aneb noční návštěvník Edice Modrý západ slunce * Půvabná bibliofilie, vycházející jako faksimile původního vydání edice Atlantis, vypráví o setkání smrtelníka s fénickou bohyní lásky Astaroth ve světě tísnivě a mysticky zbarveném. Ožívá zde ponurá atmosféra starých magických foliantů, v jejichž moci je zprostředkovávat člověku styk s bytostmi Nebe i Pekla. * HORUS soukromé nakladatelství a vydavatelství Martin Mrskoš adresa redakce: Pražákova 9, Brno, 61900 [pageend194]kulturně politická revue čtěte L nezávislý < -----------------------------------------------> časopis prostor vydává PROSTOR, soukromé nakladatelství a vydavatelství Aleš Lederer, U Prašné brány 3, Praha 1, 11629 [pageend195]PROSTOR 15 [pageend196]