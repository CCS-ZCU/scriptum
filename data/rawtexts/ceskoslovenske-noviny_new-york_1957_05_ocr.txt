ČESKOSLOVENSKÉ LIST ČECHŮ, SLOVÁKŮ A PODKARPATSKÝCH RUSINŮ NOVINY ROČNÍK III. KVĚTEN 1957 ČÍSLO 5 MEDITACE LEGIONÁŘSKÁ ZDENĚK NĚMEČEK Čas od času se setkám s mladým mužem nebo mladou ženou a po chvíli zjistím, že hovořím se synem nebo s dcerou legionáře z první války. Tehdy si uvědomím jistotu plynulého času, jeho symboliku. Přede mnou stojí člověk, jehož fysický věk je mírou dávnosti mého vlastního činu, onoho tak zvaného legionářství, jehož jsem se dopustil ve svém mládí. V jasné podobě vidím výměnu generace. Obyčejně mi to dá podnět, abych se zamyslil nad svým tehdejším činem, nad jeho vhodností, účelností, politickým smyslem i jeho ethikou. Je to faktum dějin mého národa, jehož nepatrnou částí je faktum mého osobního životního případu. Byl to dobrovolný čin mladého muže, jenž nesl mou podobu, tělesné znaky, biologickou podstatu, duševní rysy v původním, stárnutím nezměněném vydání. Poněvadž je to dnes, po čtyřiceti letech, pro mne vlastně cizinec, mám právo se o něm, o jeho činu kriticky vyjádřit jako o každé jiné osobě, která mě zajímá. Protože těchto legionářů rychle ubývá, poněvadž se o jejich zásahu do našich dějin ve vlasti málo a nerado hovoří, poněvadž dějiny jsou přepisovány, proto roste zájem mezi mládeží, která se chce dovědět pravdu a po ní touží. Mám o tom důkazy. Snad je tedy na místě, aby dosud žijící pamětníci sáhli po peru, dokud mohou a pokud smějí. Shoda okolností mého života mě zastihla v létě roku 1914 v Rusku a já, třebaže vychován za Rakouska, rakouskými školami českého a německého jazyka, a třebaže jsem vyrůstal v rakouském garni- šoíiním městě doslova mezi cvičišti, jsem vstoupil do prvního dobrovolného sboru českých vojáků, tak zvané Družiny, z níž později v rámci ruské armády se vyvinul velký československý sbor. Ten znamenal cosi velmi vážného a, jak je vám známo, dramatického v akci politických vůdců, Čechů a Slováků, kteří měli přesvědčit mocné tehdejšího světa, že je spravedlivo, vhodno a účelno, aby si tento národ ve středu Evropy sám vládl. Jak se věci roku 1917 vyvinuly, strategické postavení těchto dobrovolníků bylo těžké; dostali se do revolučního varu prvního řádu. Situace českých vojáků ve švédských sborech Třicetileté války byla jednodušší. Naproti tomu situace našich československých p o- 1 i t i k ů r. 1918 byla jednodušší než Komenského před Westfálskou konferencí. Na mezinárodní scénu za našich dob totiž vstoupila velká americká demokracie, s níž naši demokraté vedoucí odboj měli mnohé společné kategorie myšlení. V 17. století takového duchovního spojence nebylo už v žádném koutě světa. To však není variací této legionářské úvahy. Nechci hovořit o dějinách vzniku republiky, poněvadž jsou známy. Chtěl bych se dopátrat motivů svého činu z r. 1914 a tím ovšem činu tisíců svých přátel, kteří usoudili, že nastala chvíle napravit to, co před deseti generacemi bylo těmi Trautmanns- dorfy a Oxenstjerny upečeno, obnovit to, co tehdy zaniklo. Hovořím-li za sebe (ale platí to pro mnohé bratry), musím říci, že jsem byl politicky málo vzdělán, že jsem neměl ponětí o dosahu svého činu z hlediska mezinárodního práva, že jsem neznal svá práva v případě zranění neb vážné, případně tragické invalidity, ve věcech státního občanství. Věděl jsem, co by se stalo, kdybych se dostal do zajetí, neboť došly zprávy o osudu bratra Grme- [pageend1]STRANA 2 ČESKOSLOVENSKÉ NOVINY ly a druhů, jež ono neštěstí postihlo. Rovněž nikdo z nás si nekladl otázku, jakou roli bude hrát ve vlasti, bude-li osvobozena, a dožij e-li se on toho okamžiku. Podávám svědectví, že z mých přátel vojáků, z nichž později někteří padli, jiní odešli přirozenou smrtí a někteří dosud žijí, že nikdo nehovořil o roli, jakou má v úmyslu hrát, vrátí-li se jednou pod vítězným praporem. Ba ani o nějakých právech nebylo spekulace. Skutečně později legionářské bratrstvo, na rozdíl třeba od Poláků, velkou politickou roli doma nehrálo. Rozptýlili se mezi lidem. Ony tak zvané výhody, v republice vtělené do zákona, nemohou být ani srovnávány s těmi, jichž se dostalo třeba americkým veteránům, kteří ovšem ani nebyli dobrovolníky. Neměli jsme také představu o síle po světě zápolících armád. Nebylo možno sázet na čísi jasnou převahu. Co se týče ruské armády, viděli jsme její množství. O zlém tajemství generálů Suchomlinovů a Rennenkampfů jsme neměli ponětí. Teprve později na frontě, kdy záložní pluky přijížděly bez pušek a na jeden “náš” dělostřelecký výstřel padly čtyři rakousko-německé, se nám zjevila zlá pravda. Že symbol boje “za cara-za vlast” prostému ruskému vojáku moc neříká, jsme se dověděli později. Když pak přišla únorová revoluce, řekli jsme si s pokrokovou ruskou společností v zázemí, že teď je zlomena moc temných sil kolem dvora, nastane zlepšení a zvýší se útočnost; zároveň však jsme viděli, že fronta se rozkládá, voják ztratil i ten symbol vycházející z Carského Sela a odražený na epole- tách velitele, i řekl si — dost, domů! Kde byl za tohoto stavu náš cíl? Ideál obnovené samostatnosti se vzdaluje. Co máme soudit o západní frontě, ne- máme-li přístup ani k novinám? Jestliže se bratrstvo přesto udrželo a až na nevelké odštěpení (pod vlivem následující strašné revoluce) se dostalo jako celek do vlasti, podává se otázka — proč, v čem byla síla? Vycházeli jsme z národa, z národnosti, z vlasti, ze sebeurčení. Co to je? Je to něco konkrétního? Kdosi řekl, že ono “národní” je v podstatě cit, který nelze jasnou větou definovat. Italský revolucionář Mazzini řekl: “Vlast, to není prostě zeměpisný celek. Je to idea, jež se na tomto celku vytváří. Je to láskyplná myšlenka. Je to smysl sociálního styků mezi lidmi oné země, kteří hovoří vzájemně ihned srozumitelným jazykem”. — Jistý ruský exulant napsal túto pozoruhodnou větu: “Národ se -osvětluje a 'sáhl -svítí potud, pokud v nein jsou a z něho vycházejí vlny všelidskosti. Národní a národnostní forma je pak předpokladem i východiskem k nadnárodnímu, mimonárodnímu, k mezinárodnímu, tedy k všelidskému”. -—- Mystický filosof Vlád. Solovjev zase napsal, že — “idea národa není to, co si on sám o sobě myslí v běhu času, nýbrž to, co si o něm myslí Bůh s hlediska věčnosti. A přece národní sebevědomí je velká věc”. — Jiní myslitelé různých zemí se pokoušeli o definici toho, co je národ, národnost, láska k vlasti, ale také co to je patriotická póza, kokrhání kohouta s chvostem v národních barvách (nebo v jediné rudé), národní idolatrie, patriotická orgie, nákaza vlasteneckým jekotem, kdy se kompensuje ubohý stav mysli ječícího člověka, který neví, co se sebou. Je těžká definice národa i patriotismu, jako stavu mysli, jako pocitu sounáležitosti k celku jedné řeči, jako projevu vůle k onomu celku patřit. Jak to tedy bylo tenkrát s námi? V Marxově Manifestu se říká, že dějiny všech dodnes existujících společností jsou dějinami třídního boje. Toto vážné pravidlo není možno aplikovat na tehdejší počin našeho celku, v němž byly zastoupeny všechny vrstvy národa. My jsme se nechopili zbraně jako “třída” proti “třídě habsburské monarchie”, i když snad vojensko-aristokratickou třídou navenek představena byla. Ve vědomí i v podvědomí jsme chtěli opravit dějiny v tom smyslu, že nepřipustíme, aby člověk cizího ražení a cizí řeči řídil naše národní osudy. Později se tomu říkalo, snad Wilsonovým slovníkem, sebeurčení. Nevěděli jsme, aniž jsme tušili, že při vzepjatém nacionalismu může nastat tato nebezpečná gradace: sebeurčení, sebenasycení, sebepýcha, sebezbožnění a nakonec sebezničení. Po této zkázonosné cestě už totiž prošlo mnoho národů, pohleď na římské zdi v Anglii, mongolské po Asii a tak dále! Bylo to jednodušší, i když se to skládalo, jako v životě jednotlivců, z množství zážitků z minulosti, z rodiny, ze školy, z vídeňského parlamentu i z hospodářství. Zatíženi dějinným traumatem ze Staroměstského náměstí jsme byli všichni. Budovec z Budova a Ka- plíř ze Sulevic zněli v pochodové písni; prvním plukům dána jména historických postav. Že bychom však začínali boj ve jménu nárazu třídy na třídu, o tom po bedlivém vážení nemohu podat svědectví. Měli jsme vědomí hospodářských čísel, to ano. Vytýkali jsme na příklad, že z našich zemí dostává Vídeň 60% daní. Druhé polovině této pravdy jsme se vyhýbali, nebo si ji nepřipouštěli, totiž té, že jednak v tom je sudetská práce, jednak takových vý[pageend2]ČESKOSLOVENSKÉ NOVINY STRANA 3 sledků mohou dostihnout české země jen s velkým spotřebitelským územím celé monarchie. Ne, rozhodujícím činitelem v našem činu, naší vzpouře bylo to mlžné, romantické, co bych shrnul ve větě: “Pojďte, hoši, napravme Bílou Horu!” I když se nám tedy do toho řadily požadavky z kategorie historického materialismu, byl to, především počin idealistický, ale se všemi vnějšími znaky rozevláté, bari- kádní, často zpěvné, často sebevražedné reálné odvahy. Později frontové zkušenosti, nízká intendant- ská péče o ruského vojáka, útrapy všeho druhu, feudální disciplina, ocelová síla německé armády, občanská jistota rovnající se nule, vrtkavost válečného štěstí -—• to vše nám silně přistřihlo křídla. Dost dlouho k nám nešel Masaryk, který by mlhovině dal tvar, to jest jasný program. Naši civilní vůdcové nebo tlumočníci místní hovořili jen v tajemných větách, jejichž nebezpečí jsme nedomýšleli, na př. -— Nechť se zastkví koruna svatováclavská v záři koruny romanovské! Idealisty jsme však byli v českém vydání, nic zasněného, s mudrlant- ským a kritickým umem klidných fanatiků. Snad na nás se hodila věta, kterou připisují Napoleonovi: Osnovu revoluci kladou idealisté, provádějí ji fanatici, žijí z ní chytráci! Dnes po značném odstupu času bych sám sobě, totiž tehdejšímu sobě, vložil do tehdy mladých úst tento na střízlivý axiom zredukovaný cit: Bojujeme za to, abychom v budoucnu mohli být subjektem, nikoli objektem dějin. To ovšem dělali daleko před námi snad všichni, také dnes velcí národové, od Španělska do knížectví Moskevského, i v obou Amerikách. To dnes pokračuje na jiných kontinentech. Nezadržitelné hnutí s přestávkami a obměnami. Reakční vlády jsou ty, které v moderní historii vzaly národům, na př. Baltům, jejich samostatnost a s nějakou konštituční omáčkou, polevou hořkosladkou, pro vnitřní formu a vnější firmu, je pohltily a přišláply. Jak jsme se cítili ve stejnokroji a jakou vnitřní kázeň oproti vnější (ruské) jsme si uložili? V tom jsme mohli čerpat jen ze své národní psychologické podstaty. Po odstupu 40 let a seznámiv se s většinou národů světa bych snad směl učinit tento závěr: Jsme početně asi střední národ. Je nás víc než jednotlivých Skandinávců, než Irů (doma), Skotů, Vlámů, Basků, Katalánců a jiných velmi cenných národů kavkazské rasy. Je nás méně než Španělů, Italů, Němců, Rusů, Francouzů a Angličanů, kteří vesměs vznikli spojením, splynutím nebo pohlcením ras a z velké části vytvořili hodnoty i klima naší dnešní civilisace, kterou odevzdali také Novému světu. Náš přímý přínos všelidských hodnot nebyl veliký, s výjimkou chvil, kdy členové národa dovedli jít na plápolající hranice nebo do exilu. Descarta jsme lidstvu nedali, ale Descartes, zralý pro oheň hranice a jsa si toho vědom, kryl se opatrně ve skromných bytech a psal své slavné rozpravy. Nevím, zdali napsal větu— Bene vixit, bene qui latuit — Dobře žil, kdo se dobře kryl — ale rozhodně ji nenapsal Jan Hus. Tato věta rovněž není přiložitelna k té naší generaci počátkem století, z níž vyšlo legionářské bratrstvo a vstoupilo do dějin. Nedali jsme lidstvu ■— abych jmenoval syny malých národů — Camoense, Rembradta, Ibsena, Kirgegaarda, Linnéa, také nikoli Cyrila nebo Loyolu, ale zasvítili jsme na světovém poli postavami Husa, Komenského a Masaryka, kteří měli jedno společné: byli učiteli. Proto jsem došel k závěru, že jsme byli v podstatě výsledkem kultury učitelské, pilnými kompilátory poznatků a jich tlumočníky mladým generacím. Tak jako Španělé jsou neseni duchem hidal- gů, conquistadorů a jejich tragikomického quijotov- ského reversu, tak jako Francouzi duchem logické a početní analysy i jejich přehmatů, Angličané zma- gnetisováni mořem kolem ostrova, kupectvím a nor- manskou heraldikou, Poláci rurální šlechtickou romantikou, přetavenou někdy ve fantastické podobě do mravů i politiky, tak jako Island‘ané jsou prostoupeni duchem ság a ponurostí své kruté přírody, tak my jsme výsledkem vrozeného pedagogismu, viděno často očima přísného učitele i zakřiknutého žáka. Synu, uč se moudrým býti — nikoli jdi na moře, dobývej, obchoduj třeba otroky, provozuj turnaje a klání, stav katedrály. Uč a vyžaduj disciplinu škamny. Proto jsme rozseli po světě tolik učitelů, hudebních pedagogů, dirigentů, proto si anglický parlament vyžádal Komenského, a Baltové Zubatého, aby jim sepsal gramatiku, proto mladé Bul- Lorsko pozvalo naše pedagogy, proto pomalu na každé carské ruské střední škole učil latině (a tělocviku) Čech, proto snad i dnes, v exilu, je málo amerických universit, kde by naši učení nepřednášeli. Disciplina z třídy přenesena do tělocvičen, ale zu- šlechtěna zásadou dobrovolnosti, vydala jedinečný ve světě květ Sokolstva. Nuže, tento duch, tato dobrovolná disciplina byla přenesena do legií. Snad nepřepínám, řek- nu-li — jako světová zvláštnost. Tehdy si oni muži [pageend3]STRANA 4 ČESKOSLOVENSKÉ NOVINY směli říct: za těchto předpokladů a v této formě si troufáme upozornit svět na sebe a svůj problém. Pokusíme se opravit dějiny. Nejde to jinak než se zbraní v ruce. Slyšíte ten omluvný, nehidalgický tón? To nás tak zpracovaly dějiny a učitelé — humanisté. A přece jeden z pluků se jmenoval Jana Žižky. Kdo se octl jaksi samozřejmým právem ve hlavě onoho krkolomného odbojného činu? Učitel. Na štěstí muž světového rozhledu, linguista, návštěvník stejně Jasné Poljany jako Chicagské university, vídeňského parlamentu jako pražského Carolina. O tom, co je vůdcovství, vůdcovská osobnost a zda doba vytvoří vůdce nebo vůdce dobu, o tom je mnoho theorií. Lehce se toho dotkl Marx, trochu důkladněji Engels, nejlépe ruský socialista Plechanov. Všichni se pokoušeli narazit problém na rozhodující imperativ davů a logický následek tlaku třídního boje. V nedávné debatě o zlověstném kultu osobnosti se tíha staré otázky zvětšila. Co tedy v našem případě? Snad bych mohl pronést tuto myšlenku : Legionářství bylo projevem vůle národně uvědomělé části národa. Bylo neseno vědomím i podvědomím nutnosti změny a korektury dějin. Mělo v sobě víc ethických než dobrodružných prvků. Učitel a šťastnou náhodou také učený politik a drsný bojovník dal konečnou formu tomuto rozptýlenému hnutí, které sám nezapočal, neboť to byl čin anticipovaný a kolektivní; skrze tento čin sám sebe utvrdil v logice, ve správnosti a ve věrojatném úspěchu svého plánu. Hnutí samo se v brilantní učitelově osobnosti zase utvrdilo v tom, že z počátku idealistické, později fanatické hnutí má pevnou, fi- losoficko-historicky odůvodněnou mravní základnu. Vojenský přínos spojencům nebyl veliký, mravní přínos značný. Mravní i historický přínos národu byl obrovský. Toto hnutí se dnes doma buď ignoruje, obchází nebo dodatečně vysvětluje a přehodnocuje až k degradaci. Činnost mylná a marná. Není možno se ani cynicky usmát, ani pokrčit rameny, ani to od- debatovat. Republika z onoho hnutí vzniklá existuje. Národ je pevně ve starých sídlištích, biologicky pevný, velmi pracovitý. Mezi ním jako nedělitelná část žije mnoho potomků starého bratrstva, přemýšlí a klade otázky. Národu Vládne vrstva lidí bez vynikajících jednotlivců, světla odjinud odrážená, vůle závislá, okó stále kamsi, šilhající. Civilisace, soudím, zůstává dále učitelská, národ je — podle světového měřítka — velmi dobře vzdělán a ke všemu nadále ostře kritický. Poněvadž učitelská civilisace, jak se konec konců projevuje i ve všech hospodářských odvětvích, je kompilační a krajně zvídavá, naráží, musí narazit i na mohutnou episodu legionářskou a ponese její význam dál, stromořadím dalších pokolení. Jak já k tomu přijdu, abych takové články a takové noviny čti zadarmo? Pádím na poštu! Onlytrydalrs! ČESKOSLOVENSKÉ NOVINY můžete předplatit a objednat u těchto našich zástupců: VELKÁ BRITANIE Václav Holub, 132 George Str., London W. 1, nebo Josef Bruner, 84 D. Warwick Ave, London W. 9. Předplatné 10 sh. FRANCIE Alois Čížek, Hotel Negra, Gagny S. et 0. Předplatné na rok 500 frs. BENELUX Emil Sklenář, 2 Englisch Garten, München NĚMECKO Lubomír Stolička, Franz Joseph Strasse 32/23, Muenchen 13, Germany. Předplatné 6 DM. AUSTRALIE František Nový, 43 Esplanade Semaphore Adelaide. Předplatné 15 sh. na rok. USA Československé noviny, 31 East, 72nd Street, Apt. 14 B, New York 21, N. Y. Předplatné 3 dol. na rok. CANADA Zbyněk Vlček, 5891 Scherbrook West, Montreal Jerry Basta, 1310 Queen street West, Toronto Předplatné 3 dol. na rok ARGENTINA V .Suchan, Conde 1995 Buenos Aires Předplatné 70 pesos Prosíme své čtenáře mimo USA a Kanadu, aby své finanční příspěvky adresovali našim pánům zástupcům. Československé noviny [pageend4]ČESKOSLOVENSKÉ NOVINY STRANA 5 MLADÍ V RUSKU SE PROBOUZÍ FERDINAND PEROUTKA V pražském rozhlasu předvedli nedávno hru amerického spisovatele Howarda Fasta, který po celý svůj dospělý život byl komunistou a členem americké komunistické strany. Kdyby pražské zpravodajství bylo lepší, byli by si to rozmyslili. V téže době, kdy pražský rozhlas konal přípravy na provedení Fastovy hry, Howard Fast psal text veřejného prohlášení o tom, že se rozchází s komunismem a vystupuje z americké komunistické strany. Uvádí dva hlavní důvody svého rozhodnutí: za prvé, odhalení Stalinových zločinů; Fast ovšem, jak je ro- zumno, je přesvědčen, že to nebylo dílo jednoho muže, nýbrž celého komunistického systému; za druhé, vpád Rusů do Maďarska. Fast se zmiňuje o svém setkání s ruským spisovatelem Iljou Ehrenbürgern. Fast, jako mnozí Američané, měl při tom v ústech žvýkací gumu. Ehrenburg mu to vytkl jakožto “zvířecí zvyk”. I nad tím se dnes zamýšlí Howard Fast. Je-li žvýkání gumy zvířectvím, je to, ve svých následcích pro lidstvo, nepochybně jen malé zvířátko. Ehrenburg odsuzuje zvířátko — kdy odsoudí zvíře? Řekl své názory o žvýkání gumy: proč nevyslovil názory o justičních vraždách v sovětském Rusku, o pětadvaceti tisících pobitých Maďarů, o deseti milionech vězňů v pracovních táborech? Jestliže toto se děje, proč se zdržovat kritikou žvýkací gumy? Fast, rozcházeje se s komunismem, praví, že toto hnutí úplně zklamalo touhu lidstva, aby na světě zavládlo bratrství; místo bratrství zavedlo nelidskou, krutou formu socialismu, utlačování, které vedle fašistického utlačování je největší známá tyranie, a ustavičně strhává lidstvo na pokraj nové světové války. Komunismus, praví na rozloučenou Fast, je neschopen bojovat pro sociální spravedlnost. To byl hlas komunisty z Ameriky. Nyní uvedeme hlasy komunistů z Polska. Ti nyní jsou zaměstnáni tím, že se snaží určit, co je pokrokové a co nepo- krokové, co je levé a co je pravé, reakční hnutí uvnitř komunistické strany. Levé, pokrokové hnutí v komunismu, praví polský komunistický ideolog Kolakowski, je hnutí těch, kdo zahájili boj za svobodu řeči a diskuse, za svobodné volby, za likvidaci dogmatismu a doktrinářství, kdo vystupují pro likvidaci policejní nezákonnosti, pro největší účast dělnické třídy ve vládním systému, pro celkovou demokratisaci. Naproti tomu, praví Kolakowski, pravé, reakční hnutí v komunismu je stalinismus, dok- trinářská diktatura v duchovním životě, vláda policie nad občanem, vláda armády v hospodářství, lhostejnost k názorům a potřebám obyvatelstva, stálá pohotovost užít jakékoli demagogie. Kolakowski uzavírá, že stalinismus, čili komunismus v té formě, v jaké dosud existoval, má v sobě všechny ty základní vlastnosti, jichž je třeba, aby nějaké hnutí bylo definováno jako pravice, jako konservativnost a zaostalost. To je část celkového obrazu; v mysli komunistů samotných se odehrává změna; častěji a častěji pozorujeme vzrůst sil a skupin uvnitř komunistického hnutí, které dosavadní formy komunismu pociťují jako reakci, jako zkamenělou asociální formu, a které proti němu útočí ve jménu vždy se rozvíjejícího života. Je to velká, snad rozhodující událost, že počet těch komunistů, kteří v něm vidí překážku pokroku, patrně již převážil počet těch, kdo v něm ještě vidí pokrokové hnutí. Ze všeho jiného by se komunismus snad mohl zotavit: z této rány však ne. , Není tomu dávno, co ruská vláda poslala čínské komunisty do Polska, aby domluvili Gomulkovi a jeho druhům. Pokud víme, Číňané domlouvali jen polovičatě. Zároveň však přinesli s sebou své oficielní propagační heslo, které nyní všude, kam se dostanete, psychologicky podrývá formu šedivého ruského sovětismu. Toto oficielní čínské komunistické heslo zní: “Nechť všechny květiny kvetou!” Nyní polští komunisté, jestliže jsou káráni z Ruska, odpovídají: co chcete? je naším cílem, aby všechny květiny kvetly, jak nám čínští soudruzi poradili. Nechť všechny květiny kvetou . . . To znamená: nechť život se rozvíjí ve svém bohatství! Nyní budu citovat hlasy a události z Ruska. Také tam oposice, která čím dále tím zřetelněji se tvoří, může napsat na svůj prapor: nechť všechny květiny kvetou! Tím vyjádří většinu svých citů. Také tam je to základní konflikt mezi možným [pageend5]STRANA 6 ČESKOSLOVENSKÉ NOVINY bohatstvím života a jeho chudobou, nezajímavostí a šedivostí, které vynucuje vláda, aby vyhovela některým svým dogmatům. Ruská vláda by chtěla rozšířit svou vlastní generální šedivost i do okolí, a vládní ruské noviny vytýkají polskému časopisu i to, že se odvažuje mít pestrou obálku. V čele formující se oposice v Rusku stojí intelektuální mládež, která svůj odpor k šedivosti hned vyjadřuje už tím, že svým ilegálním časopisům dává taková jména jako na příklad “Azurové poupě”. Vláda se na to dívá s podceňujícím nepochopením, praví, že činy ruských studentů jsou snad skandální, že však nevycházejí z ničeho jiného než z nudy. Jestliže to vláda ještě neshledala, shledá jednoho dne, že generální nuda je velká námitka proti vládě, která ji působí, téměř tak velká námitka jako hlad. Ale ruská oposice nemá cíl jen barvy, nýbrž ovšem také politické reformy. Nejjasněji byl její program vypracován hnutím, které je rozšířeno ve všech hlavních městech a které se samo, dosti lstivě, nazývá novoleninistickým. Toto hnutí žádá: demokratisaci, zatím aspoň demokratisaci uvnitř komunistické strany; vládu syndikátů místo vlády jedné strany; decentralisaci; správu průmyslu závodními dělnickými radami; volnou konkurenci v zemědělství mezi družstvy a samostatnými sedláky; odbourávání diktatury a vlády byrokracie, vybudování lidové kontroly zdola; odstranění hospodářské nerovnosti v sovětské společnosti. Ačkoli hnutí se nazývá novoleninistickým, sotva by je Lenin schválil. Není žádné pochyby o tom, že jde daleko za jeho názory. Skrývá se jen za jméno muže, které je u vlády posvátné. Pravé jeho jméno by však bylo reformismus nebo demokratismus. To vyplývá tak jasně jak možno z té okolnosti, že hnutí se dovolává jako autority známého německého socialistického reformisty Karla Kautského, pro kterého Lenin neměl jiné jméno než renegát. Toto hnutí mladých vzdělaných lidí vyznačuje se nebojácností, jaké v Rusku ještě nebylo. Dovedou umlčet profesora, který mechanicky odříkává věty z vládní propagandy, místo aby odpovídal na konkrétní otázky. Dopisují si s reformními socialisty polskými a posílají pochvalné dopisy polským časopisům, které polemisují proti ruské vládě. Na některých universitách — hrůza — studenti v debatě ospravedlňovali dokonce anglo-francouzskou intervenci v Egyptě. Jestliže se vyskytne taková ne- bojácnost, musí to být předmětem největšího zájmu u vlády, která celý svůj system založila na strachu. Kdy se člověk nebojí? Zejména tehdy se nebojí, jestliže má pocit, že zastupuje důstojnou, spravedlivou věc, která je podporována směrem historie a která zítra bude všem jasná. Někdy, aby je dojala, vláda svolá mladé lidi a uspořádá před nimi oslavu ruské revoluce, ozdobí sál starými prapory a rozesadí na pódiu zbývající veterány z roku 1905 a 1917. Ale ani to není zcela účinné. Mladí lidé, dívajíce se na podium, nejsou tak naprosto dojati, jak by si vláda přála, nebo jsou jinak, nebezpečněji dojati. Neboť dívajíce se na veterány ruské revoluce, říkají si: bylo jich více; kam zmizeli ostatní? Nepříjemné je, že každý ví, kam zmizely: dvě třetiny z nich byly popraveny nikým jiným než komunistickou diktaturou za Stalinova vedení. Jestliže je třeba uctívat veterány, říkají si mladí lidé, tím spíše je třeba odstranit tuto zlou, vražednou, marnotratnou diktaturu. Vláda, která má stále ještě silné mocenské prostředky, může od těchto mladých lidí ještě obdržet mlčení — ne více. Vzniká otázka, kdo rozpoutal tuto oposici, kdo je jejím vůdcem? Ku podivu Chruščev je, dvacátý kongres je. Dívajíce se na události posledních let, stanovili jsme a mnohokrát opakovali dva historické zákony. Za prvé: rozvoj vzdělání a rozumu v Rusku otřese základy absolutismu; studovaná mládež v Rusku pohybuje se zcela směrem tohoto historického zákona. Za druhé: koncese zdánlivé mají tendenci proměnit se v koncese skutečné. Když na dvacátém kongresu Chruščev přednesl své odsouzení Stalina, nevěděl, jak velice otvírá stavidla. Dvacátý kongres řekl: kritisuj- te. Mladí lidé tedy kritisují, ne však zdánlivě, jak by si vláda přála, nýbrž vážně. Nikita Chruščev, dvacátý kongres jsou nevědomí vůdcové oposice. Toto se děje v Rusku, Polsku, Maďarsku už na povrchu, v ostatních komunistických zemích ještě pod povrchem. Vlády ještě pevně svírají ve svých rukách prostředky teroru, ale každé mladé, živé hnutí je oposiční. Z toho vyplývá jediný závěr: po přílivu přichází odliv. Sovětské Rusko představuje velkou moc vojenskou a hospodářskou, ale jeho ideologická role je dohrána, jeho přitažlivost ztracena. Ještě se opírá o masy lhostejných nebo ustrašených. Ale kdo přemýšlí, má hlavu ve varu. Komunistická skutečnost byla postavena proti komunistického mythu. Ruská vláda už nemůže ukázat na hromadu mrtvol, na nedostatek životních potřeb, na tísnivou chudobu života, a říci krátce a bez odporu, že toto je sociální spravedlnost. (Domů) [pageend6]ČESKOSLOVENSKÉ NOVINY STRANA 7 UHLÍ A POLITIKA JAROSLAV STRÁNSKÝ Československá vláda byla na vrcholu a na sklonku letošní zimy navštívena uhelnou křísí, která se vleče a povleče. Vládní zpravodajství o tom hlásilo, že uhelná situace je sice obtížná, ale ne kritická. Jenže nikdo nezatopí uhlím, které není, a žádný nedostatek není kritický pro vládu, která se do kri- se nemůže dostat, dokud je v krisi demokracie. Je to už dost poplašné znamení, když vláda s výše své neodpovědnosti a nesvržitelnosti přiznává se přece ke svým obtížím. Poplašnější znamení je vládní výzva, aby se v rozsáhlých průmyslových a dopravních úsecích užívalo jen hnědého uhlí místo kamenného, a když vláda hledá záchranu v domácí uhelné těžbě, v nových regrutýrkách do dolů a v novém nátlaku na uhlokopa, aby se činil. Dělej dělniče, — není sice krise, ale jsou obtíže, a chybí-li pohon továrnám a lokomotivám, nechybí prostředků pohonit tebe. Našemu průmyslu ubylo uhlí, které jsme dováželi z Maďarska a Polska. A proč ubylo? Je to hoře z politiky, ne z hospodářství. Z Maďarska není uhlí, protože není uhlí v Maďarsku, když tamní horníci nejprve zastavili a později sice obnovili, ale resistenčně zpomalili práci, aby sabotovali nenáviděnou vládu sovětské soldatesky. Tak zasáhla maďarská stávka a pasivní resistence i naši výrobu. Na Polské straně to bylo jinak. Z Polska se k nám vozilo uhlí, dokud tam vládli Stalinovi místodrži- telé, a vozí se ho méně od té doby, co tam vláda hospodaří pro Polsko a ne pro Sovětský svaz. Československo potřebovalo polské uhlí pro svoje dodávky Sovětskému svazu, a pod tlakem Sovětského svazu nám Polsko uhlí posílalo, kolik ho u nás Sovětský svaz potřeboval, a za cenu, kterou nadiktoval. Naše vláda nevykorisťovala polský majetek a polskou práci ze zlé vůle, ale ve službách téhož cizího panství, které si podmanilo celou východní a střední Evropu kromě Rakouska a západního Německa. Naše bohatá a vzdělaná vlast, třebas i její rozkvět povadl, přece si uchovala v tomto zajetí vyšší životní míru než oběti vybavené nuzněji, ale právě proto upadla i naše vláda do nesnází, když maďarští dělníci zatopili uhelné šachty, a když Polsko se vymklo ze sovětského sevření aspoň na tolik, že čerpá ze svých přírodních zdrojů svůj vlastní a ne cizí prospěch, a prodává tam, kde víc trží. Dovoz polského uhlí do Československa klesl o celou třetinu, dovoz maďarského uhlí prozatím přestal, ale Sovětský svaz, jehož některé objednávky se tím octly tak říkajíc ve vzduchu, kryje tento úbytek jen ze dvou třetin. To je to uhelné nadělení. Naše vláda si zajela do Moskvy a něco si tam vyjednala, — neví se přesně co, slyšeli jsme jen nezřízené chvalozpěvy na Sovětský svaz. Co jsou platné, když je skutečnost tak brzo vyvrací? Vláda přiznává sama, že ji ta návštěva nevyvedla z obtížné situace, a její chvalozpěvy na Sovětský svaz neobstojí před otázkou, kdo tu obtížnou situaci zavinil, když je tak zřetelné, že to byl právě Sovětský svaz. V maďarské věci může režim aspoň mluvit o jakýchsi tajemných grófech a fabrikantech, ačkoli je obecně známo, že maďarskou důlní revoltu a sabotáž neprovedli fabrikanti, ale havíři, a že sovětskými salvami nezahynul ani jeden továrník, ale tisíce dělníků a studentů. Polské povstání ani Moskva sama neprohlašuje za kontrarevoluci, a je tedy nesporné, že nám Polsko prodávalo své uhlí jen pod sovětským nátlakem, a že nám je přestalo prodávat, když si na Sovětech vynutilo aspoň svobodné nakládání se svým zbožím. Je tohle důvod velebit sovětskou vládu nad Polskem, Československem a Maďarskem? Je tohle správná cesta, aby si nás vážili a měli nás trochu rádi Poláci, Maďaři, ba sami Rusové -— o ostatním světě ani nemluvíc? Nebylo by moudřejší, kdyby těch deset mozků, které teď rozhodují o blahu a neblahú našeho domova tak, jak jim to jiných deset mozků z ciziny předepíše, raději se poradilo s miliony českých a slovenských lidí, kteří jsou prosti papírových předsudků a bohati životními a pracovními zkušenostmi, a mají svou zemi a své děti jistě dost rádi, aby zařizovali svůj a jejich život podle svého nejlepšího vědomí a svědomí a ne na prospěch nějakých budoucích kořistníků? Jak dlouho ještě budeme číst svou spásu nebo zkázu ze slov a slovíček? Jak dlouho se ještě mají lidé třídit pouhými hesly a ve jménu hesel se navzájem nenávidět, hašteřit, věznit, mučit a zabíjet? Individualismus, kolektivismus, kapitalismus, socialismus, marxismus, leninismus, troc- kismus, titoismus, nacionalismus, kosmopolitismus — vždyť to všechno jsou jen shluky písmen a zvuků v ústech lidí, kteří jim ani nerozumějí, a nakonec se diví a zhrozí, jaké nevítané věci a děje se za nimi skrývají. [pageend7]STRANA 8 ČESKOSLOVENSKÉ NOVINY VLÁDA ROĽNÍCI - SOKOL - VOLBY I kdyby docela koniášsky pálili a censurovali sjezdové protokoly a rozhlasové relace — nemohou uhlídat četné rozpory a časté zmatení jazyků i při takové příležitosti jako byl sjezd delegátů jednotných zemědělských družstev. Mohutné volání po větší “efektivnosti” zemědělské produkce provázené sliby, jak bude zemědělství posíleno novými pracovními silami — v zápětí bylo utlumeno výzvami, aby kdo nohy a ruce má se dal do dolů, protože plány nejsou plněny a protože situace je taková, že bez nadplá- nů hrozí výrobní kalamita. Co počít a kam skočit když lidí je málo? Agitátoři na zemědělském sjezdu zas vedli svou o zničení kulaků, ale praktičtí zemědělští družstevníci zas dokazovali, že bez kulaků to nepůjde, že musí být získáni alespoň spravedlivými kontingenty a rovnoprávnými výkupními cenami. Režim předpisuje a nařizuje, ale život je jiný než mechanické výpočty a statistiky. Vláda již po třetí provádí “reorganisa- ci” a sjednocení tělovýchovy. Totalitní snahy na tomto poli skončily neúspěchem, chaosem, nezájmem skutečných sportovců a hlavně Sokolů, kteří chtějí křídla a ne vládní chomout. V květnu budou “volby” do Národních výborů. Hřmotné připomínání, že mají být kandidováni nejlepší z nejlepších — je tentokrát volání z nouze a o pomoc. Je docela možné, že do samosprávy se dostane více nekomunistů než posledně — ale proč? Protože nesvědomitá, nekvalifikovaná a nepoctivá vrstva se v občanstvu znemožnila, protože i schopní a konjukturální komunisté cítí chlad a isolaci, možná také únavu a protože — nadále se jim nechce už riskovat a nést zodpovědnost. Že “vůle lidu” splní volební plán na stopětprocent — je v laškovných praktikách této vlády arciť samozřejmé. BYTY Šlechta doznal, že velká města jsou přelidněna a že na jednu obytnou místnost připadají skoro tři obyvatelé. VÝVOJ Spisovatel K. J. Beneš pozdravil ruský masakr v Budapešti se stejným cynismem jako Drda nebo Nový. Potom, patrně aby uklidnil své svědomí — napsal do Literárních novin obšírný článek, v němž žádal spisovatelskou odvahu a nezávislost. Nakonec vystoupil proti jmenování generála Spei- dela velitelem branných sil atlantického paktu. S čím přijde zítra — nikdo neví. FASTŮV ROMÁN “Silas Timberman” byl vydán v Praze. To ještě nevěděli, že Howard Fast odsoudil bolševické hrdlořezy v Budapešti a že se rozešel s komunisty. PRÁCE PRO ŠTOLLA Komunisté zřídili Institut společenských věd jehož rektorem byl jmenován fanatický indoktri- nátor, polovzdělaný Ladislav Štoll. ZBRANĚ V EGYPTĚ Komunističtí vojenští instruktoři z Prahy učí egyptské vojáky zacházet s československými zbraněmi. V Praze se radují, že zbraně a přístroje jsou v Egyptě velmi chváleny. BOLESLAV VERSUS VÁCLAV Národní divadlo po letech mělo operní premiéru B. Vomáčky “Boleslav I.” podle libreta Jarišova. Boleslav je hlasatelem sjednocení českých kmenů pod jediným vládcem, kdežto Václav představuje bezvýhradnou oddanost říši a církvi. Komu pak oni jsou oddáni, komu jsou poplatní? Hudební kritika operu přijala s výhradami a chladně. JEDNOMYSLNĚ . . . Obě, komunisty trpěné strany “Lidová a českosocialis- tická přijaly resoluci vedení KSC s obvyklými díky a jednomyslností. TY DOLY Do konce roku hodlá režim získat 37.000 nových pracovníků do dolů. Tyto získávací akce se opakují každoročně, ale doly jsou nenasytné a lidé ještě mají dobré nohy. PROTI BALÍČKŮM Jistý J. Křepínský z Holešovic posílal žebravé dopisy do Chicaga v nichž líčil svou bídu a žádal potravinové balíčky. Mnoho jich dostal, ač slušně vydělával — říkají rozhořčeně oni. VZTAHY K POLSKU Smlouva o přátelství a vzájemné pomoci mezi Československem a Polskem byla uzavřena před deseti lety. V Praze byla velká recepce a také na vyslanectví ve Varšavě. Ale Gomulka nepřišel. URO V MAĎARSKU V rámci nepřetržitého cestování, URO vypravilo delegaci do Budapešti, vedenou Zupkou. Vládní tisk si pochvaluje, že Československo má v Maďarsku velkou autoritu a že je populární. Ano — ale s té druhé strany. Maďarští dělníci si jistě vzpomněli že moskevský gaulaiter Kadar se v bouřlivých dnech skrýval na Slovensku kde čekal, až Budapešť bude “osvobozena” ruskými tanky. RESTRIKCE V ÚŘADECH Ministerstva a nadpodnikové úřady propustí na 14.000 úředníků, aby prý byla posílena výroba. Budou to nekomunisté a Rudé právo se ptá, zda si najdou jiná teplá místa nebo zda půjdou do budování. NOVÁ FRÁZE: EFEKTIVNOST Aby výroba stoupala, aby produkce byla koordinována, aby se mohlo žít “bohatěji a radostněji” — bude potřeba aby všichni pečovali o větší “efektivnost” práce. Výrobní úkoly a plány nemají být dělány za zavřenými dveřmi, ale za účasti odborových organisací, které tím zahájí dobrý nástup — k socialistickému soutěžení na počest 40 výročí Velké říjnové revoluce. To je ta hlavní — efektivnost. OBCHOD S POLSKEM Podle nové smlouvy bude Československo Polsku dodávat suroviny, polotovary a spotřební zboží, z Polska bude dováženo méné uhlí než v minulosti, vejce, drůbež a ryby. Kromě toho v rámci úvěrových operací, Československo bude dodávat strojní zařízení investičního charakteru. MĚL BÝT PŘEVRAT? V Praze byla odsouzena skupina lidí, kteří prý v den 28. října chtěli vyvolat výtržnost, ba docela převrat. Hlavni obžalovaný L. Trpák dostal sedm let. “Jsou ještě mezi námi” — povzdychl si pražský list. PLÁN PRAHY byl konečně vydán na nátlak veřejnosti. Režim léta otálel protože se bál, aby se plán nedostal do rukou “špionů”. [pageend8]ČESKOSLOVENSKÉ NOVINY STRANA 9 DRTINA NA SVOBODĚ? Do Paříže přišla zpráva, že dr. Prokop Drtina, poslední ministr spravedlnosti — byl propuštěn na svobodu. Důvěrný spolupracovník presidentův, v únorové noci byl nalezen na chodníku před svým bytem s rozbitou hlavou a přelámanými údy. Od té doby, ač těžký rekonvalescent, byl vězněn střídavě na Pankráci a na Mírově a po určitou dobu v zahraničí o jeho osudu nebylo nejmenších zpráv. Pařížská zpráva nebyla zatím odnikud potvrzena LÁSKA DRTÍ STALINISMUS Česká slečna Fikotová z Prahy se stala přebornici také v lásce a její případ na chvíli zaujal svět víc než suezská kříse. To jenom v temném středověku vrchnost rozhodovala o sňatku poddaných, ale v novějším světě ještě ani v jednom případě president žádné republiky nerozhodoval o tom, zda dva lidé se mohou milovat a vzít. Kdyby úřady ignorovaly, že česká sportovkyně vyhrála jedno srdce v Americe — propagačně by z toho vytěžily víc — ona vrchnostenská benevolence Zápotockého jen připoměla, co je to za vládu a co je to za život pod takovou vládou. Tím pak, že milostná aféra Češky a Američana prošla světovým tiskem — vyvolán byl také obrovský ohlas v pražské veřejnosti. Vítězství mladé lásky nad bigotním a nelidským stalinismem, demonstrativně uvítaly tisícové zástupy nepozvaných sva- tebních hostí na Staroměstském rynku — jedna z mála nečekaných příležitostí, kdy bylo možno projevit sympatie celé Americe. Tato skutečnost je daleko dojemnější než celá milenecká, skoro operetní zápletka která ostatně, po zdolá-j ní soupeřů a všech překážek skončila přece jen obvykle šťastně. NOVINY A NOVINÁŘI V Československu byla delegace polských novinářů na pozvání Svazu čs. novinářů. Byla zjištěna úplná shoda názorů. Že čs. vláda zastavila dopravu polských novin do Československa — tím se “svobodní” novináři nezabývali. ŘEČ - POPELKA Zarmucující zprávu přináší pražský tisk: pražské děti v průměru nejhorší prospěch mají — z češtiny. UMĚNÍ A BYROKRACIE Národní divadlo před deseti lety mělo v administrativě 44 zaměstnanců, dnes jich má 72. Natáčení běžných filmů trvalo 20 — 30 dnů, dnes trvá nejméně 100 dnů. Výprava na dvě hry v Jihlavě měla stát 37.000 Kčs, ale stála přes 100.000 Kčs. DĚTI UTÍKAJÍ Zemědělské noviny si stěžují, že družstevníci nedovedou přimět své děti, aby zůstaly v družstvech — což prý je špatný příklad kulakům a jejich dětem. PĚTIMINUTOVKY Ředitelé podniků jen neradi svolávají výrobní porady s dělníky. Dělníci proti tomu ničeho nenamítají. Aby se vyhovělo nařízení, svolávají se výrobní — pětiminutovky. ŽENY U VYSOKÝCH PECÍ Těžká práce žen u vysokých pecí v Kunčicích je dávána za vzor mužům bulačům a absen- térům. JAK NA PÁSKY? Někteří páskové mají v občanských průkazech uvedeno, že pracují v národních podnicích i když nepracují. Toto potvrzení si opatřují od svých chráněnců. Budou tedy osobní rozhovory a oblíbené soudružské návštěvy v bytech rodičů — tak to oznamuje degradovaný J. Hronek. AUTO A CHATA Komunistický novinář na otázku — co si přeje průměrný občan, odpovídá: auto a chatu. Obě přání prý jsou splnitelná. S chatou je to snadné prokáže-li žadatel, že má zajištěn materiál, pracovní síly a — peníze. POLEZOU DO RODIN Asi 30.000 rodinám se dostane vzácné návštěvy: komunističtí komisaři v rodinách budou přímo zjišťovat jejich pravidelné i nepravidelné příjmy. Údaje prý budou naprosto důvěrné a budou sloužit jen národohospodářským účelům . . . HOVORY O přijetí na vysokou školu nebudou rozhodovat přijímací zkoušky. Kandidáti budou předvoláni k rozhovorům se zástupci vysoké školy a strany. TVRDOŠÍJNĚ NA SVÉM V listu Odborář si komunistické agitátorky ztěžují, že v dílnách nic nemohou pořídit s dělnicemi buržoasního původu. Odmlouvají a tvrdošíjně trvají na svém. ČLOVĚK MOHOU SE UDŘÍT - dělníci, ale zaplaceno nedostanou je-li plán maloobchodního obratu špatně rozepsán a je-li v mnohých prodejnách mnoho lidí, zatím co jinde scházejí. Ředitelé škrtají premie a nedbají, že závodní výbory s tím nesouhlasí. VÝKUPNÍ PRACOVNÍCI jsou napadáni tiskem, že kulakům z předepsaných dodávek odepsali několik milionů litrů mléka. Strana učí, že krávy kulaků mají mít větší dojivost. VŘELÝ OHLAS . . . Čapkova “Bílá Nemoc” znovu uvedena na Nár. divadle měla vřelý ohlas. Pochopitelně. RUŠTINA NETÁHNE Zvláštní výzvou Děkanát filosofické fakulty Karlovy university se obrací na studentstvo, aby se ve větším počtu hlásilo na studium ruštiny. ČELEM VZAD jsou mladí v předvolební kampani. Na schůzi “voličů” ve Slavkově ze 180 přítomných byli jen tři mladí lidé. Mladí nejsou kandidováni a tam kde jsou — zuby, nechty se brání. F. X. SALDA, největší kritik český, vůdce a vychovatel literárních generací, zemřel v dubnu před dvaceti lety. Komunistický tisk to sice zaznamenal, ale nelibě, neboť Salda potíral jejich fanatismus, prostřednost a mravní otrlost. VĚTŠÍ PŘÍSNOST musí být na chudý lid. Jejich “poslanci” si postěžovali na soudce, že vynášejí málo ostré rozsudky. VĚRNI ZŮSTÁVAJÍ Podle ankety pražských knihkupectví, čtenáři žádají nejvíc klasické české autory — Jiráska, Nerudu, Čapka, překlady mistrovských děl cizích a básnická díla básníků v režimu odmlčelých. Vládní spisovatelé propadli na celé čáře. 1 MÁJ bude oslaven obvyklým způsobem : průvody, ale předtím a potom — socialistické pracovní závazky— na počest dělnického svátku. To nikdy nebývalo, to je vymoženost — jen ji pánům hodit na hlavu! [pageend9]STRANA 10 ČESKOSLOVENSKÉ NOVINY UROZENÝ PŘÍTEL ČESKOSLOVENSKA LADISLAV MATĚJKA Nedávno zesnulá švédská spisovatelka Amelie Posse byla potomkem staré šlechty, avšak k jejím charakteristickým rysům patřilo, že jí byli trochu směšní lidé, kteří cítili nezbytnost oslovovat ji hraběcím přídomkem. Z těch pak nejsměšnější jí byli ti, kterým se její obdiv k T. G. Masarykovi jevil jako výraz politické rudosti a kteří ji proto nazývali “rudou hraběnkou”. Rudou byla hlavně všem švédským obdivovatelům Hitlera, s nimiž během poslední války sváděla urputné boje. Avšak trnem v oku nebyla pouze nacistům, nýbrž po válce i komunistům, jak dosvědčil pražský proces s Miladou Horákovou, při němž Amelie Posse byla prohlášena za zrádného nepřítele československého lidu. Amelie Posse sama o tom napsala roku 1950 do “Skutečnosti”-. “Pro mne osobně byl celý pražský proces hrůzným zážitkem. Musela jsem se hluboce stydět za kolektivní projevy Čechoslováků a byla jsem nucena revidovat si svoje míněni o tomto národě jakožto celku a soudit ty, jímž jsem dělala od roku 1915 nadšeného obhájce a přímluvčího. Zdálo se mi takřka nemožné dodržet slib: “Věrni zůstaneme”, k němuž jsem se zavázala při skonu T. G. Masaryka. Neboť jak je možno být věren Masarykovi a zároveň lidu, když tento lid se Masarykovi takovou měrou odcizil”. A Amelie Posse pak ve své úvaze v roce 1950 pokračuje: “Rovněž Edvard Beneš byl můj osobni přítel a že jsem v létě roku 1948 ještě jednou riskovala vypravit se tam dolů do Československa, bylo to především proto, abych se pokusila navštívit Beneše v jeho isolaci v Sezi- mově Ústí. Toužila jsem po únoru slyšet přímo z jeho úst vysvětlení toho, co se vlastně událo. Podařilo se mi s jistými obtížemi záměr uskutečnit . . . Edvardovi Benešovi jsem během našeho dlouhého a důležitého rozhovoru také předestřela konflikt svého svědomí, pokud jde o věrnost českému národu a současně o věrnost Masarykovým ideálům. Beneš mi s vlídným úsměvem při- poměl ono místo v Bibli, kde Abraham si vymáhá slib od Boha, že nebude-li v hříšné Sodomě a Gomoře nalezeno alespoň deset spravedlivých, uchrání toto misto od zhouby a nezahubi spravedlivých zároveň s nespravedlivými. Tím si buďte jista, že ti, kteří zde čestně bojuji a riskují své životy pro spravedlivou věc, budou jednou před Bohem a historií ospravedlňovat celou naši současnou generaci a všechny její chybné kroky a politováníhodné omyly — mé vlastní v to počítaje! doložil trpícím hlasem . . . Osud chtěl — pokračuje Amelie Posse — “že to byl poslední Benešův rozhovor, neboť když se odpoledne téhož dne po hodinovém spánku probudil, zjistilo se, že takřka úplně ztratil schopnost řeči — a o několik dni později rovněž vědomí. Přesně dva týdny po mé návštěvě se ukončil tragický akt jeho životního dramatu.” Amelie Posse se osobně poznala s Edvardem Benešem během první světové války v Římě prostřednictvím české kolonie, ke které patřil její manžel. Edvard Beneš jí zpočátku připadal jako fanatik, hnaný visionářskými sny o ideálním státu, jakým bude jeho osvobozená země. Jeho vůle a neoblomnost se jí zdála nadlidskou, a ve srovnání s ostatními Čechy jí připadal chladný a suchý. Své kritické výhrady k Benešovi si Amelie Posse více méně podržela až do chvíle, kdy od levice po pravici kdekdo začal svádět na Beneše své vlastní viny a vůbec viny kdekoho. Ačkoliv nechtěla být oslovována šlechtickými přídomky, byla v té chvíli příliš šlechtičnou, než aby necítila potřebu bojovat za čest Edvarda Beneše proti těm, kdo podle jejího soudu neměli smysl ani pro spravedlnost ani pro slušnost. Protivili se jí lidé, kterým se trapně nedostávalo velkodušnosti a lidské noblesy; a ostouzející protibenešovské kampaně mužů Druhé republiky ji zraňovaly, v jejím obdivu k Československu. Znala poměry příliš dobře, než aby jí nebyly podezřelé pohnutky těch, kteří tehdy vytáhli do boje. V knize, napsané během Druhé světové války a nazvané “Mezi bitvami” Amelie Posse o Edvardu Benešovi napsala: “Žádný člověk není bez chyby a každý se dopustí omylů, ale jestliže někdo má předpoklady převésti nás kolem otevřených i skrytých nebezpečí, opatrně zacházeli s násilníky a posilovali pochybovačné, pak je to tento malý klidný muž s lehkým úsměvem ve tváři, se železným sebeovládáním a s ocelovou vůlí, která nakonec vždycky prosadí všechna předsevzetí”. Kniha “Mezi bitvami” nebyla první knihou Amelie Posse, v níž se objevilo jméno Edvarda Beneše. Už ve svých prvních knihách Amelie Posse vzpomínala Edvarda Beneše v různých souvislostech, a její vzpomínky, přeloženy do mnohých jazyků, upozorňovaly svět na československé problémy. Hrdinou těchto vzpomínek ještě častěji než Edvard Beneš se stává T. G. Masaryk. K Masarykovi měla Amelie Posse od první světové války obdiv zcela bezvýhradný. Začala si s ním dopisovat už v roce 1916, a pak jej navštěvovala až do posledních údobí jeho života. V knize “Mezi bitvami” Amelie Posse mimo jiné vzpomíná na jednu z posledních návštěv u T. G. Masaryka: “To bylo v roce 1935 a při našem tehdejším rozhovoru jsme se pochopitelně nemohli vyhnout tomu, aby se naše řeč dříve či později nestočila na diktátory v různých zemích. Když jsem vyjádřila svůj nepokoj nad tím, jak jejich hnutí stále více zachvacují všechno kolem sebe a především nad tím, jaký vliv mají na mládež, která by jednou měla tvořit věci budoucí, Masaryk mě utěšoval slovy: “Člověk prostřední se nemůže stát velkým pouze tím, že je fanatikem nebo monomanem. Takový člověk musí dříve či později doplatit na svou nezměrnou domýšlivost a osobni ctižádost, a především na hluboké bezpráví jeho bezohledné ideologie moci a násilí. Jak víte, jsem stále přesvědčen, že jediná politika, která může na dlouho obstát, je založena na respektu k lidskosti, to znamená na motivech eticky obhajitelných. Ba řekl bych na náboženském základě . . Knihu “Mezi bitvami” psala Amelie Posse za Druhé světové války ve Švéd- [pageend10]ČESKOSLOVENSKÉ NOVINY STRANA 11 sku a skončila ji na podzim roku 1944. Bylo to pro ni těžké údobí života, neboť švédská neutralita byla pečlivě střežena nejen skutečnými neutrály, nýbrž rovněž těmi, kdož měli blízko k nacistům. Boj Amelie Posse proti švédské neutralitě nekončil však porážkou nacismu, nýbrž pokračoval až do posledních dnů jejího života. Amelie Posse byla přesvědčena, že žádná demokracie si v těchto dobách fašisticko-komunistických režimů nemůže dovolit být neutrální. Pro tento názor však nebyla odsouzena ve Švédsku, nýbrž in contumatiam v komunistickém Československu. Byla odsouzena zároveň s Miladou Horákovou, která byla posledním velkým československým hrdinou jejích vzpomínek. V roce 1950 o Miladě Horákové napsala: “V těchto dnech jsou tomu právě dva roky, kdy jsem naposled slyšela Miladu Horákovou mluvit o údělu českého lidu, který měl od nepaměti úkol bojovat za pravdu a svobodu mínění, a o tom, jak každý pořádný člověk je dnes nucen zaujmout místo v bojové linii. To mě naplnilo stejnou účastí a láskyplným obdivem, který se mne zmocňoval při mých stycích a spolupráci s Benešem za první světové války a za oněch dlouhých rozhovorů, které jsem v následujících letech mívala s Masarykem. Milada měla rovněž něco z oné nakažlivé jistoty, že dobro nakonec zvítězí — quand meme — onu pevnou viru, která je schopna přenášet hory. Když jsem ji naposled navštívila, snažila jsem se ji prosbami pohnout, aby zkusila přejít hranice než bude pozdě. Avšak dosud ji vidím před sebou, jak prudce povstala a s očima planoucíma odvahou a sebedůvěrou opakovala Masarykovo staré: ‘Ježíš nikoliv Caesar!’ ‘Tady doma je moje místo’ — řekla pak, ‘a tady budu pracovat tak dlouho, jak to půjde. Venku je už dost těch, kteří jsou schopnější než já — a mne je potřeba právě zde doma. Nic jiného nemá dnes pro mne význam, než náš úkol. Ten, kdo seděl tak dlouho v německých koncentračních táborech jako já a nadto byl odsouzen od nacistů k smrti, ztratil strach z toho, co člověk člověku může udělat. Ostatně moji vlastní krajané nemohou být horši než Němci ... ” “Od toho dne, kdy ji kati brutálně připravili o život, mám ustavičně před očima její portrét, výstřižek z jedněch novin, který mi byl poslán. Člověk takřka nechápe, jak úřední místa mohla být tak neprozřetelná a krátkozraká, že dovolila uveřejnit právě onen obraz, kde Milada Horáková naposledy stojí před soudci a drží svou obhajovací řeč. Po měsících vězení je poněkud pohublá, stojí tu však vzpřímeně a plná odvahy. Zřetelně je vidět, jak její oči svítí a jak úsměv, plný jistoty a víry, jí pohrává kolem rtů. Rozličnými cestami jsem se dověděla, že právě tento obraz byl vystřihován a je potajmu chován tisíci a tisíci Čechy. Sama na sobě jsem si ověřila, že pohled na něj posiluje a dodává povzbuzení, když beznaděj hrozí V oboru literatury děje se doma cosi podivuhodného. Básníci, prosaici a kritikové, kdysi odchovaní svobodným uměním, píši čím dále srozumitelněji, kdežto zastánci socialistického realismu, jako by se pojednou upsali symbolismu a alegorii. Neznačují, napovídají, ale nedopovídaji, takže můžeš jen hádat, oč jim běží. Průkopník socialistického realismu a soudruh nad jiné roduvěrný T. Svatopluk napsal do Rudého práva předlouhé rozjímání o poslání spisovatelově v dnešní zvichřené době. To rozjímání je plno stezku a výčitek, leč mlhavých, nejasných, nekonkrétních, takže nakonec nevíš, proč, komu a zač čte Svatopluk levity. V závěru své stati varuje : “Udály se vážné věci. Žili jsme loni úzkostné chvíle i chvíle vzrušující radosti a díkůvzdání. Nezůstal však náš spisovatelský hlas poněkud vzadu za tím vším? Tak nějak mi to posledně v Praze připadalo, jakobychom my spisovatelé jako ta Šipková Růženka, obepjati růžovým hložím, vyčkávali na nějakého prince, až nás svým mileneckým polibkem probudí ze sna. — Kéž by toto zdání naši vlažnosti bylo mylné — kéž by tomu tak nebylo! Jistěže jsme se v dobách minulých dopouštěli omylů a chyb, jak by také ne, ale což se jen tak po nějakých těch nezdarech a omylech vzdáme bojových posic? Jistěže nikoliv—. Osudné by však bylo, kdybychom se teď měli snad dopouštět chyb a omylů nových a daleko hlubších. Naše spisovatelská práce je těžká, úmorná, vyčerpávající, mívá i svá váhání, hledání, i své nezdary, ale za takové podpory, jíž je nám strana, myšlenka socialismu a komunismu, pod jejímiž prapory daly se na pochod stamiliony lidstva, nelze váhat a nebo ztrácet hlavu. Cožpak je nadto něco lepšího a vznešenějšího někde na světě? Hledejte, jak hledejte, nenaleznete!” Čert ví, po čem se Svatoplukovi stýská. Po literatuře druhu “Povídky pro mistra Trumana”? Či po projevech Svazu spisovatelů proti americkému brouku? Nebo po častuškách oslavujících dojičky, kombajny, Nejedlého a Kopeckého? On píše na jiném místě své stati: “Jsou známy horké rozpaky spisovatelů polských, je znám zlý případ spisovatelů maďarských, četli jsme hluboký omyl skupiny spisovatelů francouzských . NÁRODEM OPUŠTĚNI EGON HOSŤOVSKÝ přemáhat. Její tělo usmrtili — avšak duch, který je prochvival, nelze popravit . . . Masarykovo myšleni trvá ve své nesmrtelnosti a nikdo je lépe nez- tělesnil než Milada Horáková, která za ně položila život. Dnešní době je Milada Horáková takovým mučedníkem, k němuž musíme chovat nejhlubší úctu. Její gloriola září leskem trvalým — a vzpomínka na statečné utrpení a smrt jejich přátel nás všechny zavazuje. Stát se jich hodným, platí nyní jako úkol pro budocnost. A při tomto pomyšlení obnovujeme slib: Věrni zůstaneme”. Amelie Posse přežila posledního velkého československého hrdinu svých vzpomínek o sedm let. Dne 11. března 1957 byla pohřbena ve stockholmské kapli “Svatého kříže”. [pageend11]STRANA 12 ČESKOSLOVENSKÉ NOVINY nost Svatoplukova článku. Polští spisovatelé jsou prý rozpačití, maďarští spisovatelé prý zradili stranu a . . . koho ještě? Patrně pana Svatopluka. Francouzšti spisovatelé se mýlí. Proč tedy u všech všudy nepochválit našince, kteří nejdou ani polskou, ani maďarskou ani francouzskou cestou? Ale místo chvály skryté výčitky a pak cosi jako recept. Myšlenka komunismu a podpora strany je prý síla tak obrovská, že pod ní nelze váhat ani ztrácet hlavu. No, dobře, ale kdopak ztrácí hlavu — kromě soudruha Svatopluka, jenž na tolika stránkách Rudého práva nedovede naznačit oč mu jde? Já však vím, jaká můra ho tlačí. A ví to každý, kdo pozoruje rozpaky netalentovaných režimistů. Svatoplukovi nejde za nehet o socialismus, jemu jde o to, aby s přílivem dobré a svobodné literatury nenastal konec jeho vlastní a režimem hájené tvorby. Je už na čase, abychom s tužkou v ruce prolistovali stará čísla literárních časopisů a zatrhali jména lidí, kteří svým povykem, hrozbami a denunciacemi, svým nedůstojným poklonkováním Sovětům a pliváním ve směru západním nadělali největší škody v české a slovenské kultuře. A koho tam najdeme? Devadesát procent neumělů a deset procent desperátů, kteří v politickém či mocenském pachtění nadobro ubili svůj talent a udržují se na vodě jen špinavou službou, velmi okázalou, straně a vládě. Skuteční básnici a prosaici, byť komunisté, bez jejichž hřivny by nebylo ani chudobek v přítomné sklizni, byli celá léta potichu, a jestliže přece promluvili za režim, poznal jsi hned po prvních slovech, jak je ta jejich řeč svobodná a jak jim jde od srdce. Je už na čase rozpoznávat v prsních tónech o socialismu kvílení strachu před ústupem z laciné slávy. Komunismus není jen jeden a komunistů je nespočet. Početnou skupinu komunistů mezi intelektuály představují neduživí, netalentovaní, závistiví lžiumělci. Poněvadž dnes není F. X.Saldy, po jehož pochvale kdysi marně žíznili, žízní a vykupují si pochvalu barbarských mocipánů od Prašné brány. Nebylo talentovaného komunistického autora, kterého by neuznali kritikové první republiky. Byl snad zneuznán Vančura, Olbracht, Hora, Neumann? Bylo k jejich uznání — vždyť všem opravdovým komunistickým básníkům se dostalo státní ceny — zapotřebí tlaku strany nebo masových schůzí lidu? A dnes! Podívejte se komu všemu byla v posledních letech udělena státní cena a zamyslete se, za co asi byla udělena. V komunismu by byl život přese všechno snazší, kdyby jej representovali jen fanatičtí zastánci dialektického materialismu. Těch fanatiků je však čím dále méně. Místo fanaticky věřících přibývá fanaticky nevěřících. Těch, kdož nevěří Po loňském krásném sletu svobodného Sokolstva ve Vídni, česká Vídeň se připravuje na slavnosti šedesátiletého trvání Dělnické Jednoty Barák. Budou ty oslavy o svatoduchu počátkem června a jak už je ve Vídni dobrou tradicí —• zúčastní se jich menšina celá. To proto, že lety, převratnými událostmi a novou situací docela zde pominuly všechny boje stranické, ideologické i když kolem Baráku vždy se soustřeďovaly živly o češství ve Vídni desetiletí bojující, i když české dělnictvo v minulosti i dodnes věrně stojí při straně sociálně demokratické, jako zas jiná část pilného našeho lidu dodnes se soustřeďuje ve spolcích a jednotách katolických. Bývala ta naše Vídeň před půl stoletím po Chicagu snad největším městem českým nebo československým a říci dnes, že se v bouřlivém životě naši Vídně jen zrcadlily politické, sociální a duchové proudy z českých zemí—• bylo by nesprávné i nevděčné. Dělnické hnutí sociálně demokratické zde mívalo svůj počátek a střed a čeští národní sociálisté o Baráku a o Vídni vůbec mohou mluvit jako o své kolébce. Nejkrásnější povahy lidské, generace větších a šťastnějších vůdců politických, novináři, sloupové literatury, umění a vědy — schopní administrátoři, nejlepší dělníci — ti všichni začali Vídní a rostli Vídní a při budování republiky znamenali nejpositivnější složku národního života. Dnes je nutně vše jiné. Školy Komenského, o které tolik bylo bojováno za mocnářství a které později byly pýchou československých i rakouských vlád — upadly jednak proto, že občané se vraceli domů, jednak, přirozeným postupem generačním. Denní tisk — Dělnické listy, Vídeňský deník a mnoho týdenníků a měsíčníků — to vše postupně umíralo a umřelo. Dnes má vídeňská menšina jediný společný, politický ale nestranický týdeník, který by mohl být vzorem všem, kteří o národní práci mluví, ale ruku si podat při tom nedovedou. Zde naopak své místo a své zprávy má Sokol, jako České srdce, strana socialistická jako Barák, Jednota Sv. Metoděje, jako katoličtí tovaryši, jako protestanté, jako všechny jiné stále živé spolky divadelní a kulturní. Vídeňské svobodné listy jsou nekompromisně protikomunistické. Také mnozí krajané američtí si na svá mladá léta vídeňská rádi zavzpomínají. To jsou ti naši dovední truhláři, krejčí, kožešníci, restauratéři, čalouníci, holiči jimž česká Vídeň byla studnicí národního zápalu a školou zdatnosti. I jejich jménem posíláme pozdrav a za sebe dík vřelý dík— bratři! kf Česká Vídeň re vývoj, v pokrok a v sebe. Strach těchto nových fanatiků, že ztratí, co získali ve jménu kosmického nesmyslu na úkor jiných, vzdělanějších, schopnějších a čestnějších, toť poslední motor sil bolševického režimu. Není pochyby o tom, že i strach je jakási síla. Ale síla krát- kodechá, či daleko lépe — křeč. Uvážíme-li toto vše, pochopíme i lépe úvahu Svatoplukovu v Rudém právu o poslání spisovatelově. Pochopíme, proč potřebuje tisíc slov, aby nic neřekl. Pochopíme jeho strach. A pochopíme strach všech těch neumělců, kterým se do nedávna tak znamenitě vedlo. (Rozhlasem domů) [pageend12]ČESKOSLOVENSKÉ NOVINY STRANA 13 Dnešní československé trestní právo, soudnictví, a jejich reforma DR. J. JÍRA I. Dne 19. prosince 1956 se československé Národní Shromáždění usneslo na čtyřech velmi důležitých a obsáhlých zákonech, které se týkají trestního práva hmotného a procesního, soudnictví a prokuratury; jsou to zákony č. 63 — 66/1956 Sb., které nabyly právní moci dne 1. ledna 1957. Zákonodárné změny a novoty, obsažené v těchto zákonech, jsou velmi důležité a ukazují, že komunistický režim soustavně používá, — a valnou měrou i zneužívá — trestního práva a soudnictví k upevnění své diktatury, a že sovětisace čsl. právního řádu stále postupuje. V každém státě se postoj státní moci vůči jednotlivci a vůči politickým právům a ústavním svobodám občanů obráží nejvýrazněji v soudnictví a v systému trestního práva. O zmíněných čsl. zákonech z r. 1956 to platí plnou měrou. Rozdíl mezi liberálním obsahem reforem, které čsl. veřejnosti přislíbil min. předseda V. Široký v první polovici r. 1956, t. j. v době umírněné kampaně proti stalinismu, a mezi skutečným obsahem zákonů č. 63 — 66/1956 Sb. ukazuje, že po proti-komunistických revoltách v Polsku a v Maďarsku se čsl. režim rozhodl pokračovali v tvrdé stalinské politice. II. Než-li přistoupíme k rozboru jednotlivých změn, zavedených zákony č. 63—66/1956 Sb., musíme zhodnotili komunistické trestní právo a soudnictví v Československu jako celek, a to především po stránce ethické a politicko- právní. Učiníme tak rozborem hlavních principů komunistického právního řádu. V právním státě, zejména v každé opravdové demokracii se nalézání a výkon trestního práva zakládají na zásadách rovnosti všech občanů před zákonem, nestrannosti soudců, a nezávislosti soudů. Tyto politicko-právní zásady sice byly přijaty ústavním i procesním právem dnešního Československa (sr. čl. III, č. 2, čl. XI., par. 1, č. 1 a par. 2, 134 a 143 ústavy z r. 1948 a par. 4, odst. 2 ústavního zákona č. 64/1952 Sb.), avšak ve skutečnosti existují toliko na papíře. Mají-li býti všichni občané před zákonem rovnoprávní pak nesmí býti trestní moci užíváno z politických důvodů a k politickým účelům proti jednotlivci, nebo jednotlivé třídě, ani na prospěch jedné sociální třídy nebo politické skupiny; avšak to právě činí komunistické trestní zákonodárství, jehož vysloveně třídní charakter a tendence jsou prokázány zejména těmito výroky “Důvodové zprávy” k trestnímu zákonu č, 86/1950 Sb.: “Lidová demokracie představuje období zostřeného boje proti zbytkům kapitalistické společnosti. Úkolem nového trestního zákona je co nejúčinněji přispěli k šneškodnění reakce a musí býti ostrou zbraní našeho pracujícího lidu proti všem jeho nepřátelům. — Právní předpis vyjadřuje vůli vládnoucí třídy, chrání a upevňuje její hospodářská a politická privilegia . . . Ustanovení par. 1 dává trestnímu zákonu pevné politické zaměření a tím i směrnici pro jeho výklad”. Jest tu na bíledni že komunistickému zákonodárci záleží mnohem více na upevnění třídní diktatury prostředky trestního práva, nežli na ochraně spravedlnosti, na objektivním zjištění pravdy a skutečné viny či neviny obviněných, na zákonné ochraně jejich lidské důstojnosti a jejich občanských a procesních práv, a na dosažení mravní nápravy odsouzenců humánním výkonem trestu. Proto četné odsuzující výroky jsou založeny na libovůli soudců a také sankce, zejména tresty ukládané za politické delikty, často převyšují míru skutečné trestní viny, jak lze prokázali z uveřejněných soudních nálezů; soustava trestů i po určitém zmírnění, které přinesla trestní reforma z r. 1956, je krutá a diskriminatorní; nejlepším důkazem toho je skutečnost, že tresty smrti anebo odnětí svobody na 25 let lze nyní uložiti na osm civilních deliktů povahy politické (velezrada, teror, záškodnictví, sabotáž, vyzvědačství proti Československu anebo proti spojeneckému státu, válečné škůdnictví a válečná zrada (sr. par. 78, 80a), 84, 85 86, 87, 99, 101 trestního zákona č. 86/1950 Sb.), ale toliko na dva nej těžší obecné delikty (vražda a obecné ohrožení, sr. par. 190, 216 tr. z.); při tom zde ani nepočítáme některé ryze vojenské delikty, za které lze rovněž uložiti tyto maximální tresty. Nejtěžší vadou dnešní československé správy spravedlnosti však byl a jest její typický nedostatek objektivnosti při vyšetřování třesných činů a při rozhodování o vině či nevině obviněného. Druhý základní princip, uznávaný všemi demokratickými a kulturními státy, t. j. princip nezávislosti soudců a soud- dů, jest v dnešním Československu rovněž uznáván toliko “dialekticky”, t. j. na papíře, zatím co ve skutečnosti je potlačen. V tomto směru stačí citovali oficielní “Učebnici občanského práva procesního” (Praha, Orbis, 1955, str. 26) pro čsl. university, která přijímá za základnu svého výkladu o soudcovské nezávislosti tento cynický výrok ze spisů Marxových a Engelsových (sv. L, ruské vydání, str. 243): “Nestranný soudce, jaká to hloupá a nepraktická illuse, když zákonodárce sám je stranický”. Učebnice k tomu dodává: “Zásadu soudcovské nezávislosti . . . nesmíme chápati abstraktně, obecně — nýbrž se zřetelem k daným společenským poměrům. Nejde o formální princip, nýbrž o politickou zásadu, která má za různých společenských podmínek různý obsah. V třídní společnosti neexistuje a ani nemůže existovali skutečná soudcovská nezávislost”. Tyto zásady komunistického zákonodárství a právní vědy prostě snížily soud na exekútora panujícího režimu. Dokončení v příštím čísle [pageend13]STRANA 14 ČESKOSLOVENSKÉ NOVINY ROZPRAVY KALIČ! VOD Milý Františku Klátite: Stala se podivná věc: Exulant napsal do exulantského časopisu úvodník “Je nás deset milionů”, ve kterém po právu vysoce ocenil práci Československé národní rady americké a nabádal exulanty, aby s touto vrcholnou krajanskou organisací spolupracovali. A za to se na něho vyřítil v Neu Yorském Denníku v rubrice “Kefa” redaktor Juraj Pavlov. Především Pavlov s despektem napsal, že jsem “věrný služebník” Radio Free Europe a že jsem dostal od svých bossů rozkaz tento článek napsat. Prohlašuji, že jsem od nikoho žádný rozkaz nedostal; ostatně kdo zná mou novinářskou minulost, ví, že nenáležím do té kategorie novinářů, kteří od kohokoli přijímají příkazy. Nebudu se zabývat jednotlivostmi, jako na příklad tvrzením, že jsem jako redaktor New Yorských Listů rozeštvával krajany. Pravda, bojoval jsem proti komunistické infiltraci i proti skutečným komunistům. Pavlov zapomněl napsat, že jsme to dělali tak říkajíc na čtyři ruce, já česky, on slovensky. Nenadál jsem se, že po létech bude opakovat ve svých novinách klepy, které o mé činnosti rozhlašoval soudruh Musil a jeho souputníci ; jestli se nemýlím, je nyní soudruh Musil redaktorem komunistické “Nové Doby”’ v Chicagu. New Yorský Denník mi také vytýká, že jsem se přihlásil do Oblastního výboru Československé národní rady americké, kterou jsem prý tak dlouho ignoroval. Přihlásil jsem se v tom okamžiku, kdy jsem splnil jeden ze stěžejních praragrafů stanov této organisace, a nebudu si chodit k panu Pavlovovi pro známky za svůj poměr k Národní radě. Stačí mi docela, když lidé tak ušlechtilí jako plukovník Josef Triner, Jozef Žák- Marušák Frank Kubát, Emilie Wélclo- tá, Alois Kopecký, Karel Glasser a mnozí jiní znají můj poměr k Národní radě a vědí, jak a kolik jsem s touto organisací v minulých letech spolupracoval. Juraj Pavlov sám sebe usvědčil, že je čísi “věrný služebník”, protože napsal polemiku se mnou, aniž si můj článek přečetl. Není nesnadné uhodnout, kdo byl jeho “duchovním pastýřem”. Pavlov totiž napsal, že já jsem prý objevil deset milionů Čechoslováků, které chci sjednocovat. Kdyby si byl přečetl víc, než titulek mého článku, věděl by, že jsem napsal: Poláků je šest milionů a Čechů, Slováků, Podkarpatských Rusínů, Rumunů, Maďarů, Bulharů a Baltů jsou jistě čtyři miliony — je nás tedy DOHROMADY deset milionů. Řekl jsem na začátku, že se stala podivná věc. Skoro neuvěřitelná: v listě, ve kterém je managerem místopředseda Československé národní rady americké Andrej Valášek, byl hrubě napaden exulant za to, že propagoval spolupráci s touto organisací. Byl jsem dost dlouho pod jednou střechou s pp. Valáškem a Pa- vlovem, abych poznal tyto spojité nádoby a věděl, že Pavlov bez Valáškova vědomi a schválení nic nenapíše. Ale to už patří ke svérázu této newyorské společnosti. Nicméně, milý Klátite, trvám na obsahu svého článku i na své výzvě: je nutné a pro československou věc nezbytné spolupracovat s Československou národní radou americkou. Ať se nedá hysterií jednotlivců žádný exulant od toho odradit, i když mu místopředseda ve svých novinách za dobrou vůli vynadá. Důležité je, že my zde budeme ještě řadu let a budeme svou práci poctivě dělat, kdežto oni nebudou, protože se časem sami oddělají; Tvůj Ivan Herben, New York EXIL A KULTURA Dlouho a dlouho přemýšlím o postupu, myšlení a jednání, nás tak zvaných politických uprchlíků. Byl jsem a zůstávám zastáncem exulantů, prožil jsem kalvárii uprchlických táborů v plné míře a jen velmi nerad se připojuji k těm kritikům, kteří z neznalosti exulantského života vidí na nás, jen to špatné. A přece docházím k názoru, že je již nejvýš nutné, abychom měli odvahu ukázat na naše chyby a naznačit cestu, kterou bychom se měli dát. Loňského roku oznámil Dr. Robert Vlach úmysl vydávat dobré české knihy v rámci časopisu “Sklizeň”. Ohlášené předplatné na celou sérii bylo deset dolarů a nutný počet předplatitelů 300 osob. Sledoval jsem anketu, měl jsem osobni radost, že se našlo kolem čtyř set Čechoslováků, kteří pochopili úsilí Dr. Roberta Vlacha o dobrou věc kulturní. Stal jsem se také odběratelem a s vydanou knižní sérii jsem byl velmi spokojen. Očekával jsem proto, že počet zájemců o dobrou knihu se jistě zdvojnásobí. S pocitem studu se dočítám, že na nový ročník “Sklizeň svobodné tvorby” se přihlásilo pouze 83 osob!!! ale co horšího v téže zprávě, že polovina abonentů první knižní serie dosud dluhuje předplatné!! ! Je to až neuvěřitelné, že příslušníci československého exilu, kteří se dobrovolně přihlásili k odběru knih, knihy odebrali, ale nezaplatili. Kde je potom ta naše touha po kultuře a vzdělání, kterou se naše kruhy tak rády ohánějí? To co se stalo vydavatelství “Sklizně”, je běžným úkazem u periodických časopisů. Sledujte pozorně exilový tisk a všimněte si poznámek: “Nečtěte na dluh”. — “Červená čísla na obálkách žalují”. — “V sobotu koupím money order”. — Musím zapsat do své šekové knížky 3 dolary za Noviny”. Tak a podobně zní upomínky liknavců. To nejsou jen vtipná hesla redaktorů, to jsou výkřiky finanční tísně do které se vydavatelství novin dostává neseriosnosti né “předplatitelů”, ale odběratelů — neplatitelů. Současně je to visitka nezodpovědnosti čtenářů na dluh, ale také ostuda exulantské veřejnosti. Dlužníci by se mohli ohradit tím, že neplatí, co neobjednají a že nejsou povinni zaslaná čísla vracet — správné. Proto je však dvojí řešení: za prvé vydavatelstvo by mělo při třetím čísle upozornit, že zarazí další zasíláni když není zaplaceno, ale skutečně to dodržet a neriskovat zvětšení dluhu a za druhé mám za to, že slušně vychovaný čtenář vrátí ihned neobjednaná čísla s poznámkou, že si dalších nepřeje. Velké množství vydávané exilové literatury je dokladem, že Čechoslováci mají stále dosti vzdělaných básníků i lite[pageend14]ČESKOSLOVENSKÉ NOVINY STRANA 15 rátů a také ovšem novinářů v jejichž výběru již musíme být opatrnější. No- vinářství má ohromný vliv na utváření se různých poměrů a styků v každém národě a různé směry a proudy se vyskytující ve veřejnosti a hýbající myšlením milionů lidí, ty jsou obyčejně zrozeny v redakčních místnostech o odtud jsou hlásány a vštěpovány milionům čtenářů. Jsou ovšem novináři, kteří nemají dosti vzdělání, rozhledu a zkušenosti v obtížném novinářském úkolu a takoví nemohou sloužiti dobré věci. Kultura a vzdělání je velmi vážná věc, ale není to všecko. Nestačí jen vyslechnout a přečíst všechny úvahy a názory kulturních činitelů, toto vzdělání nutno realisovat, to znamená prakticky prožívat a provádět. Musíme se učit společenskému taktu, abychom dokázali vy. slechnout také co si druhý myslí a případně uznat, že také ten druhý může mít někdy pravdu, musíme hledat cesty a dohody, jak vyřídit věci bez hádek a násilí. Proto přátelé, končím svoji žalobu s přáním, vybeřte si svůj tisk, ale zaplaťte to, co si objednáte, jen tím způsobem podpoříte snahu těch, kterým nechybí odvaha a tvůrčí sila, vést národ, a Hd z myšlenkového porobení, k myšlenkovému i skutečnému osvobození. F. Kratochvíl, Chicago NĚMCI Vážený bratře, možná neušlo Tvé pozornosti, že někteří významní příslušníci československého exilu, jako na př. p. dr. Černý a p. dr. Stránský jednali s Němci z Československa o jakémsi “narovnání”. Píši Ti jménem zdejších bývalých příslušníků čs. zahraniční armády jakož i jménem svým. Zprávy o postupu několika jednotlivců se pravidelně objevují v různých časopisech jak exilových, tak i v listech amerických, britských, francouzských a pochopitelně i německých. Myslíme si, že o těchto vážných věcech měl by referovat především časopis, jehož Ty jsi redaktorem. Těšíme se všichni, že v Československých novinách podáš podrobnou zprávu a nepochybujeme, že tak učiníš způsobem jasným a jednoznačným. Tvůj Ing. A. Pachner, býv. velitel Baterie 1, Děl. pluku 3., Chicago Milý bratře, vážený příteli, nespěchal jsem s odpovědí na Tvůj dopis, myslel jsem, že bude lépe, bude-li debata o Němcích z poněmčelých krajů Čech, stejně nepříliš šťastná a nepříliš urovná raději skončena. Je pravda, že dr. Stránský měl loňského léta soukromý hovor s drem Lodgmannem a na podzim dr. Černý v Bonnu vyjednával s některými německými politiky, jako jejich host. — dříve — to už je víc než rok — F. Peroutka měl interview s německo-ame- rickým novinářem. Ten si mohl každý přečíst — ale o zájezdu dvou bývalých ministrů se exil z jejich úst ničeho nedověděl. Kromě toho v Chicagu kolovala zpráva, na první pohled nesmyslná, že nějaká zvláštní delegace má vyjednávat s Němci z poněmčelých krajů Čech. Nezjistil jsem kdo, odkud a proč do Chicaga takové zprávy posílá. Nikdo nebude vyjednávat, protože nemůže a nesmí i kdyby snad chtěl. Osobní názory mít a osobní hovory vést může ovšem každý. Pochybujeme však, že by tyto privátní a nikoho nezavazující konsultace mohly vyvážit míru neklidu, který tyto počiny jednotlivců vyvolávají. Prominentní muži nemohou s tak lehkým srdcem říkat, že je to jejich soukromá věc. I není. Soukromě mohou chodit na ryby nebo do biografu — v politice však jejich soukromí docela mizí — protože personifikují byť v exilu — určité síly politické, duchovní i fysické. Nemohu mluvit za nikoho, ale o Stránském aspoň toto: je to duch povždy nepokojný, který zblízka jasným okem vidí, co nám často uniká: novou evropskou skutečnost a nové, evropské Německo. Po všech historických lekcích a při vší skepsi nemůžeme přehlédnout, že dnešní Německo je spíše Německo Rathenaua a Stressemanna a zhola ne Hitlerovo a že jeho politický vliv vzrůstá vůčihledně. Tato země, tento vitální národ zas bude obklopovat naši zemi. Nežili jsme v míru, pokoji a přátelství pokud v Německu žila demokracie? Na mapách, které německá vládní místa nedávno v milionech rozšířila ve Spojených státech — jsou historické hranice Československa — ani metr české země Německo nepovažuje za území své. O toto Německo a tyto Němce Československu musí jít. Uzavírám: prof. dr. Stránský mě přislíbil, že na podzim nebo v zimě v Chicagu vyloží své názory. Tvůj oddaný kf DNEŠNÍ RUSKO A SPORT Po druhé světové válce sehrálo Rusko mnoho mezinárodních zápasů a zúčastnilo se mnoha soutěží které vyhrálo nebo se umístilo na předních místech. Je to důkazem tvrdého trainingu, a výsledek cvičných táborů pod dozorem Fyskul- tury. Je třeba též zdůraznili jakým způsobem se provádí prodej těchto sportovců. V kopané existuje v Rusku asi dvacet sportovních táborů pro kopanou pod vedením Fyskultury. Je-li třeba doplnili mužstvo Dynama, CKD či Lokomotivy, tedy vedení tohoto klubu požádá Fyskulturu o prodej určitého hráče, a peníze za něho jdou do státní pokladny. Fyskultura určí cenu za hráče jako odstupné od státu a hráč se stane majetkem klubu, a hráč si udělá vlastni smlouvu s klubem. Po této nesmí přestoupit bez souhlasu klubu do jiného klubu. V případě, že by se tak stalo, je hráč postaven před zvláštní sportovní komisy Fyskultury, která celou záležitost přešetří a jmenovaný může býti na doživotí distancován ze sportovní činnosti. Rusko nikdy nemělo trenéra jiné národnosti než ruské. A tak pro hockey je trenér Rus, pro kopanou Rus, basketbal Rus, pro všechno Rus. Filmů získaných ruskými sportovními vyzvedači má ruská Fyskultura veliké skladiště. Při návštěvě Ruska jedním klubem ze státu za Železnou oponou došlo tak při přátelské večeři k promítání filmů z hockeyového zápasu Montreal • Canadians proti T oronto Maple Leafs, dále zápasu v kopané Arsenalu proti Derby C. a zápasu v basketbalu Syracuse proti Rochesteru. Tito výzvě- dači zásobují Fyskulturu pravidelně filmy z posledních zápasů. Ruští odborníci jsou zaměstnanci této státní sekce, získávají tak znalosti o stylu a zahraniční síle každého sportu. Tito placení sportovci, kteří podle ruského tisku jsou pravými amatéry, mají získati přátelství pro SSSR a tak doplňovat bolševické cíle politické. Luděk Jánský, New York [pageend15]STRANA 16 ČESKOSLOVENSKÉ NOVINY POZNÁMKY NENASYTNÝ SPOJENEC Komunistické noviny píši, že prý denně se vyskytují ukázky nového způsobu obchodu. Opravdu, na příklad toto se vyskytovalo: do Hodonína byly přivezeny prázdné pytle s ruskými nápisy; byly naplněny českým cukrem, a vlak odejel do východního Německa; český cukr byl prodán jako ruský, a Rusko si osvojilo zisk. Mimo to mohlo ještě vyvolávat podezření, že naučilo Cechy vyrábět cukr. Nebo: Rusko skoupilo produkci českého krystalového skla za ceny nižší než ceny světové a prodalo ji v západní Evropě na svůj vlastni účet za vyšší ceny, platné na světovém trhu. Rusko kupovalo československé boty za 170 korun, prodávalo je za tři sta korun. Jak nám, tak i jiným. Východní Německo dlouho musilo dodávat polovinu své průmyslové výroby Rusku, které za to platilo ceny z roku 1944 a prodávalo za ceny současné. Byly k nám dodávány — jako ruské výrobky — hodinky, vyrobené ve východním Německu a jen opatřené ruskými razítky. Zisk šel na totéž místo, jako když z Hodonína byl do východního Německa dovážen český cukr v ruských pytlech. Patří tento druh obchodu do kategorie přímé nebo do kategorie nepřímé pomoci? Nejhorší a nejznámější byl příklad polského uhlí za ceny o 80% nižší, než za jaké by je mohlo dodávat do západní Evropy. Světová cena uhlí byla 12 až 15 dolarů, ale Rusko, přímo nebo nepřímo pomáhajíc, platilo za polské uhlí dolar a čtvrt. Do roku 1955 Polsko na tom ztratilo 900 milionů dolarů. Není jen uhlí, je také koks. Koks dodávalo Polsko Rusku za 13 dolarů, a Rusové jen za hranicemi obrátili vlak a dovezli koks do Maďarska, kde za tunu vybrali 23 dolarů. Není známo, podle kterého druhu bratrství, podle které zásady prole- tářského internacionalismu je správné, aby silnější žil ze slabšího, aby Rusko se postavilo doprostřed a přebíralo zboží, které jeden komunistický stát dodává druhému. Počítá se, že z výtěžků tohoto prostřednictví a jiné podobné pomoci Rusko od roku 1945 zaplatilo celý jeden státní rozpočet. Fp. SPOLEČNÝ EVROPSKÝ TRH A EURATOM Koncem března podepsali v Římě zástupci 6 evropských států dvě důležité smlouvy, jichž cílem je hospodářská a atomická integrace Francie, Itálie, Belgie, Holandska, Lucemburska a Záp. Německo. — První smlouva vytvoří Společný Evropský Trh a zavede pro státy — účastníky společný celní tarif na zboží dovážené z ostatního světa a zruší během 17 let postupně veškerá cla mezi súčastněnými státy. Mimo to se postupně zruší veškerá omezení dosud platná pro výměnu valut a bude zaveden volný pohyb kapitálu a pracovních sil. — Druhá smlouva upravuje zřízení společného trhu (Euratom) pro nukleární suroviny, stroje a zařízení; zavádí společný technický pool a koordinaci výzkumných prací. Účelem této smlouvy je podporovat vývoj a použití atomické energie. — Činnost Euromarketu a Eurato- mu bude zřízena a kontrolována Radou ministrů, v níž bude zastoupen každý členský stát; dále bude zřízeno poradní Shromáždění volené s počátku příslušnými parlamenty a později přímou volbou. Pro rozhodování event, sporů bude zřízen zvláštní Soudní Dvůr. Snahy o sjednocení evropských států jsou přirozeně vítány všemi přáteli míru. Spojené Státy Americké podporují tyto snahy a Anglie je také vítá — třebaže se smíšenými pocity, poněvadž by si přála širší rámec. — Kremlin se staví proti oběma organisacím tak jako vždy byl proti každému počínání směřujícímu ku sjednocení Západní Evropy- — ný HERRIOT, dosáhnuv vysokého věku, zemřel ve svém Lyonu kde starostoval až do smrti. V mnichovských dnech neměl postavení vůdčí — tehdy Francii vedli Deladier a Bonnet •—■ ale Herriot drasticky ale pravdivě upozornil presidenta i Osuského, v jakém potencionálním stavu vojenském Francie je. BěČESKOSLOVENSKÉ NOVINY — měsíčník Pracovního sboru Rady svobodného Československa. Vedoucí a odpovědný redaktor F. Klátil — Redakce, administrace, adresa: Československé noviny, 31 East 72nd Street, Apt. 14 B — New York 21, N. Y. — Telefon LYceum 6-6621. Předplatné dol. 3.00 ročně, jednotlivá čísla 25 c. — Universum Press Co., 355 Pearl Street, New York 38, N. Y. hem války byl nacisty vězněn a později učinil některé prosovětské projevy, kterými se dosti kompromitoval. Francouzští radikální socialisté ztratili v něm muže, který po půl století vedl jejich politiku. POSTUP ANGLIČANŮ Názory britské vlády, že britské ostrovy se nedají vojensky hájit proti nukleárnímu útoku, a reorganisace britských branných sil na nukleárním podkladě, jsou v rozporu s plánováním vrchního velení Severoatlantického obranného paktu, které předpokládá obranu západoevropské fronty pozemními silami a považuje nukleární zbraně pouze za jakýsi zastrašující prostředek. Západ ovšem nemůže ustoupit od nukleárních zbraní, protože představují náhradu za lidský materiál, jehož má komunistický blok nadbytek a neváhá s ním plýtvat. Nechtějí se však na ně zcela spoléhat, neboť by to znamenalo, že se předem vylučuje možnost drobnějších lokálních konfliktů, bojovaných podle starého způsobu, obyčejnými zbraněmi — jinými slovy, nechtějí připustit, že se nutně musí z každého, i sebemenšího konfliktu vyvinout nukleární, ničivá válka. Ve Washingtonů skončilo zasedání “vojenského výboru” Severoatlantického obranného paktu a v květnu bude konference “Rady” paktu v Bonnu. Otázka nového britského vojenského plánu a jeho důsledky budou jistě hlavním předmětem jednání na této konferenci. ..aš DO AUSTRÁLIE zásluhou přátel Československých novin jsme vypravili tři sta dalších čísel kromě normální expedice. S radostí sdělujeme, že noví čtenáři —■ jak vidíme z pošty — Československými novinami byli potěšeni. Také z Jihoamerických států nám docházejí nové adresy. Všem děkujeme. PÁNY AUTORY článků a studií, které do tohoto čísla nebylo možno zařadit — redakce prosí o poshovění. [pageend16]