Číslo 1 (13) 1984 Časopis českého a slovenského exilového skautingu Ročník 4 Šíp Prof. A.B.Svojsík 1876-1936 [pageend1]LESNÍ ŠKOLA oddílu NĚMECKO-SEVER Vánoční večírek v Mnichově Divadelní představení oddílu V.Fanderlíka- NĚMECKO-STŘED Schůze nového oddílu v Lucembursku [pageend2]1 Poslední poselství 8. ledna 1941 zemřel Lord Baden Powelll, světový náčelník skautů, ve věku 84 let. Těsně před smrtí napsal své poslední poselství skautům celého světa: Moji drazí, toto je můj poslední vzkaz pro vás. Nezapomeňte na něj, přemýšlejte o něm. Můj život byl velmi šťastný a přál bych si, aby život každého z vás byl takový. Štěstí však nespoěívá v bohatství ani v úspěších na životní dráze. První krok, který vede ku štěstí je povinnost být zdravým a silným člověkem. I když jste ještě chlapci, musíte snažit se být takovými abyste se mohli stát užitečnými a rado váti se ze života, až vyrostete v muže. V přírodě uvidíte, jak bohatě obdařil Bůh tento svět věcmi krásnými a obdivuhodnými pro vaše potěšení. Budte spokojeni s tím, co máte a hled- te, aby to bylo k užitku. Dívejte se vždy na světlou stránku věcí, nikoliv na stinnou. Pravé štěstí najdete však tehdy, až se naučíte přinášet štěstí druhým. Hledte, abyste opustili tento svět, když jste jej učinili o trochu lepším, než jakým jste jej nalezli, a až přijde vaše poslední hodina, budete moci odejít šťastni, vědouce, že jste při nejmenším nepromarnili svůj život, ale žili jste, jak jste uměli nejlépe. Buďte tedy vždy pňpraveni žiti radostně a rovněž tak umírati. Pamatujte vždy na svůj skautský slib — i tehdy, až přestanete být chlapci. K tomu vám pomáhej Bůh! __ Váš přítel Baden — Powell of Gilwell [pageend3]2 Uplynulý rok byl pro naši organizaci velmi významný: konalo se I. Exiloree, na němž se poprvé v historii našeho exilového skautingu sešlo takové množství děvčat a chlapců ke společné akci. Druhou významnou událostí byla účast naší výpravy na XV. světovém JAMBOREE v Kanadě. ŠIP již o obou událostech psal a přinesl i obrázky. Číslo, věnované EXILOREE, však vyšlo bezprostředně po jeho skončení a tak kromě úvodníku br. Iva a obrázků jste se nic jiného nedozvěděli. Vzpomínky účastníků se objevily později ve SKAUTSKÉM TELEGRAMU a ve švýcarském TAMTAMU. Přestože od EXILOREE nás dělí již skoro rok, jistě si rádi přečtete hrst vtipných vzpomínek s přáním konání příštího EXILOREE. Letos to ještě nebude, ale příležitost k setkání přesto máme. Již tradičně se zúčastníme INTERCAMPU, mezinárodního setkání skautů a skautek, které se uskuteční během svatodušních svátků v Německé spolkové republice, poblíž města Lahr na úpatí Schwarzwaldu. Téma letošního INTERCAMPU je „Divoký západ po skautsku”. Proto neváhejte a přihlaste se k účasti co nejrychleji u vedoucích svých oddílů! Celou naši výpravu organizuje a vede br. Obé. NA SHLEDANOU! Hrst vzpomínek na 1.Exiloree Poprvé se sešli čeští a slovenští skauti v exilu — tedy my — z celé Evropy. Táboňli jsme v Glattu ve Schwarzwaldu v Záp. Německu. Sešlo se nás víc jak 170, od nejmenších světlušek až po oldskauty. Největším zážitkem bylo samozřejmě bláto na tábořišti. Velice jemné a kvalitní. Každý si ho povezl domů trochu na památku /zajisté k nesmírné radosti maminek/. Stany měly od bláta i střechu zevnitř! O © o Ti, kdo se tam sešli, nebyli zdaleka všichni naši skauti v Evropě. Ale stejně to byl zážitek — hlavně na nástupišti, kdy jsme všichni stáli v kruhu a viděli na sebe. Vydalo to i na pěkně dlouhou housenku.o o o . Setkali jsme se s řadou starých známých. Jedním z nich byl také Bumerang, který začínal skautovat na jednom našem táboře /shodou okolností to bylo také v Glattu/. Tancoval se skupinou skautů z Bernu po mši na návsi. Měli to pěkné a pestré lidové kroje udělaly v Glattu velký dojem. [pageend4]3 Ve Svojsíkově závodu musely družiny splnit na 16 stanovištích různé úkoly na čas. Jako např. rozdělat oheň a uvaňt vodu, sepnout jehlan se zavázanýma očima, udělat a upéci hady, obstát v rodeu, tj. udržet se na divoké krávě, vyrobené ze sudu, luštit šifru atd., atd. O o o Svojsíkův závod byl vůbec místy velice zajímavý. Tu jeden skautík tvrdil, že sice skautuje už několik let, ale slovo azimut ještě neslyšel, tam zase jiný byl na rozpacích, jestli je jedlá mocho- můrka hlízovitá. O O O Kdo potřeboval na latrínu, musel podniknout menší výlet. Ještě, že byl znám přesný směr — Na stanovišti č.l Svojsíkova závodu si mohl každý ověřit správný azimut k ní — byl 250°. O o Na táborový oheň jsme měli štěstí — zrovna nepršelo. Předvedená čísla byla hrůzostrašná, i jsme viděli jedno vlče, které se smálo až se válelo po zemi. Naše pěvecké kvarteto / Jirka, Špendlík, Chrpa a Eliška / zazářilo a ještě po skončení táboráku jsme slyšeli slova uznání. O o o Velkým úspěchem byla též píseň holandských skautů ,,Da da da, to je tábor výborný...!”, která byla později přepracována na ,,Da da da, to je tábor promoklý”. O O O Veliký terénní závod se místy měnil v horror. Pršelo a po okolních lesích se ploužilo 18 družin a hledalo skryté zprávy. Mapy a „dotazníky” se pomalu rozpouštěly ve vodě, nálada klesala. Vyvrcholením pak byla cílová kóta 603,7 — většina družin ji sice našla, nenašli ji ale ti, co tam měli čekat. Přesto se ale Balůovi podařilo večer zmobilizovat zbytky statečných k noční etapě — Požár zlatého dolu a hledání zlatých valounů. Svíčkami o- světlený lom byl velkolepý. [pageend5]4 Byl tam i jeden zvláště dôvtipný úkol: „Udělejte pro někoho cizího, dospělého neskauta dobrý skutek!” Toho jsme si všimli v půl jedenácté a v jedenáct jsme měli odevzdat listinu a hru tím ukoněit. Pan Jangl několik z nás odvezl do Glattu k panu faráň, kterého jsme museli přesvěděit, že mu musíme bezpodmínečně zamést a vytřít schody. Páter Franz souhlasil a tak jsme se vrhli do práce. V táboře jsme doběhli do štábu, kde nám dobrý skutek byl uznán. O o o Zatím co družiny venku mokly, lámala si komise odborníků hlavy s dotazníkem. Trvalo jim to snad dvě hodiny /Bálů se ztratil a řešení nedodal/. A protože je Bálů zřejmě velký specialista na takové věci, jistě hravě vyřeší tento problém. Kra- jíc chleba na obrázku nakousal: a/ jeden rover z Německa— c ýz severu, b/ světluška ze Švýcarska, c/ nosorožec, d/ bratr Cipa. A hned jak to vyluští, musí udělat dobrý skutek na prvním Eskymákovi, kterého potká /i když se tento třeba bude bránit./ Závod v pondělí dopoledne pokračoval. Hlavním úkolem bylo postavit lávku /naštěstí ne přes říčku Glatt/ a do sádrové formy odlít lilii z cínu. Obojí nedopadlo nijak valně. Závěr ale vše napravil. Při slavnostním závěru Exiloree byly také vyhlašovány výsledky soutěží — všechny naše družiny se umístily slušně. O O O A pak jsme už balili — samozřejmě v dešti. Málem nás řidič nepustil do autobusu. Cesta domů proběhla hladce, pouze Alan nějak zapomněl, že kromě pošty existují ještě telefonní budky a tak strávil noc pod ochranou policie. Někdo si odvezl rýmu, ale všichni také hezké vzpomínky, které si vyměníme na dalším Exiloree. Nepříjemné věci se rychle zapomenou a proto Ať žije 2. EXILOREE! [pageend6]Bohumil Noheji Colac 55 Jennings St. Victoria 3250 AUSTRALIA r F 111 O Cly z Austrálie Z druhého konce světa - Austrálie - nám poslal br. AKELA novoroční zdravici, ve které mezi jiným píše: ^echť osud popřeje Vám vše dobré ve Vašem ušlechtilém skautském díle. Zdraví a štěstí ať Vás provází ve Vašem novém domově a nechť cítíte vřelý dotek každého z nás, kteří stojíme zajedno s Vámi.” Přeje si s některými dopisovat — to proto uvádíme vedle jeho adresu. A to, co nám napsal do Šípu, uveřejňujeme zase níže. THE BIG • PINEAPPLE ( » KDYŽ PŘIJEDETE DO AUSTRÁLIE, octnete se na druhém konci světa, kde je všechno jiné. Krajané vám vyprávějí hrůzostrašné historky o všude Číhajícím nebezpečí a tak není divu, že prohledáte i zahradu hotelu kde bydlíte. Všude vidíte jen hady, pavouky a škorpióny. Jedna z těch historek byla o zvláštní velké ještěrce. Když prý vás kousne, tak se rána nehojí a objevuje se znovu rok co rok. S nebezpečím „buše”, australského lesa, jsem se setkal poprvé ve Viktoriánských horách. ★ ★ ★ Blue-tong lizard je jedním z větších australských plazů, dorůstá až 50 cm, je šedohnědá s příčnými pruhy. Je-li vyrušena, staví se k obraně s otevřenou tlamičkou s tmavomodrým jazykem. Zuby nemá, zato dokáže opravdu bolestivě stisknout silnými drsnými dásněmi. Živí se hmyzem, slimáky a ovocem. Je živorodá - na svět přichází 6-20 živých mláďat v ochranném obalu, který mláďata hned po narození snědí. V Austrálii se vyskytuje asi šest variací tohoto druhu ještěrky. Táborili jsme tenkrát na „Big river”. V odpadcích táborové kuchyně, vedle kmene mohutného eukalyptu, jsem náhle zahlédl pohyb. Podíval jsem se lépe a uviděl jsem velikou ještěrku, která hodovala na rajčatech. Dostal jsem trochu strach. Když se ale chovala klidně, vystřídaly se obavy se zvědavostí. Nabídl jsem ještěrce kousek ovoce. Chvíli váhala, pak si ale nabízenou potravu opatrně z mých prstů vzala. Za našeho týdenního pobytu pak zcela zdomácněla. Pověst se tedy rozcházela se skutečností. Šlo o ještěrku s anglickým jménem B 1 u e - tong lizard (ještěrka s modrým ja- izykem). [pageend7]6 Pohádka o semínku Byl jednou jeden velikánský strom. Byl tak veliký, že jeho koruna dosahovala vysoko, vysoko až k samým mráčkům a mráčky, jak všichni víte, jsou záclonky u oken Pána Boha. A ten strom se vždycky díval Pánu Bohu do oken a pozoroval, jak v nebi lítají bílí andělíčkové a jak chystají cukroví a dárečky pro hodné děti na vánoce. To se stromečku líbilo a povídal si: „A což, poprosím Pána Boha, aby mi dal také děti na každou větev. Budu je opatrovat a děti dostanou na vánoce dárky od andělíčků.” A strom opravdu poprosil Pána Boha a Bůh mu dal dětí jako smetí, až je stromeček neměl kam dát. Do jehličí se mu nevešly, tak postavil na každé větvi domeček. Domečky i s děťátky visely na vích a houpaly se, aby děti spaly. Už uměly i capkat, chodily po domečku a hrály si, smály se a nikdy neplakaly. Na jedné větvi u samého okna do nebe byl domeček, v kterém bydlelo děvčátko a to se jmenovalo Semínko. Semínko bylo nejveselejší ze všech dětí. Celý den skotačilo a nejraději skákalo po oknech. Strom mu říkal: „Nelez na okna Semínko, mohlo bys spadnout a potom už by ses nemohlo vrátit.” Ale Semínko neposlechlo. Jednou mu dala maminka Větvička nové šaty, v kterých vypadalo jako andělíček s křidélky. Semínku se velmi líbily a chtělo se v nich ukázat všem dětem. Vylezlo si na nej vyšší okénko domečku a volalo na děti, aby se na ně podívaly. Najednou se Semínko moc naklonilo a vypadlo z okna. Křičelo, plakalo, ale vrátit se už nemohlo. Letělo a letělo a větřík je nesl daleko až tam, kde [pageend8]7 už nebyly stromy, až na louky a pole a tam Semínko spadlo na zem. Bylo tak unavené, že se pěkně položilo na trávu a usnulo. Spalo dlouho, dlouho a když se probudilo, bylo mu velice zima. Vítr si pohazoval babím létem, na stromech nebylo ani lístku a tomu se Semínko moc divilo. A potom jednou pňšel velikánský vítr, přihnal mraky a házel do nich jako z pytle něco bílého, co bylo jako peřinka. Napadalo toho tolik, že Semínko bylo jako schované pod peřinkou, ani ven nevidělo. Tak zase usnulo a spalo a spalo. Ani nevědělo, jak venku bílá peřina celé země začala plakat pod teplými paprsky sluníčka. A peřina tak moc plakala, že jí začalo ubývat a rozplývala se v potůčky, které vesele crčely se strání a ohlašovaly příchod jara. Jak potůčky hopkaly a skákaly cesta — necesta, přelil se jeden přes Semínko a hodil na ně bláto, písek, zasmál se uličnicky a utíkal dále. Tu se Semínko probudilo. Vězelo pod hlínou a byla tam taková tma, že si Semínko myslelo: „Ach, ach, už je se mnou konec, už se ani nedostanu ven.” V tom ucítilo, že mu narůstají veliké ruce a nohy a těmi se Semínko začalo odrážet a opírat se o zem, až se dostalo ven. Ale už nebylo semínkem, ale malilinkým stromečkem. To se divíte, jak se to mohlo stát, že? Semínko se samo divilo, ale bylo tak slastné, že je zase na sluníčku, že se ani na svou proměnu nemrzelo. A když potom přišla noc, lítaly okolo stromečku malé světlušky. Svítily stromečku na svět lampami všech barev a říkaly: „To je pěkný stromeček a právě nový!” Ani jedna světluška na stromeček nestoupla a na to si dejte pozor i vy, velké Světlušky, abyste nikdy na žádný stromeček nestouply a nezlomily jej! Velká Světluška [pageend9]8 Čísla na horním okraji ukazují o kolik hodin se liší čas v jednotlivých zónách oproti západoevropskému času. Čísla uvnitř mapky pak již udávají skutečný čas ve srovnání s polední hodinou (12,00) západoevropského času. hlemýžď Obyčejný hlemýžď. Víte ale, jaký je to silák? Dovede utáhnout břemeno 200 x těžší než je sám. To znamená, když někdo z vás váží 56 kg, mohl by se do školy nechat odtáhnout spřežením o 20 hlemýždích! Jak by to dlouho trvalo, spočítejte si sami. Když je takový hlemýžď ve formě, urazí za hodinu 5 m. Až někdy na procházce najdete pár hlemýždích ulit, prohlédněte si jejich závity. Jsou točeny vpravo (podle směru hodinových ručiček nebo jak zašroubováváte šrouby). Kdybyste náhodou našli ulitu točenou opačně, máte nesmírné štěstí. Mezi 10 miliony normálních ulit se najde pouze jedna obrácená. Pohlednici A. B. Svoj sika - titulní strana obálky — si můžete objednat ve SKAUTEDu. Cena 0,30 za kus. [pageend10]9 SAMUEL FI RELY BREESEMorse Kdo by ze skautů neznal morseovku. Málokdo však zná jejího tvůrce Samuela Firely Breese Morseho. Narodil se 27.dubna 1791 v Charlestownu v USA. Strašlivě rád kreslil a při svých studích na universitě v Yale projevil velký malířský talent. Rodiče však tomuto chlapcovu nadání nepřáli. Nebýt přítele malíře Ellistona, těžko by se Morseovi jeho přání být výtvarníkem splnilo. Přeplavil se přes velkou louži a po dokončeni studií pracoval v Anglii, v královské akademii. V roce 1812 získal vysoké vyznamenání, byla mu udělena zlatá medaile londýnské umělecké společnosti za sochu Herkula. Zdálo se, že se zapíše do dějin lidstva jako vynikající sochař ... Ale - jako by se plnilo proroctví otce a matky. Nikdo nechtěl Morseovy obrazy a sochy kupovat a Samuel F.B. Morse poznal hlad. Přestěhoval se tedy do New Yorku, kde se stal na čas oblíbeným malířem portrétů. Znovu však přišlo neštěstí, zemřela mu žena i rodiče. Morse hledá zapomenutí a odjíždí znovu do Evropy, tentokrát do Itálie a do Francie. V roce 1836 pověsil malířství definitivně na hřebík. Sestavil z čárek a teček abecedu, kterou se mu podařilo vysílat na vzdálenost 40 stop. Svůj systém později zdokonalil a vynalezl zesilovač proudu, aby mohl vysílat na větší vzdálenost. Kromě toho vynalezl přístroj, který mu umožnil vysílat z jedné stanice do různých odboček současně. Zbývalo najít mecenáše, který by do Morseových vynálezů vložil peníze. I ten se našel: byl to Alfred Vain, který v roce 1837 pomohl nápad zhodnotit. Ale ani další cesta nebyla přímočará. Teprve v roce 1834 povolil americký Senát uvolnit třicet tisíc dolarů na zřízeni telegrafní linky z Washingtonu do Baltimore a 24. května 1844 byla poslána první depeše. Samuel B.F. Morse se stal uznávaným a uctívaným, ještě za svého života, v roce 1871, byl mu v New Yorku postaven bronzový pomník. Rok na to, krátce před narozeninami, pan Morse umřel. [pageend11]10 Vlk,koza a zelí Víte ještě, jak je tahle hádanka? Lámali si s ní hlavu už naše babičky, když byly mladé. Není to tedy nová hádanka, ale rozluštit ji dá přece práci. Zní takhle: převozník musí přepravit k poustevníkovi na druhém břehu řeky vlka, kozu a zelí. Přitom se mu ale vejde do člunu vždycky jen jedno z těch tří. Jak to má udělat? Nechá-li na jednom nebo druhém břehu spolu kozu a vlka, sežere vlk kozu než se převozník stačí vrátit. A podobně to dopadne se zelím, nechá-li je převozník na tomtéž břehu s kozou. Být převozníkem, věděli byste si rady s tímto zdánlivě jednoduchým problémem? Pokojový bumerang O bumerangu jsme již psali na str.13, č.4-1981 Sípu a uveřejnili jsme i návod k výrobě pokojového bumerangu. Tentokrát je tady jiný způsob výroby: Vyobrazený bumerang okopírovat, nalepit na karton a přesně vystřihnout. Pro start pak bumerang uchopit mezi ukazováček a palec šikmo nahoru /foto!/ a druhým ukazováčkem udeřit do „křídla”. [pageend12]11 NEUVĚŘITELNÉ! Touhle hrou ohromíte i své nejchytřejší přátele. Na obrázku je 15 trpaslíků — schválně si je dobře přepočtěte! Ted rozstříhněte * kresbu podél obou čar na 3 části. Když je složíte k sobě jak byly, máte samozřejmě zase 15 trpaslíků. Přehodíte-li ale obě horní části, jeden trpaslík zmizí — je jich jen 14. Kam se ten jeden poděl? JAK POSADÍTE JOCKEYE NA KONĚ? Vystřihněte * kresbu podél čárkovaných čar. Vaším úkolem je vzniklé 3 části položit na sebe nebo vedle sebe tak, že každý jezdec sedí pěkně na jednom koni. Nesmíte ale přitom nic ohýbat! Možná vám pomůže, když vám prozradíme, že při správném řešení se oba unavení koně dají do cvalu. * Když si Šíp nechcete poškodit, tak stránku okopírujte a pak stříhejte. [pageend13]12 Pět stupňů zdatnosti yŇLXX RYCHLÝM, SILNÝM, VYTRVALÝM! Nastupte na start nového pětiboje. Dokažte sami sobě, že se neleknete žádné překážky. Vezměte stupně zadatnosti útokem, stoupete po nich vzhůru až na sám vrchol. Kdo na start nenastoupí je lenoch, slaboch, zbabělec! Jako obvykle i dnes tu na vás čeká pět úkolů, které máte splnit podle uvedených podmínek. Pokaždé, když se vám podaří dosáhnout stanoveného výkonu, postoupíte na stupních zdatnosti o schůdek výš. 1. ZKOUŠKA DŮVTIPŮ. Z oázy na poušti má vyjít malá karavana s nákladem datlí. Karavanu budou tvořit tři velbloudi a jeden muž. Půjdou jeden za druhým. Jenže je tu problém: tři velbloudi jsou trochu svérázní. První strašně rád žere datle a kdyby těsně před ním kráčel nějaký velbloud s košem datlí na hřbetě, nezbylo by z datlí za chvíli nic. Druhý velbloud je zase jankovi- tý a má zvlášť spadeno na lidi. Kdyby šel před ním vůdce karavany, mohl by na to ten člověk zle doplatit. Třetí velbloud je starý mrzout a ohrožuje především velbloudy, kteří jdou v karavaně těsně před ním. Ty máš teď prokázat svůj důvtip tím, že sestavíš karavanu (velbloudy i muže do zástupu) tak, aby se cestou nemohlo nic stát. Všichni velbloudi ohrožují jen toho, kdo je těsně před nimi, dozadu se obracet nemohou. Je to celkem snadný úkol a správných řešení je víc. Velbloudy i muže si ob kresli, vystřihni a pak začni sestavovat karavanu. Musíš objevit alespoň dvě různé bezpečné sestavy karavany! 2. MALÝ HLAVOLAM. Připrav si dvanáct zápalek. Pak je polož na stůl tak, aby vzniklo šest rovnostranných trojúhelníků. Nezdá se ti trochu divné? K sestrojení jednoho trojúhelníku je přece třeba tří zápalek - a tady ti mají v průměru stačit jen dvě na každý trojúhelník! Namáhej trochu mozkové buňky a jistě na to přijdeš. Až náš malý hlavolam rozluštíš, postoupíš nejen o schůdek výš na stupních zdatnosti, ale můžeš si o sobě právem myslet, že jsi bystrý člověk. 3. ZKOUŠKA PEVNÉ RUKY. Potřebuješ k ní špalíček z měkkého dřeva (nejlépe smrkového) a hrst hřebíčků dlouhých 20 -25 mm. A teď máš prokázat svou zručnost následujícím způsobem. Vezmi první hřebíček a zatluč ho t 'r emi údery kladívka až po hlavičku do dřeva. Totéž proveď s dalšími d.ěma hřebíčky. Nesmíš přitom žádný hřebíček zkřivit. A hlavičky nesmějí vyčnívat ani milimetr nad povrchem dřeva! Když [pageend14]13 zatlučeš dva hřebíčky správně a při třetím pokusu ztroskotáš,, musíš začít znovu od začátku. Napohled je to velice snadný úkol — ale až se do něho pustíš, možná poznáš, že je to dost těžká zkouška zručnosti. Člověk se slabou vůlí prohraje už když zjistí, že doma nemá ani kus dřeva, ani krátké hřebíčky. Bude líný zajít k truhláři pro odřezek nebo do železářství pro hřebíčky. Prohraje tak třetí kolo pětiboje dřív, než v něm nastoupí na start. 4. ZKOUŠKA OHEBNOSTI. Sedni si na zem zkřižmo (po turecku). Potom uchop pravé chodidlo oběma rukama a přitáhni si je k hlavě tak, abys palcem pravé nohy mohl udělat na svém čele křížek! Pak uchop levé chodidlo a udělej si na čele křížek palcem levé nohy. Dokážeš tím, že máš tělo pružné a ohebné. Nedaří se ti to zatím? Pořádně se předem rozcvič, ať máš všechny klouby uvolněné. 5. ZKOUŠKA SILNÉ VŮLE. Skauti a skautky, kteří mají na pravém rukávu krojové košile tři orlí péra, udělají tuto zkoušku hravě. Ale ti, kteří se ještě nikdy nepokoušeli o Velké Mlčení, poznají, že je zatraceně těžké držet svůj jazyk na uzdě a nepromluvit hodinu ani slůvko. To je tedy podmínkou dnešního důkazu tvé silné vůle. Vydrž celou hodinu mlčet. Nesmíš nejen mluvit, ale ani se hlasitě zasmát nebo ze sebe vydat nějaký zvuk. Ke zkoušce můžeš nastoupit jen v době, kdy jsi mezi svými přáteli. O samotě by to nebylo žádné umění. Až tedy přijdeš na hřiště, na schůzku nebo půjdeš s jinými na výlet, řekni si teď, podívej se na hodinky a šedesát minut ovládej svůj jazyk. Jediné slůvko, jediný bezděčný zvuk, který ti uklouzne z úst - a konec, musíš začít znovu, i kdyby ti zbývalo do konce hodiny třeba jen deset vteřin. Tentokrát máš na zkoušku silné vůle víc času, můžeš se o ní pokoušet znovu a znovu, dokud nevyjde další Číslo Šípu. STUPNĚ SKAUTSKÉ ZDATNOSTI, V - Bystrost a paměť PĚT STUPŇŮ ZDATNOSTI jsme dosud uveřejnili v č.4-1981 na str.4-5, v č.1/9/ na str. 8-9 a v č. 4 /12/-1983 na str. 70-71. Doufáme, že se vám podařilo vyřešit všechny problémy, přece však níže uvádíme některá správná řešení: ŘEŠENI Z ČÍSLA 4-1981: Podarilo se ti rozřešit první a druhý úkol? Magický čtverec má čísla seřazená na obrázku vlevo. A kudy putovala želva ukazuje obrázek vpravo. ŘEŠENÍZ ČÍSLA 1 /9/-1983: Nepodařilo se ti posledně oddělit lvy od zeber jen třemi přímými ploty? Ale řešení bylo přece tak snadné: ŘEŠENI Z ČÍSLA 4 /12/- 1983: Podařilo se vám úspěšně obstát ve zkoušce důvtipu? Potom jste museli při prvním tahu přemístit kámen ze čtvrtého pole na sedmé a z pátého na osmé, při druhém tahu kámen z prvního pole na čtvrté a z druhého na páté; a při třetím tahu kámen ze třetího na deváté pole a ze čtvrtého na desáté pole. Složit šachovnici bylo možné - takto: [pageend15]Jak se šíří světlo ? Odpoved na tuto otázku nám muže dát dúha. Potrebuješ k tomu: — mělkou misku s vodou — kapesní zrcátko — barvy a štětce, papír — 2 baterky Postav misku s vodou na stůl v úplně temné místnosti. Zrcátko opři o stěnu tak, aby leželo šikmo, ěástečně ve vodě. Posviť baterkou na zrcátko. Na stene se objeví různé barvy. Každý ělen družiny si může vybrat barvu a pokusit se, až se opět v místnosti rozsvítí, namíchat přesnou kopii své barvy. Kolik barev odpovídá těm skuteě- ným si můžete zkontrolovat, když si pokus zopakujete. Pokus nám ukázal, že normální „bílé” světlo je složeno ze všech barev duhy. Světlo se šíří ve vlnách, jako voda. Některé vlny jsou kratší, jiné delší. Každá délka vlny má jinou barvu. Zrcadlo ve vodě pomáhá rozdělit různé vlny, takže můžeš vidět jejich barvy. Duha na obloze vzniká, když sluneční paprsky prochází kapičkami vody ve vzduchu. Některé světelné vlny jsou tak krátké, nebo naopak dlouhé, že je lidské oko nevnímá. Lidé objevili různé způsoby jak také těchto světelných vln využít: roentgenové paprsky, televizní a radiové signály, laser. Jak se správně drží zvířata Mnozí z vás máte doma kočku, myšku či jiné zvířátko. Ale víte, jak se správně berou do ruky? Na hořejším obrázku máte znázorněno správné držení zvířat a ryb. Pod číslem 7 není znázorněn žádný had, ale úhoř. Had se drží jiným způsobem. Víte jak? [pageend16]15 Důležité postavení mezi stromy zaujímal vždy dub. Germáni ho nazývali králem lesů, ve starém Řecku byl zasvěcen Hélioví, bohu slunce, a Apolónovi, ochránci umění. Dubový list často používali jako motiv svých ozdob řezbáři a platnéři. Jeho obrys zdobil pancíře i rukojeti sečných zbrani, vojenské esšálky i misky. Dubový list - symbol síly, vážnosti a vítězství, byl nejčastěji používaným ornamentem drobného zboží pro muže - kuřácké a psací soupravy, manžetové knoflíky, jehlice do kravat, knoflíky mysliveckých a sportovních oděvů. O tom věděli pouze historikové, že listy dubu vyřezávané v roku, cizelované v stříbře, odlévané v bronzu mají zastoupit opravdové dubové listy přišívané na oděv ještě v XVII. století, aby chránily jejich majitele od ran a přepadení. V XIX. století, v tehdy módní květomluvě, dubový list vyjadřoval stálost a víru v sílu citu druhé strany. Byl i výrazem odvahy k překonávání překážek na cestě za štěstím dvou milujících se bytostí. Ve starověku zdobili vítěze dubovými listy, v pozdějších dobách dubové větvičky vytlačené z ušlechtilých kovů tvořily rámec medailím ve tvaru hvězd a křížů. Takové vyznamenání udělovali vládci Anglie, Francie, Rakouska a Německa. Znalci heraldiky tvrdí, že dub, žaludy a dubové listí jsou nejčastěji používaným motivem na erbech měst a rodů. Snad, protože lípové listy mají tvar srdce, byly používány v mnoha stoletích k milostným čárům. V Galii nazývali lípu stromem zamilovaných, v alžbětinské Anglii zelenou paní radosti. V pohanských dobách byla zasvěcena bohům lásky a rodinného krbu. V květomluvě znamenaly listy lípy nevinnost, čistotu, naději. Stejně tak básníky opěvovaná bříza měla pověst stromu štěstí a zdraví. Její zaschlé listy nosili naši předkové jako talismany, vkládali je do došků a střech obytných domů. V květomluvě znamenal list břízy: mám o tobě dobré mínění. Zcela opačný význam měly listy topolů. Topol v pohanských dobách byl zasvěcen bohům podzemí, jeho prachu se používalo při vyvolávání duchů á zemřelých předků. V květomluvě list tohoto vysokého stromu znamená chlad, pýchu a dokonce i zamítnutí nabízené přízně. VÍDEŇSKÉ SVOBODNÉ UŠTY Dub Král lesů [pageend17]16 „Stůj vždycky s oběma nohama „Nestůj s koleny u sebe — vypa- nataženýma v kolenech.” dá to směšně.” HRRRŠKŮŮÚIÍÍBLÉÉÉMŠKRK!!! Když jsem nedávno svým vstupem rozčeril doposud poklidné vody švýcarského skautingu, usoudil jsem, že musím své nové kamarády nějak preventivné ovlivnit při volbě jména, které mě bude patrně doprovázet celý život. Uklidněn zjištěním, že Švýcaři zpravidla nemluvíva- jí česky a nemohou mi tedy udělit přízvisko šité na tělo, jako např. Blbínek, jal jsem se pro všechny případy hbitě působit, abych třeba nenastoupil svou skautskou kariéru jako Pfadfinder Chuchichäschtli. „Hrrrškůůůíííbléém- škrk!”, zaskřehotal jsem znenadání při stavbě přístřešku z chvojí. „He? ”, zašpitl Chobot lehce povytřeštěn, „co to bylo? ” „Tento libý zvuk,” poučil jsem ho, „vyluzuje novozélandský kivi, když se pase na třešních.” Po chvíli nad námi zafrčely labutě z Greifensee. Přišlo mi to velmi vhod. Jakoby pro sebe jsem utrousil: „Let kiviho je mnohem majestátnější a elegantnější - avšak co chudinkám labutím zbývá ...” Při mlsání pečených pstruhů jsem kamarádům ozřejmil, že kivi nejlépe chutná nadívaný s bramborovým knedlíkem. Hoši už toho méli dost a od té doby se jmenuji Kiwi Hanka praví: [pageend18]17 Nové rozměry-správné poměry V roce 1567 sestavil Eduard Kremer tradiční mapu světa, která se dosud používá. Mapa má vsak nesprávný poměr oceánů a kontinentů. Např. Grónsko se dvěma miliony čtverečních km vypadá větší než Afrika se 30 miliony čtvereč. km a severní polokoule zabírá dvě třetiny mapy. Arno Peters z Brém sestavil tedy v roce 1967 novou mapu světa, na které poměry zemí, oceánů a kontinentů odpovídají skutečným velikostem. Tuto mapu vydala UNICEF, která - jak jistě víte — je organizací Spojených národů a zabývá se péčí o děti světa. ŘEŠENI'SE STR. 11 1. Celý obrázek okopírujte 2. Obrázky jezdců a koní vystřihněte podle čar 3. Koně přiložte k sobě hřbetem 4. Oba koně otočte o 90 stupňů 5. Jezdce umístěte kolmo /!/ do středu přes koně Na vedlejším obrázku vidíte výsledek [pageend19]Babička Mary hudba JAROSIAV JEŽEK/text J.VOSKOVEC a J. WERICH plch, skunk, vše utíká od Medníka. Krčmař zhasne, cowboyové ztichnou, pirát zděšen tvář zakry je, rudé squav se chvějí a pak vzdychnou, blíží se k nám postrach prérie. Mary, babička Mary, dva koltaky za pasem, nad hlavou točí lasem. Stoletá Mary, babička Mary, ta zkrotí křepče hřebce Žádné zuby, z jelenice sukně, ale zato tuhé bicepsy, Mary má vždy slivovici v putně, Torna Mixe strčí do kapsy. Klika cvakla, v krčmě dveře letí a babička vchází do dveří, „pintu ginu, lumpové prokletí!” bezzubou dásní zaláteří. Vypijú to jen ve stoje, jdu do volebního boje, zřím zas město drahý, jedu volit do Prahy. Dopila a aby se neřeklo, puty káře změní v mrtvolu, za zády má štěchovické peklo s šlajsnou svatojánských atolů. Mary, babička Mary, pádluje bez námahy po proudu až do Prahy. Stoletá Mary, babička Mary jde do volebního boje za cowboye. Ledva v Praze kotvu vyhodila, pro babičku nastal hrozný čas, neboť každá strana tvrdila, že jí náleží babiččin hlas. Malá stejně jako velká strana psala, že bude mít o hlas víc, že ta druhá strana je nahraná, oni že maj hlas ze Štěchovic. Stoletý věk prý nevadí, na předáka je to mládí, ze všech nejvíc volala ji polnice. Tak babička, pro kterou vždy byla válka s lidojedy legrace, tu babičku za pár dní zabila volební agitace. Mary, bojovná Mary, už nesedává v sedle, ve volbách byla vedle. Stoletou Mary, babičku Mary volbama zabitou, k sobě vzal Manitou. [pageend20]19 Tohle je pane kolego, jeamej případ, kdy se nemusíme člověka bát, i když na nás chystá boudu I Junák miluje přírodu — ale, himbajs, kdo to těm vosám vysvětli. Himbajs, to je asi ten gordický uzel, než 8. Skaut(ka) je veselé mysli! [pageend21]20 NEUVĚŘITELNÁ VĚDECKÁ SENZACE! Tisková agentura LIRPA rozšírila 1.4. do celého světa zprávu, která mezi experty vyvolala pravé pozdvižení. Dosud neznámý vědecký pracovník, prof. boloňské univerzity Dr. Abuortis objevil záznamy, jimiž dokazuje, že již ve středověku existovali ve střední Evropě skauti. A nejen to. Oni stavěli podsady! Pravda, jejich představy o účelnosti a pohodlí se značně lišily od našich, proto byly jejich podsady tak vysoké /viz nákres v pozadí/. Také jejich kroje nebyly asi příliš praktické, ale jak je vidět, od pracovního nadšení je to neodradilo. Už tenkrát si vyráběli podsadové díly doma v klubovně, aby si na táboře ušetřili čas a námahu. Prof. Abuortis dodává, že jeho výzkumy nejsou ještě zdaleka ukončeny. Zůstává např. otevřená otázka, ze které země kresba pochází. Průvodní latinský text mnoho neříká, tenkrát se latinsky hovořilo všude. Prof. Abuortis se domnívá, že podsady vynalezli skauti italští. Příští rok se touto otázkou má zabývat vědecký kongres. Prof. Abuortis doufá, že mu na základě jeho výzkumů bude udělena letošní Nobelova cena. Nu, uvidíme. Balu - Řetízek Časopis českých a slovenských skautů a skautek, vlčat a světlušek v exilu. Vychází čtvrtletně. Rediguje C i p a Toto číslo 1^3)- 4-1984 vyšlo v březnu 1984 Vydavatel, administrace a redakce: SKAUTED, Tolhuis 2022, NL-6537 LW Nijmegen, HOLLAND Předplatné na rok 1983: Evropa 15,— f /holand.guldenů/ Ostatní kontinenty: lodní poštou nebo letecky + poštovné, nebo příslušný ekvivalent v jiné měně. Platby: SKAUTED, Nijmegen, Holland, číslo poštovního šekového konta- gira 3504194, šekový úřad: Girokantoor Amhem. Z ciziny plaťte buď šekem nebo mezinárodní poštovní poukázkou přímo na uvedené šekové konto, bankovní převodní poplatky jsou příliš drahé. [pageend22]ZÁZRAČNÝ KALENDÁŘ Chcete například vědět, který den byl 12. listopadu 1934 nebo který den bude třeba 26.1edna 1986? Sestavte si kalendář, na kterém můžete všechny podobné údaje zjistit od roku 1917 až do roku 2000. Oba kruhové číselníky podlepte čtvrtkou, opatrně je vystřihněte, v horním kotouči i okénko. Ve středech kotoučů udělejte otvory a spojte je navzájem patentkou. Vyhledání údajů je jednoduché. Například pro 26. únor 1969 pootočíte horní kotouč s vyznačením únor pod číslici 69 a v dolním okénku se objeví, který den od pondělí do neděle připadl na určené datum v hledaném měsíci. Pro přestupné roky platí podtržením - - - - LEDEN vyznačeny měsíc CN0R Nechcete-li si Síp poškodit, tak tuto stránku okopírujte, podlepte kartonem, vystřihněte a sestavte. [pageend23]TOTO JE POSLEDNÍ POKUS! Z finančních důvodů vychází toto číslo opožděně a ještě jednou naposledy Šíp rozesíláme: 1. Předplatitelům, kteří stále ještě dluží předplatné. 2. Těm, kteří dostávali časopis jako pozornost s nadějí redakce, že nám přece jen pošlou alespoň nějaký finanční příspěvek. 3. Redakcím exil, časopisů, které dosud nepovažovaly za vhodné /či slušné/ alespoň jednou uveřejnit, že existuje jediný exilový časopis pro děti — Šíp. Všem ostatních touto cestou děkujeme a časopis jim budeme i v budoucnu zasílat! * Na předplatném dlužíš: * za ročník /y/: ......................................., obnos: .................... Chceš-li Šíp dále dostávat, úhrad obratem uvedený obnos: 1. administraci Šípu způsobem a na adresu, uvedenou na protilehlé stránce — impressum *2. Na jméno a adresu_____________________________ Způsob placení_______________________________ V případě, že se ani tentokráte platby nedočkáme, musíme se s velkou lítostí rozloučit! * Oddíly, které dostávají Šíp hromadné a rozesílají ho jednotlivcům, mohou použít tuto stránku pro svou administraci. [pageend24]