V Ě S T N Í K ČESKOSLOVENSKÉ NÁRODNÍ RADY AMERICKÉ Číslo 74 Březen, 1960 MASARYKŮV DEN VE WASHINGTONE Do Washingtonu se sjížděli ve dnech 5. a 6. března krajané z celých Spojených států. Od doby osvobození Československa nebylo tolik nadšení a radosti, neboť každý měl pocit, že se nám vrací naše síla, že jsme se opět našli ve společné práci a že nás již nic nerozloučí. S těmito radostnými pocity se vítali staří zná mí z válečných let na nádraží Grand Central v Chicagu, kde krajané ze západu, z Kalifornie, Minnesoty, Nebrasky, lowy přistupovali k chicagské výpravě v pátek večer. Ve Washingtoně v hotelu Willard, kde byla většina ubytována, rozmnožil se náš počet o krajany z Clevelandu, později o velkou výpravu z New Yorku, orga- nisovanou naší newyorskou oblastí CSNRA, a v pondělí o početnou výpravu z Baltimore a o- kolí. Výprava CSNRA z Chicaga čítala na 200 lidí. Program třídenní byl pečlivě vypracován a každá hodina využita prohlídkou města, specielních výstav a krajanskými oslavami. Delegáti CSNRA byli ovšem plně zaměstnáni sjezdem po dva dny. V sobotu večer byl to velmi pěkný koncert pěveckého sboru “Dvořák” a večírek naší velmi výkonné a obětavé washingtonské odbočky. V neděli odpoledne výprava zastavila se v hotelu 2400, kde bydlel Masaryk roku 1918 a položila tam věnec. V neděli byl banket v slavnostní síni hotelu Willard pořádaný Společným výborem pro oslavy TGM (Masaryk Champion of Liberty Commemorative Committee) a v pondělí velká oslava v Interdepartmental Auditoriu na Constitution Ave. a 14. ul. Před 10. hodinou byl velký sál zaplněn. Byla to radost dívat se na rozzářené tváře velkého shromáždění. Krojované družiny Ústředny moravských spolků, Národní rady žen v exilu z Chicaga a legionáři v uniformách tvořili pestrý obraz. Na pódiu byli pořadatelé, generální poštmistr Arthur E. Summerfield a specielní zástupce L. Rohe Walter, za státního sekretáře Spoj, států Livingston T. Merchant, Asst. Secretary of State, dále senátor Roman Hruška, z našich Dr. J. J. Matějka, předseda filatelistických spolků, br. James Hovorka, předseda CSNRA, kterému poštšmistr odevzdal dvě alba pro dcery TGM, Dr. Alici Masarykovou a pí. Olgu Revilliodovou, a br. Karel Prchal, který předal poštmistrovi šek na $250,000, za krajanské organisace na nákup známek. Na programu účinkovali pěvecký spolek “Dvořák” washingtonské odbočky ČSNRA, operní pěvkyně pí. Lída Brodenová a koncertní pěvec z Chicaga Miloš Nekolný. Slavnost končila hymnami a mnozí účastníci se přiznávají, že dojetím slzeli. Tak toužebně si v té chvíli přáli, aby lid v české zemi a pod Tatrami se opět mohl těšit ze svobodného tvůrčího života pro blaho vlasti. Po slavnosti se jelo přímo do Senátu a do Domu zástupců, kde ve 12. hod. bylo zahájeno [pageend1]zasedání modlitbou našeho Rev. J. Šefla z New Yorku. Odpoledne byly pronášeny oslavné projevy senátorů a kongresníků. Zhodnocení díla a osobnosti prvního presidenta Československé republiky byly pak otištěny a tvoří větší část Congressional Recordu ze dne 7. března. Je to velký hold Masarykovi od sto členů amerického parlamentu. (Podrobnější referát příště.) Zbýval již jen čas před odjezdem domů na zajímavou návštěvu “Voice of America”, kde šéf československého oddělení Mr. John Crockett umožnil krajanům, aby si vyslechli vysílání Dr. Jaroslava Drábka do Československa a byli svědkem toho, jak Amerika vysílá do celého světa. Teď jen, aby nadšení z Washingtonu bylo nakažlivé, aby se přeneslo do našich krajanských osad a aby blahodárně působilo v našich organisa- cích k oživení krajanské soudružnosti. O trvajícím zájmu máme pádné důkazy, na př. již to, že známka TGM byla téměř vyprodána ve dvou týdnech. Prý prodej překonal všechny rekordy. Americký zájem o známku překvapil americký poštovní úřad i členy vlády, kteří se pozastavují nad početností Američanů českého a slovenského původu. V roce voleb bychom to měli plně využít, měli bychom se projevit a sejít častěji i k jiným úkolům, na př. teď při sčítání lidu. Zde máme zase příležitost poukázat na to, kolik je nás ve Spojených státech. (Irčané se hlásí každoročně na St. Patrick Day ke svému původu.) Až vás navštíví sčitatel a dá vám k vyplnění DRUHÝ formulář, dbejte toho, aby členové vaší rodiny uvedli svůj československý původ. Prosadili jsme TGM známku jedině proto, že jsme dokázali kolik je Američanů českého a slovenského původu ve Spojených státech a že nám všem na tom velmi záleží, aby se dostalo pocty presidentovi Masarykovi. Odpovědi amerických občanů při sčítání lidu budou důležité a směrodatné v mnohém ohledu na řadu let. Dokažme tedy zase svou sílu, dokažme to svým dětem, sobě samým, i americké vládě! K ilustraci: Generální poštmistr s Ivankou Mejz- rovou a Janou Tuzarovou z Chicaga na slavnosti dne 7. března. SJEZD ČESKOSLOVENSKÉ NÁRODNÍ RADY AMERICKÉ VE WASHINGTONĚ. Sjezd Československé národní rady americké ve dnech 5. a 6. března ve Washingtoně byl rušný a slavnostní, ve znamení krajanské celonárodní oslavy 7. března 110. výročí narození T. G. Masaryka. Sobotní a nedělní zasedání se konala v president- ské suitě hotelu Willard na Pennsylvania Ave. a 14. ulici, v tak zvaném “hotelu presidentů”, za velké účasti delegátů a významných hostí. Za oblast New York byli to první místopředseda Andrej Valúšek, členové předsednictva Jan Babuška a David Viš- ňovský, čestný člen Jan Drahoš, delegáti prof. Vrat. Bušek a ses. Marie Václavek. Mimo to dostavili se početní hosté z New Yorku, kteří přijeli samostatně neb autobusovou výpravou. Za Slovenský Sokol byl přítomen Karol Bednar, za Radio Free Europe Ivan Herben. Oblast Michigan byla zastoupena Antonínem Beneshem a J. Sklenářem; oblast Ohio: Jan Tichý a Láďa Kimi; za odb. Washington Dr. Jos. Hašek, za odb. St. Petersburg, předseda James Hovorka a čestný člen Albert Ka- labza; za odb. Los Angeles sestra Kríhová; za Chicago, členové předsednictva Frank J. Vodrážka, předseda ČSA, James V. Krákora, výkonný tajemník ČSA, Adolf čierny, župní starosta Slovenského Sokola, výkonná tajemnice Emilie Welclová, pokladník Břetislav Vaněk, Karel Glaser, Josef Janečka, Frank Kratochvíl, Dr. František Schwarzenberg, Vlasta Vrázová, a delegáti Dr. Mikuláš Ferjenčík, Jiří Spánek, Václav Kubíček a Jaromíra Žáčková; za Cedar Rapids, Jiří Naxera; za Společnost Věd a umění Dr. Jaroslav Němec. Po uvítání předsedou Hovorkou byl zvolen předsedou sjezdu br. James V. Krákora. Po celé dva dny byl velký zájem o sjezd; přišli naši spolupracovníci z daleka, na př. manželé Nekudovi, ses. Tepley a Kubáčová z Los Angeles, br. Pavlíček ze St. Louis, Dr. Edvard Míček z Austin, Texas, br. Šimon Rokůsek z Omahy, atd. Zasedání uvítalo Dr. Juraje Slávika za Radu svobodného Československa, Dr. Jana Papánka a jeho manželka Betku Papánkovou, Dr. Kenneth Millera, dávného přítele Československa, presidenta American Relief for Czechoslovakia, vyznamenaného presidentem a vládou za službu prokázanou Československu od první světové války, Václava Majera za řád Washington, ČSA. atd. Dr. Papánek promluvil o politickém úkolu ČSNRA, jak je nutné udržovat morálku v ČSR, kde je komunismus horší než kdekoli jinde. Dnešní proud je proti Československu a proto musíme držet československé jméno vysoko, v prvé řadě musí Rada dokazovat, že Československo má svůj světový úkol, i když je dnes ve službách Moskvy, a že jsou specielní důvody, proč musí Československo existovat. Jednání mělo dobrý průběh, ale bylo tak mnoho důležitého na programu, zprávy oblastí a odboček, výborů, funkcionářů, změny stanov, že se pracovalo pozdě do noci. Jednomyslně byl schválen odmítavý postup ČSNRA ke koexistenci s komunismem, a dnešní tak zvané “kulturní výměně” (poněvadž to není výměna). Pevné stanovisko Rady, které zastává od komunistického puče, se projevuje jasně v přijatých resolucích a v pozdravu presidentovi Eisenhowerovi. Bylo projeveno uznání krajanskému tisku, bez kterého by veškerý krajanský život musel zaniknout, dále bylo projeveno ocenění významu zahraničního rozhlasu Voice of America a Radio Free Europe a vznesena prosba ke krajanům a národním organisacím ke spolupráci s ČSNRA. 2 VĚSTNÍK [pageend2]Br. James Hovorka odevzdal jménem odbočky St. Petersburg částku $1,400 na činnost Rady, ses. Marie Václavek za newyorskou oblast $500 a Břetislav Vaněk, předseda chicagské oblasti, dalších $500, za Michigan br. Benesh $100, za Krajanský výbor, Cleveland, br. Tichý $100. Osobním darem $100 přispěla pí. Růžena Smetánková, vdova po čs. gen. konsulu Dr. J. Smetánkovi. Zvoleni byli tito úředníci: br. James Hovorka, předseda, Andrew Valúšek, 1. místopředseda, dále úřadující místopředs. Vlasta Vrázová a Adolf Cierny; tajemnice Emilie Welclová a pokladník Břetislav Vaněk. Národní organisace zvolí si do předsednictva své zástupce. Byli to br. Frank J. Vo- drážka a James V. Krákora za ČSA, dále za r. 1959 br. Antonín Hruška; za Slovenský Sokol John M. Babuška; za Svaz nár. protestantů br. Opie a Rev. Šefl. Sjezdem byli zvoleni do předsednictva: Dr. M. Ferjenčík, Karel Glaser, Jos. Janečka, Frank Kratochvíl, Václav Kubíček, Vincent Pleva, Dr. František Schwarzenberg, Jiří Spánek, Jaromíra Žáčková. Za oblasti do výkonného výboru byli jmenováni: za New York, David Višňovský, Marie Václavek; za Michigan, Jan Sklenář a Anton Benesh; za Krajanský výbor, Cleveland, Jan Tichý a Láďa Kiml. Za Společnost věd a umění ještě nebyl nikdo jmenován. Br. Frank Vodrážka nastolil zvolené úředníky vhodným proslovem. Čteny a přijaty byly jednohlasně dopis presidentovi do Bílého domu, vzkaz krajanům, vzkaz domovu, výzva ke krajanům a národním organisacím ke spolupráci s ČSNRA. V sobotu sešli se delegáti a hosté na obědě v Willard hotelu, kde byly proneseny pozdravy sjezdu a zdravice. Večer washingtonská odbočka pořádala na počest T. G. Masaryka koncert svého pěveckého sboru “Antonín Dvořák” v Pierce Hall, All Souls Church, za velké účasti krajanů z okolí i z dalekých měst. Zasedání slavnostního sjezdu končilo v neděli odpoledne v radostné náladě a přípravách na den 7. března, kdy vyvrcholilo naše úsilí poctou americké vlády presidentovi Masarykovi a našim slibem věrnosti. Máme právo se hlásit k Masarykovi jedině tehdy budeme-li se řídit jeho radou a příkladem a budeme-li svorně pracovat na jeho díle. Jsme si jisti, že program Československé národní rady americké je takový, že by nám ho určitě schválil. Tedy jdeme do nového období činy — nikoli slovy. POZDRAV PRESIDENTOVI. President Spojených Států Amerických Dwight D. Eisenhower Bílý Dům, Washington, D. C. Pane presidente, Československá národní rada americká, vrcholná organisace Američanů československého původu, se na svém sjezdu ve Washingtonu dne 5. a 6. března 1960 usnesla Vám poděkovat, že jste ve všech svých projevech důsledné zdůrazňoval právo každého národa na sebeurčení. Děkuje Vám také za to, že Spojené státy americké nikdy dosud, ani výslovně, ani mlčky neuznaly dnešní stav poroby národů za železnou oponou. Věříme, pane presidente, že při budoucích jednáních hlav států nastolíte otázku porobených národů a že budete naléhat na to, aby jim byla dána příležitost ve skutečně svobodných volbách rozhodnout o jejich způsobu života a o formě vlády, pod kterou chtějí žít. Prosíme, pane presidente, abyste přijal projev naši důvěry a loyality a slib plné podpory ve Vašem boji za demokracii, světový mír a spravedlnost. VZKAZ DOMOVU. Z města, k němuž se upírají zraky celého světa, svobodného i porobeného, pozdravuje sjezd Československé národní rady americké všechny věrné Čechy a Slováky v Československu. Sešli jsme se a sněmovali v hlavním městě Spojených států, ve Washingtoně, D. C., kde se zrodila 18. října 1918 československá státní nezávislost, vyhlášená T. G. Masarykem slavnou “Washingtonskou deklarací”; radili jsme se v místě, které se stalo hlavním městem celého svobodného světa i nadějí světa porobeného a přislíbili jsme si, že ne- polevíme ve svém usilování pro větší a větší silu Spojených států a pro návrat svobody do země T. G. Masaryka, do Československa. Našemu sněmováni i tomuto vzkazu dodává slavnostního rázu okolnost, že vláda Spojených států vyhověla naší žádosti a uctila presidenta T. G. Masaryka k výročí jeho 110. narozenin vydáním poštovní známky s jeho podobiznou v sérii známek “Bojovnici za svobodu”. Jediné, čeho v těchto slavných dnech litujeme, je to, že se nemůžete z této pocty s námi svobodně radovat. Osvobození československého lidu z komunistické poroby zůstává trvalým cílem Československé národní rady americké, která bude stále usilovat, aby zůstalo též cilem politiky Spojených států. Jsme přesvědčeni, že dnešní stav vytvořený za železnou oponou komunistickým násilím a podvratnou činností je protipřirozený a už proto neudržitelný. Osvobozeni dnes porobeného československého národa může být dosaženo, musí být dosaženo a bude dosaženo. Tento projev, tak jako dopis presidentovi, byly vysílány do Československa rozhlasem Radio Free Europe a Voice of America. VZKAZ KRAJANŮM. Sjezd ČSNRA, konaný ve dnech 5. a 6. března 1960 ve Washingtonu, D. C., v předvečer 110-tého výročí narozenin T. G. Masaryka, všem Čechům a Slovákům dobré vůle pozdravení. Více než sto let se Češi a Slováci v naší nové vlasti scházejí a sdružuji. Přes sto let udržují a zpevňuji pouta se starou vlastí. Po tři generace pracují pro svobodu čs. lidu, protože jeho svoboda je svobodou světa a jeho poroba je počátkem nesvobody všech. Sjezd ČSNRA v době, kdy vynikajícímu synu čs. lidu se dostává celosvětového uznání, pokládá za svou povinnost vzpomenout také těch, kdož Masarykovi půdu v této zemi připravovali, kdož pomáhali v uskutečňování jeho cíle a kdo jeho ideál humanitní demokracie uskutečňovali. Vzpomíná nejprve těch, kdož pamětlivi svého rodu a své krve, chopili se zbraně za československou svobodu a světovou demokracii v první a druhé světové válce. Vzpomíná dále známých i neznámých členů a úředníků krajanských organisací, jimž starost o československý lid vyryla nejednu vrásku v hrdé čelo. Vzpomíná hmotné pomoci, ať to byl velkomyslný dar zámožného, či jenom chudý vdovin groš. Vzpomíná a děkuje všem: za nasazený život, či za otevřené srdce. 7. březnem si našeho Masaryka přisvojují Spojené státy severoamerické, aby ho na své poštovní známce rozeslaly světem jako apoštola demokracie. Masaryk se staví proti VĚSTNÍK 3 [pageend3]Marxovi, humanita proti stádní surovosti, evoluce proti krvi zalité revoluci. Dnes, kdy brána svobody k zemi našich otců je opět zavřena, kdy Češi a Slováci jsou jen podruhy ve vlastní zemi, je třeba se znova semknout. Znova srazit šiky a mít jenom jednu vůli a jeden cíl: svobodu Československa. Více než 40 let byla ČSNRA nezištnou oporou čs. lidu. Byla jeho pramenem živé vody, jeho vírou a nadějí. A tuto naději nelze nyní zklamat! Proto vás všechny voláme znova do práce. Do té drobné práce, kdy mravenčí píle docílí zázraků. Do práce, na jejímž štítě je filosofie i cil všeho podnikáni ČSNRA. Masaryk je náš program. VÝZVA KE KRAJANŮM A NÁRODNÍM ORGANISACÍM KE SPOLUPRÁCI S ČSNRA. Sjezd Československé národní rady americké, konaný 5. a 6. března 1960 ve dnech oslav T. G. Masaryka ve Wash- ingtoně, D. C., jednal o velmi vážných úkolech, které nám všem, žijícím ve svobodném světě, vývoj události ukládá. Sjezd Československé národní rady americké plně zvážil a ocenil význam spolupráce národních organisací. Uvažoval však také o nutnosti ještě většího soustředění sil našeho krajanského života, aby bylo dosaženo zvýšení významu všech důležitých akcí demokratických amerických občanů českého a slovenského původu. Sjezd Československé národní rady americké obrací se proto ke všem složkám československé krajanské obce v Americe, k velkým národním organisacim, k jednotám, klubům, řádům a jiným složkám, s výzvou, aby se přihlásily ke spolupráci s Československou národní radou americkou při plném zachování povahy svého poslání. Sjezd Československé národní rady americké vychází z přesvědčení, že v dobré spolupráci všech složek československé krajanské obce je záruka udržení svěžesti národního života k zabezpečení světové demokracie, míru a spravedlnosti a blaha všech našich rodin i všech pokojných lidí světa. SJAZDOVÉ DOJMY. Tohoročný sjazd Československej národnej rady americkej bol svolaný do hlavného mesta Washingtonu a konal sa v dobe slávnosti odovzdania pamätnej známky T. G. Masaryka. Malo to svoje výhody ale aj nevýhody. Celý sjazd nesporne niesol tak známky slávnostnej nálady. Vyznačoval sa duchom dostatočného porozumenia a snahou o spoluprácu. Pravdepodobne mal tiež isté finančné výhody, ušetrením dvoch ciest pre niektorích funkcionárov. Dvojdňový termín, do kterého bolo treba vmiestnať aj niektoré slávnostné čísla, lebo aktá Masarykových osláv — koncert, banket, pokladanie vencov a pod. — však bol príliš krátkou dobou na vybavenie všetkých sjazdových úkolov. Jednanie sa preto v pravom slova slova smysle muselo hnať tempom závodným, aby sa všetko vybavilo. To ovšem muselo mať za následok nadmerné preťaženie poriadateľov, všeobecný chvat a aj obmedzenie debát, sem-tam aj takých, ktoré mohly byť aj užitočné. Cez to sa však poriadateľia nadmerného tohto úkolu zbavili dobre. Program sjazdu, podľa mojho dojmu, bol vyčerpaný a úkol sjazdu bol splnený. Sám pre svojú osobu pokládám za dôležité schválenie resolúcie politického výboru sjazdu. Je to politický program Rady, ktorý, jestli že sa bude plniť, bude vstave vniesť oživenie i ozdravenie do činnosti Rady. Program tento dáva Nár. rade jasný cieľ, ktorý je cieľom a snahou väčšiny 4 • VĚSTNÍK nás a je hoden trochu tej námahy, ktorej si jeho plnenie bude vyžadovať. K tomuto programu, čo do významu, sa druží schválenie nových stanov, ktoré môžu sjednat’ jasno v mnohých, dosiaľ sporných otázkách, či už rázu organizačného, lebo pracovného. Sjazd teda dal potrebný podklad pre užšiu a úprimnejšiu spoluprácu všetkých složiek Rady, bude záležať len na nás na všetkých, aby k nej skutočne aj došlo. Súčasná, všeobecná, politická situácia by nás aj mala konečne priviesť k rozumu a sraziť v húf. Aspoň tých, u ktorích sa dá předpokládat’, že ešte majú zdravý úsudok a poctivý úmysel’. Dr. M. Ferjenčík. SOKOLSKÉ SLETY A SPARTAKIÁDY. Rok, ve kterém bude svobodný svět vzpomínat stodesátých narozenin velkého Sokola Tomáše Garrigue Masaryka, je v jeho domově rokem II. celostátní spartakiády. Nemůže být výmluvnějšího symbolu rozdílnosti dvou světů a světových názorů, na kterých stojí: světa sokolského a Masarykova a světa komunistické totality. Je dobře připomenout si, co jsou spartakiády a jak došlo k jejich pořádání. Po fiasku komunistických nadějí skládaných do XI. sletu r. 1948, který celým svým průběhem prokázal neslučitelnost so- kolství s komunismem, uvalili komunisté těžkou klatbu na všechno sokolské. Vyloučili a zčásti uvěznili všechny uvědomělé Sokoly, odmítali sokolské metody včetně rytmiky, nářaďového tělocviku a hlavně hromadná veřejná cvičení, příliš spjatá v paměti našeho lidu se sokolskou myšlenkou. Výsledkem byl hluboký úpadek tělesné výchovy. Opuštěné sokolovny proměňovány ve skladiště, na letních cvičištích se pásly husy. Při hledání cest ke vzkříšení zabité tělesné výchovy si komunisté vzpomněli na slety, které bývaly nejen životadárnou injekcí sokolské činnosti, ale také významným činem zahraničně propagačním a národohospodářským, neboť přinášely do země nesmírné hodnoty v cizích valutách. Slety komunisté nemohli obnovit — ty byly výrazem sokolských ideálů, mravních hodnot, svobody, demokracie. Spokojili se tedy aspoň napodobením jejich vnějších forem. Neměli cvičence, nahradili je tedy školní mládeží a dělnictvem, které nacvičovali v továrnách v pracovní době. Neměli cvi- čitelů, nařídili tedy učitelům, aby nacvičovali v hodinách povinné školní tělesné výchovy. Tak se jim po obrovském úsilí podařilo naplnit strahovské cvičiště — devadesáti procent školní mládeží, která se nemohla bránit a konečně se ani nebránila, když dostala, od státu zadarmo výlet do Prahy i s oblečením. Komunisté neměli pro spartakiádu ani diváků, protože národ se o ni nezajímal. Nařídili tedy továrnám povinný odběr a rozprodej vstupenek v počtu, který každé určili; továrny nenašly kupců, zaplatily tedy vstupenky ze svých fondů a rozdaly je pilným dělníkům, kterým k tomu ještě musely zaplatit cestu do Prahy a plný plat za dny, [pageend4]které ztrávili na spartakiáde, jinak by je tam byli nedostali. Konečně nebylo ani sokolských účastníků sletu ze Západu, které sletová propaganda slibovala krajanům, protože až na tři malé jednoty vídeňské, Sokol na celém světě odmítá komunismus; naučili tedy prostným hrstku pařížských krajanů, kteří nikdy neměli se Sokolem nic společného, a vydávali je v Praze podvodně za pařížské Sokoly. Taková byla I. spartakiáda — lživá od základu do poslední písmeny referátů, podívaná bez ducha. Taková bude pravděpodobně i spartakiáda letošní, na kterou komunisté zvou krajanskou veřejnost po celém světě, nejvíce americkou. Chápeme, že tak horlivě zvou, vždyť potřebují dolary na další propagaci komunismu a na výzbroj komunistické podvratné činnosti. Jen kdyby při tom tolik nelhali, kdyby nelákali krajany obrázky ze sokolských sletů a odvoláváním se na city, které patří něčemu docela jinému, než co oni líčí. Ovšem, že máme všichni oddaně a vroucně rádi svou starou vlast a národ, ve kterém tkví naše kořeny a jehož jsme stále živou částí. Ovšem, že vzpomínáme s rozechvěním na sokolské slety, které byly projevem nejkrásnějších vlastností a nejušlechtilejších snah tohoto národa. Ovšem, že všichni toužíme políbit znovu tu sladkou voňavou zemi, která je naším jediným a pravým domovem. Ale ta země, ten národ, ty slety nemají nic společného se spartakiádou. Ani my s ní nemáme nic společného. Spartakiáda je jen lživou napodobeninou sokolských sletů, mrtvou maskou bez duše, svatokrádežnou karikaturou výkvětu naší svérázné národní kultury. Právě ta lživost, to předstírání, ta svatokrádež- nost nejvíc uráží v roce, kdy vzpomínáme muže, který celým svým životem hledal a vyznával pravdu, po pravdě žil a za pravdu bojoval. Marie Provazníkové. VÍC NEŽ CESTOVATEL. (K stému výročí narozenin E. St. Vráze.) 18. dubna tohoto roku vzpomínáme stoletého výročí narozenin E. St. Vráze. Cestovatele Vráze — jak se u nás doma už za mého mládí říkalo. Ano, Vráz byl cestovatelem, byl však také víc než jen cestovatel: byl člověkem, který už jako mladík prolomil hranice tehdejších malých poměrů; byl objevitelem krajů v jeho době ještě neprozkoumaných, rozhojnitelem etnografických a přírodopisných věd a sběratelem přírodnin a ukázek umění primitivních národů; byl spisovatelem a kouzelným vypravěčem o dalekých krajích a jeho knihy byly i mojím prvním oknem do širého světa; a co víc: byl českým vlastencem a celým, pevným a spravedlivým českým člověkem, jenž byl cestovatelem jen proto, aby dary a zajímavosti ciziny mohl přinést ve své náruči do své vlasti. Jeho život je jediným řetězem výprav a poutí za dobrodružstvím a za poznáním neznámého. Mnoho by se mohlo vyprávět o oněch osmi letech, kdy africká vidina vedla hocha přes Gibraltar dlouhou a strastiplnou cestou západní Afrikou. A ještě více o jeho celoroční výpravě napříč rovníkovou Amerikou po Orinoku a Amazonce a o jeho dobrodružstvích mezi divokými Indiány. Zajímala by nás dnes i ona vřelá přátelství, která uzavřel v Praze s předními osobnostmi oněch let, s Náprstkem, s profesorem Fričem, s Kořenským nebo se Svatoplukem Čechem. Bavilo by nás i vypravování o tom, jak se v Praze seznámil se svou budoucí ženou, Američankou a dcerou vydavatele prvního českého denníku v Americe. Mohli bychom se s ním znovu vypravit na cestu do Japonska, Číny, do Siamu a především do země lovců lebek, divokého Bornea, a na Novou Guineu, která ještě dnes, po šedesáti čtyřech letech od Vrázovy návštěvy, je ve svém nitru zemí neznámou. Ano, rád bych se zmínil i o jeho knihách, z nichž práce s názvem Napříč rovníkovou Amerikou je vědeckým dílem světové úrovně. Nemohu však mluvit o tom všem a mohu jen čtenáře odkázat na knihu Život a cesty E. St. Vráze, kterou napsala jeho dcera a jíž by měl číst z nejednoho důvodu každý Čech a Slovák v Americe. Třeba jen proto, aby si přečetli, že Vráz nedovolil, aby jeho děti v Americe neuměly česky. Mně imponuje na Vrázovi, že nebyl jednostranným člověkem a že všecky protivy byly v něm tak harmonicky vyváženy. Vráz byl současně Čechem i světoobčanem. Byl přísným vědcem i vypravěčem půvabných exotických povídek, kterými vychovával českou mládež. Byl současně dobrodruhem činu a uchovavatelem starých českých ctností. Byl tulákem, který před smrtí české mládeži napsal: “Jděme do světa, ale v srdci zůstaňme věrni sami sobě. Jedině v nás je síla i spása národa.” E. St. Vráz patřil k souhvězdí oné veliké generace Čechů, která přímočaře vedla český národ z rakouského područí do společnosti svobodných národů. Generace po ní přišlá však promarnila mnoho z jejich velkého a přísného odkazu. Dnes je na čase, abychom se k tomuto odkazu vrátili. Protože to vlastně ani nebude návrat, nýbrž zase jen nová dobrodružná výprava silných lidí do tajů neznámé džungle budoucnosti. Ladislav Radimský. Čsl. Ženská Národní Rada v Exilu v Chicagu pořádá v sobotu, dne 30. dubna t. r., o 8. hod. večer ve velkém sále budovy Č.S.A., 2138 S. 61st Ct. v Ciceru, Ill., svůj JARNÍ VEČÍREK a srdečně zve k účasti. Podniky její jsou vždycky velmi dobře připravené, mají pěknou úroveň a jsou dostaveníčkem jak krajanů i exulantů, kteří mají rádi příjemné prostředí a dobrou zábavu. Výtěžek všech podniků ČŽNRE v Chicagu je věnován vážným sociálním, kulturním i národním účelům. VĚSTNÍK • 5 [pageend5]V březnu vzpomínáme dvanáctého výročí úmrtí Jana Masaryka, oběti komunismu. MŮJ VELKÝ SVÁTEČNÍ DEN. Je mi už 65 let a v Americe žiji plných 50 let. Vyrostla jsem v učitelské rodině a po smrti tatínka — živitele rodiny, odjela jsem s tetou do Ameriky. Ale ani po padesáti letech života v této krásné zemi, v okolí, kde málokdy slyším českou řeč, kterou už moje 4 vnoučátka nemluví, láska k rodné zemi, k mé malé rodné vesničce v jižních Čechách nepominula. Vidím ji stále tak, jak jsem ji opustila a na její osud ani v dobrých, ani ve zlých dobách nikdy nezapomínám. Trpěla jsem se svými bratry a sestrami — bylo jich 6 — v době prvé světové války, radovala se s nimi z jejich štěstí v dobách budování vytoužené svobody, v nové Českoslo- enské republice. Prožívala jsem také v duchu s nimi všechno sužováni nacistického barbarství, kterému padl za oběť i můj nejstarší bratr Arnošt a sestra Helenka, kteří se z koncentračních táborů nevrátili. Stovky dopisů od svých drahých chovám jako nejmilejší poklad a z nich jsem se učila poznávat, čím je jim všem svoboda, kterou po druhé válce na krátký čas nabyli a zase pozbyli. Oni mne bezděky naučili milovat a zbožňovat muže a ženy, kteří je vedli, a z jejich dopisů jsem také poznala, jak veliká, upřímná je jejich úcta k Tomáši Masarykovi, prvnímu presidentovi republiky. Loňského roku na podzim jsem je po mnoha letech navštívila a přesvědčila se, jak smutný, bezůtěšný je jejich život. Žiji opravdu jen nadějemi . . . doufají stále, že nezůstanou opuštěni. Dnešní komunistický režim je rdousí, ubijí tělesně i duševně a oni přece zůstávají věrni sobě i své lásce k Masarykovi. Oni mi řekli, že slyšeli už v listopadu z amerického a mnichovského rozhlasu, že bude v Americe vydána známka s obrazem T. G. Masaryka a prosili, abych jim známky poslala. 6 • VĚSTNÍK Když jsem se z Československa vrátila domů, začala jsem se zajímat o vydání známky. A jak se to často stává, náhoda mi pomohla. Při návštěvě známých, kteří bydlí v blízkosti Washingtonu, dostal se mi do rukou váš Věstník, lednové a únorové číslo, a tam jsem se dočetla, co se ve Wash- ingtoně chystá. Rozhodla jsem se, že se slavnosti 7. března zúčastním stůj co stůj, abych svým drahým doma mohla vše popsat a srdce jejich potěšit. Štěstí mi přálo, protože pomocí známého dostala jsem pozváni ke slavnosti do Inter- Departmental Auditoria na Constitution Ave. a v pondělí 7. března, před desátou hodinou před polednem už jsem seděla na sedadle asi v desáté řadě u jeviště a měla v rukách krásně upravený Památník s novými TGM známkami a razítkem. Když jsem kolem sebe slyšela český hovor vzpomínala jsem, kdy to bylo naposled, kdy jsem byla ve shromáždění, kde bylo tolik českých lidí pohromadě. Nikdy bych nebyla čekala, že na tuto slavnost přijde takové množství lidí a sama jsem se ptala, odkud se všichni vzali, když nás v síni bvlo jistě více jak 1500, což je počet sedadel v hledišti Auditoria. Jak mi byl milý pohled na mládež a děti v krásných národních krojích, legionáře, jak na mne působil zpěv pěveckého sboru “Dvořák”, “Svatý Václave, vévodo české země, nedej zahynout nám, ni budoucím”, krásné písně, zpívané Lídou B'rodenovou “Teče voda, teče” a “Ach synku, synku doma-li jsi”, které znám z gramofonových desek a často si je přehrávám, pak pěkné řeči Američanů, kteří všichni vzdávali chválu Tomáši Masarykovi, odevzdávání známek ... to všechno působilo na moji duši jako hojivý balsám na rozbolenou ránu. Po návratu z Československa nemohla jsem se probrat ze sklíčenosti nad těžkým, strastiplným životem ubohých mojich sester a bratří a v Auditoriu jsem cítila, že nemůže být ztracen a svému zlému osudu ponechán národ, za jehož svobodu bojuje nesmrtelný Tomáš Masaryk. Když jsem stála v tom velikém zástupu mnoha set osob a snažila se s nimi zpívat “Kde domov můj”, hlas mi selhal a já jsem se ani nesnažila zastavit proud slz . . . nestyděla jsem se za ně . . . však mi neušlo, že i lidé kolem mne slzeli. Jsem už po mnoho let Američanka, oddaná a věrná své druhé, nové vlasti, ale v té chvíli, když jsem jen poslouchala mohutné, velebné písně, “Kde domov můj”, cítila jsem, že moje srdce, moje duše letí tam k těm mojim lidem doma, kteří snad na nás v této chvíli vzpomínají a jsou nám vděčni za to, že vzdáváme tak velkou čest jejich tatíčkovi Masarykovi. Píši Vám, drazí přátelé, tento dopis, i když vím, že dopisy čtenářů nemůžete uveřejňovat. Přihlašuji se však za odběratele Věstníku, abych mohla sama se dozvídat, co se u nás doma děje. Ale chci, abyste věděli, že 7. března 1960 prožila jsem v Auditoriu nejen já, ale velká většina z velkého zástupu v Auditoriu ve Washingtonu, D. C., nejkrásnější sváteční den. — Vaše Barbara Y., Washington, D. C. VZDALI JSTE I VY POCTU PAMÁTCE T. G. MASARYKA? Přispěli jste už svým darem na Masarykův fond? Učiňte tak dnes! Adresujte na: ČSNRA • 4125 W. 26th St. • Chicago 23, III. ZÍSKÁVEJTE NOVÉ ČTENÁŘE A PŘEDPLATITELE PRO VĚSTNÍK. Předplatné $2.00 ročně. Členům ČSNRA zdarma. Dobrovolný dar velmi vítán. Redakce: Administrace: VLASTA VRÁZOVÁ EMILIE WELCLOVÁ [pageend6]ZPRÁVY OBLASTÍ A ODBOČEK ODBOČKA WASHINGTON, D. C. Na odbočce washingtonské spočívala velká odpovědnost “domácího hostitele”, na kterého se obracelo předsednictvo ČSNRA s mnohými dotazy a žádostmi. Zvláště děkujeme br. předsedovi Dr. Jos. Haškovi a tajemníku br. Jos. Kučerovi, který po odjezdu výpravy vyřizoval nám nedokončené záležitosti s objednávkami poštovních známek. Předsednictvo i členové výpravy děkují za neobyčejnou laskavost, pohotovost washingtonských členů ČSNRA a jsou rádi, že jsme se osobně blíže poznali. V sobotu večer pořádal pěvecký sbor “Antonín Dvořák” naší odbočky koncert v Pierce Hall, All Souls Church, za velké účasti, neobvyklé na washingtonské poměry. Koncert si toho vskutku zasloužil. Pod taktovkou sbormistra Jana Klimeše pěvecký mužský, ženský a smíšený sbor podal krásný výkon. Na programu byly písně J. B. Foer- stra, Leoše Janáčka, J. Jindřicha, Jana Maláta, M. Nováka. Sólistou sboru je Samko Krištofík, jehož hlas za doprovodu mužského sboru zní láhodně v lidové písni. U klavíru účinkovali Harlan Laufman a Oldřich Černý. Známá operní a koncertní pěvkyně pí. Lída Brodenová vyvolala u obecenstva nadšení svým uměleckým vřelým přednesem národních písní, které se opakovalo při zpěvu písní J. Maláta “Slib” a E. Axmana “Stojí hruška v údolí”. Byl to krásný umělecký požitek a pro mnohé krajany, zvláště pro ty, kteří bydlí daleko od našich středisek, byl to večer dojmů a vzpomínání. Koncert byl zahájen krátkým proslovem předsedy ČSNRA br. Hovorkou ze St. Petersburgu. Dr. Juraj Slávik vzpomínal ve své řeči Masaryka z jeho cesty po Slovensku, Moravě a Slezsku. Byl to projev vřelý a velmi blízký srdcím posluchačů. Po koncertě byla přátelská zábava zvláště pro členy výpravy, kteří se dostavili v plném počtu. Sešli jsme se opět s washingtonskými na slavnostní večeři v neděli večer v Willard hotelu, pořádané Společným výborem (Masaryk Champion of Liberty Commemorative Committee), jehož předsedou byl Karel Prchal a za filatelisty Dr. Matějka a jehož výkonnou tajemnicí byla za ČSNRA ses. Emilie Welclová. Na banketě byli sólisté pí. Dagmar White-Hasalová, Dr. Kaše a náš koncertní pěvec Miloš Nekolný z Chicaga, jemuž děkujeme, že přijel a zúčastnil se tak krásným způsobem našich oslav. Na večeři promluvili za poštmistra Sum- merfielda p. L. Rohe Walter, senátor Roman Hruška, br. Karel Prchal a James Čihák a byli představeni předsedové a zástupci velkých krajanských organisací. Děkujeme vřele washingtonským za jejich spolupráci, bez které bychom se nebyli dopracovali tak velkého úspěchu. NEW YORK. Místopředseda Andrej Valúšek se zvlášť zasloužil o akci washingtonských projevů senátorů a kon- gresníků v Congressional Record, o které přineseme příště podrobnější zprávu. Výprava čítala na 170 členů, o kterou se pečlivě staral br. Višňovský. Prof. Bušek, předseda odb. Long Island a člen výboru oblasti, předložil sjezdu návrh resolucí. (Zpráva odboček a delegátů příště.) OBLASTNÍ VÝBOR, CHICAGO, ILL. Sjezdu Československé národní rady americké, konaného ve dnech slavností T. G. Masaryka 5. a 6. března ve Washingtoně, D. C., zúčastnili se mimo členů Předsednictva jako delegáti našeho Oblastního výboru: ses. Marie Radvanovská, Jaromíra Žáčková a bratři: Dr. Mikuláš Ferjenčík, Václav Kubíček a Jiří Spánek, kteří se všichni uplatnili také v práci sjezdových výborů. Zprávu o činnosti naší Oblasti podala ses. Vlasta Vrázová, která byla tajemnicí v roce 1959, dar sjezdu $500.00 odevzdal br. Břetislav Vaněk, předseda Obl. výboru. Z naší Oblasti byli sjezdem do Předsednictva zvoleni sestry a bratři: Vlasta Vrázová, úřadující místopředsedkyní, Emilie Welclová tajemnicí, br. Břetislav Vaněk pokladníkem a dalšími členy: dr. M. Ferjenčík, Charles Glaser, Joseph Janečka, Frank Kratochvíl, Václav Kubíček, Vincent Pleva, Jiří Spánek, dr. František Schwarzenberg a Jaromíra Žáčková. Pro chicagskou Oblast je vyznamenáním, že tak velký počet jeho členů byl sjezdem zvolen do Předsednictva. Oblastní výbor je si plně vědom, že mu tím byla uložena zvýšená odpovědnost při plnění úkolů, které tento významný sjezd ČSNRA odbočkám i oblastem uložil. Je to provedení akce pro získání většího počtu členů přímých i do odboček, zvýšení počtu odběratelů Věstníku a American Bulletinu, získání dalších organisací, spolků, klubů, řádů, jednot a pod. pro spolupráci s Oblastními výbory a ČSNRA a zvýšení příjmů k větší podpoře činnosti ČSNRA. Během měsíce března a dubna zahajují svoji činnost výbory organisační, tiskový, kulturní, zábavní a rozhlasový. Organisační a tiskový výbor konal společnou schůzi ve středu 23. března a zabýval se změnami stanov, sjezdem přijatých a přípravami pro zvýšenou organisační činnost. O změnách stanov bude jednáno také na členských schůzích odboček, aby jak úředníci tak i členové se s nimi seznámili. Na rozhlase Oblastního výboru promluvil předseda Oblastního výboru br. Břetislav Vaněk 1. března na thema: “Proč jedeme na oslavy T. G. Masaryka do Washingtonu” a 15. března, kdy v 15 minutové přednášce vylíčil nezapomenutelné dojmy ze slavnosti ve Washingtoně a podal zprávu ze sjezdu Československé národní rady americké. Sjezd ČSNRA měl vysokou pracovní úroveň, přijal řadu významných resolucí a doporučení Předsednictvu a byl to vpravdě sjezd manifestační, protože se konal ve dnech tak významných a dal také VĚSTNÍK • 7 [pageend7]našemu Oblastnímu výboru, jeho odbočkám a všem spolupracujícím organisacím hodně dobrých podnětů pro příští činnost. Jaromíra Žáčková, tajemnice. LOS ANGELES, CALIF. Důstojné oslavy 110. narozenin Presidenta-Osvoboditele. Oslava památného dne 7. března byla zahájena již dopoledne v československém rozhlasu řízeném naší členkou ses. Otílií Princovou. Ses. Princová nám připravila krásný -poslech a krajané byli vyzváni, aby svou přítomností na slavnosti v sokolovně prokázali, že Masaryk je skutečně jejich program. Bylo to poprvé, že naše Odbočka T. G. Masaryk a Sokol a Sokolice pořádaly společné oslavy narozenin Masarykových a byla to myšlenka šťastná. Slavnosti se zúčastnilo kolem 500 uvědomělých a demokratických krajanů, kteří nadšeně sledovali důstojný, kulturní a umělecký program. Zvláštní pozornosti se těšili čestní hosté — vojáci U.S. Army, studenti české jazykové armádní školy v Monterey, Calif. Přijelo jich 35 včetně jejich instruktorů. Je přímo neuvěřitelné, že tito američtí hoši neznali před půl rokem ani jedno české slovo a dnes se s vámi dobře dorozumí a promluvíte-li na ně anglicky hned říkají: Mluvte prosím se mnou česky. Program zahájili naši čestní hosté a zazpívali nám hymny československé a hymnu americkou. Hymny československé zpívají bezvadně česky. Krajané se nestydí za slzy, které jim tekou po tvářích, je to dojemná chvíle, která se nezapomíná. Bouřlivý potlesk odměňuje vojenský pěvecký sbor a po odchodu vojáků ze scény se nám objevuje skromně a prostě uspořádání scény. V pozadí velké panorama Hradčan, malované našim umělcem a členem odbočky br. Adolfem Lešovským a na scéně poprsí T. G. Masaryka v nadživotní velikosti. U obrazu skromná kytice karafiátů v národních barvách. Celá scéna svou jednoduchostí vyjadřuje prostou a skromnou osobnost T. G. Masaryka. Konferencieři slavnosti ses. Míla Horáková a br. V. A. Moudrý nám představují účinkující vhodnými proslovy, které vtipně zpestřují náš krásný program. V krajanské Americe známá a oblíbená ses. Růženka Pajdarová, koncertní pěvkyně, nám zazpívala tři písně: Ant. Dvořáka “Nekamenujte proroky”, Melloy: “Stará, sladká píseň” a nejnovější píseň skladatele Jos. Stelibského “Malá vesnička”. Uslyšíte ji brzo na deskách. My dojatě posloucháme prostá slova a krásnou melodii a před našimi zraky se nám vynořují ty krásné rodné vísky se stromořadím rozkvetlých lip a štíhlých topolů. Malá vesničko, jak jsme tě milovali a stále milujeme a jak jsi nám vzdálená. Mile nás překvapil br. Jiří Dostal, bezvadný přednes slováckých písní dokazuje, že v Jiří Dostalovi nám vyrůstá velký zpěvák. Přejeme mu ze srdce bohatou a úspěšnou kariéru. Paní Adela Gebrová, oblečená v krásném národním kroji, nám zazpívala arii Mařenky z Prodané nevěsty: “Ten lásky sen”. Přenáší nás na naše “Národní” a my si říkáme také “Ten lásky sen, jak krásný byl!” Paní Adela Gebrová nám připravila umělecký požitek, na jaký se nezapomíná. Byla o- pravdovou českou Mařenkou z Prodané a doufáme, že ji znovu uslyšíme v Hubičce, v Rusalce a jiných krásných českých operách. Dočkáme se? A přál bych krajanům v Chicagu, aby naši krajanku, zpěvačku velkého formátu, uslyšeli v jejím operním repertoiru. Uchvátila a potěšila by jejich srdce, tak jako potěšila nás. Všichni účinkující, ses. Míla Horáková v recitaci básně T.G.M., br. Knobloch v recitaci básně 7. březen, ovšem i naše Růženka Pajdarová a skladatel Josef Stelibský byli odměněni bouřlivým a zaslouženým potleskem. Připravili nám všichni nezapomenutelný a důstojný, kulturní program. Ale vojáci U.S. Army se svým dirigentem majorem býv. čsl. armády br. Karlem Vítem to prostě vyhráli na celé čáře. Jak ti chlapci umějí zpívat české národní písně, to je prostě neuvěřitelné. Ať už v národních písních, nebo ve vojenských písních býv. čsl. armády přivádějí krajany po každé písni do varu. Stále přidávají a přidávají a jásot nebere konce. A ten chlapec s tou basou, která tvrdí muziku, ten ty zpěvy skutečně tvrdil a basa mu zrovna skákala v rukou, jak s ní točil a jak ji mistrně ovládal, jako pravý český muzikant. A dirigent br. Karel Vít může být na svoji práci hrdý. Odbočka Čsl. nár. rady amer. oslavila důstojně narozeniny T. G. Masaryka, jakož i vydání pamětní známky Masarykovi. Další kulturní práci ZDAR. V. A. Moudrý. ČSNRA NA FLORIDĚ. Oslavy TGM přenesly se letos i na Floridu a to již proto, že se tu nalézá vzorná krajanská osada Masaryktown a také proto, že v Miami, kam se sjíždějí krajané v zimě jsou dva pilné spolky, Dámský spolek s předsedkyní pí. Merglovou a American Czechoslovak Social Club. Z Masaryktownu jela do Washingtonu čtyř-členná delegace na oslavu. Ovšem jeli tam z nedalekého St. Petersburgu předseda James Hovorka s ženou Helenou a čestný člen br. Albert Kalabza s rodinou. Následující neděle jel br. Hovorka i do Miami na pozvání klubu American Czechoslovak Club, aby se zúčastnil oslavy v jejich klubovním domě, kde osobně odevzdal dvě poštovní alba, které převzal ve Washingtonu z rukou poštmistra Summerfielda dcerám Presidenta- Osvoboditele, Dr. Alici Masarykové a pí. Olze Re- villiodové. Na této velké krajanské oslavě promluvil Mr. Eugene Dunlap, poštmistr města Miami, který předal klubu zarámovanou pamětní známku. Br. předseda Hovorka promluvil k významu dne a ses. tajemnice Emilie Welclová z Chicaga o práci Rady a o zájezdu do Washingtonu a na Floridu. 8 VĚSTNÍK [pageend8]Oslav zúčastnila se ovšem i naše 41-členná výprava z Chicaga, taktéž slavnostního koncertu čs. hudby v Bayfront parku tři dny před tím. Po rušném týdenním pobytu v Miami Beach odjela výprava ČSNRA do St. Petersburgu, kde naše odbočka je přivítala na přátelském večírku dne 16. března. Na cestě domů zastavila se výprava v Masaryktownu, aby poznala krajanské středisko, jehož jméno na poštovním razítku na pohlednici ČSNRA rozlétlo se po celém světě. (Tyto lístky, známkované a orazítkované jsou k dostání v úřadovně Rady — budou však brzy vyprodány.) Na sjezdu ČSNRA ve Washingtoně byla to opět odbočka St. Petersburg, která vedla obnosem $1,400, z čehož je $500 osobní dar manželů Kalab- zových a $900 výtěžek z podniků odbočky. Je to velký přínos do naší pokladny, za který děkujeme obětavému kroužku přátel bratra předsedy. DETROIT, MICHIGAN. Odbočka Masarykovo sdružení v Detroit nekonala dosud schůzi v březnu, bude svolána až dojdou známky. Schůze bude důležitá, podány budou zprávy zástupců z oslavných dnů T. G. Masaryka ve Washingtonu a ze sjezdu Československé národní rady tam konané 5. a 6. března. Jako zástupci zúčastněni tam byli bři. Sklenář a Benesh, kteří jistě se vynasnaží vylíčiti hluboké dojmy slavných dnů ve Washingtonu, které čsl. jménu dodaly na významu. Naše čsl. větev jistě může být hrda na veliké, hluboké uznání, kterého se dostalo nesmrtelnému synu československého národa, presidentu-Osvobo- diteli T. G. Masarykovi od vlády U.S.A., od množství zasloužilých mužů a žen v kongresu a v čelných místech naší země. Význačné, cenné programy a oslavy pak zanesly československé jméno daleko, široko do světa. Byly to slavné dny naší čsl. Ameriky ve Washingtonu, škoda jen, že naše účast z Michiganu byla tak malá proti účasti z jiných států — naši lidé přišli o mnoho. Sjezd Československé národní rady americké, konaný v prostorných, hezkých sálech hotelu Willard, byl po oba dny svého trvání veliký, důstojný a po pravdě pracovní. Ač věříme, že času bylo málo na všechno, co mělo být vykonáno, i tak byla tam vykonána veliká práce, podány zajímavé, podrobné zprávy o činnosti a podnikání Rady za dva roky a úspěšnými volbami obsazena všechna místa úředníků, pracovníků a pracovnic na další dvě léta. Podrobný zápis sjezdu přinese jistě všem našim lidem úplný obraz zcelené činnosti naší ú- střední organisace, která tak účinně a úspěšně pracovala na významných oslavách. Setkali jsme se pak s potěšením se všemi přáteli, spolupracovníky a spolupracovnicemi z celé země a poznali pak řady přátel nových. Jsme vděčni všem našim ve Washingtonu za hezké přijetí a pohoštění, výtečné umělecké programy a hlavně, že jsme je poznali a těšili se z upřímného přátelství. Oblastní výbor v Michiganu bude svolán v dubnu, kde podány budou zprávy. Předseda, br. Kovařík, pozdravuje se z vážných operací a je mu jistě přán brzký návrat mezi nás. Zprávy z Washingtonu jej velice potěšily. A. Benesh. NÁRODNÍ RADA ŽEN SV. ČSR V N. Y. děkuje za vánoční příspěvek čsl. uprchlíkům v Evropě. Za vánoční lístky ve prospěch uprchlíků obdržely celkem $544. Sbírka manželů Čechových ve Sdružení Masaryk v Owosso, Mich, pro děti v Německu vynesla $50. Ke konci roku 1959 bylo v Evropě 4,157 uprchlíků. Z tohoto počtu v Německu 3,318 a v Rakousku 261 osob. Více jak 2,600 uprchlíků je odkázáno na naši pomoc, neboť nemohou z nejrůznějších důvodů vyemigrovati. Máme v Německu 1,179 československých uprchlíků, kteří jsou nemocní, staří nebo mají početnější rodinu. V tomto počtu je zahrnuto: 187 nemocných TB, 212 invalidů a chronicky nemocných lidí, 27 duševně chorých, 46 osob přes 60 let, 138 vdov s dětmi, 146 osob s velkými rodinami, 600 dětí ve stáří pod 14 let. Národní rada žen proto apeluje na nás, abychom nezapomínali na československé uprchlíky a abychom jim pomáhali prostřednictvím Amerického Fondu pro čs. uprchlíky, 1775 Broadway, New York, neb přímo na Národní radu žen, 768 S. 18th St., Newark 3, N. J. Ženy přijímají příspěvky i ošacení, které předají nejpotřebnějším. — Ze zprávy jednatelky, L. Drobílkové-Dvořáčkové. K ÚVODNÍMU ČLÁNKU MIN. ČÍSLA “TOMÁŠ MASARYK” Československá republika byla vyhlášena dokumentem nadepsaným “Prohlášení nezávislosti”, datovaným 18. října 1918 a v ten den Masarykem podepsaným ve Washingtoně. Tento dokument byl také 18. října doručen do Bílého Domu. Osm dní později ve Filadelfii, v Independence Hall, na velké slavnosti, podepsal Masaryk “Prohlášení společných cílů” osvobozených národů. O těchto historických událostech dlouho kolovaly nepřesné zprávy. Této nepřesnosti se dopustila i redakce Věstníku, když opsala nadšené články z amerických novin ve Filadelfii bez opravy a beze zmínky o “Washingtonské deklaraci”. Pro historickou přesnost se doporučuje článek prof. Otakara Odložilíka “T. G. Masaryk ve Washingtoně a Filadelfii”, otištěný v březnovém čísle Husova Lidu, 1953. VĚSTNÍK • 9 [pageend9]JAZYKOVÝ KOUTEK Jak psáti podle nyní platných pravidel tato slova: červivěti, jablka červivějí Česká Lípa, českolipský českobratrský Československá republika nebo Republika československá Československo, československý český (zkr. č., čes.), čeští čest, cti češství čili čingischán činný, činnost činorodý číslovati čistění i čištění čisti, čtu, četl, četla, četli (nikoli čtli, čtla, čtli); čtení (nikoli čtění) čistiti, čištěný i čištěny čítanka, čítárna čitatel čitelný -členný, dvojčlenný člunek čníti i čněti čpíti i čpěti čtrnáctideník čtrnáctidenně čtvereční i čtverečný čtvrt (čtvrtina) čtvrť (část města) čtyř- (ve složeninách) častější než čtyř-; čtyřdenní i čtyřdenní atd. čtyřhranný, čtyřhranný i čtverhranný čtyři, čtyř čtyřicet, čtyřiceti i čtyřicíti čtyřikrát čtyřka i čtyřka čtyřletý i čtyřletý čtyřnedělní i čtyřnedělní čtyřsetletý i čtyrsetletý i čtyřistaletý čtyřstý i čtyrstý čtyřtřídní i čtyrtřídní MÁME KNIHY TEACH YOURSELF CZECH Nová zajímavá učebnice českého jazyka pro samouky i pro žáky na školách, s výslovností, gramatikou atd. Zpracoval pro americké a anglické studenty W. R. Lee, profesor linguistiky v Londýně, býv. lektor angličtiny na Karlově universitě v Praze. Na učebnici spolupracovala jeho žena Z. Lee-ová, jejíž mateřský jazyk je čeština. Vydalo nakladatelství The English Universities Press Ltd. v Londýně r. 1959. ČSNRA si vzala do prodeje tuto moderní učebnici, o kterou bude jistě velký zájem. Cena $3.00. — Podotýkáme, že učebnice Progressive Czech, vydána ČSNRA, je již dávno rozebrána. Objednejte si v úřadovně ČSNRA, 4125 West 26th St., Chicago 23, III. SLABIKÁŘ Vydal Sokolský pomocný výbor v New Yorku, cena $1.75 s poštovným. UČEBNICE JAZYKA VYUČOVACÍHO Sestavili odb. učitel Oldřich Blatný a Jarmila Uhlířová, vydal Sokolský pomocný výbor, cena poštou 85c. MÁ VLAST Česká čítanka, vydána v Německu. Vyšla nákladem CARE a AFCR. Cena poštou $2.50. Nabízíme rovněž kalendáře Hlasatele a Svornosti z minulých let, cena 50 centů. Máme na prodej i řadu jiných knih a rádi pošleme seznam na požádáni. VÍTÁME NOVÉ ČLENSKÉ ORGANISACE DO ČSNRA. Počátkem roku přistoupila k nám organisace, s kterou máme již delší dobu pracovní a přátelské styky. Je to Augustine Herman Czech American Historical Society v Baltimore, Md., jejíž velmi zasloužilá předsedkyně, pí. Agnes Švejdová, vykonala mnoho k oživení zájmu o slavného prvního “krajana”, Pána na české řece. Tajemnice pí. Sylvie Peifer oznamuje, že členství v Radě bylo odhlasováno jednomyslně. Koncem roku přistoupil k nám T.G. Masaryk Club v Bostonu, který plných deset let vyvíjí velmi pěknou kulturní a společenskou činnost a který od začátku své existence se postavil proti komunismu. Spolupracuje s Čsl.-americkým klubem a s International institutem a beře účast na všech jeho důležitých podnicích, kde vždy československá věc je vhodně zastoupena. Předsedou je Dr. Julius Solar. Dne 23. ledna jsme získali “American Czechoslovak Social Club v Eugene, Oregon. Přihlásili se dopisem tohoto znění: “Na výborové schůzi dne 20. t. m. bylo jednohlasně usneseno, aby náš spolek se přihlásil jako spolupracující organisace. Výbor doufá, že vzájemná spolupráce se vyvine během doby k největší spokojenosti a k prospěchu společné věci a cílů. Tím Vaše činnost došla svého ocenění a zhodnocení v našich řadách. Přikládáme šek na $5. Těšíme se na Vaše zprávy a znamenáme se s přátelskými pozdravy American Czecho- 10 VĚSTNÍK [pageend10]slovak Social Club — Dr. Leopold Pospíšil, jednatel; Glade R. Shimanek, předseda; Gladys Buck- holz, pokl.; Mrs. Blažena Wise, člen výboru. Počet členských organisací dostoupil osmdesátky. Jsou mezi nimi staré krajanské řády a spolky, i organisace poměrně nové, na př. T. G. Masaryk Club v Eugene, Oregon, a Společenský klub v Denver, Colo. Prostřednictvím Věstníku a American Bulletinu a tiskové služby ČSNRA seznamuje vzdálené krajany s důležitými událostmi z našeho života. Nabízí knihy, půjčuje filmy, na upozornění spolku odpovídá zasláním do amerických novin, kde je toho třeba atd. Snažíme se být účinnou spojkou. O této službě je málo známo a bylo by dobře, kdyby odbočky a oblasti ve svém prostředí seznamovaly spolky o naší práci pro členské organisace a o naší službě krajanské veřejnosti. Členský roční příspěvek je pouhých $5 a není dalších platebních povinností. Předsednictvo Národní jednoty československých protestantů v USA a Kanadě oznamuje jména svých zástupců do výkonného výboru ČSNRA. Jsou to pro východní oblast Rev. Jos. F. Šefl v New Yorku a pro středozápad John Opie, Riverside, Ill. — J. Paul Tatter, tajemník. SLOVO K DIVADELNÍM OCHOTNICKÝM ZDRUŽENÍM. České divadlo od dob národního probuzení bylo víc než zábavou: bylo bojištěm za naši řeč a za naše ideály humanity a svobody. Dnešní jeho úkol, v době komunistického režimu v Československu, v němž tak mnoho dramatické literatury je na indexu, a v době, kdy český živel v Americe upadá, je odpovědnější a důležitější než kdy jindy. Ti, kteří tento úkol plní, jsou víc než jen režizéry nebo herci: jsou strážci naší národní tradice a bojovníky za lepší zítřek. Jejich práce je hodna, aby se podporovala všemi lidmi dobré vůle. Řečené ovšem neznamená, že nesmíme česká krajanská představení kritizovat. Naopak! Kritika znamená náš zájem, jen ona odděluje opravdovou a tvůrčí reprodukční práci od diletanství, které naše cíle poškozuje. Jedna z kritik, kterou bych chtěl dnes vznést, se týká příliš jednostranného zaměření našich ochotníků na hry staré a málo aktuelní. Jsem poslední, jenž by si nevážil našich Tylů, Klicperů i Bozdě- chů, i jejich hry mají občas přijít znovu na jeviště, avšak větší pozornost by zasloužily hry novější, řešící problémy žijící generace. Jeviště má být obrazem dnešního světa — nikoliv historickou knihou. Jen pak budou naše představení zajímat i lidi mladé, tedy ony, o které nám především musí jít. Česká literatura, ač není v dramatickém umění tak dokonalá jako třeba v poesii, přece vytvořila i v našem století nemálo her, které mají co říci divadelnímu obecenstvu. Uvádím zde nikoliv jejich seznam, nýbrž jen několik dobrých jmen spisovatelů i jejich her, o nichž by pořadatelé ochotnických divadelních představení měli uvažovat. Alois Jirásek: M. D. Rettigová, Lucerna, Pan Johanes. Viktor Dyk: Posel, Zmoudření Dona Quijota, Veliký Mág, Revoluční trilogie. Jaroslav Hilbert: Falkenštejn, Kolumbus, Jejich štěstí, Druhý břeh, Sestra. Jaroslav Maria: Má je pomsta, Dolfa, Parisina, Lichoběžník. Lothar Suchý: Nezabiješ!, Červánky svobody. Viková-Kunětická: Neznámá pevnina, Přítěž, Cop. F. X. Svoboda: Čekanky, Poupě, Poslední muž. Růžena Jesenská. Devátá louka. Fráňa Šrámek: Červen, Léto, Měsíc nad řekou, Plačící satyr. Rudolf Medek: Plukovník Švec, Jiří Poděbradský. Vítězslav Nezval: Schovávaná na schodech, Manon Lescaut. Jiří Mahen: Janošík, Ulička odvahy, Chroust, Píseň života, Nebe, peklo, ráj. Arnošt Dvořák: Kníže, Král Václav IV., Husité, Matěj Poctivý. Rudolf Krupička: Vršovci, Nový Majestát. Stanislav Lom: Honza, Vůdce, Děvín, Žižka, Svatý Václav, Kající Venuše. František Zavřel: Návrat, Dravec, Král Přemysl Otakar II. Jan Bartoš: Krkavci, Strašidelný dům, Škola diplomacie. František Langer: Miliony, Svatý Václav, Velbloud uchem jehly, Obrácení Ferdyše Pištory, Hotel Nevada, Periferie, Jízdní hlídka. Edmond Konrád: Komedie v kostce, Kvočna. Vilém Werner: Komediant Hermelín, Medvědí tanec, Lidé na kře. Frank Tetauer: Veřejný nepřítel, Ztracená tvář, Zápas draků. Olga Scheinpflugová: Magda z cihelny: Láska není všecko. Jaroslav Durych: Svatý Vojtěch, Lotr na pravic, Kvas na Boleslavi. Karel Čapek: Loupežník, R.U.R., Věc Makropulos, Bílá nemoc, Matka. Bratří Čapkové: Lásky hra osudná, Ze života hmyzu, Adam, Stvořitel. Zdeněk Němeček: Primus Tropicus, Zač lidský život, Most. Tento stručný a neúplný výčet novějších českých her se nepokouší rozhodovat, která hra se hodí pro dnešní krajanskou Ameriku, a to už proto, že o tom musí rozhodnout podle místních zkušeností sami pořadatelé divadelních představení. Výčet obsahuje tragedie, veselohry i společenské hry a komedie, vesměs hry úspěšně provozované na předních scénách v Československu před komunistickým pučem. Obsahuje hry těžké i lehké, s mnoha či málo osobami, hry historické a hry, vzaté z dnešního života. Obsahuje hry, jichž výprava bude obtížná, i hry lehce proveditelné bez jakýchkoliv nákladů. Seznam tedy nechce radit, kterou hru uvést na krajanské jeviště a kterou nikoliv. Jeho účel je skromnější: chce jen ukázat, že kromě her starých, které se líbily našim pradědečkům a prababičkám, máme i hry moderní, hry dvacátého století. Petr Den. VĚSTNÍK 11 [pageend11]Z washingtonských oslav na památku: Malované hedvábné záložky do knih s nápisem: T. G. MASARYK 7. 3ŘEZNA 1850 - 1960 WASHINGTON, D. C. □vě záložky za $1.00 — poštou ČSNRA • 4125 W 26th St. • Chicago 23, III. Též máme tyto pohlednice s razítkem Masaryktown pozdějšího data. Se 4c známkou ........................................ 30 centů S 8c známkou .......................................... 35 centů S 4c a 8c známkou ................................ 40 centů S blokem 4c .............................................. 50 centů S blokem 8c.............................................. 65 centů (Minimální objednávka za dolar) . . . . Tyto pohlednice jsou s poštovním razítkem 7. března, Washington, D. C., “First Day Issue”, s motivem Hradčan a budou proto krásnou upomínkou na slavný den krajanské Ameriky. POHLEDNICE T. G. M. VYDÁNA ČSNRA Pokud zásoba stačí: VĚSTNÍK ČESKOSLOVENSKÉ NÁRODNÍ RADY AMERICKÉ 4125 W. 26th Street • Chicago 23, Illinois • Tel. LAwndale 1-7953 Číslo 74 Březen, 1960 BULK RATE U.S. Postage PAID Chicago, Illinois Permit No. 2127 436 FORM 3547 REQUESTED [pageend12]