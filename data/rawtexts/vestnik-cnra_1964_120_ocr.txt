V Ě S T N Í K ČESKOSLOVENSKÉ NÁRODNÍ RADY AMERICKÉ. Číslo 120 Březen 1964 NAŠIM HESLEM JE PRÁCE. PŘEHLED ČSNRA OD SJEZDU DO SJEZDU. Každým rokem předstupuje Československá národní rada americká před krajanskou veřejnost, aby podala přehled vykonané práce, poděkovala za morální i finanční podporu, a nastínila pohled do budoucna, kudy by se měla ubírat naše společná cesta. Je to rozsáhlý program, který před vás dnes skládáme a zasahuje až ke kořenům našeho národního života. Snaží se především plnit poslání krajanské Ameriky, dané nám dobou, v které žijeme, to jest: obrana americké demokracie a úsilí o svobodu v Československu. Našim heslem je práce a zase práce. Posiluje nás pevné přesvědčení, že náš cíl je správný. Neklesáme na mysli, nepatříme k těm, kdo oplakávají minulost a při tom se nečinně vzdávají přítomnosti a budoucnosti. Věříme, že je v nás ještě velká tvůrčí síla, která by mohla napsat novou krásnou kapitolu dějin krajanské Ameriky. NAŠE MATEŘŠTINA: Snažíme se udržet při životě češtinu i slovenštinu, proto podporujeme zakládání kursů a vyučování na amerických universitách. Píšeme o tom do krajanského tisku, upozorňujeme v American Bulletinu soustavně na důležitost slovanských jazyků i pro Spojené státy, půjčujeme materiál a filmy jazykovým kroužkům, abychom udrželi jejich zájem. Schůze, přednášky a veřejné podniky všech složek Rady jsou prostředím, ve kterém se ozývá a uplatňuje čeština a slovenština. Náhradou za vyprodanou učebnici “Progressive Czech”, vydanou Radou, doporučujeme a prodáváme nové učebnice češtiny. Doporučujeme dobrou literaturu, na př. propagovali jsme knížku “Dětství a mládí” Dr. Alice Masarykové, “Hunted Children” Dona Lowrieho ze života válečných uprchlíků, “Karel Čapek” prof. Harkinse atd. Vydáváme Věstník a snažíme se, abychom si zachovávali čistotu jazyka. KRAJANSKÉ TRADICE: Nezapomínáme na významnou krajanskou minulost a zachraňujeme, jak je možno, krajanské památky, staré knihovny ze zrušených národních síní a po zemřelých krajanech a zprostředkujeme předání jich na př. Chicagské universitě, Minnesota Historical Society a historickému oddělení newyorského musea. Vedle jazyka je ovšem národní tradice myšlenková a mravní nejdůležitější složkou české a slovenské svébytnosti. Udržovat tuto humanitní tradici naživu na půdě Ameriky je čelným úkolem Rady. Snažíme se plnit jej tím, že všechny naše počiny, naše usnesení, naše projevy a naše činy z této tradice vyvěrají a v ní pokračují. Náš boj s komunismem je důsledkem této tradice národního zápasu o spravedlnost, pravdu a svobodu. SDRUŽUJEME KRAJANY: Důležitou součástí naší národní tradice jsou organisace, s kterými Rada spolupracuje a které jsou jejími členy: bratrská podpůrná organisace ČSA, jejíž hospodářská činnost je důležitou složkou našeho národního života, Slovenský Sokol a celá řada sokolských jednot Americké obce sokolské a Společnost pro vědy a umění SVU, která od svého vzniku v několika málo letech dokázala americké veřejnosti, jak bohatý je kulturní a vědecký přínos Čechoslováků v Americe. V rubrice Věstníku “V nový život” se věnujeme krajanským novým podnikům a zájmům, na př. apelujeme ha čtenáře a naše odbočky, aby se zapojili do velké akce Sokola svými žádostmi o vydání pamětní poštovní známky k výročí stoletého založení Sokola v Americe. S hrdostí upozorňujeme na velký domov a ozdravovnu Slovenského Sokola v Tampě na Floridě a i jinak seznamujeme čtenáře Věstníku s důležitými událostmi v krajanském životě. Naše výpravy umožňují mnohým starým krajanům poznát Spojené státy americké i krajanský život v různých městech, neboť každá naše výprava je spojena s návštěvou odboček ČSNRA a různých krajanských podniků. Heslem výprav je krajanská soudružnost. ČESKOSLOVENSKÁ KULTURA: ČSNRA prostřednictvím svých složek předkládá nejen krajanské, ale i americké veřejnosti československou kulturu v celé své šíři. Nelze vyjmenovat všechny drobnější podniky, jakkoli značný místní význam měly. Československou hudbu úspěšně předvedla na př. odbočka v Los Angeles provedením operety Englišovy, akademii k oslavě čs. svátku atd. Krásnou událostí bylo předvedení Dvořákovy skladby Stahat Mater v New Yorku. K těmto oslavám Dvořákovým přispěla newyorská oblast ČSNRA odlitím busty Antonína Dvořáka do bronzu a věnováním sochy Lincoln Centru. Toto dílo slavného sochaře Meštroviče bylo darováno “bratrskému československému lidu” prostřednictvím Československé národní rady. Československé tance byly representovány tanečním odborem odbočky Owosso, Mích., která vyhrála několikráte v soutěži etnických skupin a vystupuje v mnohých městech Michiganu. ' Československý den v Plzeňském parku v Chicagu se vyznačuje vlasteneckou manifestací. Našim řečníkem je vždy významný host: Guvernér Kerner, senátor Paul H. Douglas, Congressman Roman Pucinski, Sidney Yates, americký vyslanec u Spojených národů atd. Ovšem čs. vědu a kulturu v prvé řadě zastupuje naše členská národní organisace Společnost pro vědy a umění SVU, která se uvedla na velkém kongrese ve Washingtoně přede dvěma lety, loni na výroční schůzi v Torontě, a která připravuje se na druhý vědecký kongres na universitě Columbia na podzim v New Yorku. Mezi ČSNRA a SVU je od prvopočátku přátelská dohoda a snaha se doplňovat v našem poslání. (Pokračování na str. 2.) [pageend1]VESTNÍK MARCH 1964 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—-VLASTA VRAZ Administration—EMILIE WELCL Office: 4125 West 26th Street, Chicago 23, Illinois Second class postage paid at Chicago, Illinois Typický kus naší lidové kultury představuje i naše národní kuchyň; bylo prodáno přes 2,000 výtisků knížky českých a slovenských kuchařských receptů. Všechny složky naši kultury jsou předvedeny americké veřejnosti chicagskou oblastí výstavkami na Holiday Folk Fair, ve stánku umění členskou organisací Čs. ženskou národní radou v exilu, propagačním Stánkem a kuchyní ČSNRA. Předvádíme a půjčujeme filmy o Československu, seznamujeme i jiná města s tak význačnými americkými filmy jako “Munich Crisis” a “From Munich to Moscow”. POSLANÍ NEJDŮLEŽITÉJŠÍ: Jsme v prvé řadě dobrými americkými občany. Občanství znamená pro nás povinnosti. Náš československý původ zvyšuje náš smysl pro spravedlnost a když úzkostlivě střežíme svobodu této země, máme vždy na mysli tragedii vlasti svých rodičů. Naše předsevzetí bylo vyjádřeno přesně obsáhlým memo- randem k minulému sjezdu a zajisté, že letos na dubnovém sjezdu obnovíme svou přísahu. Považujeme za svou povinnost seznamovat americkou veřejnost s nebezpečím komunismu a varování doložíme odstrašujícím československým příkladem. Proto vydáváme American Bulletin, určený v prvé řadě universitním knihovnám, studentům, americkým novinářům, učitelům, americkým úřadům a členům kongresu. Počet čtenářů a význam našeho listu stále stoupá. Československá národní rada americká se stala informační kanceláří, na kterou se obracejí s dotazy nejen krajané, ale hlavně Američané a americké úřady. Zásobujeme odbočky a oblasti tištěným materiálem, i přednáškami, máme propagační Stánek na mezinárodních bazárech atd. Zapojujeme se do amerického života, abychom udržovali dobré československé jméno před americkou veřejností. Jsme na př. členy Immigration League, American Institute of the United Nations; naše washingtonská odbočka se každoročně zúčastňuje Citizenship Day ve Washingtoně. Jsme členy Conference of Americans of Central and East European Descent a jiných podobných organisací. Největší pozornost věnujeme úkolu politickému, lépe řečeno vlasteneckému. Naše úsilí nemá nic společného s politickým stranictvím a s politikařením, nýbrž jen s otázkami národní důležitosti. Na př. od minulého sjezdu věnovala se Rada těmto akdim: k 15. výročí puče upozornila senátory a kongresníky na poměry v Československu za komunismu. Naše memorandum mělo velkou odezvu; nejen že bylo otištěno dvakráte v Congressional Record, ale řada senátorů se k tomu vyjádřila a doznala, "že komunistický puč v Československu byl hlavní příčinou toho, že Spojené státy se konečně probudily a uvědomily si poválečné komunistické nebezpečí.” Rada soustavně upozorňuje na zrádné komunistické útoky na americkou důvěřivost. V tom smyslu jsme protestovali proti záplavě komunistické propagandy, dodávané americkou poštou zdarma za peníze amerických poplatníků; dále jsme namítali proti t. zv. kulturní výměně, pokud to nebude skutečně výměna; namítali jsme proti komunistickému vydírání s Tuzexem; proti zneužívání amerických odkazů čs. dědicům komunistickým režimem, k obohacení komunistické VĚSTNÍK BŘEZEN 1964 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—EMILIE WELCLOVÁ Úřadovna: 4125 West 26th Street, Chicago 23, Illinois pokladny na úkor pravoplatných dědiců. O každém z těchto bodů jsme psali články v krajanském i americkém tisku a úřadům. Je to boj, který nikdy nebude u konce, dokud komunismus bude komunismem. K desátému výročí plzeňského povstání v červnu r. 1953 opět jsme volali do světa, aby svobodní lidé nezapomněli, že to bylo v Československu, dřív než v Polsku, východním Německu a Maďarsku, kde lid se bouřil proti komunistickému útlaku. Odvolali jsme se m. j. na novou knihu Seymoura Freidina “The Forgotten People”. Dne 4. července 1963 Rada dopisy na vyslance Adlai Ste- vensona ve Spojených národech, generálnímu tajemníku U Thantovi a státnímu sekretáři Dean Ruskovi protestovala proti sovětskému kolonialismu ve střední a východní Evropě a žádala o důkladné zjištění poměrů a zahájení kroků ve smyslu Deklarace lidských práv, hrubě porušovaných Sověty. Proč mluvit ve Spojených národech stále jenom o právech afrických národů na svobodu! Prvním srpnem Rada zahájila psaní dopisů členům senátního výboru pro zahraniční věci, aby upozornila na nebezpečí rozložení Atlantického souručenství paktem o neútočení. V říjnu 1962 byl poslán telegram do Bílého domu a příštím rokem president John F. Kennedy sám posílá Radě svoje prohlášení k 28. říjnu — prohlášení poslední. Žádáme amerického velvyslance v Praze Edw. Thompsona Wallise, aby položil věnec na hrob presidenta Masaryka k 15. výročí jeho smrti. Naši žádosti bylo vyhověno, avšak věnec byl během několika hodin komunisty odstraněn. Upozorňujeme na činnost čs. vyslance Dr. Miloslava Růž- ka a jeho vystoupeni v Winston Salemu na Komenského oslavě a podáváme další doklady o kulturní výměně, že totiž výměnou není, nýbrž pronikáním komunistů ve Spojených státech a upíráním stejných výhod Američanům, a znemožňováním jejich styku s československou veřejností. Dnes máme nejpádnější doklad o působení českých theologů, hlasatelů komunismu v amerických universitních a církevních kruzích. Na podzim 1963 ocenili jsme snahu senátora Keatinga znemožnit “100 million dollar giveaway”, dohodu na základě které by se komunistům odpustil dluh sto milionů dolarů za znárodnění amerického majetku v Československu. Velká pozornost byla věnována debatám v senátě o prodeji pšenice Sovětům; Rada nesouhlasí s tímto obchodem a děkovala proto těm senátorům, kteří varovali před prodejem bez vymáhání patřičných ústupků od Sovětů. Sledujeme americký tisk, píšeme do amerických novin, abychom opravili nesprávné názory, zvláště o Československu, na př. výrok spisovatele Leona Urise o “nestatečnosti Čechů” v posledním jeho díle (docílili jsme opravu a omluvu autora); poskytujeme informace americkým řečníkům, případně opravujeme nebo doplňujeme jejich cestopisné přednášky. Tím jsme zhruba vám naznačili, jak různorodá je činnost ČSNRA. Mohli bychom dodat, že máme na starosti lidický pomník a výročí Lidíc u Chicaga, že poskytujeme radu i pomoc čs. uprchlíkům v neštěstí, na př. každoročně několik našich odboček pořádá tradiční vánoční sbírku pro nemocné a práce neschopné v Německu a Rakousku. Přičinili jsme se o propuštění na svobodu z československého vězeni (Dokončení na str. 5.) 2 • VĚSTNÍK [pageend2]OČITÍ SVĚDKOVÉ MLUVÍ. Komunističtí souputníci pokračují ve svém vychvalování komunistické vlády v Československu; ale jejich hlasy znějí čím dál tím méně věrohodně. Od sjezdu čs. spisovatelů v květnu minulého roku neuplynulo téměř týdne, aby někdo z čelných komunistů neodhalil některou dosud pečlivě zakrývanou stránku komunistického režimu: jeho surovost, jeho úskočnost; bezpráví, korupčnost, prolhanost; omezenost, neschopnost, nesvobodu. Ale stále jsme si to promítali více na rovinu hospodářského zřízení a politických svobod, a tak naše odmítnutí komunismu znělo někdy jaksi teoreticky, abstraktně. V posledních měsících však přijíždějí do Spojených států a do Kanady po prvé prostí čeští a slovenští lidé, ne vybrané delegace nebo družstva sportovců; naše maminky, naši bratři; naši příbuzní a přátelé; dělníci a lidé z venkova, pensisté a drobní úředníci, a z jejich úst se dovídáme, jak vypadá komunismus ne na rovině politické a národohospodářské, ale na rovině každodenniho života obyčejného člověka. Je to obraz otřásající. Náhodou máme v rukou právě Památník Sletu slovanského Sokolstva v Praze roku 1912 — za Rakouska, v nesvobodě. Ale jaká národní sila, jaké vědomí společného národního úkolu a poslání čiší s těchto stránek a snímků! A jakou úctu projevuje svět tomuto malému národu ve středu Evropy, který vede Slovanstvo na cestu humanity, demokracie a lásky ke svobodě! Delegace ruské, srbské, slovinské, delegace amerických Čechů a Slováků, družstva z Německa a Francie se sklánějí před královskou Prahou a před mohutným projevem svobodné sebekázně na pražském sletišti, nad jehož hlavní tribunou volá do světa hrdé heslo “Všichni za jednoho — jeden za všechny”. Když tento obraz národního vzletu je položen vedle obrazu smutku, beznaděje, vzájemné nedůvěry a šedi, jaký líčí naši hosté z Československa — velmi často nechtě, protože to, co je nám nepochopitelné, se jim stalo samozřejmou součástí denního života — vystupuje zhoub- nost komunistického zřízení s děsivou zřetelnosti. HLAVNÍ STAROST: JÍDLO. Je příznačné — a zarmucující — kolik zájmu a jak mnoho ze svého vyprávění věnují návštěvníci z Československa otázce zásobování a zejména jídla. Jedna maminka, pozvaná na večeři do restaurace, se rozplakala nad tím, kolik zbytků tučného masa a jiného nedojedeného jídla se odneslo zpět; “doma” by se z těch zbytků udělal oběd. Jiná zpráva mluví o tom, že sestra, která je na návštěvě z Československa, nejraději ze všeho chodí nakupovat; “supermarket” s řadami potravin, kterých je možno si nakoupit bez omezení, je pro ni největší sensaci, kterou v Kanadě viděla. Pro děti v Československu je i kousek masa zvláštnosti; malý chlapeček prosí matku, aby mu dala kousek, než přijde větší bratr ze školy, aby to neviděl! Zásobování v Československu, zejména potravinami, je daleko horší, než jsme si představovali. Ve větších městech, zejména dělnických (Ostrava, Plzeň), je jakž takž obstojné; v malých městech je špatné a na venkově je přímo hlad. Fronty před obchody jsou běžnou věcí; na venkově se nastupuje “na maso” na některých okresech už o půlnoci. Maso je na venkov dováženo z města; s masem přijede také městský řezník, který provádí výsek. U výseku masa bývá přítomen předseda Místního národního výboru, a ten má rozhodující slovo o tom, kdo maso dostane a kdo ne. Když přijde ve frontě řada na “nepřítele režimu”, předseda Místního národního výboru jej prostě z obchodu vykáže. Odvolání ovšem není. Po celý minulý rok nebyl ocet,: lidé jej vyrábějí sami z ocťové třešti. Rovněž kmín, pepř a jiné koření se v obchodě málo najde; většinou si lidé na venkově pěstují kmín sami. PROČ UPADÁ ZEMĚDĚLSTVÍ. Na venkově jsou zejména utlačováni bývali majitelé větších statků. Majetek jim byl zabaven ve prospěch družstva; někdy soudním rozsudkem, někdy rozhodnutím Místního národního výboru; velmi často hospodářským nátlakem a šikanováním. Lidé z venkova stále vzpomínají na doby “združstevňování”: kdo nechtěl dát statek do družstva, měl doma kontrolory skoro každodenně. Kontrola dodávek mléka; kontrola dodávek masa; kontrola obilnin, zeleniny; když nepřišla kontrola, přišla dvojice komunistických agitátorů z města “přesvědčovat”; po ní přišel někdo z národního výboru, a tak dále do nekonečna, až se sedlák vzdal. Záhu- menky si lidé nemohli podržet ze svého — ty jim byly přiděleny. Rozdělování se dálo na schůzích místní organisace Komunistické strany; tam si komunisté vybrali nejlepší půdu, nejhorší přidělili odpůrcům režimu. S pozemky byl odebrán i dobytek: teprve v posledních letech, když zásobování zcela selhalo, začali místní komunisté nabízet lidem, že si mohou chovat svou vlastní krávu na mléko. Většinou byli odmítnuti — lidé cítí, že by krávu chovali pro komunisty: povinné dodávky státu by byly tak veliké, že by se práce kolem dobytčete nevyplatila — komunisté by chtěli stejné množství mléka a másla, jako kdyby krávu chovali v družstevním kravínu sami; a majitel by ji musel pro ně krmit a opatrovat. Kromě toho by záhumen- kář (držitel drobné výměry půdy, ponechané členu družstva) musel krávu zaplatit; cena je kolem 8000 Kčs, což je pro průměrného zemědělce naprosto nedostupné. Lidé chovají nejvýš drobné zvířectvo — kozy, vepře, sem tam králíky, slepice, husy a kačeny. Máslo velmi často na venkově není k dostání; prodavač smí prodat jen rodinám, které mají děti, čtvrtku másla na týden. Ostatní nedostanou nic. Samozřejmě prodavači v družstevních a státních obchodech jsou důležitými osobami, které mají ve svých rukou moc odepřít nebo dodat zboží, kterého je vždycky nedostatek; proto známost s prodavačem či prodavačkou, podporovaná úplatky, je nutnou součástí života v Československu. ZA AKTOVKOU — DO PRAHY. Zásobování trpí nejen nedostatkem zboží, ale i špatnou organisací. Zboží někdy je přebytek v jednom okrese, nedostatek v sousedním okrese. Zprávy o tom, když se vyskytnou vzácnější druhy zboží, se rychle roznesou po celém státě. Na příklad se objeví v Praze kožené aktovky — kdo může, jede do Prahy třeba až z Moravy či Slovenska pro aktovku anebo aspoň pošle známého či píše příbuzným v Praze. Jindy je zboží v Bratislavě, jindy v Ostravě. Některé zprávy jsou přímo groteskní. Jedna rodina chtěla svému příbuznému v Americe přivézt dárek, o který si jednou nerozvážně napsal: kožešinovou beranici. Celé příbuzenstvo shánělo kožešinky; to trvalo deset měsíců; tři měsíce trvalo, než byla beranice ušita, a tak byla konečně přivezena jako rodinný dar hostiteli v Americe, který na své přání už dávno zapomněl. — Rok a měsíc bylo třeba k opatření kožišinové čepice! Za této situace se ovšem všeobecně krade. Když se jeden Američan, znalý poněkud poměrů, pozastavil nad tím, jak všeobecně je krádež v Československu přijímána, odpověděla mu návštěvnice z Československa: “Samozřejmě všichni kradem. Z čeho bychom žili?” To, co se nakrade, je běžným a nutným doplňkem normálního zásobováni. Zejména na vesnicích všichni družstevníci doplňují své zásobování drobnými krádežemi. Když se okopávají brambory, když se probírá cibule, každý si nabere do kabely pro sebe a pro rodinu. Když četník chytil na poli dělnice, jak dávají stranou pro sebe mrkev, byl odbyt tím, že “to jsou stejně naše pole, ještě jste nám za ně nic nedali”. Šafář, který přiběhl, jej odkázal, aby nechal “ty chudáky” být, ať jde zatýkat ty, co VĚSTNÍK • 3 [pageend3]kradou ve velkém. To je narážka na skutečnost, že všichni, kdo jsou na vedoucích místech v zásobování, kradou ve velkém To je přijímáno obecně jako samozřejmost, otázka je jen, jak brzy bude ten či onen správce statku, vedoucí skladu, atd. chycen a zatčen. Všeobecně se má za to, že “všichni komunisté kradou”. Kradou nejen protizákonně, nýbrž i zákonně - mají své vlastní zásobování (“komunisté nikdy nestojí ve frontě”) a klíčové posice, které jim zajišťuji “dary” a “vzájemné úsluhy”, takže nouzí netrpí; dostávají zboží, kterého není dostatek, prostřednictvím komunistické strany; jiné statky si mohou obstarat moci, kterou drží; zabaví dům, dají si přidělit byt, atd. SMUTNÉ STÁŘÍ. Nejhůře ze všech skupin obyvatelstva jsou na tom pensi- sté, a z nich zase pensisté zemědělští, zejména ti, kteří byli dříve sedláky nebo živnostníky. Na pensi musí napřed zaplatit několik tisíc Kčs, přestože jim veškerý majetek byl bez náhrady vyvlastněn, a pak jim je vyplácena ve výši, kterou libovolně určuje Místní národní výbor a která může být kdykoliv zkrácena. Pense ve výši 150—300 Kčs měsíčně v této skupině lidí jsou obvyklé. Tím jsou tito staří lidé nuceni pracovat na družstevních polích, aby si přivydělali, protože, jak praví jedna takto “zajištěná” paní, “nákup za 100 Kčs se vejde do jedné nákupní tašky” (kilogram cukru stojí přes 10 Kčs). Zacházení při práci bývá bezohledné, protože dohližitelské práce jsou dávány místním komunistům, kter mají vůči pracujícím postoj povýšený a nelidský. Práce. na př. protrhávání řepy, je přidělena bez ohledu na stáří: každá pracovnice dostane tolik a tolik řádků na protrhávání: řádky na zcelených polích se táhnou do nedohledna, slunce pálí, “ani vodu nám nedodají a jídlo si musíme nosit s sebou”. Kdo práci nedokončí, nedostane připsány pracovní jednotky, a tudíž ani zaplaceno. Práce se dělá proto ledabyle. bez zájmu; ze Slovenska je zpráva, že by lidé už ani pole nechtěli zpátky — odvykli si pracovat. Tito lidé věří, že je režim pouští do Ameriky, aby je nemusel živit. Dělnici jsou zásobováni lépe — mají aspoň závodní kuchyně, kde se mohou najíst, i když všeobecně nadávají na kvalitu jídel a stěžují si na nedostatečné porce (“tři kousky knedlíčku, na to kydnou rajské omáčky a to hovězí ani není vidět”). Techničtí a kancelářští úředníci máji příjem, který jim umožňuje žít, i když na to vyžití musí vynaložit všechm, energii a všechen čas: shánět jídlo, shánět oblečení, topení, zařízení, opravy botů a šatů, správky v bytě; nic není jednoduché, nic se nedá dostat prostě za peníze — na všechno je třeba mít styky, u všeho je nutno podplácet, všude je nutno čekat, jezdit, vyptávat se. Zatím co tv nižší vr=tvy zápasí o holé živobytí, snaží se tato střední vrstva o aspoň nějaké zlepšení svého šedého života. Zájmy, které lidé sledují, jsou však převážně materiální: mít dobře ušité šaty z kvalitního materiálu; koupit si automobil: postavit chatu; jet do zahraničí nebo aspoň na druhou stranu republiky. Protože běžný příjem otce sotva stačí na živobytí, jde pracovat i matka. Práce je nezajímavá, unavující; rodinný život se rozkližuje, “lidé se nemají rádi”, děti jsou odkázány na dědečky a babičky. TUZEX — TOVÁRNA NA DOLARY. Tuzex je obrovským podnikem, který vynáší komunistické vládě desítky milionů v cizích valutách a sta miliony v korunách. Zboží z Tuzexu je někdy poslední záchranou před hladem; ale častěji je kusem luxusu, ke kterému se lidé utíkají, aby unikli únavné šedi bezůtěšného života. Afričtí a jiní barevní studenti, kteří vedle bohatých stipendií a jiných ma- terielních výhod mají také Tuzexové bony, si jejich pomocí ’’namlouvají” děvčata, která leckdy skončí v nemocnici pokousaná nebo pořezaná milenci, kteří “než přijeli do Česko- šlovenskn. zrovna slezli se stromů”. V národě, který ustavičně bo-uje s problémy denního života, bezstarostný a na če koslnvenský průměr přepychový život těchto cizinců dráždí: proto se na ně čas od času jejich českoslovenští kolegové 4 • VĚSTNÍK shrknou a namlátí jim. — Před Tuzexovými prodejnami stojí fronty šťastlivců, kteří dostali bony, a fronty méně šťastných, ale podnikavých překupníků, kteří vycházejícím hned u dveří nabízejí pěti- až šestinásobné ceny za to, co právě nakoupili. Tuzex je tak zdrojem velké demoralisace; policie to ví, ale hloučky před Tuzexem trpí; jen čas od času se provede zatýkáni, několik lidí je odsouzeno, a celá věc běží dál. Jen během mezinárodních událostí — jako na př. veletrhů, festivalů a p. — policie rozhání fronty před Tuzexem i před jinými obchody; do výkladů i za pulty přijde nové zboží. V tomto stálém zápase o často nejnutnější prostředky k živobytí se vytvořila řevnivost, kterou komunistický systém proměnil v hlubokou nedůvěru člověka k člověku. Na zábavní večírek jedné krajanské organisace v Chicagu se dostavily dvě rodiny a přivedly svou návštěvu z Československa, a náhodou se usadily u téhož stolu. Zábava byla velmi srdečná a otevřená až do doby, kdy návštěvnice zjistily o sobě, že jsou obě z Československa. Přestože každá byla ze zcela jiného kraje, okamžitě ztichly a po několika rozpačitých slovech přiměly své hostitele, aby opustili zábavu, se stejným odůvodněním: každá měla strach z té druhé. Zatím co členové jiných národů se vítaji, setkaji-li se v cizině, lidé z Československa před sebou utíkají. Jaké to vysvědčení pro režim, pod kterým musí žít! KDY NÁS PŘIJDETE OSVOBODIT. Nápadný je pokles kulturních a politických zájmů zejména na venkově. Všechny informace se v tom shodují. Vesnice, kde byla živá sokolská jednota, kde se hrálo nejméně dvakrát ročně divadlo, byly kulturní podniky, ples Sokola a Orla a živý politický život, není dnes nic. Mládež se o nic nezajímá, ani do kina nechodí. Nejvýš do hospody a pije. Učitelé, kteří dříve bydleli na vesnici, velmi často bydlí ve městě; ráno je přiveze do školy autobus, večer je zase odveze. Venkov tak ztratil jednu ze svých kulturnich hybných sil; a druhá, místní faráři, je umlčena a ustrašená. Skoro obecně je slyšet: “My u nás nemůžeme nic dělat; kdy už nás Američané přijedou vysvobodit? Vždyť jak se na to můžete dívat! Copak my tak můžeme žít?” Nedůvěra ve vlastní síly je spojena s přesnou znalostí mezinárodní situace, překvapivou zejména vzhledem k isolaci, kterou režim obyvatelstvo obklopuje. Lidé dovedou vyčíst z komunistického tisku mezinárodni události téměř přesněji, než my z tisku svobodného. Způsob, jimž rozebírají komunistické novinové zprávy a vyvozují to, co se skutečně stalo, z různých slovních obratů nebo i z toho, co v článcích není, je udivující. Proto lidé vědí, že od Západu nic čekat nemohou, a vědomí, ž e bez Západu jsou proti Sovětskému svazu bezmocní, vyvolává politickou i kulturní apatii. UVOLNĚNÍ — PRO KOMUNISTY. Úvahy o uvolnění považují za akademické. Uvolnění je pro pár komunistických spisovatelů a intelektuálů, kteři do nedávna museli mlčet a poskakovat podle píšťalky, na kterou pískali omezeni a podezřívaví nevzdělanci na komunistických sekretariátech; dnes se mohou ozvat a s chuti toho využívají; ale prostý člověk zatím žádné uvolnění nepocítil; naopak, tam, kde to nejvíc bolí, t. j. v životní úrovni, se situace horší: příjmy budou nižší, ceny vyšší, daně také vyšší. Co prý pomůže uvolněni, když si jím nelze vymoct aspoň snesitelný život? Svou špatnou hmotnou situaci připisují lidé v Československu dvěma věcem: tomu, že je Sovětský svaz vyždimává přímo — dodávkami do Sovětského svazu a ostatních komunistických zemí — i nepřímo — dodávkami asijským a africkým zemim. Zejména dodávky do Kuby jsou nenáviděny a předmětem mnoha sarkastických a hořkých vtipů. Druhý důvod je v tom, čemu komunisté říkají špatná pracovni morálka. Nikdo nemá zájem o práci, práce je odbývána, výkazy se padělají. Člověk, který pracoval jako dělník v hor- [pageend4]nictvi, vzpomíná, že si na výkaz vytěženého uhlí zapisovali až 9 vozíků, když nakopali dva; nadřízený jim to potvrdil, protože za vyšší výkon dostal premie, zatím co za nízký výkaz by byl volán k zodpovědnosti; jeho nadřízený udělal ze stejného důvodu totéž a snad ještě něco přidal, a tak to jde stejně až ke generálnímu ředitelství. Ministerstvo pak ohlásí vynikající plnění plánu — ale zboží není, protože papírové statistiky nemohou výrobu nahradit. A při tom jsou lidé unaveni, utaháni, neživí, i když pracovní výkon je špatný. Téměř nikdo z návštěvníků si nevšiml chyb v plánování, ztrát, způsobených tím, že se vyrábí zboží, které nejde na odbyt, kterého není zapotřebí, jen aby se plnil plán (železná potrubí, nepotřebné strojní součástky, nadbytečné železné trámy), a které se rok, dva skladuje, načež se rozšro- tuje jako surovinový materiál. Důvodem snad je, že tyto informace otiskují komunisté ve svých rozborech plánů a udávají je jako příčinu nedostatků v zásobování; a veřejnost v tom vidí spíše výmluvu než pravdivé vysvětlení. Všeobecně se konstatuje, že ukrutnosti při policejním vyšetřování přestaly být pravidlem, a že se zatýká mnohem méně, než se zatýkalo dříve. Hlavním prostředkem útlaku je teď hospodářská persekuce: velká většina obyvatelstva žije tak blízko čáře, která děli bídu od živoření, že ztráta několika korun měsíční pense nebo mzdy a platu znamená, že postižený je uvržen ze živoření do bídy, pravděpodobně na léta, ne-Ii doživotně. Tím jsou lidé drženi na uzdě, i když v drobnostech si dovolují odporovat nebo reptat zejména na venkově, kde místní komunističtí funkcionáři a místní od- půrci. režimu se od malička znají a dodnes se mezi sebou pohádají. Proto režim dosazuje na místa předsedů družstev a Místních národních výborů s oblibou cizi lidi; v českých zemích jsou to často Slováci, na Slovensku Češi. Tito dosa- zenci pak jsou neústupní a často nelidští tam, kde místni komunisté by byli ochotni přece jen přihlédnout k lidské stránce opatření, která se provádějí. NA CESTU DOMŮ. Jaký vzkaz pošleme domovu po svých drahých, z nichž ti první začínají už se vracet do Československa? Nemusíme jim nic říkat o tom, co je svoboda, a o tom, kdo dává svému lidu lepší životní úroveň. To vidí všude na vlastní oči. O tom budou sami mluvit. Můžeme jim ale říci dvojí: Že nejsou sami; že američtí Češi a Slováci zůstávají věrni společnému národnímu odkazu a neustávají a neustanou pracovat pro to, aby Československo zase se mohlo stát naplňovatelem humanitních ideálů, v jejichž jménu bylo vytvořeno. A že nesmí uvěřit komunistickému tvrzení, že sami nemohou nic dělat. Silou českého a slovenského národa vždy bylo, že dovedl ve své většině z dané situace vyvodit totožný závěr a i bez organisace jednat svorně a jednotně; a v tom je neporazitelný. Tak, jak se množí a budou množit naše styky s příslušníky národa doma, můžeme a musíme pomáhat tvořit tento spontánní konsensus československého lidu v souhlase s jeho dějinami a v zájmu jeho budoucnosti. NAŠIM HESLEM— (Dokončení ze str. 2.) dvou vězňů: Jaromíra Zástěry a loni Roberta Budwaye. Všichni víte, že k 28. říjnu jsme vydali výmluvné nálepky Czechoslovakia shall be free again. Povinností přibývá a proto se musíme přičinit, aby i sil přibývalo. Změny v Československu nám dávají za pravdu, že odmítavý postoj Československé národní rady americké ke komunismu od začátku byl správný. Nic nemusíme odvolat, ani z našich zásad slevovat. Teď jenom s větší energií musíme podnikat všechny kroky, aby se otevírala zabedněná okna v Československu, aby tam začal proudit čerstvý vzduch velké naděje v osvobození z komunistického prokletí. Na sjezdu ČSNRA ve dnech 18. a 19. dubna se bude jednat o dalším vývoji. V Radě stavíme na dobré krajanské minulosti. Díváme se proto vpřed s důvěrou v lepší budoucnost československého národa. M. ZVÁRA: BŘEZEN V ČESKOSLOVENSKU. Dne 2. března oznámil pražský rozhlas, že všeobecné celostátní volby do Národního shromáždění, národních výborů, okresních soudů (volby soudců) a závodních rad se budou konat v neděli, dne 14. června 1964. Podle nového volebního zákona bude tentokrát voličům umožněn výběr kandidátů a to tím způsobem, že bude na veřejných volebních schůzích představeno voličům několik kandidátů, ale jen ten který dostane většinu hlasů bude v příslušném volebním obvodu zaregistrován. Všichni kandidáti budou ovšem vybráni a schváleni stranou, i když to budou třeba nestranici. Nutno předpokládat, že to budou lidé režimu oddaní, ale přece se budou muset nějak o přízeň voličů ucházet. Voliči tak budou mít možnost hlasovat pro kandidáty, kteří jsou jim nej- přijatelnějši. Dříve ani takovou možnost neměli a proto je to malý krůček do předu. Tvrdí-li však Rudé právo (4. března 1964), že je to vymoženost, které Československu mohou mnohé kapitalistické státy závidět, je to absurdní! Z pražského rozhlasu jsme si vyslechli dne 4. března projev presidenta Novotného, který pronesl na zasedání rozšířeného výboru Národní fronty téhož dne. Zase napadl komunistické intelektuály a literární časopisy, na jejichž adresu řekl: “Chci dát odpověď na některé zmatené názory, s nimiž se dosud setkáváme v diskusích anebo v některých článcích a polemikách na stránkách literárního tisku i jinde a kde se ČASTO objevují požadavky naprosto neomezené svobody pro každého. U nás je svoboda pro každého, kdo stojí na pozicích socialismu a hájí jeho zájmy, nikoliv však pro ty, kdož by chtěli propagovat názory nebo koncepce cizí našemu socialistickému zřízení a socialistické morálce . . Novotný pak vyzýval straníky, aby byli bdělí a aby nedali “sluchu různým liberalistickým nebo anarchistickým názorům, které o socialistické demokracii, o řídící činnosti a smyslu všelidového státu haraší v hlavách některých jedinců . . .” Dělnický president kromě různých vyhrůžek přislíbil, že bude skončena diskriminace těch nekomunistů, kteří se proti socialistickému řádu nestaví. Napříště budou prý tito lidé zastávat místa a posice dle schopnosti. Zde se zřejmě bude kopírovat maďarská praxe: Kdo není proti nám, je s námi! Projevy ostatních příslušníků Národní fronty, které jsme si přečetli v Rudém právu (5. března) působily opravdu trapným dojmem. Představitelé “nekomunistických” stran mluvili jako lokajové KSČ a zvláště projev předsedy čs. strany socialistické Dr. Aloise Neumana hýřil servilností a poklonkováním komunistické straně. Obdobné zasedáni slovenské Národní fronty se konalo 11. března v Bratislavě. Na tomto zasedání rozšířeného výboru měl hlavní projev Alexander Dubček, který však více než o volbách mluvil o plánu na rok 1965. Voliče pouze vyzval, aby si vybrali opravdu vhodné kandidáty. To Slováci jistě učiní, bude-li jim k tomu dána možnost! Pražský rozhlas překvapil 12. března oznámením, že byla dána do prodeje NOVINKA: Elektrické chladničky vzduchu (air conditioner), které prý v Československu mistrně dali dohromady! Tím ovšem v Československu vynalezli něco, co zde ve Spojených státech používáme již hezkou řadu let. Čs. spisovatel Josef Škvorecký, který byl před nedlouhým časem v Československu pojmenován “prašivým kotětem” za svůj “antisocialistický” román “Zbabělci”, může nyní konečně klidně spát. Literární noviny (č. 8—1964) oznámily, že tento až do nedávna tolik odsuzovaný a zakázaný román bude během letošního roku VYDÁN v nakladatelství Čs. Spisovatel. O tom jak to vlastně je s cestováním čs. občanů do zahraničí jsme se dozvěděli z časopisu Lidová demokracie (5. března 1964), kde se dočítáme, že Čedok oznámil, že přihlášky na zájezdy do Jugoslávie se budou přijímat 25. února. Již 23. února se prý zájemci začli stavět do fronty, která VĚSTNÍK 5 [pageend5]sahala až po Jindřišskou ulici. Ve frontě se střídali v držení místa rodinní příslušníci a když 25. února ráno začli s přijímáním přihlášek, za několik hodin byla celá kvóta vyprodána. Tak mnozí stáli ve frontě dva dny a noc nadarmo. 12. března vysílal pražský rozhlas besedu s voliči nazvanou “Co chcete vědět o červnových volbách”. Rozhlas byl zahrnut telefonickými dotazy, které dokazují, že se lidé nebojí jako dříve. Jeden posluchač dal všetečnou otázku, zda budou také kandidovat ti, kteří nejsou členy žádné strany. Hlasatel na to odpověděl, že i to bude možné a sice budou-li kandidáti navrženi při veřejných volebních schůzích a na shromáždění pracujících. No, uvidíme . . . Po pražských satirických divadlech Semaforu a Na zábradlí stává se také velmi oblíbené brněnské divadlo Večerní Brno, kde se během března konala premiéra protista- linské satiry o životě v Československu v době kultu osobnosti. Autorem hry je známý brněnský básník Milan Uhde, kterého známe z jeho sympatických literárních prací v časopisu Host do domu. Název hry je “Král Vávra” a Literární noviny k premiéře poznamenaly, že může-li se u nás dávat tak kousavá satira je to skvělý demokratický fakt! O hře samotné se pak dočítáme, že je to hyperbolizovaný a koncentrovaný obraz mravních chorob socialismu. Nepochybujeme, že hra bude mít u obecenstva velký úspěch. Dne 16. března byla v Praze podepsána obchodní smlouva mezi Kyprem a Československem. Obě země si začnou vyměňovat různé zboží a tovary. ČSSR tedy po vzoru Sovětského svazu rozšiřuje sféru svých zájmů do této neklidné země. Pražské Rudé právo ze dne 17. března otisklo velmi příznivou kritiku českého vydání Mňačkovo ostře protistalinské knihy Opožděné reportáže, která je bestseller v Československu. Její třetí vydání, které vyšlo v druhé polovině března, bylo rozebráno za několik hodin. Rudé právo v minulosti podobnou literaturu silně kritizovalo a autory jako Mňačka prohlašovalo za revizionisty. Časy se tedy opravdu mění. ÚTĚK Z VĚZENÍ. Komu by se nechtělo ven z vězení, kdyby to bylo jen na týden! Oznámení pražského režimu, že letos dovolí svým občanům poprvé po šestnácti letech navštívit i země západu, bude-li jejich pobyt platit příbuzný, způsobilo velký rozruch a dopisy se hrnou přívalem z Československa do Rakouska, Německa, Anglie a zvláště do Spojených států: “když mě pozvete k vám, zažádám si hned o povoleni”. Radost z návštěvy svobodného světa je tak veliká, že prozatím přehlušuje starost a rozhořčení z jiného vládního nařízení o zvýšení cen potravin, bytu, omezení bytového prostoru, snížení některých platových výhod, omezení léčebných výhod, placeni daní i z malé pense atd. Znamená to snížení životní úrovně v zoufalém pokusu komunistické vlády vybřednout z hospodářské tísně. A tak pootevřením hranic, kudy alespoň někteří mohou na čas se dostat ven, komunisté zmírnili první náraz nespokojenosti. V zemi, kde občané si odvykli ukládat peníze ná stará kolena po tolika zkušenostech se znehodnocením peněz a ztrátou životních úspor, každý žije jen den ze dne: “Užij co můžeš dnes, kdo ví, co zítřek přinese”. V této náladě se bude cestovat všemi směry. Nebude to však tak jednoduché, jak vidíme z příkladu “Březen v Československu” o zájezdu Čedoku do Jugoslávie. Zkušenost teprve ukáže bude-li dovoleno i mladým lidem podívat se za hranice směrem západnim. Prozatím k nám jezdi do Spojených států jenom stáři rodiče. Bude dovolena návštěva vnukům a synovcům našich krajanů ? Víme, že režimu na starých lidech nezáleží. Nejraději by se jich zbavili, aby se o ně starali američtí příbuzní. Komunistický režim by ušetřil pensi, získal by byteček po pensistech v době velké bytové tísně a nemusel by staré lidi živit. Případ starých, nepotřebných a neškodných je jednoduchý, ale jak tomu bude s mladšími? Může si režim dovolit, aby dokonce mladí lidé se sami přesvědčili o životě na západě? Stačí cesta pár kilometrů do Rakouska a porovnání Prahy s Vídní. Až dosud bylo dovoleno mladým lidem s dobrým pracovním vysvědčením za brigády atd. cestování do sousedních zemí, Polska, Maďarska, Jugoslávie, kde životní poměry vždy byly pod československým standardem. Po šestnáct let komunisté namlouvali své mládeži, že kapitalismus se zhroutí a že jedině komunismus poskytuje celému světu nádhernou budoucnost. Nepodařilo se jim však přesvědčit o tom mládež ani při zavřených hranicích, natož teď, když se hranice pootevrou. Těžko se budou hranice zase uzavírat a i kdyby závory zase zapadly, žádná zábrana nezabrzdi již vzpomínky a vlastni názory na svět. CESTOVÁNÍ DRUHÝM SMĚREM. Cestování bude dvěma směry: z Československa do zahraničí a ze svobodného světa do Československa. Přirozeně, že komunistům především záleží na zvýšení turistického ruchu ze západu, i když jim plynou dolary i z cest československých občanů do ciziny, poněvadž Sabena, indická letecká společnost, i jiné, odvádějí část cestovného, zaplaceného příbuznými v zahraničí v dolarech, z každé letenky. To je snad hlavni důvod, proč komunisté se rozhodli pro návštěvy příbuzných do Ameriky. Ze všech nařízení vidíme horečnou snahu komunistů získat dolary a zachránit upadající hospodářství. Vláda vydala prohlášení, i nařízeni. Československé úřady v zahraničí mají nakázáno udělit žadatelům narychlo visum na pobyt 48 hodin a na ruzyňském letišti a na českosloven- sko-rakouských hranicích má být dokonce povolen narychlo pobyt na 18 hodin komukoli s řádným pasem. Časopis Lidová demokracie v Praze oznámila, že nařízení platí od 1. ledna. Americké vyslanectví v Praze před časem bylo vyrozuměno čs. úřady, že udělením čs. visa v americkém pase se zaručuje americkému občanu pobyt i odchod z Československa. Tato zpráva se považovala za zvlášť důležitou pro americké občany, na které by se mohl vztahovat čs. zákon o dvojím občanství (dual citizenship). Na př. čs. uprchlík, i když má dnes americké občanství může — dle čs. zákona — být považován stále ještě za čs. občana. Význam toho nelze podceňovat. Dosvědčuje to posudek prof. Rudolfa Bystrického “O nových čs. zákonech pro mezinárodní styky”, v časopise "Československý svět”, ze dne 9. ledna 1964, vydávaném Československým ústavem pro zahraničí. To neni časopis pro domácí obyvatelstvo, nýbrž pro nás. Prof. Bystrický píše o duálním občanství dle nového zákona: “Podle zákona osobni stav se posuzuje podle státního občanství té které osoby, je-li někdo v rozhodné době státním občanem československým a považuje-li ho za svého příslušníka jiný stát, je rozhodné státní občanství československé. Toto ustavení je obvyklé i v jiných státech a vyplývá z něho, že ke ztrátě státního občanství nestačí jednostranný projev osoby, ale je nutné, aby dotyčná osoba byla ze státního občanství propuštěna.” Co se týče uzavírání manželství s cizincem, upozorňuje prof. Bystrický, “zůstává nadále v platnosti zákon z r. 1952, že ke sňatku s cizím státním občanem je třeba souhlasu ministra vnitra.” Zákon o duálním občanství dokazuje, že čs. vláda by nemusela uznat americké občanství rozeného Čechoslováka a že o manželství s cizincem nebo cizinkou, stále rozhoduje policejní stát. Komunismus zůstává komunismem. BERWYN PRESS 3212-14 S. GROVE AVE. BERWYN, ILL. STanley 8-0204 LAD MEJDRICH • RIK MEJDRICH Ryze česká moderní tiskárna. Tiskařská odborná práce všeho druhu. OFFSET • LETTERPRESS • PROGRAMY 6 • VĚSTNÍK [pageend6]FRANTIŠEK SCHWARZENBERG: VZPOMÍNKA A ÚVAHA K 15. BŘEZNU 1964. V těchto dnech vzpomínáme pětadvacátého výročí nacistického obsazení Čech a Moravy. Nerad hovořím o smutných výročích, nerad jsem pohřebním řečníkem, nerad se v duchu vracím k událostem, kdy jsme utrpěli porážku, ponížení či neúspěch, nerad jitřím rány, které se nikdy zcelit nemohou. Přesto promluvím dnes o patnáctém březnu. To proto, že ač zajisté byl vstupem do údolí stínu, přec již věštil příští osvobozeni. Tak se totiž význam patnáctého března jevil alespoň mně, když jsem spatřil prvního německého vojáka v Praze. Co se stalo ? Za Mnichova jsme byli opuštěni velmocemi, opuštěni svými spojenci i těmi, které jsme považovali za své přátele. Nejvýstižněji to řekl Winston Churchill v britské poslanecké sněmovně: “Je po všem. Umlčeno, opuštěno, zlomené Československo ustupuje do tmy.” Pod nátlakem velmocí bylo t. zv. sudetské území odstoupeno Německu. Hitler ujišťoval, že nemá zájmu na území, obydleném ryze českým obyvatelstvem a velmoci byly ochotny zaručit nové hranice zmenšeného Česko-Slovenska. Ze všech těchto slibů však nic nezbylo. President Beneš na znamení protestu odstoupil ze svého úřadu a na jeho místo byl zvolen Dr. Hácha. Ve svém dopise, který by byl měl býti spíše projevem soustrasti než blahopřáním, vyslovil Dr. Beneš jistě pocity celého národa, když novězvolenému presidentu Háchovi slovy dojemnými přál úspěch v plnění přetěžkého úkolu. Vskutku obtíží s nacistickým sousedem jen přibývalo. Po odstoupení našich opevnění ovšem nebylo ani pomyšlení na vojenskou obranu. Hranice zaručeny nebyly a Hitler vyvolával zúmyslně nové a nové nesnáze. Za takovéhoto stavu věcí byl dr. Hácha dne 14. března na popud vyšlý z Prahy, ale nikoli od něho samotného, pozván do Berlína, na týž den večer k rozhovoru s Hitlerem. Účelem prý mělo být odstranění hromadícího se nedorozumění. A v téže noci byl spečetěn osud našeho státu. Dru. Háchovi byl předložen k podpisu během jednání narychlo připravený text, ve kterém president Republiky vkládal osud národa do rukou římského kancléře, který naši zemi bral “v ochranu”. Dr. Hácha nechtěl podepsat a spojil se telefonicky s vládou v Praze. K podpisu se rozhodl až tenkráte — a to mi často sám vyprávěl — když Goering prohlásil, že by v případě odmítnutí podpisu dal následujícího rána leteckým útokem srovnat Prahu se zemí. Dr. Hácha byl přesvědčen, že to není planá výstraha, ale že by k tomuto barbarskému činu opravdu mohlo dojít. Přece si však ještě před podepsá- ním vymohl změnu textu ve snaze, aby tento osudný doklad byl ještě protiústavnějším, než jakým byl v původně připraveném znění. Tváří v tvář nejhrubšímu násilí a hrozbě zničení Prahy neviděl vyhnutí, ale přece nechtěl, aby národ byl právně sebeméně vázán. Ač se později vůči Němcům této dohody dovolával, když ji Němci začali od samého prvopočátku porušovat, přec Dr. Hácha ve svém svědomí dobrého křesťana, vlasteneckého Čecha a vynikajícího právníka nikdy neuznával mravní či právní závaznost této vynucené dohody, kterou v ranních hodinách s vědomím pražské vlády přec jen podepsal. Neuznával její závaznost jak pro nátlak, pod kterým ji podepsal, tak pro překročení své vlastní ústavní pravomoci. V tomto názoru s nim zajisté souhlasil celý národ a všichni slušní lidé celého světa. Došlo tedy dne 15. března, za sněhové vánice, jakoby se samo slunce nechtělo na tento výjev dívat, k obsazení Čech a Moravy podle plánu stanoveného již před Háchovou návštěvou. A nazítří byl vyhlášen t. zv. Protektorát. Slovensku bylo v téže době dáno jaksi na vybranou: sdílet osud podobný osudu Čech a Moravy a ztratit úplně svou vlastní svébytnost, či přijmout z milosti Hitlerovy údajnou státní samostatnost a zachovat si alespoň zdáni neodvislo- sti a — u srovnání s Protektorátem — celou řadu významných politických, vojenských a hospodářských úlev. Za těchto okolností nemohlo rozhodnutí Slovenska nikoho udivit. Jen projevy protičeské zášti nás zabolely. Arci pozdější vývoj a zvláště slovenské povstání nás brzy poučily, že nenávist vůči Čechům byla sdílena jen omezeným okruhem lidi, kdežto v srdcích přemnohá Slováků stále žil odkaz slovenských buditelů, básniků, spisovatelů a státníků, odkaz, který byl též přáním Hlinkovým: touha po plné míře slovenské národní, kulturní a politické svébytnosti v rámci státního soužití s národem českým. Touha, v jejíž příští splnění doufáme i nyní, pokud by se Slováci pro takovéto oboustranně výhodné soužití v budoucnu znovu zcela svobodně rozhodli. Dobře víme, co se stalo po nacistickém obsazení korunních zemí českých. Nad Hradem zavlála novopohanská zástava, věznice se počaly zaplňovat, za nedlouho zapadly brány universit a každý svobodný projev národního života ustal na dobu celých šesti let. Propadli jsme v temnotách, do kterých nás po Mnichovu viděl ustupovat Winston Churchill. Takový byl tedy sled událostí. Onoho 15. března jsem se vracel do Prahy z korunovace papeže Pia XII. Na Wilsonovu nádraží jsem uviděl prvního německého vojáka na české půdě. Nevím jak, nevím proč, ale hlavou mi blesklo, že toto jest začátek konce Hitlerovy "tisícileté” říše. Bylo mi jasno, že pomnichovský stav by byl mohl trvat po generace, ale že tento Hitlerův krok musí vésti k velikému zápolení, k zhroucení nacismu a konečně k osvobození a opětnému sjednocení celé naší vlasti. Poprvé od doby Mnichova mi bylo, jakoby mi kámen spadl se srdce. A za šest let se kruh uzavřel a já jsem na témže Wilsonově nádraží podepisoval kapitulaci vzdávajících se německých a maďarských jednotek. Není tedy pro mne vzpomínka na patnáctý březen pouze vzpomínkou smutnou. Cesta před námi byla sice ještě dlouhou a přemnoho z nejlepších synů a dcer národa se nikdy konce nedočkalo, ale přece již patnáctého března jsem tušil zákmit světla na konci přežalostné pouti šestiletou okupací a protektorátem. Dnes se nám cesta nesvobodou také zdá ještě nekonečně dlouhou a jistě víme, že mnozí z nás se konce nedočkají. Ale světlo, které i dnes zase vidím v dáli, sílí každým rokem, každým dnem, každou hodinou. Onen záblesk, který mi dne patnáctého března 1939 pro- šlehl hlavou mé nezklamal. Nechce se mi věřit, že bych se mýlil dnes. Národ nezhyne, národ nezbloudí. Národ si najde východisko i z dnešního údolí stínu. Národ bude zase sám o sobě rozhodovat. Národ se dočká svobody. A smysl veškeré naší práce spočívá v uspíšení tohoto přeslavného dne. Získejte nám čtenáře Věstníku a American Bulletinu. Prosíme členy ČSNRA o adresy přátel, kteří by se zajímali o naši činnost. Zašleme jim na Vaše doporučení zdarma několik výtisků na ukázku. Vystřihněte a vyplňte následující: Zašlete zdarma ukázková čísla Věstníku nebo Bulletinu (podtrhněte žádané) na Jméno___________________________________________ ___ Adresu__________________________________ __________ Vaše jméno_____________________________ __________ __ VĚSTNÍK • 7 [pageend7]VZPOMÍNKA NA TOMÁŠE G. MASARYKA K JEHO 114. NAROZENINÁM. Je až škoda, že úspěšná politická práce T. G. Masaryka zatlačila, a tím oslabila leckde v národním vědomí jeho význam jako filosofa a myšlenkového národního vůdce. Často se říkávalo: “Musíme se vracet k Masarykovi,” až kdosi lépe vyslovil ono nepochopení jeho učení výrokem: “Musíme Masaryka teprve dohnat.” Je to až tragické, jak mnohým z nás, kteří říkáme a myslíme upřímně, že si Masaryka vážíme, stačí, když pouze opakujeme, že byl President Osvoboditel a “tatíček”. V době národního rozletu přiměl Masaryk svůj národ, aby se zamyslel nad otázkou, kterou si nepoložil žádný jiný národ: má naše usilování o národní samostatnost nějaké všeobecné, vyšší oprávnění než pouhý pud sebezáchovy? A aby mohl odpovědět tuto otázku, rozvinul před naší kypící a bouřlivě rostoucí veřejnosti konce minulého století svou filozofii světa a člověčenstva. Odmítl názor, že vesmír je shlukem náhod a výslednicí slepých sil. Vesmír pro něho je obdivuhodným dílem osobního Boha a byl stvořen podle určitého plánu a za určitým cílem. Lidstvo má v tomto plánu svou zcela zvláštní úlohu, protože lidský duch neumírá s tělem, nýbrž trvá věčně. Na uznání nesmrtelnosti lidské duše a na dobrovolné spolupráci člověka s Prozřetelností na uskutečňování jejího vesmírného plánu stojí celá Masarykova soustava mravnosti. “Věčné věčnému nemůže být lhostejné,” praví o poměru člověka k člověku. A v Hovorech s T. G. Masarykem tlumočí Karel Čapek Masarykovu zásadu: protože svou duší je člověk věčný, každý okamžik jeho života je součástí této věčnosti. “Věčný život” nezačíná až po smrti — jeho začátek žijeme už zde na zemi, a proto každý náš čin, každá naše myšlenka musí obrážet toto vědomí a před věčností obstát. Masaryk zásadně zdůrazňoval potřebu drobné, všední práce. Vždy se najde mnoho lidí, kteří sní, že udělají něco velkého pro vlast — ba i život by obětovali, ale při tom jim unikají příležitosti drobných činů, kterých je tak potřeba, a nakonec neudělají nic. Opodstatnění existence českého a slovenského národa viděl Masaryk v tom, že tento národ má svou úlohu ve vesmírném plánu; úlohu ne vyšší než jiné národy, ale úlohu jedinečnou a jinými národy nezastupitelnou. Náš stát v roce 1918 nespadl nám do klína jen prací několika jednotlivců v prvé světové válce proti Rakousko-Uherskému bezpráví; nebyl to jen odpor, ale hlavně kladná práce několika generaci, která způsobila, že Čechoslováci dali něco celému lidstvu. To kladné “něco”, co jedině opravňuje národ k samostatnému životu, je v našem případě podle Masaryka humanitní ideál, hlásaný našimi buditeli a vyvozovaný z celých našich dějin, počínaje husitstvím. Náš národ má ukazovat světu poměr jednotlivce k jednotlivci, národa k národu. Avšak Masaryk, realista, sám říká: “Avšak humanita, jakožto láska k člověčenstvu v nejširším rozsahu snadno se stává abstraktní, láskou ve fantasii, ne ve skutečnosti. Láska musí být soustředěna. Milovat všechny stejně nelze. Vybíráme si a musíme si vybírat předměty své láskv. Musíme mít určitý cíl. A proto bližní, má-li být láska k němu praktickou, účinnou, je nám nejbližší. A nejbližší každému je matka, otec, bratr, sestra, žena, děti. My ještě nemáme potuchy, co se dá udělat v tomto kruhu, o kterém mvslíme, že jej milujeme. Ale prosím, stopujte sebe i jiné, jaký je náš poměr k nejbližšim osobám, a užasneme často, jak málo je známe, a jak málo je ve skutečnosti máme rádi.” Cílem národního úsilí podle Masaryka musí být: poznávat stále dokonaleji záměry Prozřetelnosti a jednat v souladu s tímto poznáním. V tomto smyslu chápal a hodnotil naše dějiny: jejich vrchol viděl v dobách, směrech a postavách, které těmto požadavkům odpovídaly, úpadek tam, kde se národ tomuto svému poslání odcizil. Úctu a lásku národa získal Masaryk tím, že to, co hlásal, sám celým svým životem konal. Z mravní povinnosti se postavil proti pověře o rituální vraždě, ačkoliv prý “mu do toho nic nebylo”; z pravdomluvnosti odhalil nepravost rukopisů Královédvorského a Zelenohorského; z lásky ke spravedlnosti odhalil podvody rakousko-uherského režimu v procesu proti jugoslávským vlastencům v Záhřebu; z o- pravdovostí se zúčastnil za I. světové války národního odboje, který jej v r. 1915 vedl za hranice ve věku 65 let. Na svém životě si cenil nikoliv vysokých poct, jichž dosáhl, ale důslednost svého jednání. Sám říká: “Mám-li říci, v čem se můj osobní život vyvrcholil, tedy ne v tom, že jsem se stal presidentem. Má osobní satisfakce, smím-li to tak nazvat, je hlubší: že jsem ani jako hlava státu nic podstatného ne- vyškrtl z toho, več jsem věřil a co jsem miloval jako chudý člověk, jako učitel mládeže, jako nepohodlný kritik, jako reformní politik; že stoje v moci, nenacházím pro sebe ani žádného jiného mravního zákona ani jiného vztahu k bližním, k národům a k světu, než jaké mne řídily před tím. Smím říci, že se mi potvrzuje a naplňuje vše, več jsem vě- říval, takže jsem nemusel změnit nic na své víře v humanitu a demokracii, na svém hledání pravdy, ani na nejvyš- ším mravním a náboženském příkazu lásky k člověku. Není to osobité uspokojení z toho, že jsem po celý svůj život, tak podivně a složitě utvářený, zůstal sám sebou; důležitější je, že v tolika zkouškách zůstaly a ověřily se ty lidské a obecné ideály, které jsem vyznával." Takový je odkaz, kterým T. G. Masaryk završil naše národní obrození. JOSEF MARTÍNEK: ZA PŘÍKLADEM UČITELE. Příštím rokem tomu bude 60 let, co v Rakousku byl vybojován velký zápas za všeobecné ,rovné a tajné právo volební, jenž ve svých důsledcích podvrátil základy staré monarchie. Z těch, kdož v tomto boji hráli nejdůležitějši roli byl i náš velký učitel T. G. Masaryk. Vedl ten boj nejen s tribuny parlamentu a s katedry učence — slovem i tiskem, ale v rozhodnou chvíli neváhal jít za tím požadavkem s dělníky i do ulic. Připomeňme si jeho příklad v době, kdy jsme v novém boji za volební právo, za svobodné volby ve své staré vlasti. V zápasu za obnovu tohoto základu československé demokracie jsme dnes zajedno už skoro všichni — až snad na malou hrstku radikálů a hrstku unavenců. Je již zřejmé, že v době míru-nemiru, pokoje-nepokoje a ani-miru ani-války není možné jiný požadavek klást, neb nelze sázet na kartu nukleární války, po které by nebylo ve staré vlasti koho osvobozovat. A právě dnes víc než kdy jindy je nutností ten požadavek vytrvale opakovat. Teď, kdy se o pozornost veřejného mínění světa neucházejí — ale přímo rvou desítky nových národů afro-asijských, je třeba zvlášť se přičinit, aby ve víru a zmatcích doby nebyla zastíněna věc československá a nebylo přehlédnuto, že i země Masarykova volá po vyproštění z kleští nového kolonialismu značky sovětské. Třeba, abychom to činili bez ohledu na to, jestli je požadavek svobodných voleb právě v kursu nebo ne — je-li za dané politické situace, dnes tak měnivé — aktuální nebo ne. Našim úkolem je, aby byl zaktualizován! Učme se v té věci zase od svého velkého učitele: TGM na rozdíl od opatrníků, kteří svůj postup zařizuji dle rozmarů politické chvíle, nikdy se nebál — ani v miru ani za války — jít za svou zásadou a ideou i proti proudu a proud obracet! Co v tom směru dnes vykonáme, nebude ztraceno ani kdyby přišlo období náhlých zvratů, na které toto desítiletí ostatně je tak bohaté. Čím více bude zmínek o naší věci v tisku, čím častěji bude opakován požadavek svobodných voleb pro lid za železnou oponou v parlamentech — a ve Spojených národech — čím více bude v zájmu naší věci ovliv8 • VĚSTNÍK [pageend8]něno veřejné míněni a svědomí svobodného světa, tím více bude možné vhodit vše na váhu ve chvíli rozhodné. Předpokladem úspěchu je zase ta dobrá a drobná práce — které jsme se učili v dobré škole Masarykově. (Americké Listy) Masarykův odkaz. Vděčíme kruhu amerických přátel sdružených v nevýdělečné společnosti Masaryk Publications Trust, jejíž předsedou je Dr. Kenneth D. Miller, že se pracuje na vydání Masarykových děl a spisů o Masarykovi. Jejich přičiněním vyšla krásná knížka vzpomínek Dr. Alice Masarykové “Dětství a mládí”. Vydání je téměř rozebráno a proto možno přistoupit k druhému úkolu. Po pečlivých a odborných úvahách bylo Trustem rozhodnuto pokusit se o anglický překlad a vydání — prvního vydáni — velkého díla Tomáše Masaryka o Dostojevském a jiných ruských autorech 19. století. Původně autor, při psaní svého díla, si představoval, že bude tvořit třetí svazek jeho autoritativního a známého díla “Rusko a Evropa”, anglicky “The Spirit of Russia”. Odpovědným redaktorem je prof. George Gibian na fakultě slovanských jazyků a literatury Cornell university. Byl mu svěřen úkol dílo analysovat a doplnit vysvětlivkami a kritickým výkladem. S nim na překladu spolupracuje Robert Bass, na fakultě dějepisné vědy Brooklyn koleje. Robert Bass se specialisuje v evropských dějinách 19. a 20. století. Jeho hlavním zájmem je střední Evropa a napsal již řadu studii i knih o vývinu mezinárodniho komunismu. Vyučoval dějiny na universitách Columbia, Smith a Mount Holyoke. Spojuje současně své profesorské povolání s prací redaktora politických věd pro newyorské nakladatelství. Svého času působil též na státním departmentu a Free Europe Committee. Původem z Československa, Robert Bass je domovem ve Spojených státech od r. 1940, ovládá angličinu, češtinu a němčinu a v rámci své rozsáhlé redaktorské a vědecké zkušenosti projevoval vždy velký zájem o Tomáše Masaryka. Dle sdělení Dr. Kenneth Millera, doufá se, že rukopis bude připraven pro nakladatele do konce roku. Zájezdy na americký východ a světovou výstavu v New Yorku. První výprava, která odjíždí na dva týdny dne 25. dubna, je téměř, až na poslední místo v busu, vyprodána. Na druhou výpravu, která vyjede busem z Chicaga dne 16. června je mnoho zájemců, takže je nutno se přihlásit co nejdříve v úřadovně ČSNRA, 4125 West 26th St., Chicago 23, Illinois. Odjezd dne 16. června k Niagarským vodopádům; 17. června návštěva Hyde Parku a příjezd do New Yorku. Pobyt do 23. června zahrnuje Československý den. dvě návštěvy světové výstavy, prohlídku United Nations, Empire State Building, večírek s krajany atd.; odjezd do Washingtonu dne 23. června se zastávkou v Belcamp v Baťových závodech. Ve Washingtonu je na programu prohlídka Bílého domu, kapitolu, Mount Vernon na řece Potomac, návštěva hrobu presidenta Kennedyho na Arlingtonském hřbitově, projížďky městem a prohlídky nejdůležitějších státních budov atd. Odjezd z Washingtonu dne 27.. návrat do Chicaga dne 28. června. Výpravy povede ses. Welclová, což je zárukou bezvadné přípravy, bohatého každodenního programu, dobrého ubytováni a příjemné společnosti. Závdavek $25.00 je nutno za- nravit co neidříve. zbytek do 22. května 1964 OBNOVILI JSTE SI PŘEDPLATNÉ VĚSTNÍKU? $2.00 ročně. JOSEF MARTÍNEK: STAŘÍ ČEŠTÍ ŘEČNÍCI V AMERICE Českých přistěhovalců ve Spojených státech ubývá. Za první světové války bylo jich přes 300,000, za druhé války už polovice toho počtu: 159,000. A dle posledního sčítáni obyvatelstva v r. 1960 zbylo jich už jen 92,000 (slovenských přistěhovalců 125,000). Zajímavo však je, že ta hrstka, jež zbyla, má k sobě nepoměrně blíže než v době, kdy imigrace vrcholila. Zásluhu o to má ovšem technický pokrok. Zbývající naše osady jsou spojeny hustou sítí železniční, kterou doplňuje hustější ještě síť autobusová. Největší spojkou pak je soukromý automobil, který má skoro každá rodina. A kdežto dřív krajan, chtěl-li slyšet dobré české slovo, musel vážit cestu, někde dost dlouhou, do schůze nebo do kostela, dnes si zapne rozhlasový přijímač a poslouchá pohodlně. Několik českých rozhlasových stanic na severu bylo sic v poslední době zrušeno, ale otevřeny nové na západě, v Coloradu, Kalifornii a Oregonu. A ovšem cestuje se jako nikdy před tím. Rozkvět automobilové éry spadá šťastné v dobu, kdy staří naši přistěhovalci jsou většinou už existenčně dobře zajištěni, mnozí tráví leta na odpočinku a mohou si dovolit podívat se bezstarostně po světě. V krajanských novinách najdete dnes co nebývalo: dopisy popisující cesty autem po celé Americe, Kanadě, ba i Mexiku. A jezdí se čím dál víc i skupinově v autobusech: z Chicaga se podnikají výpravy do New Yorku a Washingtonu, do Arkansasu, na Floridu a Kalifornie. Nikdy ještě nebylo takového sblížení našich osad jako je tomu dnes. Jinak bývalo nejen před sto, ale ještě před padesáti lety. Tu hlavni spojkou krajanskou bylo slovo tištěné: krajanský časopis, kdy skoro každá větší naše osada měla svůj místní týdeník. Stejný pak hlad jako po českém slovu tištěném byl hlad po českém slovu mluveném, zvlášť v osadách roztroušených v preriich a lesích amerického středozápadu. A to byla doba, kdy předůležitým činitelem v krajanském životě byli řečnici. Nejvíc bylo ovšem řečníků místních. Vedle kněží a kazatelů byli ře níky hlavně redaktoři. Redaktor nejen dělal své noviny (za něž dost často těžce dobýval předplatné — na venkově někdy odváděné v naturaliích), ale učil v české škole, býval rozhodčím ve sporech (které, jak poznamenal jednou Tomáš Čapek, dost často sám vyvolal) a mluvil na pohřbech a ve schůzích. Ve své řečnické působnosti omezoval se většinou na svou osadu. Pronikl-li řečnický jeho věhlas za místní meze a byl-li zván na přednášky do osad jiných, stal se řečníkem slavným. To byla už váženější třída řečnická a vyšlo z ní několik jmen brzo známých a vážených po celé krajanské Americe. V letech sedmdesátých minulého století byli to hlavně starý filosof a básník Ladimír Klácel a redaktor F. Zdrůbek, v letech osmdesátých a devadesátých Václav Šnajdr a zvlášť Lev J. Palda, největší orátor staré krajanské Ameriky. Na konci minulého století vážnost řečníků stoupla v krajanských kruzích neposlední měrou i proto, že v tu dobu plně kvetlo orátorství ve veřejném životě americkém. Přednášky takových řečníků jako byli zlatoústý Robert Ingersoll a stříbroústý William Jennings Bryan bývaly událostí a denní tisk jejich projevy citoval v úplnosti, někdy na celých stranách. A trochu té slávy řečnické padalo tenkrát i na orátory české . . . To byla doba jako připravená pro přednášky spisovatele a cestovatele E. St. Vráze. když se usadil v Chicagu. Vráz nřed 50 lety přednášel opravdu po celé krajanské Americe. Přednášel o svých cestách a povzbuzoval ruch národní. Na jeho schůze na americkém středozápadě jezdívali čeští farmáři na vzdálenosti desitek mil. Dnes to není nic obtížného, ale tehdy takový farmář vezl rodinu bryčkou po cestách nedlážděných a málo sjízdných. Ale jezdilo se někdy 20-40 mil a Vráz snad nikdy nemluvil k prázdným židlím. Ale neVĚSTNÍK • 9 [pageend9]litoval námahy ne malé: česká Amerika byla jeho milým šestým dílem světa a znal ji jako málo kdo před ním. Koncem minulého století však v Americe řečnická sláva už zanikala, a když pominula v životě americkém, vzala za své i v životě našich krajanů. Přispěla k tomu nejvic ovšem okolnost, že s příchodem nové přistěhovalecké vlny krajanů v staré vlasti dobře vyškolených, řečníků neobyčejně přibylo. Nebyli už vzácností. Nejvíc řečníků měli socialisté, kteří mívali i řečnické školy a dokonce i příručku pro řečníky, kterou z německého na poměry českoamerické upravil redaktor Antonín Huettler v Clevelandu, v staré vlasti dobře známý básník Čenek Ostravický. Soutěž řečnická byla tím větší, že před první světovou válkou zajížděli do Spojených států i velcí řečníci ze staré vlasti. Někteří, jako na příklad Dr. Scheiner, vůdce sokolský, a posl. Klofáč, se omezili na několik větších osad, jiní: Karel Pelant, posl. G. Habrman a sen. dr. Frant. Soukup sjezdili půl Ameriky a své zkušenosti pak vylíčili doma v tisku i knižně. Nejvíc však krajanskou Ameriku zcestoval a jedinečně poznal sen. Vojta Beneš. Před první válkou zavítal do Ameriky jako reformátor zdejšího krajanského školství a poznal Ameriku východní. Za prvního odboje pak jako organisátor největší odbojové organisace prošel ji křížem krážem a založil většinu více než 300 odboček odbojových. Zkušenosti své vylíčil živým slovem v několika spisech, ba i v skladbách veršových. Do trojice řečníků, kteří prosmejčili krajanskou Ameriku nejvíce patřím vedle Vráze a Vojty Beneše asi já. Před první válkou jsem jako dělnický redaktor zcestoval nejprů- myslovějši kraje středozápadu, zvlášť jižní Ohio, západní Pennsylvanii, Illinois a Wisconsin. Za války mne přednáškové cesty zavedly na americký západ. Nebylo to cestování snadné. Jednou v Oklahomě musel jsem čekat v židli na malém nádraží v studené noci od půlnoci do 6 hodin ráno. Jindy pro náhlou povodeň Red River jsem se zpozdil o den na přednášky v Texasu, kam jsem dojel nemocný, neboť jsme museli v studeném dešti v noci jít pěšky několik mil na most, který ještě držel. A když mne bratři Wimrové vezli starou Fordkou ze St. Louis do Edwardsville, uvázli jsme v blátě a dojeli na místo v 11 hodin v noci. Ale obecenstvo bylo na výsost trpělivé a uznalé. Horníci a farmáři z místa i dalekého okolí vydrželi na místě a přednáška se konala bez ohledu na čas a okolnosti. Vzpomínávali jsme za druhého odboje, kdy poměry byly už docela jiné a podobné nynějším, s Vojtou Benešem na naše cestování v odboji prvním a byly to vzpomínky docela už příjemné. Dárek předplatitelům Věstníku. U příležitosti nadcházejícího sjezdu Československé národní rady americké nabídl Čs. zahraniční ústav v exilu, že bude předplatitelům “Věstníku” zasílat zdarma svůj časopis “Tribuna”. “Tribuna” vychází šestkrát do roka o rozsahu 4 stran a je určena především čtenářům v Československu, kam se dostává různými cestami. Je proto psána s jiného hlediska než Věstník a může být pro ty, kdo se o československé věci zajímají, vhodným doplňkem. Je časopisem zcela samostatným, a Československá národní rada nemá vliv na jeho obsah a nestaví se za jeho názory, ale ráda přijímá tento projev vzájemnosti v našem společném boji proti komunistům. Kdo z čtenářů Věstníku by si přál “Tribunu” zdarma dostávat, ať nám to sdělí, a tento časopis, který letoškem vchází do svého šestnáctého roku, mu bude zasílán. V NOVÝ ŽIVOT "Proměny". Ladislav Radimský uvedl první číslo “Proměn”, publikace SVU, těmito slovy: Nikdy neměli pravdu ti, kteří věřili v stálost podob, tvarů a forem. Před našima očima a za našeho života sama Euklidova geometrie ztratila svou jedinečnost, prostor a čas, do- nedávna ještě neproměnné kategorie našeho poznání, se topí jeden v druhém, a atom, podle svého etymologického významu “nedělitelný”, se rozpadá v záření celých duh nových a nevídaných barev a tónů. Vývoj, uvězněný Darwinem do světa živých forem, zachvacuje pomalu a jistě i říši hmoty a nerostů, historie člověka se stává jakousi přírodní vědou a přírodní vědy historií. Proměněné vědy i dějiny letí stejně rychle, takže lidská soudnost a logika jim často nestačí, paradoxy nás utlačují. Má prababička musela jako mladá ještě z Prahy na Riviéru jet dostavníkem, já, jehož držela v náručí, se chci dožít přistání lidí na Měsíci. Kdo žije déle než půl století, pamatuje dobu Habsburgů, Hohenzollernů, a Romanovců — a také se radoval z pádu diktátorů pravých i levých. I ideologie se mění a stárnou, na příklad marxismus, tento nadějný mladík před sto lety, je dnes fossil- nim starcem, hledajícím svou budoucnost na periferiích světa. Pod elektronickým mikroskopem vidíme hmotu se proměňovat v energii a naopak, vidíme tedy proměny báječnější, než o nich piše Ovidius ve své básni, v níž Narcis hyne marnou touhou se dotknout svého vlastního obrazu, do něhož je zamilován. Naše pohledy do dálky krystalizují v nových tvarech, daleké perspektivy se teď uskutečňuji v proměnách. Registrovat, chápat, vykládat a urychlovat tyto proměny je prvním úkolem vzdělanců. Vědci je mají uskutečňovat, básníci o nich zpívat. Duch, krmený slávou nového, o nich vypravuje těm, kteří je nevidí a neslyší. Nikoho se proměny, jichž jsme svědky, nedotýkají tak osudově a niterně jako českých a slovenských vzdělanců, žijících v cizině. Stojiť, jako živé seismografy, po celém světě, ve středu děni, a mohou lépe než jejich bratři v Československu na sobě pozorovat poruchy, jimiž se otřásá naše země, a mohou proto vykonávat určitý malý vliv, jehož sila bude úměrná jejich nadšení a umu, na žádoucí proměnu českého a slovenského člověka. A vydávají-li svůj časopis, o čem jiném mají v něm psát, než o proměnách, jichž cestu mají připravovat? Proměny jsou něco jiného než změny, jsou víc než změny. Již Ovidius, o nich zpívající, vidí v bozích příčinu všech metamorfos a na důležitém místě své básně říká “Omnia mutantur, nihil interit. . . Všecko se mění, nic nezaniká. Proto nesmíme při pozorování změn podob a tvarů zapomenout na to, co nehyne, co se jen proměňuje. Pohyb dovede měřit jen ten, kdo stojí v pevném bodu, relativním vztahům rozumí jen ten, kdo věří v konstantu rychlosti světla. Všecky změny totiž nejsou proměnami, ne všemi se má zabývat vědec a básník. Jsou změny nicotné, které nebudou trvat, změny způsobené osobní i třídní nenávistí. Podle posledního verše Dantovy básně jen Láska pohybuje sluncem i jinými hvězdami. A ve shodě s Dantem, jehož výročí v roce 1965 oslavíme a který nedefinoval jen středověk, nýbrž zahájil i renezanci, náš Otakar Březina zřel podobně a stejně pronikavě v dalekých perspektivách na cíle světa, když napsal: “Ti, kdož se obávali žáru svobody, vždy prudčeji sálajícího v atmosférách ducha a viděli v proměnách, které se připravují na této zemi, nebezpečí pro vzrůst člověka, nepochopili závratného tajemství lásky, jež rod náš nese v sobě jako skrytý poklad a které rozzařuje naděje milujících tak, že přesahují všecko, co jsme dosud slyšeli z rozhovoru země s hvězdami.” (Dokončení na str. 13.) 10 • VĚSTNÍK Prosíme, oznamte nám včas změnu adresy. [pageend10]70 LET PROF. VÁCLAVA HLAVATÉHO. Náš slavný přítel prof. Václav Hlavatý dožil se sedmdesátky, o čemž jsme se však nedověděli až pozdě. Mohli jsme tedy přát opožděně vše nejlepší až na plese chicagské oblasti ČSNRA, kterého se zúčastnil. Na obrázku od leva: jeho přítel a člen předsednictva ČSNRA br. Karel Glaser, prof. Hlavatý, (v druhé řadě) br. Frank Kratochvil, předseda plesového výboru. Václav Hlavatý promoval r. 192Q na Karlově universitě. Když dostal stipendium Rockefellerovy nadace věnoval se čistě vědě, studoval v Holandsku, Římě, Paříži a Oxfordu. R. 1928 se vrátil do Prahy, kde přednášel zprvu jako soukromý docent a od r. 1930 jako řádný profesor filo- sofické fakulty Karlovy university. Rok 1937 a část roku 1938 ztrávil jako “visiting professor’’ na universitě v Princetonu, avšak válku prožij doma. V době, kdy byly české vysoké školy zavřeny, ponořil se opět plně do studia. Když po krátkém záblesku svobody znovu padlo na zemi temno, opustil podruhé pražskou katedru a po krátkém působení na pařížské Sorbonně se stal profesorem americké university státu Indiana. Ve svobodném prostředí se jeho rozvinuté tvůrčí síly rychle násobily. Roku 1953 prošlo jeho jméno celým vědeckým světem, když se mu podařilo matematicky vyřešit novou Einsteinovu teorii o podstatě vesmíru, teorii jednotného pole. List “New York Herald Tribune” zařadil tehdy prof. Hlavatého mezi deset nejvýznamnějších vědců současné doby. Byl vyznamenán za svou vědeckou činnost universitami v Římě, Bruselu, Pavii a Indianě — a my jsme byli vyznamenáni jeho přátelstvím. Z OBLASTÍ A ODBOČEK. CHICAGSKÁ OBLAST. Na výroční schůzi byl zvolen následující výbor pro rok 1964: Předseda br. B. Vaněk, I. místopředseda pluk. O. Pej- ša, II. místopředseda dr. M. Ferjenčík, tajemník A. Šalomoun, zapisovatelka ses. V. Matelová, pokladník br. K. Glaser, účetní ses. P. Janečková. Činnost oblasti se převážně zabývala pořádáním 13. plesu, jež se stal dostaveníčkem krajanského Chicaga. Finanční přínos plesu je potěšitelný, ale hlavně si vážíme návštěvníků, s kterými se navzájem seznamujeme. Upřímný dík patří všem odbočkám a jednotlivcům, kteří pod vedením pořadatelského výboru s předs. br. F. Kratochvílem se postarali o to, že ples měl velký úspěch. Podíl na předběžných pracích, hlavně administračních, měla kancelář Rady se ses. Welclovou v čele, Janečkovou a br. Glasrem. Činnost odboček: Odbočka Mistr Jan Hus — členové se plně zúčastnili prací s plesem. Při schůzi odbočky ses. J. Žáčková vzpomněla únorového komunistického puče před 16 léty. Ses. Matelová a Burzínská měly projev, v němž vzpomněly TGM a syna Jana. Odbočka Česká Kalifornie vzpomněla při své schůzi náhlého skonu svého člena br. Arthura Vaňka, zasloužilého kulturního pracovníka a dlouholetého předsedu pěveckého sboru Lyra. Krajanská Amerika v něm ztrácí velkého přítele a oddaného pracovníka. Odbočka Západní Předměstí uspořádala filmový večer, na kterém promítal světelné obrazy a filmy br. Albert Svoboda ze své evropské cesty, Berlin, Porýní, Salzburg, Berchtesgaden, Vídeň atd. Odbočka Jan Masaryk se podílela na práci organisačního výboru, jež se snaží o nábor nových členů. Br. Hlubuček napsal pro místní americký tisk článek o únorovém puči v ČSR, a br. Kříž připravil projev pro rozhlas oblasti o významu TGM. Členové nadále sledují americký tisk a reagují na články týkající se ČSR a boje proti komunismu. Ses. Fal- tusová, tajemnice, hlásí, že bylo posláno přes 30 těchto dopisů a že odbočka vypomáhá s organisační prací ČSNRA, odeslala 294 dopisů. Příští výborová schůze se bude konat ve středu, dne 1. dubna, v 8 hod. večer, v domě br. Chalupy. 55 So. Linden, Palatine. Podrobnou zprávu o činnosti odbočky zapsala ses. J. Karasová. Odbočka Gen. M. R. Štefánik podala předsednictvu několik iniciativních návrhů, zaslala petici gen. poštmistrovi o vydáni poštovní známky k stoletému výročí založeni Amerického Sookla, a prováděla další nábor členů do odbočky. Nová odbočka 28. října pořádá měsíční schůze a připravuje se organisačně. Oblastní výbor vyslovuje soustrast Svazu čsl. důstojníků v exilu nad ztrátou tří členů. Jsou to bří. gen. Dastych, major VI. Pavlík v N. Y. a podpluk. Rozsypal v Chicagu. Na rozhlase Oblastního výboru promluvili: ses. předs. V. Vrázová o únorovém komunistickém puči, br. F. Kratochvil k 13. plesu Obl. výboru, br. K. Kříž o TGM a tragické smrti Jana Masaryka, br. A. Šalomoun o prodeji pšenice sovětskému bloku, a br. dr. F. Schwarzenberg k 25. výročí obsazení ČSR nacisty dne 15. března 1939 a o zřízeni tak zvaného Protektorátu Čech a Moravy. Všechny projevy na rozhlase byly uveřejněny laskavosti Denního Hlasatele. Prosíme naše čtenáře a přátele, aby upozorňovali své známé a přátele na rozhlasové vysíláni Oblastního výboru každé úterý, o 7. hod. večer, které uvádí zprávy o činnosti ČSNRA a nejčerstvější zprávy o dnešních poměrech v ČSR Během celé rozhlasové hodiny si mohou vyslechnout oznámení našich krajanských obchodníků hlasatelkou ses. Faltovou, a ku konci hodiny jim bude podán přehled světových událostí našim známým a spolehlivým zpravodajem, redaktorem J. Faltou. A. Šalomoun, tajemník. VĚSTNÍK • 11 [pageend11]ODBOČKA YORKVILLE, NEW YORK. Odbočka Yorkville konala dne 10. února t. r. výborovou schůzi rozšířenou o členy revisniho výboru. Schůze zhodnotila výsledek Matějské pouti, pořádané 26. ledna a konstatovala, že tento podnik byl úspěchem nejen po stránce propagační a společenské, ale také po stránce finanční. Revisní výbor provedl finanční revisi Matějské pouti a shledal vše v naprostém pořádku. Bylo rozhodnuto, aby příští členská schůze se konala 24. března. Na programu schůze, po vyřízení běžných záležitosti, bude cestopisná vzpomínka prof. Vratislava Buška na thema “Po stopách Tutanchamona, Egypt ve starověku a dnes”, jež bude doplněna barevnými diapositivy z loňského zájezdu prof. Buška do Egypta. Členové výboru odbočky byli plně zapojeni do krajanského života. Předseda odbočky br. Vladimír Walzel se zúčastnil dvou schůzí přípravného výboru pro Československý den na světové výstavě v New Yorku (14. a 28. února) a počátkem března navštívil společně s Rev. Shintayem a Rev. Šef- lem za účasti technických zástupců Spojeného Sokolstva na americkém východě světovou výstavu, jejíž pavilony se horečně dokončuji, a projednali řadu technických otázek týkajících se Československého dne s příslušnými referenty světové výstavy. Kulturní referent odbočky Jan Snížek ve spolupráci dalších členů odbočky (Kout, Rada, Křiž, Jurán- ková, Rozmarýn) uvedl na jevišti T. J. Sokola Tetauerovu hru ze života Boženy Němcové “Život není sen” pro Národní radu žen svobodného Československa. Pokladní odbočky sestra Jarmila Uhlířová, učitelka české školy v New Yorku, připravila se žačkami a žáky této školy část programu při oslavách 114. narozenin presidenta Osvoboditele T. G. Masaryka, které pořádal Oblastní výbor ČSNRA dne 8. března ve velkém sále T. J. Sokolovny. Více než 40 žáků a žákyň zazpívalo sborově české, moravské a slovenské národní písně, dvě skupiny — mladší a starší, předvedly ukázky národních tanců a jednotlivci recitovali básně vzpomínající T. G. Masaryka. Návštěvnici oslav obdivovali krásnou a jasnou českou výslovnost dětí, jež se všechny narodily mimo území Československa a vysoce hodnotili zásluhu sestry Uhlířové o udržování českého jazyka mezi těmi nejmenšimi. Místopředseda odbočky br. J. Gašparec s tajemnici a předsedou se zúčastnili schůze svolané Oblastnim výborem ČSNRA, na kterou byli pozváni zástupci ostatních krajanských spolků, na níž byla projednána spoluúčast všech československých krajanů na Československém dni na světové výstavě. V rámci náborové akce odbočka získala dalších 8 členů, čímž zvýšila počet členstva na 71. Jarmila Svitavská-Walzelová, tajemnice. PRVNÍ ODBOČKA NA LONG ISLAND. Naše odbočka, společně s legionáři, se zúčastnila v neděli odpol. dne 8. března oslav narozenin presidenta Masaryka. Z celé té kdysi mohutné armády legionářské nám zůstává jen malý houfek bělovlasých brášků, ale nikdy neopomenou nastoupit a uctit památku svého velitele. Letošní oslava byla neobyčejně zdařilá, k čemuž přispělo vystoupení české školy. Děti byly v národních krojích a nacvičila je pí. Uhlířová, tančily a zpívaly národní písně. Překrásné a dojemně nám vyprávěl o presidentovi Masarykovi Jan Kučera, býv. farář českobratrského sboru Praha - Smíchov, který byl blízký Masarykově rodině, když president žil na Lánech. Jedna z nejlepších vzpomínek, které pisatel kdy slyšel. Další události je otevřeni newyorské výstavy a Československý den 21. června. Vybízíme krajany, aby si svou návštěvu New Yorku plánovali na tento den a možno-li, aby si přivezli národní kroje. Program bude trvat dvě a půl hodiny. Kroje by rozhodně zpestřily i hlediště. Počítáme ovšem s tím, že přivítáme výpravu ČSNRA a těšíme se na chicagské přátele. Frank Havlík. ODBOČKA JAMES HOVORKA, ST. PETERSBURG, FLA. Na poctu našeho velkého státníka a osvoboditele Tomáše Masaryka byl pořádán koncert v Williams parku na t. zv. Czechoslovak Day, dne 3. března. Koncert byl nejlepší, jaký jsme kdy měli. Náš br. John Horák ze Sarasoty se střídal s dirigentem J. Lefterem v dirigování. Tento den je pro nás skutečně slavnostní. Přijela z Tampy výprava ČSNRA se ses. Welclovou, a ani národní kroje nescházely. Jsme si jisti, že naši hosté byli na nás hrdi. Po koncertě naše předsedkyně Helena Hovorková pozvala celou výpravu do svého krásného domova. Den byl slunečný, besedovalo se nám mile venku, zpívali jsme české a slovenské písně, a bylo vidět, že se hostům u nás libí. Den radostně začal a radostně skončil za krásné pohody a dobrého pohoštění. Večírky uspořádané v neděli dne 8. a 22. března se též vydařily. Máme vždy velkou návštěvu a tímto způsobem uvědomujeme hosty o činnosti Rady. jak důležitá je práce k ochraně demokracie. Máme i smutnou zprávu, odešla nám navždy naše dlouholetá členka ses. Emma Trnková. Za odbočku promluvila nad rakví ses. Irene Sedletzová, byla pochována za četné účasti členů. Na památku zesnulé věnovali ses. Rose Pihrtová $2.00, manželé Kalabzovi $5.00 a pí. Kutáková z Clevelandu $2.00. Za odbočku přeji všem krajanům veselé velikonoce. Irene Sedletzová. MASARYKOVO SDRUŽENÍ V DETROIT. Vzpomínka na presidenta Masaryka. Důstojná vzpomínka 114. narozenin presidenta Osvoboditele byla dobře navštívena v sobotu 14. března a program byl zajímavý a pochvalně přijat. Pořad veden byl předsedou Sdružení, br. Janem Sklenářem, a vystoupily v něm mladé, talentované děti manželů Bezděkových, dále 3 děti, vedené sestrou Blanche Peters (Dvořákovou), zatančily řadu tanečků na národní písně; následovaly deklamace sestry M. Heřmanové, Idyla od Machara a humorný přednes br. B. Mas- senyho ze života našich ve staré vlasti. Mladí Bezděkovi, Pavel a Joyce, hráli pianové skladby klasické hudby. Velice se líbilo číslo malých 3 tanečníků, děvčátek, Joyce Petersové, Jane Sarikenové a hocha P. Sarikena. Vtančili do místnosti za písně Haj, husičky, haj a tančili k nápěvům národních písní. Hudbu obstaral manžel Frank Peters a bylo to vše velmi pěkné. Po programu následovala krajanská beseda a občerstvení, které obstaraly naše sestry. Oznámeny byly důležité podniky a přítomní podepisovali žádosti k vydáni poštovní známky k poctě sto let Sokola. Přijato bylo více darů a placeno bylo členství na rok 1964. Šťastnými majiteli souboru hezkých polštářů byla maminka dvou dětí paní Sari- kenová. Polštáře byly darovány sestrou Lillian Smithovou; sestra Božena Eisnerová věnovala krabičku cukroví. Sdružení děkuje tímto všem přítomným za návštěvu a podporu, našim hospodyňkám za dary pečiva a potřeb do kuchyně, děkujeme též za peněžité dary. Byly to: Br. Laďa Literak $8.00, ses. Lillian Smith $5.00 k uctění památky paní Elizabeth Kocisové a $3.00 k uctění památky br. Carl Kocise, ses. Eliz. Tobiášová $3.00 k uctění památky br. Carl Kocise, manž. A. Benesh $3.00, ses. Anna Třešňáková $1.00. Dary u dveří činily celkem $23.50. Díky všem. Byla to pěkná vzpomínka na velikého muže našeho národa na shromáždění mnohých členů a přátel. A. Benesh. ODBOČKA WASHINGTON, D. C. Zajímavé zprávy budou uveřejněny příště; týkají se repre- sentačního plesu, příprav na Citizenship Day, večírku na uvítanou výpravy atd. 12 • VĚSTNÍK [pageend12]ODBOČKA T. G. MASARYK, LOS ANGELES, CALIF. Schůze dne 1. března v sokolovně byla hojně navštívena a to bývá vždy dobrá nálada. Po přečtení a schválení zpráv, oznámil předseda br. Svídenský, že br. J. Mikla se vzdává úřadu tajemníka, poněvadž z existenčních důvodů opouští Los Angeles. Je vždy škoda, když odejde někdo, kdo by byl jistě plně užitečný. Přejeme br. Miklovi mnoho zdaru v San Francisku. Na jeho místo byl navržen a jednohlasně zvolen za tajemníka br. Karel Fink. Br. Svídenský s radostí oznámil, že odbočka Rady se zapojuje k ostatním krajanským organisacím k oslavám narozenin T. G. Masaryka. Jsou to American Czech Women’s Club, ČSA lože č. 458, Sokol a Sokolice Los Angeles, jednota ZČBJ, Kroužek Pilná ruka a Pasadena Beseda. Po projevu br. předsedy schůze směřovala k blížícím se oslavám a ses. Daša Levinová vzpomněla, že Národní rada, jejímž jsme členy, hrála již v první světové válce významnou úlohu a že si máme tuto její záslužnou činnost plně uvědomovat a být na členství v ČSNRA hrdi. Procítěně vzpomenula dne 13. září 1918, kdy Národní rada svolala schůzi v sokolovně v New Yorku, na které profesor Masaryk již tehdy upozornil na význam práce ČSNRA a že ne vždy fysickým bojem, nýbrž především zdokonalováním ducha nalezneme cíl života. Prací se staneme způsobili a schopní boje. Zásluhou přítomného Dr. Jelínka a jeho ženy měli jsme vzácnou návštěvu, mistra Rudolfa Frimla. Dr. Popper a Eduard Ingriš tvořili s ním vzácnou hudební trojici. Zajímavě a vtipně nám naháněl “husí kůži” Eduard Ingriš svou přednáškou o své plavbě džunglí. Slíbil nadšeným posluchačům, že na příští schůzi předvede své vyprávění dokumentárním filmem. Mistr Friml byl ve výborné náladě, ochotně podepisoval autografy, zatím co naše obětavé sestry se postaraly o výborné pohoštění. Důvtipná sestra Donátová nezapomněla na svátek Pepiček a Pepíků a jejím přičiněním obdrželi pozvánku podepsanou skladatelem Frimlem. Oslava Masaryka vyzněla velmi dobře, za nebývalé účasti, program řídil br. A. Dusil. Býv. solista divadla 5. května v Praze, tenorista Jaroslav Zvolánek, za klavírního doprovodu Ed. Ingriše, přednesl klasické písně Antonína Dvořáka. Bořka Knobloch se překonal mistrnou recitací. Taneční skupina, kterou řídili manželé Hitnausovi měla ráz "Dobrá věc se podařila”. Překvapením bylo vystoupení koncertního mistra houslisty Jánoše Goldwina. Jánoš patří mezi ty, kteří přispívali tomu, že Bratislava měla ve střední Evropě mezinárodni ráz. S radostí jsem jej doprovázel na klavír, a ještě větší radost mám z toho, že náš absolvent mistrovské školy bude prvním houslistou sedmnáctičlenného orchestru chystané premiéry, Ingrišovy operety, dne 25. dubna, v krásném Ebell divadle na Wilshire Blvd. Oslavu Masarykovu zakončili manželé Věra a Vladimír Svídenských rozhovorem o Masarykovi, bylo inspirováno rozhovorem Karla Čapka s Masarykem a vyznělo to krásně. Srdečný dík za spolupráci všem. Úspěch byl veliký. Karel Fink, taj. “PROMĚNY”— (Dokončení ze str. 10.) Tento rozhovor země s hvězdami se dostává do nového stadia. I ti, kdož nemohou posílat hvězdoplavce do prostoru, musí se tohoto rozhovoru účastnit poctivě a skromně, ale bez pocitů méněcennosti. Český a slovenský vzdělanec musí být proniknut nejlepší tradicí národa, z něhož vyšel, a musí stát na straně dobyvatelů, na straně experimentátorů, na straně proměny věku a myšlení. A jeho časopis, i kdyby mu osud určil roli co nejskromnější, musí se snažit o to, aby takovou a nejinakou stranickost, stranickost vznešenou, při- čaroval do svých stránek. Proměny budou vycházet čtvrtletně, předplatné pro členy $4 00, pro nečleny $5.00. Objednávky vyřizuje Dr. John G. Lexa, 47-16 Austel Place, Long Island City, New York. NÁROD SOBĚ. Znovu se dnes musíme omlouvat, že se nám ještě nepodařilo dohnat zpoždění v uveřejňování darů, jimiž nám naše krajanská veřejnost umožňuje pokračovat v naší práci. Podáváme další výkaz toho, co je národní sbírkou v tom nejkrásnějším slova smyslu, a všem znova děkujeme. $242.50 a $90.00: Chicagský oblastní výbor Čs. národní rady americké. $200.00: Krajanský výbor, Cleveland, Ohio. $140.00: Odbočka “Manhattan” Čs. národní rady americké. $100.55: Vzdělávací spolek “Jan Masaryk”, Chicago, Ill. $100.00: Anton Spicl, Eustis, Fla. $88.00: Neznámý dárce z Fresno, Calif., pro nemocné uprchlíky v Německu. $50.00: Clarendon Hills Lions Foundation. $40.00: Masaryk American Alliance, New Buffalo, Mich. Po $25.00: Charlotte G. Masaryk Society, New York, N. Y.; Ann May Johns, Chicago; Francis Kaan, Tampa, Fla. $20.00: Frank Absolon, Everson, Pa. Po $15.00: Sokol San Francisco; V. Richter, Chicago; Joe Malik, Tucson, Rriz. $12.06: Vlasta Vrázová, Berwyn, Ill. $12.00: Adolf Čierný s manželkou, Brookfield, Ill. Po $10.00: A. Kužel, Chicago; Fr. Mudra, Riverside, Ill.; Fred Vodák, Chicago; Sokol Říp, Pittsburgh, Pa.; Chas. Srsen, Hope, Minn.; manž. Váňovi, San Bernardino, Calif.; J. Staněk, Chicago; E. J. Štembera, Filadelfie; A. Vozech, New York; Frank Musal, Montreal, Canada; B. Polanský, Glencoe, Ill.; Caroline Janeš; P. Dayton, New York; Marie Sokol, Riverside, Ill.; manželé Kaminský, Hopkins, Minn.; Marie Vítková, Cedar Rapids, Iowa; E. Drahovzal, Lodge Cedar Rapids, Cedar Rapids, Ia.; K. Palas, Downey, Calif.; manž. Janečkovi, Chicago; W. Smutný, Detroit, Mich.; P. B. Marek, Berwyn, Ill. $8.00: J. Polach, Washington, D. C. Po $7.00: Kateřina Jakšová, Chicago, Ill.; R. Petr, White River, S. D. Po $6.00: Antonie Kosová, Glendale, Calif.; Americko-čes- koslovenský klub, Yucaipa, Calif.; Mary Drab, Dumont, N. J. Po $5.00: Marie Muška, Long Island City, N. Y.; C. Skala, Larkspur, Calif.; F. J. Dvořák, Masaryktown, Fla.; Mrs. L. C. Kruse, Houston, Texas; John Babuška, Perth Amboy, N. J.; A. Sourek, San Diego, Calif.; Marie Bosák, St. Louis, Mo.; R. Hastava, Oceanside, N. Y.; F. Binder, Chicago; F. Synková, Wauwatosa, Wis.; Anna Machek, Wilmington, Ill.; L. Matoušek, Chicago; Angela Kavina, Berwyn, Ill.; Ženská národní rada v exilu, Chicago; Vrbovčonský Krúžok, Brooklyn, N. Y.; Dr. J. Němec, Washington, D. C.; F. A. Lenhart, Berkeley, Calif.; Pacifická župa AOS, Woodland Hills, Cal.; Ant. Jedlička, San Diego, Calif.; Řád Rosebud, White River, S. D.; Lodge New Haven, No. 257, North Haven, Conn.; American-Czech Ladies Club, Miami, Fla.; Klub Kladno a okolí, Cleveland, Ohio; Řád Idaho čís. 234, Buhl, Idaho; Anna Bacil, St. Louis, Mo.; Sokol Los Angeles, Los Angeles, Calif.; Sokolice Los Angeles; J. Maruška, Lewistown, Mont.; Anna Karpenko, Palo Alto, Calif.; Evelyn Zacharias, Long Island City, N. Y.; Oldřich Bartášek, New York, N. Y.; Gabriel Sarkanich, Newark, N. J.; manželé Burzinští, Chicago; manž. Valentovi, Hinsdale, Ill.; J. V. Bastar, Berwyn, Ill.; Mrs. Chas. Zundalek, Riverside, Ill.; Em. Semerad and Son, Chicago; Blanka Glosová, New York, N. Y.; V. Hesoun, Chicago. $4.00: Řád čís. 428, Č.S.A. Předsednictvo ČSNRA srdečně zve členy a jejich hosty na večer s delegáty dne 18. dubna, v den sjezdu. Po večeři v Ambassador restauraci velice zajímavý program v lóžové síni ČSA. Večeře $3.00. Prosíme, přihlaste se co nejdříve. VĚSTNÍK • 13 [pageend13]CAPITOL FEDERAL SAVINGS 3522 WEST 26th STREET CHICAGO 23, ILLINOIS Phone—Dial 521-5200 Vklady pojištěné agenturou vlády Spoj, států do $10,000. Ústav Capitol Federal Savings and Loan Association byl založen r. 1907. CHARLES T. SALÁK, předseda Staletá zkušenost našeho lidu ve staré vlasti s moderní vědou nové vlasti se spojily a vytvořily léky tak účinné a již tisíci vyzkoušené: Bol-ven a Zdravitamin, které pomáhají uvolniti napětí a únavu v těle. Pomáhají povzbuditi dobrý oběh krve, uvolniti ztuhlý, neohebný krk. Pomáhají bolavým ramenům, napětí v hlavě a povzbuzují zdravý spánek. Pomáhají uvolniti křeč svalů v zádech a křeče v nohou a napomáhají vůbec v tak četných případech bolestí jako z reuma, artritis, lumbago, bursitis a neuralgia, neuritis. Jeden Zdravi-tamin ráno a 2 až 3kráte za den jeden Bolven a bolest je ven. I vy budete již bez bolesti, když si napíšete ted’ o 100 tablet čtyřléku BOLVEN dvojnásobné účinnosti za $2.90 a Zdravi-tamin buď menši na 5 týdnů užívání za $3.98 nebo tu výhodnější dvojitou láhev ZDRAVI-TAMIN kapsle na 10 týdnů užívání jen za $6.98 vyplaceně se zárukou. Přiložte cash, money order, šek nebo na COD. EUROPEAN DRUGS Břetislav Jelínek, čsl. lékárník 3255 -— 10th W. SEATTLE 99, WASH. (Advertisement) CONVENTION of the CZECHOSLOVAK NATIONAL COUCIL OF MERICA APRIL 18-19 SECOND CLASS POSTAGE PAID at Chicago, Illinois V Ě S T N Í K 4125 West 26th Street Chicago 23, Illinois 436 IN CHICAGO [pageend14]