VĚSTNÍK ČESKOSLOVENSKÉ NÁRODNÍ RÁDY AMERICKÉ Gen. Milan Rastislav Štefánik je jeden z trojice, ktorá sa nejviac zaslúžila o znovuzískanie slobody a nezávislosti Čechov a Slovákov za prvej svetovej vojny. Hneď po vojne, 4. mája 1919, jeden z tejto slávnej trojice a to gen. Štefánik pri víťaznom návrate do rodnej zemi tragicky zahynul. Tragicky nielen čo do okolností, ako sa to stalo, ale aj čo do dôsledkov, aké tá jeho smrť mala. Štefánik-Slovák, bol akoby osudom predurčený, aby spojoval a spojil odvekými nepriateľmi Slovanstva odcudzené dva slovanské kmene Čechov a Slovákov v jeden pevný štátny a národný celok, čím by bola bývala riešená otázka, ako udržať náš štát nepriateľmi obkľúčený. Mal pre to všetky predpoklady, ako jeden z osloboditeľov mal slávne meno, mal autoritu, húževnatosť, múdrosť a ostatné duševné vlastnosti. Maďarmi podporovaný separatismus by sa nikdy za jeho života nebol mohol medzi Slovákmi uchytiť. Štefánik bol si ešte pred vojnou plne vedomý nášho nešťastného geografického položenia na križovatke Evrópy v bezprostrednom súsedstve národov, ktoré nám nikdy nepriali. Štefánik v rozhovore s Jánom Országom starším v Petrohrade, dňa 15. septembra 1916 o tomto hovorí: “Slováci sa chcú zachrániť. Ako samostatná politická jednotka nikdy nebudú uznaní, lebo tendencia svetovej politiky je slučovat’ štátiky a štáty a nie tvoriť nové, života neschopné jednotky. Ukázalo sa totiž neoportunným, tvoriť malé politické elementy kvôli nejakej pravde. Slovensko je pre projektovaný Československý štát dôležité, lebo bez Slovenska, Česko je politicky, strategicky a geograficky slabé a nemôže mu byť sverený úkol tvoriť protinemeckú bariéru. Avšak, čo so Slovenskom, ak by nebolo pripojené k českým zemiam? Stane sa ruskou guberniou? Rusko toho nechce, Eurápa to nepripustí. Pre Slovensko zbývá tedy ešte len jedna alternatíva, jeho pripojenie a či ponechanie v Uhorsku. Kvôli nám sa nebili a nebudú biť. Tedy zhynieme. Zhynieme tým skorej, lebo v tomto prípade dali by Maďarom voľnú ruku. V záujme našom, aby bola uznána naša vnútorná sila a štátotvorná schopnosť, neslobodno dávať prejav nejakej nejednosti Čechov a Slovákov, lebo tým by sme vzbudili obavy o našej vnútornej sile a dávali zbraň do ruk našim nepriateľom. Maďarská kombinácia je nebezpečná, preto neprizvukujme, že sme dva rôzne národy, aby sme tým nevzbudili obavy o vnútornej sile nášho nádejného štátu a nehnali vodu na mlyn protektorom Maďarie. Musíme si uvedomiť, že politickým slúčením stáváme sa silnými. Nám netreba dualizmu, ale rovnocennosť Čechov a Slovákov. Nemožno hovoriť o počechizovaní Slovákov. Nebude k tomu ani tendencia, ani potreby. Ale to nie je pálčivou otázkou pre Slovákov. Slovákom ide o to, či nám vôbec dajú dýchať.” V časopise Slovenská Mládež, Pittsburgh, Pa., Roč. II č. 1., 15. novembra 1917, Pavel Jamarík uverejnil tento prejav gen. Štefánika: “Slováci s Čechmi sú jeden národ. To je dokázané vedecky i historicky a rečove. Medzi nami neni ani takého rozdielu, ako je medzi Prusmi a Bavorci. My sa rozumieme - politicky sme jednako potlačení. Sme rozdelení len preto, aby nás ľahšie premohli a keď sa nám nedostane slobody, je to len otázka času, čo nás úplne zničia.” Udalosti, ktoré sa prehnali cez naše kraje a naše národy v nedávnej minulosti dávajú Štefánikovi v mnohom za pravdu. Keď sa Hitler rozhodol k výboju na východ, musel sa zbaviť Československa. Aby sa ľahšie zbavil, musel ho najskôr oslabiť vnútorne. Pomohli mu v tom nielen Nemci, ale aj separatistickí Slováci. Ako odmenu dovolil im zriadiť Slovenský štát, okyptený o najbohatšie kraje južného Slovenska, ktoré dal svojim maďarským spojencom. Slovenský štát musel i za takto zmrzačené územie platiť vernosťou, spojenectvom a stotožňovaním sa s nacistickou ideológiou a praxou. Po Hitlerovi prišli Sovieti. I títo potrebovali podmaniť Československo pre jeho geografické položenie, vyspelý priemysel a nerostné bohatstvo (urán). Aby sa ho zmocnili, potrebovali ho vnútorne zoslabiť nielen ideológiou komunizmu ale aj národnostnými nezrovnalosťami. Nesvornosť medzi Čechmi a Slovákmi nielen že im bola vítaná, oni sami ju oživovali a dodnes oživujú. V rozdelenej a rozkmotrenej zemi sa lepšie a ľahšie vládne. Všetky tieto skúsenosti, ktoré máme a ktoré dávajú za pravdu Štefánikovi, by sme si mali už raz vziať k srdcu a podľa nich sa správat. Tak ako jeho varovné slová pred boľševizmom, ktoré mal pri návšteve našich legionárov v Rusku 14. februára 1919: “Boľševizmus toť rozklad, bieda, hlad. Boľševizmus je nepriateľom ľudstva a musí sa proti nemu bojovať.” Svoj prejav dokončil vetou: “Prekonáme všetky prakážky a navrátime sa do drahej domoviny hrdí, že sme platne prispeli k víťazstvu, pravdy nad násilím.” Aby sa to opakovalo a vzťahovalo aj na našu dobu a na náš terajší boj, mali by sme sa predovšetkým zjednotiť a všetci prispieť k víťazstvu práva nad násilím. Duben 1978 Čís. 275 Dr. Mikuláš Ferjenčik: GENERÁL MILAN RASTISLAV ŠTEFÁNIK Washington, D.C. “Watchdog Committee” Ve dnech 21. a 22. března t.r. měla kongresní Komise pro bezpečnost a spolupráci v Evropě zvláštní schůzi se zástupci různých náboženských, kulturních, etnických a jiných organizací, které s ní spolupracují, pokud se týká sbírání dokumentace o porušování lidských práv v zemích signatářů Helsinské dohody. Na úterní schůzi vypovídal hlavní delegát USA, vysl. Arthur Godlberg, který podal referát o postupu americké delegace na konferenci v Bělehradě. Ve středu se konala schůzka zástupců užšího okruhu spolupracujících organizací, které mají vztah ke střední a východní Evropě. Členové komise referovali o některých konkrétních jednáních pokud se týká -problému rozdělených rodin, volného pohybu myšlének a informací, o formulaci textu [pageend1]VĚSTNÍK April 1978 Organ of the Czechoslovak National Council of America Published monthly (Except bi-monthly July-August) Subscription $2.00 a year - Outside U.S.A. $3.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 Second Class Postage paid at Chicago, Illinois VĚSTNÍK Duben 1978 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. - Mimo U.S.A. $3.00 Redaktorka - Vlasta Vrázová Úřadovna: 2137 S. Lombard Avenue, Cicero, Illinois 60650 Tel.: 656-1117 Závěrečného dokumentu, atd., s přihlédnutím k tomu, co bude možno očekávat v Madridu v r. 1980 a o další spolupráci v tomto směru. Za čs. americké organizace byli pozváni: za AFCR Dr. Ján Papánek, za Československou národní radu americkou s. A. Faltusová, za Radu Svobodného Československa br. V. Ryšavý. Schůzek se také zúčastnil br. Andrew Valuchek za národnostní výbor při demokratické straně. ČSNRA do Bílého domu Apríl 11, 1978 Z rozhodnutí předsednictva Rada zaslala následující dopis do Bílého domu: The President The White House Washington, D.C. The Czechoslovak National Council of America, representing American citizens of Czech and Slovak descent, is disturbed about the weakening defense capacity of the United States in relation to our major potential opponents. We are informed about the steady increase of the Soviet and Warsaw Pact military potential in all its aspects of land, sea and air forces. Moreover, the increasing technological sophistication of Soviet weaponry clearly tips the balance in favor of the Soviet Union and the Warsaw Pact. And there are other grave indications. The building of the Soviet arsenal has an ostensibly offensive character, unlike ours, which is geared only towards defense. In recent years we have seen that Western power was no longer capable of preventing or stopping Soviet penetration in Europe, Asia and Africa, be it direct action or by proxy. If this trend is permitted to continue unchecked, the time will come in the foreseeable future when the Soviet Union will challenge the United States and NATO in our very own homelands. We are convinced that World War III has been avoided until now primarily because of the deterrent power of the United States and NATO. However, should Soviet military superiority be achieved, then our only choice would be between armed resistance against overwhelming odds, or capitulation to foreign, totalitarian commands. This dismal outlook can be prevented by maintaining a rough parity between the military potential of the Warsaw and NATO groups. Only in this way would there remain a possibility for diplomatic maneuvers and adjustments. For these reasons we urge you strongly, Mr. President, not to reduce our military capacity and to do everything that is needed to maintain at least parity in available armed forces and equipment. Yours very respectfully, Czechoslovak National Council of America J. Netík: “Evrokomunismus” - naděje pro Československo? Kde začít? Nejlépe asi službou čtenáři - totiž pokusem vysvětlit, o co vlastně jde. Autorit je dnes již mnoho, osobně dávám přednost Santiago Carillovi, vedoucímu funkcionáři španělské komunistické strany, autorovi závažné knihy “Evrokomunismus a stát” (1977), kterou se v Moskvě prašpatně zapsal. Carillo začínal politickou dráhu jako stalinista, po občanské válce (1936-39) žil v exilu - převážně ve Francii - odkud se loni směl vrátit do Španělska a je dnes poslancem a přesvědčením snad tím nejopravdovějším “evrokomunistou”. Napsal, a v průběhu nedávné cesty po Spojených státech znovu a znovu opakoval, že “evrokomunizmus má přispěti ke znovunalezení evropské identity komunistů”. K tomu lze dodat, že jde de facto jen o oživení některých dávných myšlenek bývalých komunistických vůdců o takzvaných “národních”, a “vlastních cestách k socialismu”, k jejichž nastoupení se jako vzor používalo metod bolševické revoluce z října-listopadu 1917. Bojůvky Bély Kúna měly při svých výbojích v roce 1918-19 hodně maďarské “identity”, jak dokazovalo například obsazování východních částí Slovenska. Rosa Luxemburgová a Karl Liebknecht byli více Němci, než stoupenci Leninových plánů světové revoluce. A například pozdější zakladatel komunistické strany Československa dr. Bohumír Šmeral se ještě před jejím ustavením v roce 1921 Moskvě znelíbil, protože jí byl moc “pročeskoslovenský”. Atd. Pátý kongres Komunistické Internacionály, konaný v létě 1924 v hlavním městě SSSR již pod kontrolou J. V. Stalina, všechny takové tendence zastavil: vyhlásil heslo “bolževizace stran”, což v důsledku znamenalo jejich identifikaci s organizační strukturou a politickým myšlením tehdejší Ruské komunistické strany bolševiků. V Československu se tak dostali k moci (v únoru 1929) “karlínští kluci” kolem Klementa Gottwalda. Myšlenka “vlastních cest k socialismu” oživila znovu po druhé světové válce, kdy například komunističtí ministři ve vládách Itálie a Francie (a Československa!) by sotva byli vytěžili nějaký politický kapitál s totální “identitou” s tehdejším stalinským SSSR. Slo však o přechodnou dobu. Staré schema poslušnosti vůči moskevským přáním bylo na podzim 1947 prosazeno založením Kominformy, nástupnické organizace diktátorské Internacionály, jejíž rozhodnutí mimo jiné urychlila převrat v Československu - a odhalila francouzské a italské komunisty jako znovu za loutky Moskvy. Přišlo však v červnu 1948 rozhodnutí jugoslávského komunistického vůdce Tita nepoddávat se Moskvě, přišla v březnu 1953 Stalinova smrt a po ní ideologické “tání” v komunistickém světě, které vrcholilo politickými změnami v Polsku a revolucí v Maďarsku v roce 1956. V oněch případech šlo o prosazení, znovunalezení - abych mluvil s výše citovaným “evrokomunistou” Carillem - “identity”. Opět jen národní. A 2 - Věstník Prof. Francis Schwarzenberg Vice President Stephen Papanek Vice President Dr. M. Ferjencik President Martin Hrabik Vice President [pageend2]pak ovšem přišel rozchod Moskvy s Čínou na konci padesátých let - ze stejných důvodů. V té době dožíval v sovětských sanatoriích svůj život velesoudruh Palmiro Togliati (1893-1964), spoluzakladatel komunistické strany Itálie, dlouholetý sekretář Komunistické Internacionály (-jako “Ercoli”, 1928-1943). A napsal prý svoji politickou závěť, která kolovala mezi komunistickými vůdci. Togliatti, který byl v polovině třicátých let jedním z otců komunistické taktiky “národních”, “lidových” a “vlasteneckých” a takových podobných front, které určovaly taktiku komunistických stran zvláště po druhé světové válce - přišel prý v tom předsmrtném uvažování na teorii takzvaného “polycentrismu”: její podstatou je myšlenka, že komunistické hnutí nemůže být dirigované z jednoho centra - míněna byla zřejmě Moskva - ale že je již skutečností a je nutné, aby mu byly dány (abych to nějak zkrátil) volnosti pohybu a myšlenek. “Evrokomunismus” - dá se říci - je dnes na starém kontinentě nejdůležitějším “dítětem” zmíněné teorie. A jistě vás bude zajímat, že to takzvané “pražské jaro” roku 1968 přispělo v myšlení některých evropských komunistů - především italských a španělských - k přesvědčení, že jsou reálné možnosti “najít evropskou identitu”. Věří v to například i podpisovatelé "Charty 77”, většinou ženy a muži onoho “pražského jara” před desíti lety, které skončilo okupací republiky. - - Odpovídám nyní na tu otázku, položenou v názvu článku - zda totiž “evrokomunismus je nadějí pro Československo”. Pro nás, kteří jsme demokraty, nemůže být nadějí nějaká forma komunismu. Přesvědčili jsme se o četných - všechny znamenají na konec násilí, ideologický diktát. Ples má dozvuky na západě. Dlouhý protest a popis událostí jednoho z postižených, Pavla Kohouta, který poslal na adresu ministerského předsedy Strougala, byl přeložen Ruth Toskou a otištěn v New York Times dne 30. března. Spisovatel Kohout žaluje, jak s ním a ostatními bylo surově zacházeno při zatčení, když chtěli vstoupit do sálu. Dramatik Václav Havel a herec Landovský byli zatčeni a nalézají se od ledna ve vězení. Špatné vysvědčení pro čs. vládu před světem. Čs. vláda si stále stěžuje, že se jí nedostává pracovních sil, neudává však pravou příčinu, malá výkonnost v továrnách, která se zdaleka nevyrovná výkonům v zemích ve svobodném světě. Příčiny jsou jasné: zastaralé zařízení tovární, které by nutně mělo být zmodernizováno, a nezájem dělnictva na lepším výkonu. Bytů je stále velký nedostatek. Nájem v družstevních domech je vysoký, ale ani tak nejsou byty k dostání. Pražský tisk oznámil, že zavede “automatické zpracování na moderních zařízeních výpočetní techniky” (computers) aby naléhavé případy byly “přesněji seřazeny v pořadnivosti případů v pořadnicích”. Důležitější úlohu než pořadník budou hrát úplatky, to je nám jasné. V Bratislavě je též velký nedostatek bytů. Někteří žadatelé čekají již deset let na udělení družstevního bytu. Pro celou Bratislavu bylo uděleno na tento rok jenom 98 družstevních bytů. To je kapka do moře, když v stavebním družstvu je přes deset tisíc žádostí, z nichž tisíc je uvedeno jako “kritických”. Z počtu sto bytů udělí Slovnafta družstvo přibližně 38 bytů Bratislavě. Na budoucí rok je naplánováno jenom 40 nových bytů. Nájem v družstevním domě se platí 600 až 700 kčs. měsíčně. V Lánech se konala pietni slavnost u hrobu T. G. Masaryka. Zpráva o tom praví: Ve studený, ale jasný den 7. března 1978 položil americký chargé d’affaires v Praze Robert Frowick věnec na hrob prvního prezidenta republiky Československé. Amerického diplomata doprovázelo několik dalších členů velvyslanectví. Na hřbitově již byli členové Masarykovy rodiny a jiní občané a někteří položili na hrob zakladatele Československé republiky květiny. I další osoby přicházely ke hrobu bývalého prezidenta s kyticemi jarních květů. Americký chargé d’affaires Robert Frowick položil na hrob věnec (se stuhami s českým a anglickým nápisem “Od amerického lidu”) a pronesl krátký projev: “Věnec, který pokládám na hrob T. G. Masaryka jménem amerického lidu, má letos zvláštní význam, protože do letošního roku spadá několik významných výročí. - Letos před 60 léty, když skončila první světová válka, vytvořil Tomáš Masaryk s pomocí prezidenta Wilsona československý stát 28. října 1918. Oba tito velcí státníci, Masaryk i Wilson, byli zastánci národního sebeurčení. Také nemůžeme zapomenout, že před třiceti léty skonal tragickou smrtí další Masaryk, vlastenec a člověk věrný ideálům sebeurčení, demokracie a lidství. Klaníme se dnes památce jak Tomáše Masaryka, tak Jana Masaryka a znovu se zavazujeme ctít zásady sebeurčení a demokracie. Jak jednou řekl Tomáš Masaryk: “Demokracie je politickým projevem ideálu lidství.” (Zpravodaj - Washington) Věstník - 3 Z událostí v Československu Gustav Husák, čs. prezident a gen. tajemník komunistické strany v jedné osobě, navštívil Západní Německo ve dnech 10. - 14. dubna. Je poslední tak učinit, ostatní vůdci sovětského bloku ho předešli. Husák by rád před světem normalizoval mezinárodní stav okupovaného Československa. Praha podepsala poslední smlouvu r. 1973, avšak nepopulární, Sověty dominovaná čs. vláda a sovětské obavy ze sblížení brzdily další diplomatické styky. Československý exil v Německu veřejně namítal proti této návštěvě. Dle zprávy z Bonnu dopisovatelky Elizabeth Pondové v Christian Science Monitor, exil zveřejnil důležitá fakta proti čs. vládě: od r. 1968 bylo odsouzeno a uvězněno 8,000 lidí za to, že se zúčastnili pražského jara; sta tisíce občanů bylo vyhoštěno ze zaměstnání; 152 uznávaných spisovatelů je na černé listině a nesmí se jim vydávat jejich spisy; 11 chartistů bylo odsouzeno a uvězněno za podepsání charty a mnoho dalších ztratilo obživu. Husák by si přál zlepšit obchodní styky se Západním Německem, jedná se mu o čs. vývoz a dokonce by chtěl, aby Československo spolupracovalo se Záp. Německem na výrobě zboží a vývozu zaostalým zemím. Kancléř Helmut Schmidt projevil ochotu sejít se s Husákem a pozapomenout na “lidská práva”, ale zahraniční ministr Hans Dietrich Genscher, ve svém proslovu na uvítanou na hostině zdůraznil, že Německo bude trvat na Helsinské dohodě, zvláště na té části o lidských právech. Známý německý časopis Frankfurter Allgemeine Zeitung zhustil to v titulní řádce: “Husák mluví o obchodu, německá vláda o Helsinkách”. Československý Den 18. června v Chicagu Ples železničářů O čs. státním občanství Do úřadovny stále nám píší čtenáři a dotazují se, zda čs. vláda uznává “Úmluvu mezi Československem a Spoj, státy z r. 1928”, podle níž naturalizovaný americký občan čs. původu ztrácí automaticky čs. státní občanství, jestliže se stal americkým občanem po květnu 1957. Otázka je, zda čs. vláda skutečně uznává tuto úmluvu. Rada nemůže - a ani nechce - nikomu radit. Uveřejňujeme však odborný článek Dr. Aloise Rozehnala z Amerických Listů ze dne 17. března, s dodatkem ze dne 31. [pageend3]března: Nyní se nám dostal do rukou důkaz, že ČSSR skutečně onu konsulární dohodu z roku uznává. Přetiskujeme pasáž z článku, který se v lednu objevil v odborářském deníku Práce pod názvem “Poctivá snaha ČSSR.” Doporučujeme naturalizovaným U.S. občanům, aby si citát vystřihli a schovali. Nemyslíme, že by si po tomto oficiálním přiznání čs. režim dovolil naturalizovaného amerického občana čs. původu, který by navštívil Československo, trestně či jinak stíhat za nedovolené opuštění republiky. Je ovšem zcela na čs. režimu, vydá-li naturalizovanému Američanovi čs. původu vstupní vízum. U právního postavení čs. emigrantů trvale žijících ve Spojených státech třeba v prvé řadě rozlišit kategorii osob, které se v USA naturalizovaly v souladu s naturalizační úmluvou uzavřenou mezi Československou republikou a Spojenými státy v roce 1928 (uveřejněna pod č. 169-1929 Sb. zákonu a nařízení ČSR) od osob, které se dosud nenaturalizovaly. Českoslovenští emigranti, kteří se ve Spojených státech naturalizovali v období po 7. 5. 1957 ztratili na základě úmluvy čs. státní občanství a jejich právní vztah k ČSSR je tím automaticky vyřešen. Československá socialistická republika je považuje za cizince, tedy za “propuštěné z československého státního svazku”. O jejich právním postavení na území ČSSR platí zásady vyjádřené v usnesení trestního kolegia Nejvyššího soudu ČSR z května 1976. V případě totiž, že naturalizovaná osoba se v současné době nebo později vrátí na území ČSSR, nelze proti ní zahájit trestní stíhání, anebo bylo-li již zahájeno - nelze v něm pokračovat. Dosáhla-li osoba naturalizace až po pravomocném odsouzení čs. soudem pro trestný čin opuštění republiky podle 1. 109 trest, zákona, není možné v případě jejího návratu do ČSSR vykonat uložené tresty (výjimku činí jen trest propadnutí majetku, ztráta čestných titulů a vyznamenání, jejichž účinky nastaly právní moci rozsudku). Čs. emigranti, kteří se ve Spojených státech naturalizovali v období po 7. květnu 1957, ztratili čs. státní občanství. O jejich právním postavení platí zásady vyjádřené v usnesení trestního kolegia Nejvyššího soudu ČSR z května 1976. V případě, že naturalizovaná osoba se vrátí na území ČSR, nelze proti ní zahájit trestní stíhání, anebo bylo-li již zahájeno, nelze v něm pokračovat. Citované rozhodnutí Nejvyššího soudu se týká zřejmě jen naturalizace provedené po 7. květnu 1957. Rozhodnutí Nejvyššího soudu v Praze z 25. června 1969, čj. TZ 80-68 a Obvodní prokurátory v Praze 4. z 18. XII. 1969, čj. Pv 1480-69 se však týká i doby válečné od 30. září 1938 do 7. května 1957 s ohledem na dohodu o naturalizaci z 16. července 1928, č. 169-1929 Sb., provedenou zákonem z 29. dubna 1930, č. Sb., čl. I, odst. 3. Podle tohoto rozhodnutí naturalizace provedená 21. prosince 1953, tedy před 7. květnem 1957, má rovněž za následek ztrátu čs. státního občanství se všemi důsledky o vyloučení trestního stíhání, jak bylo rozvedeno v článku: Válka v americké naturalizaci. (Americké listy, 21. října 1977). Dělení exilu podle data 7. května 1957 je zcela libovolné a nesprávné, neboť podle čs. znalců mezinárodního práva v době naturalizace 21. prosince 1953 “válečný stav byl zcela formální” a podle dohody o naturalizaci neexistoval. Zprávy z předsednictva V úterý dne 4. dubna 1978 se jako každé první úterý v měsíci sešlo předsednictvo ČSNRA, aby projednalo, co se stalo, k čemu asi dojde, co se plánuje v naší organizaci, která sítí odboček obepíná celé Spojené státy. Tentokráte probíhala schůze velmi svižně, bod za bodem šel jako po drátkách. Možná to bylo tím, že jednání se po několik absencích znovu zúčastnil starosta zahraničního Sokola br. dr. Hřebík, aby s předsednictvem “zasokoloval” - možná to také způsobilo jarní počasí, které po dlouhém váhání zavítalo dokonce i do Chicaga . . . O čem se rozhodovalo, o čem se jednalo? “Československý den” se bude konat opět ve Wozniakově zahradě, tentokráte dne 18. června. - O hlavní projev bude požádán profesor politických věd na DeKalb universitě dr. Kent-Šalanský. - Krajanský výbor v Clevelandu je pořadatelem vzpomínky na 60. výročí založení Československé republiky, která je plánována na 29. říjen. Předsedou přípravného výboru je prof. dr. Felix Mikula, jehož zásluhy o československou věc zaručují, že půjde o oslavu důstojnou - k níž je samozřejmě pozvána celá československá Amerika. Kdo může, nechť do Clevelandu zajede A již nyní, v dubnu 1978 se muselo rozhodnout, kdy a kde bude příští ples ČSNRA. Nevěřili byste, kolik okolstojíčností při tom hraje roli! Hlásíme už dnes, že se bude konat dne 3. února 1979 v hotelu Continental Plaza. Vzhledem ke zkušenostem z posledního plesu by možná nebylo špatné, kdybyste se již dnes hlásili o vstupenky. V březnu tohoto roku provedly příslušné orgány kontrolu hospodaření ČSNRA. Na schůzi předsednictva bylo konstatováno, že dopadla velmi dobře - vše bylo shledáno v nejlepším pořádku. K nejzávaznějším rozhodnutím dubnového zasedání předsednictva ČSNRA patří jistě schválení návrhu předsedajícího dr. M. Feijenčíka - převzatého a podporovaného plénem - aby prezidentovi Carterovi byl zaslán dopis ČSNRA, v němž bude upozorněn na možné důsledky vojenských dohod se Sovětským svazem, které by v případě plánovaných ústupků mohly být nebezpečné pro obranu Spojených států. 4 - Věstník Alois Rozehnal TOjn Z oblastí a odboček Masarykův den ve Washingtonu Den narozenin zakladatele Československé republiky je naším tradičním svátkem a opět letos jsme připojili další list k jeho důstojné oslavě společně s celou čs. osadou ve Washingtonu. V naší “české kapličce” pan farář Milan de Lány v zahajovací modlitbě děkoval, že můžeme svobodně vzpomínat Tomáše Masaryka, což není dovoleno lidu v Československu. Neúmorná Lída Brodenová doprovázela na klavíru svou žačku českého zpěvu, mladistvou Barboru Ryan-ovou, která v krásném moravském kroji zapěla několik árií a v duetech se Samkem Krištofem národní písně. Předseda odbočky ČSNRA Dr. Vladimír Fleischer mluvil na théma “T. G. M. a nepřekonatelné překážky”. Masaryk v prvním odboji nevystoupil až v době, kdy spojenci začali vyhrávat, ale v době, kdy císařské Německo hnalo je od porážky k porážce”. Toto ponaučení se vztahuje na dnešní dobu. Rečník cituje význačného krajanského pracovníka Josefa Martinka (který oslavoval 89. narozeniny dne 23. března, dodatečně gratulujeme). Br. Martinek napsal: “Náš boj proti komunistické totalitě není věcí politického oportunismu, jenž se odvažuje boje jen je-li předem jist naprostým vítězstvím, ale je věcí zásady i tehdy, když se spravedlivé věci staví v cestu překážky, na první pohled nepřekonatelné”. Ve svém proslovu br. Dr. Fleischer dával nám za příklad Masaryka, a dodal na konec osobní poznámku: “Psal se rok 1947. V newyorské “Armory” měly ženy pod záštitou Spojených národů výstavu uměleckých a ručních prací. [pageend4]Navštívil ji také Jan Masaryk a za ním se táhl ten obvyklý zástup československých diplomatických zástupců. Došli jsme také ke stánku, nad nímž stálo: “Polsko v exilu”. Poláci už měli tenkrát svůj puč za sebou. Poznamenal jsem tiše jednomu kolegovi: “Když to tak půjde dál, tak tady budeme příští rok taky my.” No, zaslechl to vedle stojící Dr. Ján Papánek, tehdy vyslanec Československa u Spojených národů a napomenul mne, že tak nemám mluvit. - Měl pravdu, měl jsem si to jen myslet, protože v té době jsme ještě byli optimisty. - Rok na to jeho paní na stejné výstavě organizovala stánek “Československo v exilu” a my oba jsme byli exulanty. Dr. Papánka vám nemusím dlouho představovat. Stál neochvějně vždy v přední řadě československého odboje a díky jeho neúnavnému úsilí a stykům s americkými politiky je osud porobených Čechů a Slováků neustále připomínán těm, kdo v dnešní době “zdánlivě nepřekonatelných potíží” mají vliv na jejich překonání.” Ve svém proslovu Dr. Ján Papánek připomenul památku Jana Masaryka. Odsoudil machinace v organizaci Spojených národů a zhodnotil úspěch Charty 77, jejímž pokračováním je letos akce Petice 78. Pěkným obohacením bylo citování z půvabné knížky Jarmily Kaloušové “Pod jednou střechou”, jež vybrala a četla Mil. Hornová. Přátelská beseda s občerstvením vhodně zakončila krásné odpoledne předjarní neděle. v roce 1979 se bude konat v hotelu Continental Plaza v Chicagu. Předsedkyní plesu byla zvolena sestra Vlasta Vrázová. Upozornil, že příští schůze Odbočky se bude konat ve čtvrtek 8. června 1978, ve které podá zprávu o své cestě do Curychu a do Vídně k tamnějším Sokolům a krajanům. Místopředseda odbočky br. Jaromír Netík pak promluvil na téma: Situace a poměry v Československu 30 let po komunistickém puči 1948 a 25 let po smrti Stalinově a Gottwaldově. Jeho pečlivě připravená přednáška vyvolala mimořádný zájem, který se projevil rušnou rozpravou a řadou dotazů, na něž br. Netík pohotově odpovídal. Jeho přednáška - podle prohlášení redakce - bude uveřejněna v “Denním Hlasateli” v Chicagu. Po ukončení schůze bylo podáváno pohoštění, které připravily ochotné sestry za vedení místopředsedkyně odbočky sestry Anny Vlasákové. Další činnosti odbočky plný úspěch a zdar! Věstník - 5 (Zpravodaj, Wash.). OPRAVA V zprávě zo spolkového života vo Washingtone, uverejnenej v minulom čísle Věstníka, nedorozumením uvedené boli mená organizácií jako účastníci spoločných podnikov vo Washingtone. Správne malo byť podané že z organizácií na poradnej schôdzi sa plne zúčasťňujú spoločných podnikov: Washingtonská odbočka ČSNRA; Washingtonská odbočka SVU; Sokol Washington; Rada Slobodného Československa; Washingtonská odbočka ČSA; a Czechoslovak Center, čo týmto opravujeme. Odbočka “Dr. Milada Horáková” Dnešní situace a poměry v Československu Na toto téma promluvil místopředseda odbočky br. Jaromír Netík v pravidelné čtvrtletní schůzi odbočky Čs. národní rady americké “Dr. Milada Horáková” v Chicagu, která se konala ve čtvrtek 9. března 1978 večer v budově Mid America Federal na Čermákově třídě v Ciceru, Ill. Schůzi zahájil v 8 hodin večer předseda odbočky br. Dr. Antonín Hřebík uvítáním přítomných členů a hostí. Zvláště uvítal předsedu Oblastního výboru ČSNRA v Chicagu bratra Františka Kalkuse a předsedu odbočky “28. říjen” br. Emanuela Láta, kteří byli uvítáni potleskem všech přítomných. Vyřídil také srdečný pozdrav manželů Mejzrových, kteří nyní žijí trvale v Cape Coral na Floridě. Omluvil nemocí sestru pokladní Annu Hřebíkovou, která však poslala zprávu písemně a zpráva byla přečtena. Nemocí byla také omluvena s. Božena Vaňková. Po schválení zápisu minulé schůze z 8. prosince 1977, který přečetla tajemnice s. Ludmila Kosová, byly podány zprávy za uplynulé čtvrtletí. Předseda br. Dr. Antonín Hřebík projevil nejprve radost nad tím, že již 40 členů odbočky mají vyrovnány členské příspěvky na rok 1978. Zmínil se dále o mimořádném úspěchu XXVII. výročního plesu Oblastního výboru ČSNRA v Chicagu, který se konal 11. února 1978 v Drake hotelu v Oak Brook, Ill., a k němuž byl vydán velmi hodnotný program s fotografiemi debutantek a výstižnými historickými statěmi, které napsala s. Vlasta Vrázová. Oznámil dále, že příští - XXVIII. ples Ludmila Kosová, tajemnice Odbočka “Západní předměstí” Odbočka konala pravidelnou, dobře navštívenou schůzi dne 14. března ve společenské místnosti Mid-America v Ciceru. V zábavní části zdařilého večera byl promítán film “Ostrovy Karibského moře” s předmluvou předsedkyně Vlasty Vrázové, která mluvila nejen o krásách tropických ostrovů, ale i o historii a dnešních neutěšených, nevyřešených hospodářských a politických problémech celé oblasti, kde se projevuje nebezpečný Castrův vliv z nedaleké Kuby. Film promítal laskavě br. Vladimír Tomsa. Odbočka Gama konala v sobotu dne 1. dubna výroční schůzi v Lincoln Federal v Berwynu za účasti 29 členů a hostí. Dosavadní předseda br. Netík se vzdal funkce pro jiné závazky a nový výbor byl zvolen v tomto složení: br. Stanislav Brym, předseda; sestra Žaludová, jednatelka; ses. Zdenka Sudíková, pokladní; br. Fr. Mrázek, revisor. Delegátem na řádný sjezd Rady byl zvolen br. Brym. V druhé části schůze byly promítány krátké filmy manželů Zemanových, členů odbočky “Štefánik”, z jejich cesty po Africe a to o Rhodezii, Kenyi a Habeši. Jejich barevné filmy jsou výborné úrovně, doprovázeny vtipným komentářem ses. Zemanové. Manželé Zemanovi zodpověděli řadu dotazů a doplnili tak aktuálně naše vědomosti o tomto “horkém” kontinentu. Za jejich ochotu a obětavost srdečně děkujeme. B. Populární jarní věneček Čs. ženské národní rady v exilu se koná již dne 22. dubna, v sobotu večer v místnostech budovy Elk, Ridgeland a 2ó. ul., Berwyn. Majáles s Járou Kohoutem pořádá Klub Domov dne 6. května, v sobotu večer v pohostinném prostředí chicagského “Velehradu”, 2657 So. Lawndale Ave., Chicago. Všem známý komik Jára Kohout slibuje, že se tentokráte určitě dostaví, ať je jakákoli přírodní pohroma. Měl totiž přijet na lednový Mumraj, ale zůstal trčet v New Yorku na letišti. Začátek v 8 hod. Večeře se podávají v 7 hod. - Vstupné $4. Masarykův klub v Bostonu The Masaryk Club uspořádal oslavu 128. výročí narození prezidenta Tomáše Masaryka v bostonském Mezinárodním institutu, 287 Commonwealth Ave., v neděli dne 5. března. Po společenské půlhodince zahájil program předseda Dr. M. Kerner. Na téma “Československá emigrace a demokracie” promluvil prof. Rudolf Sturm, který působí na Skidmore College [pageend5]v Saratoga Springs, New Yorku. V hudební části zahráli skladby J. N. Hummela a Bohuslava Martinů Patricie a Phillip Morehead, na hoboj, a Jarmila Dolanská, piano. K pozvánkám na tento krásný, významný večer v americkém prostředí připojil Klub xeroxové stránky našeho American Bulletinu (listopadové číslo) s hlavním článkem “The Battle for Human Rights”, o bělehradském jednání. K tomu připsal následující doporučení (anglicky): “Na své poslední schůzi dne 26. ledna 1978, výkonný výbor klubu The Masaryk Club se rozhodl rozeslat přiložený výtah k informování svých členů. Vřele doporučuje jim, aby si předplatili Bulletin, který za minimální předplatné $2. ročně poskytuje mnoho cenných informací o Československu. ” Redaktorka Bulletinu dodatečně děkuje za tuto záslužnou službu, která by měla být vzorem odbočkám ČSNRA, jak získávat předplatitele v amerických kruzích a jak podporovat činnost Rady. rozdílu náboženského, národnostního a politického přesvědčení k těsné spolupráci a dodal, že v jednotě je síla. Projev Vávry Ryšavého dlouho nevymizí z paměti. Předseda Československé obce legionářské br. Rev. Josef Šefl, místopředseda newyorské Oblasti ČSNRA, vzdal poctu padlým legionářům a bojovníkům v obou světových válkách a na domácí frontě, umučeným za německé okupace v koncentračních táborech a doma a nyní za sovětské komunistické nadvlády. Končím svou zprávu s vědomím, že oslava výročí narozenin Presidenta Osvoboditele byla přijata přítomnými s netajenou pochvalou. Nazdar! 6 - Věstník Z odbočky ČSNRA San Francisco Odbočka společně se Sokolem uspořádaly oslavu narozenin T. G. Masaryka v Sokol Hall. Byla to velmi zdařilá oslava: Po proslovu anglickém a českém br. Jiřího Špánka, sokolská krojovaná družina zatančila dvě kolony České Besedy. Přišlo 30 vojáků z jazykové školy v Monterey a zazpívali nám velmi krásně čs. národní písně. Účastníci byli velmi mile překvapeni jejich znalostí českého jazyka. Jeden krajan poznamenal, že mluví velmi dobře česky - jen mají kapánek přízvuk od Brna. Dobrá vlastenka ses. Marie Kolaříková zemřela Odbočka San Francisco ztratila velmi dobrou členku Marii Kolaříkovou, vdovu po Karlu Kolaříkovi; zemřela dne 28. února 1978 v Redwood City, Cal. Narodila se 27. dubna 1893 v Novém Městě, do Ameriky přišla v roce 1911, žila se svým manželem v Minnesotě a od roku 1949 na Peninsule v San Franciscu. Navštěvovala naše schůze a vždy i finančně podporovala naše národní organizace. Čest budiž její památce! Východní oblast, New York Oslava narozenin Presidenta Osvoboditele Oblastní výbor Československé národní rady americké v New Yorku uspořádal za spolupráce všech demokratických spolků v N.Y. a okolí důstojnou vzpomínku na jednoho z největších mužů v dějinách našeho národa, bojovníka za svobodu a demokracii, zakladatele samostatného demokratického státu, prvního Presidenta Československé republiky. Oslava se konala v neděli, dne 5. března v T. J. Sokolovně, 420 vých. 71. ulice v New Yorku. Ač počasí nebylo příznivé, mnoho našich krajanů se dostavilo. Oslavu zahájil tajemník Oblasti br. Jan Babinec, uvítal přítomné a v dalším projevu zdůraznil význam vzpomínkové oslavy. Po hymnách následovalo pásmo “Živá slova Presidenta Osvoboditele”. Na programu se podíleli žáci České národní školy pod vedením učitelky ses. Boženy Snížkové-Helclové. Recitace básně přednesli ses. Božena Šnížková-Helclová a br. Robert Horák. V uměleckém pásmu vystoupil br. Štefan Kostelný a Kroužek milovníků hudby a poezie pod vedením br. Roberta Horáka. Br. Bohuslav Rapos připravil a přednesl pásmo o presidentu Masarykovi. Slavnostní projev učinil br. Vávro Ryšavý, který vyzdvihl životní dílo Tomáše Masaryka a jeho zásluhu o vybudování demokratického státu za těsné spolupráce Dr. Eduarda Beneše, budoucího druhého presidenta. Vzdal uznání a dík gen. Milanu Štefánikovi, prvnímu ministru národní obrany za jeho osvobozeneckou činnost. V závěru řečník vyzval všechny bez Jan Babinec, tajemník Oblasti Oblastní výbor v Chicagu Schůze Oblastního výboru se konala dne 14. dubna v úřadovně Rady a jednalo se hlavně o přípravě Československého dne, který se bude konat dne 18. června, v neděli ve Wozniakově zahradě. Předsedou přípravného výboru byl zvolen br. František Kalkus, předseda Oblastního výboru, a místopředsedou br. Stanislav Brym. Tajemnice ses. Marie Langová podala zprávu o plese na příští rok, který se bude konat dne 3. února v Continental Plaza hotelu v Chicagu. Byla podepsána smlouva s hotelem a zajištěn plesový sál Wellington a dále smlouva s F. Bentelerem, z nejlepších chicagských orchestrů a jeho koncertní smyčcovou skupinou “The Royal Strings”. Odb. “Západní předměstí” ztrácí věrného člena Po dlouhé nemoci zemřel v nemocnici Oak Parku náš dlouholetý člen a přítel, Anthony Vlček. Narodil se r. 1893 v Bmíčku u Olomouce a do Spoj, států se přestěhoval r. 1910. Po 30 let byl zaměstnán u International Harvester Co. Od založení odbočky po druhé světové válce byl po léta se svou ženou Stellou členem odbočky a po léta tajemníkem. Na pohřeb přijel syn John a dva vnuci z Texasu a příbuzní z Baltimore. Jménem Rady se s br. Vlčkem rozloučila Vlasta Vrázová. K padesátému výročí br. Václava Krákory Četní přátelé br. Václava Krákory, gen. tajemníka ČSA, přišli mu blahopřát k 50. výročí jeho působení v ČSA. Přes pět set gratulantů přišlo dne 2. dubna do přeplněné síně Palace Regency Hall v Ciceru vyjádřit mu svoje uznání a díky. Je to výročí nečekané, poněvadž věkem to neodpovídá, ale dle údajů v Panoramě, v našem Who’s Who, zjišťujeme, že James V. Krákora se narodil 1. října 1909 v Clevelandu, ale už r. 1928 zahájil svou kariéru jako 191etý u bratrské pojišťovny Slavonian Fraternal Benefit Union. Po padesát let věnoval se br. Krákora oddaně a nadšeně svému povolání. Bylo to jeho celoživotní poslání. Stal se známým odborníkem ve svém oboru a důvěryhodným, neúnavným činitelem v krajanském životě. Zastával řadu důležitých funkcí, mj. byl ředitelem České útulny, pokladníkem a předsedou ČSNRA, dlouholetým členem předsednictva Rady. Jeho spolupracovníci v ústředí a z četných jednot z různých měst a států, ze státu lowas např. br. Theodore Hlubuček, z New Yorku, New Jersey, Texasu, z Clevelandu, všichni mu blahopřáli a děkovali. U stolu ČSNRA byli br. František Kalkus, předseda chicagské oblasti ČSNRA a člen předsednictva Rady, se ženou Maruškou, Dr. Jan Mička se ženou Miladou, br. Adolf Cierný za Radu i za Slovenský Sokol, se ženou Mary, ses. Marie Langová, Judy Topinková, a člen předsednictva ČSNRA br. Eduard Dellín. Za Radu blahopřála ses. Vlasta Vrázová. [pageend6]Chicagská místní skupina Společnosti pro vědy a umění se po úspěšných akcích minulého roku přihlásila v prvním čtvrtletí letošního roku opět dvěma zdařilými večery. Pořadatelé těchto večerů se i nadále snaží vybírat látky pro přednášky z nejrůznějších zájmových okruhů a druhý večer navíc ukázal, jak je možné spojit odbornou tematiku s programem zábavným a tak poskytnout v jediném večeru širokému okruhu účastníků zároveň poučení i pobavení. První přednáška, pořádaná dne 24. února, čerpala svůj námět z oboru přírodovědného a měla název “Korálový útes přenesený za sklo akvária”. Kurátor Sheddova akvária a akvaristický odborník pan Emanuel Ledecký-Janeček, který byl pověřen vedením práci na budování nového umělého korálového útesu umístěného v hale Sheddova akvária, řekl v ní posluchačům mnoho zajímavého o metodách a pracovních postupech, jakých bylo při této práci použito a z nichž vznikl umělý útes, který je dnes odborníky ceněn jako nejlepší korálový útes v akváriích na celém světě. Svůj výklad zkonkrétnil přednášející promítnutím diapozitivů, pořízených při jednotlivých pracovních fázích budování útesu. Po přednášce byla uspořádána výroční schůze skupiny. Její předseda dr. František Schwarzenberg podal zprávu o celoroční činnosti skupiny, byla přečtena i zpráva jednatelská a pokladní. Ve shodě se stanovami SVU bylo usneseno a přítomnými členy schváleno, aby byl současný výbor ponechán ve svém dosavadním složení i pro příští funkční období a aby byli do něho kooptováni dva noví členové: Marie Langová a Emanuel Ledecký-Janeček. Výbor skupiny má tedy pro funkční období 1978-79 toto složení: předseda: dr. František Schwarzenberg; místopředsedové: dr. František Svejkovský a dr. Bedřich Kent-Šalanský; jednatelka: Božena Riedlová; zástupce jednatelky: Marie Langová; pokladní: Olga Kovářová; programoví referenti: Vlasta Vrázová, Olga Svejkovská, Emanuel Ledecký-Janeček; tisková referentka: prof. Olga Svejkovská. * * * Činnost nového funkčního období zahájila skupina 30. března úspěšným večerem nazvaným “Jak se ve středověku vařilo a hodovalo”. Jeho účastníkům - v počtu 170 osob - se na něm dostalo nejen odborného poučení o vaření v dávných dobách, ale zasedli i ke středověké večeři, aby ochutnali několik druhů jídel podle středověkých receptů, včetně selete opečeného na rožni. Odborné poučení podal přítomným dr. František Svejkovský. Jeho přednáška čerpala z historických pramenů, v nichž se nám dochovaly zprávy o středověkém vaření a stolničení, a byla doplněna úryvkem z knihy Svatopluka Čecha “Výlet pana Broučka do 15. století”, který přečetla paní Věra Rokničová. Aranžérkou středověké večeře byla paní Maru Prokopová-Fried- ová. Přítomné informovala o složení jídel, která pro ně vybrala ze zachovaných středověkých receptů, a její vlastní výtvarná výzdoba místnosti, návrhy na stylizované kostýmy, do nichž se někteří pořadatelé oblékli, i zaranžování průvodu s ukázkami připravených jídel, který večeři zahajoval, přispívaly k vyvolání středověké atmosféry. Podpořila ji i hudba z doby Karla IV., reprodukovaná z magnetofonového záznamu. Tento večer měl ještě jednu mimořádnost. Bylo na něm vzpomenuto dvou životních jubileí, která v nedávné době slavili dva členové výboru skupiny: jejího bývalého předsedu dr. Kenta-Salanského zastihla 6. února šedesátka a dnešní její předseda dr. Schwarzenberg oslavil 24. března své pětašedesá- tiny. Oba jubilanti si vzájemně popřáli a dr. Kent-Salanský přečetl při této příležitosti úryvek z promoční řeči, kterou přednesl dr. Schwarzenberg při své promoci na Karlově universitě v roce 1938. Byla naplněna odrazem atmosféry tísnivého roku osmatřicátého i vřelým přiznáním k národu a odhodláním k hájení jeho práv. V rámci jarního programu skupiny je 21. dubna exkurze do Sheddova akvária, jako doplněk k přednášce pana Ledeckého- Janečka, 5. května přednáška ing. Stefana Papánka “České a slovenské vztahy” a 9. června přednáška dr. Františka Schwarzenberga o historických výročích končících číslicí 8, spojená s promítnutím dokumentárního filmu o roce 1938. -os- IN MEMORIAM: K uctění památky dlouholetého přítele br. Anthony Vlčka, věnuje Vlasta Vrázová, IL $25.00 Vincent a Kristina Plevovi, IL 15.00 Marie Langová, IL 10.00 Frank Desenský, IL 10.00 Maria Branžovská, IL 10.00 K uctění památky svého zesnulého manžela p. Anthony Vlčka, věnuje Stella Vlčková, IL 15.00 K desetiletému výročí úmrtí pí. Antonie Pudilové, věnují manž. Mae a Frank J. Číhákovi, FL 5.00 DARY NA ČINNOST ČSNRA: Gen. John Slezák, IL 50.00 George A. Laadt, IL 21.00 Milan Kosař, IL 20.00 Mary Boháč, MI 10.00 Barbara Divina, IN 6.00 John Foltyn, IL 6.00 Dne 30. června 1977 MATICE skončila 75 rok své činnosti a díky Vaší pomoci, ve školním roce 1976-77 poskytla bezúročné půjčky 24 studentům (10 dívek a 14 hochů), 9 studovalo výchovu (umění a vědy a z toho 2 studovali Slavistiku), 5 lékařství a příbuzné vědy, 3 inženýrství, 4 práva a politické vědy, 2 obchodní vědy a ekonomiku, a 1 drama a divadlo. Z toho byli 2 noví studenti a celkový počet studentů od založení MATICE v roce 1902 dostoupil čísla 666. Celková suma bezúročných půjček v roce 1976-77 je $15,200.00. Žádosti přijímá Dr. Jan Micka, tajemník, 2408 Oak Park Ave., Berwyn, Ill. 60402. MATICE vzdává vřelé díky bratrským podpůrným spolkům, sokolským jednotám a všem jiným organizacím, českému a slovenskému tisku, jakož i jednotlivcům, kteří jak slovy tak skutky přispěli k tomu, aby studenti československého původu dosáhli univerzitního vzdělání. Věstník - 7 Zprávy z SVU Matice vyššího vzdělání Výroční zpráva 1976-77 - Bezúročné půjčky Hovorkova nadace V devátém roce činnosti Hovorkovy nadace v roce 1976-77 dostalo stipendia 49 studentů v celkové výši $26,500.00 (23 dívek a 26 hochů). 20 studovalo výchovu (umění a vědy a z toho 3 studovali Slavistiku), 11 lékařství a příbuzné vědy, 2 zvěrolékařství, 4 práva a politické vědy, 2 obchodní vědy a ekonomiku, 2 drama a divadlo, 1 hudbu, 1 geologii a 1 lesnictví. V 9ti letech bylo podporováno 391 studentů, kteří dostali celkem $185,238.00. Žádosti přijímá v květnu a červnu až do 1. července, tajemník Dr. Jan Mička, 2408 Oak Park Ave., Berwyn, Ill. 60402. “Transcript of Grades” musí býti přiložen k žádosti. Dr. Jan Mička, taj. Upozorňujeme na nadšený článek o Sokole v dubnovém čísle CHICAGO. Autorem je Norbert Blei, který svůj článek nadepsal “The flying rings of Sokol - Growing up good and healthy and Czech”. Líčí život sokolské mládeže v předměstí Chicaga, chvalitebný vliv sokolské myšlenky na americké prostředí. Článek je psán s velkým pochopením pro snahu a význam Sokola a má řadu zajímavých ilustrací. [pageend7]Č. S. A. Nejstarší bratrská a sesterská podpůrná jednota v Americe jest pripravená poskytnouti Vám nejvýhodnější druhy životních pojistek plně zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotné podají: CZECHOSLOVAK SOCIETY OF AMERICA " Pioneer of Fraternal Life Insurance” CSA PLAZA Telefony (312) 795-5800 - (312) 242-2224 2701 SOUTH HARLEM AVENUE BERWYN, IL 60402 VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 Second Class Postage Paid at Chicago, Illinois 436 [pageend8]