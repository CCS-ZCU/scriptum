7 Kanadský Sokol věstník Sokolské župy Kanadské činné v rozvoji tělesné a duševní zdatnosti s výchovou mravní od r. 1911 Canadian Sokol * * * * * * * * * x newsletter of Sokol Canada promoting physical and mental fitness with moral education since 1911 Ročník ♦ Volume: 19. „Věčný ruch, věčná nespokojenost!” Prosinec ♦ December 2003 Číslo ♦ Number 6. Boj o sokolovny v České republice pokračuje Věc se zdá neuvěřitelná, ale je skutečností: 14 let po „sametové revoluci“ a obnově Sokola, musí sokolské jednoty v České republice stále ještě bojovat o své sokolovny, které jim byly za komunistického režimu ukradeny. Nejen v případech dosud neukončených, již řadu let trvajících soudních sporů, ale nyní také o sokolovny které byly Sokolu po zhroucení se komunismu vráceny ve smyslu zákona č. 173/90 Sb., u nichž však bylo v pozemkových knihách jako majitel zapsáno „Družstvo pro výstavbu sokolovny". Složky ČeSTV, pokračovatele v roce 1957 komunisty vytvořeného ČSTV žádají, aby jim tyto majetky byly vydány s odůvodněním, že sokolská stavební družstva byla jinými právními subjekty než sokolské jednoty a že tedy sokolské jednoty tyto sokolovny nevlastnily. V několika případech soudy skutečně tuto argumentaci přijaly a nařídily vrácení sokoloven složkám ČeSTV, tedy těm, kteří si je za komunistického režimu přivlastnili. Tyto nestoudné požadavky vyvrací přesvědčivě bratr JUDr. Miloš Kupka z Brna ve svém obšírnějším pojednání nazvaném „Proč byla zakládána sokolská družstva pro výstavbu sokoloven a sokolských kin“, které zaslal na vědomí Ústavnímu soudu České republiky. Ve svém rozboru vysvětluje, že prostřednictvím sokolských stavebních družstev byl v Československu pořízen značný počet, snad většina sokoloven, neboť málokterá jednota měla při svém ustavení potřebné finanční prostředky na stavbu sokolovny, a neměla ani jiný majetek, kterým by mohla peněžnímu ústavu ručit za poskytnutí potřebného úvěru na stavbu. Jednoty proto zřizovaly stavební družstva, jehož členy byli členové jednoty, kteří mohli svými majetky úvěr peněžnímu ústavu zaručit. Družstvo zpravidla zahájilo svou činnost sbírkami mezi členstvem i širší veřejností, po získání základního obnosu pak požádalo peněžní ústav o úvěr a tím bylo možné stavbu zahájit. Poskytnutý úvěr splácelo družstvo z výnosu činnosti a podniků sokolské jednoty a družstvo existovalo ještě řadu let po dostavbě sokolovny, až do konečného splacení úvěru. Po dobu své existence odpovídalo nejen členům družstva na výroční schůzi, ale také valné hromadě sokolské jednoty, obvykle konané téhož dne a na stejném místě. Stanovy všech družstev založených pro postavení sokoloven, měly povinné závěrečné ustanovení které určovalo, že při ukončení činnosti družstva, nebo při jeho zrušení, přecházejí jeho vlastnická práva na zřizovatelskou sokolskou jednotu, případně na jinou složku ČOS. Při likvidaci Československé obce sokolské na základě komunistickým režimem vydaných zákonů č. 187/49 Sb., č. 71/52 a č. 68/56 došlo i k zániku sokolských stavebních družstev. V roce 1990 byly novým zákonem č. 173/90 Sb., dosavadní tň komunistické zákony zrušeny a sokolské jednoty, nebo jejich ústředí, mohly žádat o navrácení sokolského majetku včetně toho, který byl dosud zapsán v pozemkových knihách pod jménem sokolského družstva pro postavení sokolovny, neboť se mohly podle stanov družstev právem pokládat za jeho skutečného majitele. Organizační složky ČeSTV však nyní ve svých žalobách uvádějí, že sokolská družstva pro výstavbu sokoloven jsou jinými právními subjekty než sokolské jednoty které je zřídily a žádají, aby soudy určily, že tyto sokolovny vydané v restituci sokolským jednotám podle zákona 173/90 Sb., jsou ve skutečnosti majetkem ČeSTV. Soudy z neznalosti stanov družstev a okolností za nichž byly ustaveny, již některé případy rozhodly ve prospěch ČeSTV, přičemž soudní rozhodnutí byla také ovlivněna skutečností, že stanovy sokolských stavebních družstev, prokazující že skutečným majitelem jsou sokolské jednoty, které družstva zřizovaly, se „ztratily“ z veřejných archivů v nichž byly uloženy. Dá se tedy očekávat, že bude podán větší počet podobných žalob a pakliže by soudy rozhodly v neprospěch Sokola, což v dnešních poměrech, bohužel, není vyloučeno, byly by sokolské jednoty nuceny vydat sokolovny znovu těm, kteří je na základě komunistických zákonů považovali za své. Jelikož při likvidaci Sokola komunisty existoval ještě větší počet sokoloven u nichž bylo v pozemkových knihách dosud jako majitel zapsáno sokolské stavební družstvo, jedná se o značný majetek. Předpokládáme a věříme, že ústředí České obce sokolské při vědomí závažnosti této záležitosti, vynaloží veškeré úsilí s použitím všech dostupných prostředků včetně znamenitého rozboru bratra Kupky, aby opětovné krádeži sokolského majetku zabránilo. Fourteen years after the “Velvet revolution" and revival ofthe Sokol organization, Sokol units must still fight for their Sokol halls. The reconstituted ČSTV, created by the communist regime in 1957, claims that “Sokol Building cooperatives” established by Sokol units from among their members for the sole pur- pose of building Sokol halls, were separate entities from Sokol units, and Sokol halls registered under their name were, therefore, not owned by Sokol. Al- though the cooperatives’ by-laws stated explicitly that upon cessation of their activities, or their dissolution, all property rights shall be assumed by Sokol \ units which established them, ČSTV claims ownership of these Sokol halls. Should courts rule in their favour, many Sokol halls returned to Sokol / x. units following the collapse ofcommunism in 1989, would revert to those who stole them from Sokol during the communist regime. / [pageend1]Kanadský Sokol ■ Canadian Sokol -2- Prosinec ■ December 2003 Úspěšné župní letní hry v novém prostředí V sobotu 9. srpna 2003 byla malebná obec St. Jacobs, 100 km západně od Toronta, dějištěm letošního, 39. ročníku letních her Sokolské župy Kanadské, konaných za pěkného počasí a účasti 30 závodníků všech věkových skupin. Zásluhou dobré přípravy a organizačního uspořádání, které v místě zajistili bratři Jiří Karger a Jiří Kořistka, měly hry, pořádané převážně na hřišti místní školy, velice hladký průběh, který umožnil dodržení jejich časového rozvrhu. Sportovní soutěže, řízené župní náčelnicí sestrou Wendy Malysákovou a náčelníkem torontské jednoty bratrem Ivo Syptákem, byly po společné večeři v krajanské restauraci Riverside Maples ukončeny obvyklým vyhlášením výsledků a předáním získaných medailí a župnich putovních cen. Prvenství v soutěži mužských složek obhájil přesvědčivě bratr Dita Engel, který získal 176 bodů, v soutěži ženských složek zvítězila sestra Svatava Heřmánková se 120 body, župní putovní ceny získala družstva torontské jednoty. S výjimkou prvních osmi ročníků se od roku 1967 župní letní hry konaly na bývalém župním pozemku v „Sokolském údolí" v Laurentských horách, 100 km severně od Montrealu. Po prodeji tohoto pozemku bylo nutno zajistit jiné místo pro konání her a velice úspěšný průběh letošních her v příjemném prostředí obce St. Jacobs potvrdil správnost volby nového místa jejich konání. Pořadí prvních 6 závodníků - mužské složky: 1. Dita Engel 176 bodů, 2. Timothy Takacz 158 bodů, 3. Jan Waldauf 141 bodů, 4. Ivo Sypták st. 138 bodů, 5. Daniel Wsol 132 bodů, 6. Lukáš Takacz 130 bodů. Ženské složky: 1. Svatava Heřmánková 120 bodů, 2. Pavla Wsolová 67 bodů, 3. Lucie Kazíková 57 bodů, 4. Brooke Santiago 49 bodů, 5. Helena Syptáková 46 bodů, 6. Lída Baušeová 45 bodů. Pořadí sokolských rodin: 1. rodina Takacz-Santiagova 391 bodů, 2. rodina Wsolova 303 bodů, 3. rodina Syptáková 197 bodů. Soutěž o župní putovní ceny - mužské složky: Sokol Toronto 745 bodů, ženské složky: Sokol Toronto 339 bodů, soutěž jednot: Sokol Toronto 745 bodů. Summary report on the successful 39. annual Summer Games of Sokol Canada held on August 9, 2003 at St. Jacobs, Ontario. o o o Župní valná hromada Výroční sněmování kanadského sokolstva, 52. řádná valná hromada Sokolské župy Kanadské, konaná 18. října 2003 v hotelu Days Inn v Kingstonu, byla zahájena župním starostou bratrem Jiřím Kořistkou vzpomínkou na sokoly, kteří v uplynulém období opustili sokolské řady navždy: Vlastimil Jenč v Kirkland, USA, Jan Karger v Mississauga, Antonín Večeřa v Torontu. Po schválení zápisu o minulé valné hromadě podali zprávy o činnosti župy v uplynulém období sestry a bratři: jednatel Jiří Karger, náčelnice Wendy Malysáková, náčelník Charlie Hykel, pokladník a matrikář Jan Waldauf, místostarostové Marie Fuchsová a Pavel Vidlák, a starosta Jiří Kořistka. Další zprávy podali bratři dr. Ludvík Martinů a Josef Hřib za majetkový odbor, MUDr. Štefan Horný za zdravotní komisi, Jan Waldauf za župní věstník. Po zprávě účetních a hospodářských dozorců, kterou podal bratr Ing. Lubomír Hykel, byly všechny zprávy schváleny a odstupujícímu výboru uděleno absolutorium. Ve volbách na příští dvouleté období byli zvoleni sestry a bratři: starosta Jiří Kořistka (Kitchener-Waterloo-Guelph), místostarostka Marie Fuchsová (Montreal), náčelník Dita Engel, náčelnice Wendy Malysáková, vzdělavatel Jan Waldauf (všichni tři Toronto), jednatel Jiří Karger (Kitchener-Waterloo-Guelph), pokladník a matrikář Ing. Luboš Frynta (Toronto). Členové výboru: Elizabeth Bundálková, Zdeněk M. Dobrovolný, dr. Ludvík Martinů (Montreal), Dita Hyklová, Anna Janoušová, Radmila Locherová (Toronto), Pavel Vidlák (Ottawa), Raimundo Deganis (Villa Dominico). Náhradníci členů výboru: Josef Hřib, Zdena Kentová (Montreal), Brigita Hyklová, Hana Jurásková, Mona Jurásková, Ivo Sypták (Toronto), Jaroslav Budík (Ottawa), Ivana Batka (Villa Dominico). Hospodářští a účetní dozorci: Alois Fogl (Montreal), Ing. Lubomír Hykel, Miroslav Pouzar (Toronto). Rozhodci sbor: Jindřich Bundálek, Ema Košacká (Montreal), dr. Josef Čermák, Pavel Christof, Vlasta Waldaufová (Toronto), Erna Smrčková (Ottawa). Zdravotní komise: MUDr. Štefan Horný (Toronto), MUDr. Jaromír Havlíček (Toronto). Praporečník: Jan Jurásek (Toronto). Zástupci župy ve Světovém svazu sokolstva: Marie Fuchsová (Montreal), Wendy Malysáková (Toronto). Členské příspěvky na další dvouleté období byly stanoveny v dosavadní výši $ 5.00 za každého člena jednoty, s výjimkou jednoty Villa Dominico, která byla vzhledem k neutěšeným hospodářským podmínkám v Argentině i nadále z platební povinnosti vyjmuta. Zprávy o činnosti členských jednot podali: za jednotu Montreal sestra Marie Hřibová za omluveného starostu jednoty, za jednotu Ottawa starosta bratr Pavel Vidlák, za jednotu Toronto a pobočku Kitchener-Waterloo-Guelph starostka Hana Jurásková; zpráva o činnosti jednoty Villa Dominico nedošla. Zprávu o Světovém svazu sokolstva podala sestra Wendy Malysáková která se, společně se sestrou Fuchsovou, zúčastnila zasedání Svazu konaného 5. července 2003 během sletu Slovenského Sokola v USA ve Valparaiso. Ve své zprávě uvedla mj.: jednáni o návrhu na změnu organizačního řádu nedospělo k výsledku, protože návrh nebyl zaslán všem členským organizacím; plánované zvláštní vystoupení Svazu na XIV. všesokolském sletu v roce 2006 se neuskuteční pro nedostatek zájmu členských organizací; Svaz uspořádá v příštím roce dva letni tábory pro mládež, jeden v Kanadě, druhý na Slovensku; v rámci našeho župniho sletu v příštím roce, nebo v rámci sletu Americké obce sokolské v roce 2005, bude pořádána soutěž Svazu v pódiových vystoupeních; příští zasedání Svazu bude v příštím roce v Kanadě. - V rozpravě o zprávě bylo mj. uvedeno: přestože návrh na změnu organizačního řádu nebyl projednán a dosavadní řád stanoví, že činovníci Svazu jsou voleni na dva roky, byli na zasedání zvoleni činovnici na tříleté období (I); zpráva starosty ČOS o činnosti sokolstva v České republice potvrdila, že se v České republice ustavila druhá sokolská organizace s názvem „Český Sokol“; naše župa byla pověřena uspořádáním letního tábora Svazu pro mládež a byla povinna poslat začátkem října přesné propozice jeho programu jednateli Svazu. Jednáni na zasedání Svazu muselo být velice živé, až chaotické, neboť v zápise, pořízeném na základě magnetofonové pásky, je xdvakrát uvedeno, že záznam je naprosto nesrozumitelný, neboť mluvil jeden přes druhého ... . [pageend2]Kanadský Sokol" Canadian Sokol -3» Prosinec ■ December 2003 / V jednání o další činnosti župy bylo usneseno konání následujících župních podniků: 32. župní zimní hry 28. února 2004 \ lyžařském středisku Horseshoe Valley, župní tělocvičné závody 1. května 2004 v Torontu, 43. župní jarní sraz 8. a 9. května 2004 v Torontu (v jeho rámci se bude konat Majáles, schůze župního výboru a nácvičná sletových prostných s pozváním jednot Cleveland, Detroit a New York), XI. župní slet 23.-27. června 2004, mezinárodní vodácký tábor 28. června - 3. července 2004, 40. župní letní hry 7. srpna 2004 v St. Jacobs. Na jaře 2004 provede také župní náčelnice sestra W. Malysáková školení cvičitelů a cvičenců v pořadových a v tělocvičném názvosloví v jednotách Toronto a Montreal. Zprávu o přípravě XI. župního sletu podala předsedkyně sletového výboru sestra Anna Janoušová. Uvedla, že veškeré prostory potřebné pro sletové podniky byly zajištěny, všem členským organizacím Světového svazu sokolstva byly zaslány popisy sletových cvičení a závodních sestav, informace o ubytování a podrobný pořad sletu; v září vedla nácvik sletových prostných v Sokole Libni za účasti více než 100 cvičitelů a cvičitelek z celé republiky a několika z Jugoslávie; v Praze měla schůzky s vedoucími představiteli ČOS jimž podala veškeré sletové informace; zájem o účast na župním sletu projevila španělská organizace Falcons, jejíž zástupci se pravděpodobně sletu zúčastni; sletové upomínkové předměty jsou vkusné a dobře se prodávají; propagaci sletu považuje nyní sletový výbor za nejdůležitější úkol před konáním sletu. Po ukončení své zprávy představila sestra Janoušová vedoucí českého televizního týdeníku „Nový záběr“ paní Markétu Slepčíkovou, která projevila ochotu propagovat slet v každém vysílání (sledovaném více než 10,000 osobami) a nabídla Sokolu zlevněnou reklamu. - Rozhodnutí o nabídce učiní sletový výbor do konce října. V pořadu valné hromady bylo mj. také jednáno o nutnosti vyjasněni členství jednoty Villa Dominico od níž župa v poslední době nedostává žádné zprávy a je otázkou zda její další členství v župě má pro jednotu i župu ještě význam; jednoty byly vyzvány, aby do konce března 2004 sdělily župnímu jednateli, zda mají kandidáty pro zařazení do projektu „Český a slovenský exil 20. století“; vysloven souhlas s pokračováním v ustavení župní webové stránky, s pořízením župních upomínkových předmětů pro zvláštní příležitosti a pamětních desek v místech založení Sokola v Kanadě. V závěrečné části valné hromady byl jednomyslně schválen návrh jednoty Toronto na udělení Medailí Miroslava Tyrše za celoživotní věrnost sokolské myšlence sestrám Vlastě Troblové, Emilii Peřinové, Anně Rezkové, Vlastě Menšíkové a bratřím Miroslavu Klimkovi a Aloisi Stáňovi. Stanovením data jarní schůze župního výboru na 9. května 2004 v Torontu a přáním zdaru další činnosti, byla valná hromada ukončena. Summary of proceedings at the 52. annual General meeting of Sokol Canada held on October 18,2003 in Kingston. The usual reports of officers were followed by elections for another 2-year term of office with brother G.J. Koristka elected President, by reports on the meeting of World Sokol Federation held on July 5, 2003 at Valparaiso, reports on activities of member Units, establishment of a calendar of events for 2004 and an extensive report on preparations for the XI. Sokol Canada slet scheduled for June 23.-27, 2004 in Toronto. GOO Vzpomínka na léto V těchto dnech, kdy se kanadská krajina již halí sněhem, připomenou nám činnost v přírodě v uplynulém letnim období snímky, které nám poskytl župní náčelník bratr Dita Engel z dvou výletů Sokola Toronto - z vodáckého po řece Moon River, při němž byly kánoe a výletnici dopraveni do severního Ontaria vlakem, a z výletu spojeného s jízdou na koních. With snow beginning to cover Canada’s landscape, the above pictures bring back memories of Sokol Toronto's summer activities [pageend3]Kanadský Sokol ■ Canadian Sokol -4- Prosinec- December 2003 Dopisy, komentáře, vyjádření, zprávy, jejichž obsah nemusí vyjadřovat náš názor. Uveřejňujeme je bez komentáře, věříme, že si čtenáň svůj úsudek vytvoří sami. Ohlasy a názory Ještě к „Otevřenému dopisu“ sestry Geisslerové Kde zůstalo „Pravda vítězí“ ? Po přečtení říjnového čísla „Kanadský Sokol“, za jehož zasílání mnohokrát děkuji a který je čten v celé naší jednotě, rozhodl jsem se také Vám napsat ohledně dopisu pí. Geisslerové (oslovení sestra považuje za nucení). Osobně bych již také patřil do domova důchodců, neboť sokolský slib jsem skládal v roce 1945. Pokud ve svém dopise kritizuje kroj, tak na její názor již reagovalo několik bratrů. Mne v jejím dopise zaráží její nepravdivá následující tvrzeni. Jsem členem župní revizní komise. Na základě tvrzení pí. Geissle- rové „od Sokola dostaneme zhruba na 1 míč za rok“, byla revizní komise požádána předsednictvem župy o prověřeni tohoto tvrzení. Při prověrce byl přítomen hospodář jednoty, pí. Geisslerové ve funkci jednatelky a autorky dopisu. Prověrková komise na základě předložených podkladů jednotou nemohla učinit žádné závěry. Nebyla předložena hlavní kniha účetní evidence. Předložené pomocné evidence vykazují chybné zápisy a metodické nepřesnosti. Porovnání vybraných ukazatelů hospodařeni, které jsou podepsány hospodářem i starostou jednoty bratrem Geisslerem, manželem jednatelky a zároveň též předsedou revizní komise ČOS, vykazuje značné rozdíly s župní evidencí. Podle evidence župy má být správně vykázán příjem za členské známky Kč 20400,- a v ukazatelích je uvedeno Kč 645000,-. V oddílových příspěvcích je uveden příjem Kč 231000,- na člena to je Kč 430,- a nebylo možné ověřit v dopise uvedenou výši cca Kč 2300,-. Od obce a od podnikatelů není vykázán příjem, ač podle prohlášení pí. Geisslerové si musí opatřovat příspěvky a dotace jednotlivé oddíly. V koloně státních dotací je vykázán příjem Kč 355000,-. Prostřednictvím župy jednota obdržela státní dotace v částce Kč 101947,- a příspěvek od ČOS Kč 72297,-. Není tudíž pravda, že od Sokola obdržela její jednota na 1 míč. V jednotě zastává vysokou funkci, jednotou byla placena a tudíž by měla míti přehled o všech příjmech jednoty. Pokud by některým otázkám z ekonomické oblasti nerozuměla, měla doma možnost se zeptat manžela, který podle zákona odpovídá za úplnost a správnost účetní evidence jako starosta jednoty. Kde v jejím dopise zůstalo „Pravda vítězí“? Předsednictvo naší župy činí další kroky к vyjasněni tohoto případu. Se sokolským pozdravem Nazdar! Ing. Jaroslav Šilinger, jednatel T.J. Sokol Jince Odpověď starosty České obce sokolské Původně jsem nechtěl odpovídat na Váš „otevřený dopis“ nejen kvůli polopravdám a smyšlenkám, ale i pro nevybíravou dikci a ironizující tón dopisu. Patřičná dávka radikalismu a populismu jistě najde své příznivce, stejně jako se najdou vášniví odpůrci Vašich názorů. Pročítal jsem repliky na Váš dopis a v mnohých byly odpovědi, s kterými se plně ztotožňuji. Je tedy zbytečné je opakovat. - Zaštitujete se dr. Tyršem. Nejprve „jakýmsi“ dr. Tyršem a vzápětí o něm píšete jako o „nejprogresivnějším člověku naší historie“. To nějak nejde dohromady. Jsem si jistý, že o dr. Tyršovi toho mnoho nevíte. Právě on, mimo jiné ve své, pro organizaci Sokol, nejzákladnější a nejdůležitější ideové stati s názvem „Náš úkol, směr a cil“, udává způsob práce v Sokole. Uvědo-. muje si, že spolek se může dostat do stavu spokojenosti, ustrnout a ve svém vývoji se zastavit. Dr. Tyrš před tímto jevem varuje. Říká doslova: „zda by snad přece nemohlo všechno též jinak a ještě lépe být.“ Proti stagnaci dr. Tyrš staví „věčný ruch“ též „věčnou nespokojenost“. To je systém sokolské práce. Neustálá tvořivá kritika všeho, co se udělalo, být lepší a neopakovat chyby. Tedy žádná reforma, nebo dokonce revoluce. Řádný demokratický způsob práce. V ČOS pro tento způsob práce jsou vytvořeny veškeré podmínky. Stanovy ČOS a jednací řády ústředních orgánů COS jsou dostatečným důkazem. - „Vše profesionalizovať, to je příklad Vašeho populismu. Dovedete si představit ekonomický a praktický dopad splnění Vašeho názoru? V odpovědi dr. Prellovi už píšete o profesionalizaci vedoucích činitelů jednot. Tak to je zase o něčem jiném. Brzy se dočkáme změn v některých sportech, protože komerce, náklady na provoz oddílů a klubů začínají býti horentní a neúnosné a nikdo neví, kde se to zastaví a hlavně, odkud se seberou peníze. Je možné, že v ČOS jednou budeme muset říci „dost“, na to nemáme, a s vrcholovým sportem se rozejdeme. Tak to jsou dnes některé problémy, které nás zajímají. - V odpovědi na dopis JUDr. Prella se dotýkáte konání sletů. Nebudu psát o tradici, vždyť první slet byl v roce 1882, ale o jiném fenoménu, proč mnozí chtějí na sletu cvičit. Zcela přesně vím, proč jste hrála nebo ještě hrajete košíkovou. Jsou to krásy volnosti pohybu, slastného pocitu únavy, radost z vítězství i sounáležitosti party. Svým způsobem je to jako „droga“ v tom nejlepším slova smyslu. Vím to, protože jsem řadu let košíkovou hrával a docela dobře. Ten samý pocit prožívají ti, kteři propadli hromadnému cvičení. Je to úplně stejné a tak dopřejme to také těm, kteří cvičí. Plně je chápu, protože jsem ten pocit zažil v roce 1948 na XI. vše- sokolském sletu. Vůbec nepochybujte o dobrovolné účasti. Jinak to dnes vážně nejde. A je to tak dobře. Sportovci odčerpají z ročního rozpočtu kolem 17%, všestrannost pak kolem 8%. Sportovci sletem nejsou finančně omezováni. - Je snadné, laciné a některým uším lahodící, říkat, že „Tyršák“ je dům důchodců. Podruhé se raději přesvědčte o pravdivosti svých slov. Tedy: v době voleb v roce 2001 průměrný věk členů výboru ČOS - 60 let, členů předsednictva výboru ČOS - 56 let, činovníků-zaměstnanců ČOS - 56 let, zaměstnanců kanceláře ČOS - 45 let, ředitel Tyršova domu - 44 let a starosta ČOS 68 let. - Váš internetový dopis ze 16. 5. 2003 mne pouze utvrdil v mém názoru. I když pisatelé, kteří s Vašim názorem nesouhlasí, Vám odpovídají slušně až velmi slušně, tak Vy v uštěpačném tónu pokračujete. Vůbec nepochopím, proč o nás píšete jako o „chudácích sokolícich" a děkujete za podporu, kterou zřejmě využijete k rozpoutání „sokolské revoluce!. - Vašeho manžela ing. Jiřího Geisslera jsem nechtěl do odpovědi na Váš dopis vůbec zatahovat. Je předsedou Kontrolní komise ČOS, komise nezávislé, důležité, s velkou mírou odpovědnosti. Využívá svého práva chodit na schůze třeba předsednictva výboru ČOS, kde patři mezi největší diskutéry. Nic proti tomu a také nic proti, že zřejmě o svých dojmech vypráví doma. Ale vadí mně, když druhá osoba pak tyto subjektivní postřehy předává internetem do „světa“, že se někdo „potil nebo vykřikoval“. To se nedělá, je to proti etice a slušným vztahům. Vašemu dopisu jsme se na předsednictvu věnovali asi 4 nebo 5 minut, jednalo se pouze, zda dopis uveřejnit v našem časopise. Tím to skončilo. Paní Geisslerové, Váš odpor ke všemu sokolskému je výrazný a nepřekonatelný. Vy jste udělala chybu v tom, že jste se před vstupem do Sokola neseznámila se stanovami ČOS, asi je vůbec neznáte a teď se Vám moc věcí nelíbí. Tomu je lehká odpomoc. Vystupte z ČOS i se svými svěřenkami. Vašim hráčkám nebude ublíženo. Při ročním výběru 200 tisíc korun (80 dětí x 2500,- Kč, jak píšete v dopise) si můžete pronajmout tělocvičnu právě v Dobřichovicích, kde Váš manžel podle svých slov zavedl, že členové oddílu si hradí nájemné za tělocvičny. Budete nezávislá, myšlenkově volná. Nebudete trpět pocitem výsměchu vůči všemu sokolskému, nemusíte přemýšlet nad oslovením „sestro, bratře“, a budete „in". Se sportovním pozdravem AHOJ! Ing. Miloslav Pleskáš, starosta ČOS (Původně otištěno v časopise „Sokol“, 7-8/2003) Additional responses to the “Open letter” by sister Hana Geisslerova-Brejlova in the August issue of our newsletter - by brother Jaroslav Silinger, .. Secretary of Sokol Jince, and by brother Miloslav Pleskac, President of the Czech Sokol Organization (originally published in “Sokol”). . [pageend4]Kanadský Sokol ■ Canadian Sokol -5- Prosinec ■ December 2003 Sokolská láska vše překoná Reportáž autorky sletové skladby členstva ze sokolské návštěvy vlasti Anna Janoušová Na podzim, začátkem září, jsem navštívila Českou republiku. Počasí nám přálo, bylo slunečno a velmi teplo. Návštěvu jsem orientovala na příbuzné, ale jak to jistě znáte, sokolské srdce nedalo. Při návštěvě sestřenice v Křemži, jsem pochopitelně navštívila Českobudějovickou župu. Nebyla jsem jediná. Zároveň se mnou tam byla jedna sestra z Basileje. Navštívily jsme právě probíhající hodinu rodičů s dětmi a obě jsme byly překvapeny velkou účasti. Veliká tělocvična, kterou jsem jim záviděla, byla plná capartů, maminek a tatínků. Bylo sedm hodin večer a děti pomalu končily svoje cvičeni a my jsme se provedly budovou, z větší části již opravenou po té nešťastné vodě loňského léta. Musela jsem jim pochválit píli a rychlost s jakou se do všeho pustili. Voda zaplavila celý spodek této velké budovy, malé tělocvičny v kterých se musely měnit podlahy, malovat apod. Měla jsem velmi hezký pocit. Poté jsme se sešly u kávy a výborných moučníků, které sestry napekly. Vědoma si přírůstku váhy již jen při pohledu na punčový dort, jsem si vzala jeden kousek a druhý jsem ochutnala jablkový závin. V duchu jsem si řekla, je to dobré, prošlo mi to. Ale jaké překvapení, když mi půl tácu zabalily sebou. A neodporovat! Tak jsem slušně poslechla, počkala do nástupu žen, před kterým jsem se pozdravila s několika sestrami, které navštívily slety u nás nebo v USA. Tajně jsem se těšila, že si vezmu ještě jeden kousek toho dobrého dortu. Přišla jsem domů a sestřenice se jen tak podívala do balíčku, a ouha! Skutečně na mně zůstal jeden smutně vyhlížející kousek punčáku. Pak jsem se na svém putování zastavila v Plzni. Sešly jsme se na „sesterskou jízdu“, aby se to nepletlo, v cukrárně. Velmi hezké dvě hodiny jsme ukončily s tím, že se uvidíme na nácvičné v Praze v sobotu. Pro sestry v Plzni je problém, že zájezd do Toronta na náš slet není centrálně organizován z Prahy. Některé by jely rády, ale nemohou na tři neděle se zájezdem, který organizuje bratr Štembírek. Po příjezdu do Prahy z Plzně jsem několik dní pilně chodila do Tyršova domu a za pomoci sestry Žitné a sestry Pařizkové jsme překládaly prostná pro členstvo. Během této práce jsem si uvědomila drobné chyby, které se objeví až během cvičení. Děkuji oběma za trpělivost a pomoc. Došla dobrá zpráva, že přijede na nácvičnou také Sokol Srbije. A také skutečně v sobotu odpoledne, při odjezdu z Tyršova domu do Libně, kde se nácvičná konala, jsem se s nimi setkala. Bylo jich jedenáct. Bohužel nikdo ostatní z Evropy nepřijel. Pozvánky poslalo zahraniční oddělení včas. Nácvičnou nebylo možno pořádat v Tyršově domě, není ještě opravena tělocvična. Měla jsem dojem, že se nácvičné zúčastní asi dvacetpět cvičenců. V šest hodin dala sestra Žitná nástup a já viděla asi osmdesát cvičenců. Začlo se a za pečlivého dozoru Věrné gardy Libně, aby bylo dost jídla a piti, jsme na etapy cvičili do deseti hodin. Vše v pořádku, cvičenci se střídali, ale já tam na tom pódiu zůstala. Pila vodu a radostně se loučila se svojí nadváhou. Druhý den se začlo v osm hodin ráno a jelo se do dvou hodin odpoledne. Během dopoledne jsem zahlédla bratra Zedníka, jak se nahoře na galerii usmívá a mává na mně. Přiběhl a pomohl, radou i skutkem. Po nácvičné jsme ještě poseděli a probrali prostná, předělali to a ono. No, muž ví, jak to „chlapi“ mají cvičit. Děkuji též jemu za pomoc. A k večeru autobusem do Liberce. Navštívila jsem cvičeni v pondělí večer, poseděly jsme s děvčaty chvíli po cvičení a v úterý ráno do Prahy. Zašla jsem na zahraniční oddělení, do tiskového a se slibem, že se ještě ukáži. Tento slib mi již nevyšel, neboť nejen příbuzenstvo, ale také chřipka se přičinily o můj volný čas. Odnáším si mnoho vzpomínek a o jednu bych se ještě chtěla s vámi podělit. Sestra z Plzně mi při nácvičné říká, „No, já jsem z toho pryč, já si nic nepamatuji!“ Z mého pohledu to tak doslova nebylo, protože mi pomáhala. Já se jen usmála a připomněla jí nácvičnou „Bolera“ na Vinohradech. Jak tam se mnou zápolila a vůbec se ji nelíbilo, že to vlastně neumím. Ona to již cvičila přes rok a já poprvé. Obě jsme se zasmály, objaly se, a věděly jsme, že sokolská láska překoná každý problém. Doufám, že se setkám s vámi všemi na našem torontském sletě. Potřebujete-li prostná v češtině, jsou u sestry Žitné. Jedenáctému sletu Sokolské župy Kanadské Nazdar! Rosemarie míří do Toronta -zk- (Přetištěno z časopisu Sokol 11/2003) Na svátého Václava jsme zastihli v libeňské sokolovně sestru Annu Janoušovou z Toronta, která zde nacvičovala společnou skladbu pro XI. slet Sokola Kanada 2004. Na sraz se dostavilo 72 žen a 18 mužů z celé republiky - ale ne všichni jsou rozhodnuti v létě do Toronta vyrazit vzhledem k zjištěným nákladům. Sokolovnou zněly melodie Frimlovy Rosemarie, které použila autorka pohybové části A. Janoušová pro koedukovanou skladbu dospělých. Sama vedla nácvik po celý víkend. Během krátké „kávové" přestávky se nám podařilo získat některé důležité informace. Slet se bude konat ve dnech 23.-27. června 2004 přímo v Torontu a jeho obsahem budou, kromě přehlídky společných skladeb, sportovní soutěže, kulturní akce, společenská setkání a zasedání Rady Světového svazu sokolstva. K účasti na sletu se již přihlásily Americká obec sokolská (ASO), D.A. Sokol (dělnický), Sokol USA (slovenský^, Česká obec sokolská a obnovený Srbský Sokol, který vyšle 50 členů. Ceká se ještě na další zájemce ze Slovenska, Polska či západoevropských jednot, které obvykle na sletech nechybějí. Pro slavnostní vystoupení na hřišti jsou připraveny čtyři skladby: jedna od osvědčené Dagmar Fialové z Washingtonu, žactvo - Wendy Malysáková-Janoušová, dorost - Tom Pojar a Pat Sateková, dospělí - Anička Janoušová (Rosemarie). Autorka nám řekla, že na skladbě pracovala jeden a půl roku, a že to není žádná oddechovka pro důchodce. To jsme viděli při nácviku v Libni. Má to být početně nejsilnější vystoupeni, v němž budou mít jako obvykle převahu ženy. Nácvik v České republice bude dobrušovat Jarina Žitná a pomůže i Josef Zedník z ČOS {...musíš je naučit hlavně ty dvě minuty pochodování - klade mu na srdce autorka). Popisy skladby vyšly v angličtině, ale už jsou přeloženy do češtiny a dokončují se jen obrázky. Ubytováni nebude tentokrát ve stanech, ale v budovách. Po sletu se mohou zahraniční výpravy rozjet za poznáním Kanady a USA podle nabídky cestovních kanceláří (s kterými přijeli), nebo podle vlastního výběru. Sokol Kanada také připravuje mezinárodni tábor pro sokolský dorost, na který má přijet nejméně po dvou účastnicích z každé organizace SSS. Program tábora využije přednosti kanadské přírody - bude se sjíždět řeka na kanoích, tábořit u jezera, a zbude-li čas před odjezdem, pobývat v sokolských rodinách. Všem zájemcům o kanadský slet vzkazuje sestra Janoušová, která je předsedkyní sletového výboru: „Zveme všechny sokoly do Kanady. Přijmeme je s otevřenou náručí a uděláme všechno pro jejich spokojenost. Umožníme jim poznat rodiny kanadských sokolu a navázat s nimi přátelství. O každého se postaráme." Proto neváhejte a - vzhůru do Kanady! Sister Anna Janouš, composer of the “Rosemarie" calisthenics for men and women for the XI. Sokol Canada slet in 2004, who is also the chair of the slet committee, visited the Czech Republic in September and utilized her visit for a clinic she conducted teaching her composition at Sokol Libeň attended by 72 women and 18 men from all parts of the Republic and eleven members of Sokol from Serbia. - Her description of the visit is followed by a reprint of \an article by —zk—, reporting on the visit by sister Janouš in the November issue of the „Sokol“ magazine published by the Czech Sokol Organization y [pageend5]Kanadský Sokol ■ Canadian Sokol -6- Prosinec- December 2003 ZPRAVODAJSTVÍ XI. sletu Sokolské župy Kanadské BULLETIN XI. slet of Sokol Canada 23.-27. června *20 0 4* June 23.—27. Pořad sletu ■ Schedule of slet events: Náplň hlavního sletového dne Na hlavním sletovém dnu v neděli 27. června 2004 budou předvedena prostná žactva, dorostu a členstva, a pořad bude doplněn závody družstev v přetahu lanem, v štafetovém běhu a ukázkami cvičení na nářadí. Sletové skladby a jejich autoři a autorky: 1. Společná skladba cvičení mužů a žen :"Rose Marie“. Sestavila sestra Anna Janoušová (za spolupráce bratra J. Zedníka z Kolína v části cvičení mužů). 2. Společná skladba cvičení dorostenců a dorostenek. Sestavili bratr Tom Pajer a sestra Pat Sateková. 3. Společná skladba žáků a žákyň. Sestavila sestra Wendy Janoušová-Malysáková. 4. Cvičení žen a dorostenek s kuželi. Sestavila sestra Dagmar Fialová. České popisy všech sletových cvičení je možné objednat u předsedkyně sletového výboru sestry Anny Janoušové (viz níže uvedenou adresu) nebo u náčelnice ČOS sestry J. Žitné (ČOS - Tyršův dům, Újezd 450,118 01 Praha 1., Česká republika). Sletové cvičební úbory Vystoupení všech složek bude v cvičebních úborech Americké obce sokolské. V případě, že účastníci sletu nemají možnost si tyto úbory opatřit, bude jim dovoleno cvičit v těchto náhradních úborech: ženy a dorostenky - bílé tričko bez rukávu, s výstřihem do špičky, tmavomodré trenýrky, bílá obuv. muži a dorostenci - bílé tričko s krátkými rukávy, tmavomodré trenýrky, bílá obuv. Sletu se zúčastní Sokol z Jugoslávie S radostí oznamujeme, že se na náš slet chystá větší výprava „Sokol Srbia“ z Jugoslávie. Je to vlastně kromě České obce sokolské zatím jediná sokolská organizace, která se z Evropy ozvala na naše pozváni. Doufáme však, že se také ozvou sokolové z jiných evropských zemi a přijedou k nám na náš župní slet. Velice rádi je uvítáme. - Vždy bylo pěkné se s našimi bratry a sestrami z Evropy vidět jednou za čtyři roky na sletech Ústředí čs.sokolstva v zahraničí a doufáme, že na tuto tradici opět navážeme. Bude-li Zahraniční obec sokolská pořádat slet, sokolové z Kanady se určitě zúčastní. Zajištění sletového ubytování Upozorňujeme na to, že zájemci o účast na sletu by si měli zajistit ubytování co nejdříve. Uvádíme proto znovu adresy a ceny hotelů a ubytoven: Sheraton Parkway Toronto North, 600 Highway 7 & 404, Richmond Hill, ON Canada L4C 1B2 - Cena pokoje (4 osoby) $ 154.00. Tel. (905) 881-2121. Best Western Parkway Inn, 600 Highway 7 East, Richmond Hill, ON - Cena pokoje (pro 4 osoby) $ 119.00. Tel.: (905) 881-2600. Radisson Hotel, 50 East Valhalla Drive, Markham, ON Canada L4L 0A3. - Cena pokoje (pro 4 osoby) $ 129.00. Tel.: (905) 477-2010. Seneca College (Studentská kolej) 1760 Finch Avenue East, Toronto, ON Canada M5J 5G3. Cena - buňka (2 pokoje) $ 79.95. Tel.: (416) 491-8811. ■ ■ ■ ■ Další informace podá: Anna Janoušová 26 Penwick Crescent, Richmond Hill, ON L4C 5B4 Tel. (905) 884-9829 e-mail: janous@pathcom.com nebo sokolcanada@hotmail.com NÁŠ ŽALOV • Stanley BARCAL, přední zasloužilý představitel amerického sokolstva, vynikající sokolský cvičitel, přeborník AOS v nářaďovém tělocviku, starosta Sokola Chicago (1950-1994), starosta Americké obce sokolské (1965-1975), účastník sletů naší župy, sletů ČOS a sletů Ústředí čs. sokolstva v zahraničí, zemřel 3. listopadu 2003 ve věku 90 let. • Vlasta FRÚHBAUEROVÁ, dloholetá jednatelka Sokolské župy Rakouské a členka výboru Ústředí čs. sokolstva v zahraničí, zemřela 7. října 2003 v Vídni ve věku 89 let. • Robert RADA, dlouholetý starosta Sokola Paříž, bývalý člen výboru a místostarosta Ústředí čs. sokolstva v zahraničí, jenž se zasloužil o zvelebení „Sokolské louky“ pařížské jednoty a o organizaci VII. sletu Ústředí čs. sokolstva v zahraničí v Paříži r. 1990, vyznamenaný v r. 2000 stříbrnou medailí ČOS, zemřel 24. října 2003 ve věku 76 let. Čest jejich světlé památce! Remembering our deceased Sokol sisters and brothers DARY NA TISKOVÝ FOND Na úhradu výloh spojených s vydáváním našeho věstníku přispěli dary a předplatným: Jarmila Bečková Lee (Toronto), Elizabeth a Jindřich Bundálkovi (Kingston), Oldřich Černý (Ženeva, Švýcarsko), Dita Engel (Toronto), Alena Gedošová (Simi Valley, USA), Marta Hórnerová (Vídeň, Rakousko), Miroslav Hřebík (Toronto), Olga Miklová (Vancouver), Nofi Pouzarová (Toronto). \ Všem upřímně děkujeme! . Grateful acknowledgement of donations and subscriptions received in support of our newsletter [pageend6]Kanadský Sokol ■ Canadian Sokol Prosinec ■ December 2003 Pohled do sokolských dějin' Jan Gajdoš, sokolský bohatýr K 100. výročí jeho narozenin Jan Gajdoš, narozený 27. prosince 1903 v Brně-Židenicích, patřil mezi sokolské závodníky, kteří ještě prošli školou slavného sokolského náčelníka Jindry Vanička. Patřil také mezi nejlepší tělocvikáře světa. Po studiích na II. státní reálce v Brně a na brněnské Masarykově univerzitě, působil nejdříve jako profesor na I. reálce v Brně, poté na reálném gymnáziu v Břeclavi a od roku 1931 na gymnáziu v Brně-Králově Poli. Svou tělocvičnou závodní dráhu zahájil jako dorostenec Sokola Židenice, od roku 1923 pak závodil za jednotu Sokol Brno I., v níž byl v roce 1924 zvolen členem cvičitelského sboru; v roce 1940 byl zvolen mistonáčelníkem jednoty. V roce 1924 byl zařazen do přípravného nácviku pro družstvo na olympijské hry v Paříži, rok na to byl již členem družstva ČOS při zájezdu do Štrasburku; v závodech o slovanský přebor na Vlil, všesokolském sletu v roce 1926 v Praze se umístil jako třetí za Váchou a Šupčíkem, na olympijských hrách v Amsterodamu v roce 1928 byl čtrnáctý. V té době také konal vojenskou službu, po jejímž splnění odjel v roce 1929 do Spojených států, kde působil jeden rok jako cvičitel všech složek Plzeňského Sokola v Chicagu. Na III. sletu Americké obce sokolské v roce 1929 získal prvenství v závodech o přebor v nářaďovém tělocviku a v lehké atletice, a před svým návratem do vlasti složil prostná, která se pak cvičila na sletu Střední župy Americké obce sokolské, pořádaném v roce 1930 v Chicagu. Z mnoha sokolských a mezinárodních závodů, jichž se bratr Gajdoš zúčastnil je třeba zaznamenat alespoň některé (s uvedením jeho umístění v závorce). V roce 1930: závody o přebor Svazu Slovanského sokolstva v Bělehradě (3.), mezinárodní závody v Lucemburku (2.); v roce 1931: mistrovství světa v Paříži (3.); v roce 1932: závody o přebor Svazu slovanského sokolstva na IX. všesokolském, sletu v Praze (1.); v roce 1933 byl členem vzorných družstev ČOS vyslaných na slet Americké obce sokolské v Chicagu, a do Basileje ve Švýcarsku, v roce 1934: mezinárodní závody v Budapešti (6.), v roce 1935: závody o přebor ČOS v Bratislavě (1. - bylo to po prvé v dějinách sokolských závodů, že jeden závodník získal titul přeborníka ČOS třikrát za sebou); v roce 1936: Olympijské hry v Berlíně (27.); v roce 1937: závody o přebor Svazu slovanského sokolstva v Novém Sadě v Jugoslávii (4.); v roce 1938: mezinárodní závody ČSR-Švýcarsko v Basileji (8.); mistrovství světa, pořádané v době X. všesokolského sletu v Praze, v němž zvítězil a získal titul „mistra světa v tělocviku“; v roce 1939: závody o přebor ČOS v Praze (1.); v roce 1941: závody Čechy-Morava v Brně (2.) To byl také jeho poslední závod. Nezapomenutelný Jan, „Žanek“, Gajdoš patřil mezi nejlepší tělocvikáře světa a vynikal ve všech odvětvích nářaďového tělocviku i lehké atletiky. Svou obdivuhodnou dokonalost si zajišťoval pečlivou a uvědomělou přípravou, velkou houževnatostí a vytrvalostí. Byl nejen znamenitým závodníkem, ale také úspěšným vychovatelem dalších závodníků, svých svěřenců - Karafiáta, Hudce, Hrubého a dalších. Také studenti, jimž byl nejen vzorným profesorem na gymnáziu, ale zejména také zářným příkladem, se ve škole rádi podrobovali jeho kázni. V druhé světové válce, za nacistické okupace, se bratr Gajdoš účastnil sokolské odbojové činnosti a byl vedoucím podzemní skupiny, která měla za úkol na sklonku války obsazovat železnice. Začátkem roku 1944 byl zatčen, vězněn nejdříve v Kounicových kolejích v Brně a pak v koncentračních táborech ve Vratislavi a ve Zwickau, kde se 17. dubna 1945 dožil osvobození americkou armádou. 4. června 1945 se vrátil do vlasti, shledal se opět se svou manželkou Jarmilou a synem Jirkou, a těšil se z obnovy sokolské činnosti. Pobyt v koncentračních táborech však těžce podlomil jeho zdraví a veškeré snahy o jeho záchranu byly již marné -19. listopadu 1945 dotlouklo srdce tohoto vzácného a statečného sokola. Jan Gajdoš byl zosobněním řeckého ideálu kalokagathie, dokonalosti tělesné a duševní, krásy a dobra. Dovedl být na sebe přísný, byl ale také rád veselý a s ohnivým moravským elánem si rád zazpíval se svými sokolskými bratry krásné moravské písně. Sebevětší úspěch se u něj nikdy neprojevil primadonstvím, zůstal vždy skromný a tato skromnost mu získala mnoho přátel. Krásu a ladnost cvičení Jana Gajdoše popsal výstižně uznávaný odborník bratr Franta Erben již ve své zprávě pro tisk po mezisletových závodech ČOS, pořádaných 22,- 24. června 1928. O provedení jeho sestavy závodních prostných tehdy napsal: „Nejobtížnější a nejskvělejší jak myšlenkou, tak i provedením byla sestava Gajdošova. Na jejím sestavení je nejlépe vidět, s jakou důkladností a vážností, ba s jakou láskou se Gajdoš připravoval do přeboru vůbec. To není lepeni pohybu k pohybu, postoje k postoji, jenom s hlediska jednostranného, to je soustavná skladba odborníka, svědčící o plném pochopení krásy a významu prostných cvičení, zaslouživší rozšíření filmem ČOS. To je výsledek studia mladého profesora tělocviku, ale studia v Sokole, prosvíceného zásadami Tyršovy soustavy: zdraví, síla, krása, odvaha. Gajdoš projevil tu vedle tvůrčích schopností i jednu vzácnou vlastnost: nebral cizí myšlenky. Je v celé skladbě svůj. Jeho práce svítí svérázností a původností, důmyslem a duchaplností. - S jakou láskou byla sestava tvořena, taková láska prozařovala i povedení. - Potlesk strojovnou burácející potvrzoval, že jsem nebyl uchvácen sám, že bylo omráčeno krásou a ladností výkonu Gajdošova celé to množství odborného obecenstva." o Jméno Jana Gajdoše bude v dějinách Sokola navždy spojeno s nejvyššími hodnotami sokolské myšlenky. Remembering Jan Gajdoš, world champion Sokol gymnast, member of the anti-Nazi resistance during the Second World War, who died shortly after the war, following his liberation from a German concentration camp by the United States army. [pageend7]Kanadský Sokol ■ Canadian Sokol -8- Prosinec- December 2003 Notes, comments, views Conserving Canada’s natural environment A Sokol member’s contribution to the preservation of Canada’s natural heritage Jarmila Becka Lee Secretary of Sokol Toronto Canada is a beautiful country with an incredibly rich natural heritage. Our coastline, which borders three oceans, is the longest in the world. Diverse habitats, ranging from marine to prairie, rainforest to tundra, are home to over 300,000 different species of plants, trees, mammals, insects, birds, fish and other organisms. It is a spectacular landscape that never ceases to amaze, inspire, awe and humble both visitors and Canadians alike. Yet, despite this grandeur, Canada’s environment is a fragile resource, one that, unfortunately, many take for granted. Toxic pollutants, climate change, unregulated natural resource exploitation, and the ever-widening swath of urban sprawl are rapidly altering and degrading Canada’s natural environment. Growing up, my parents took us on month-long summer holidays as we camped our way across the country. These were delightful days, during which we wondered along a loosely defined route that gave plenty of opportunity for exploration and impromptu detours. Twice, our adventures took us west, to the Rocky Mountains of Alberta and British Columbia. I was quite young at the time, but I clearly remember the experience. Camping in a canvas tent in Banff National Park, one feels a heightened awareness of the surroundings; everything - the trees, sky, grass, water and wildlife - seems closer and more immediate. One truly feels a part of "the bigger picture’’, and over the course of a few days, this feeling becomes very natural. One also quickly realizes that you are indeed just a part of the whole. You develop a healthy respect for nature, one that dictates that nature is not something to conquer or dominate but rather, something with which we must coexist. Of course, these musings develop later in life; as a child, I simply enjoyed that sense of freedom and discovery, an experience that I sincerely hope I will be able to share with my own children in the future. To this end, I am delighted that my employer and my job both focus on conserving Canada’s natural environment and biodiversity, now and for future generations. World Wildlife Fund (WWF) Canada, part of an international network of national conservation organizations, is best known for its panda logo. WWF’s mission, to stop the degradation of the planet’s natural environment and to build a future in which humans live in harmony with nature, is well implemented in Canada. WWF is active in all parts of the country, and in many different ways. We work to protect the country’s biological diversity by helping to establish protected areas (both on land and on the water); we ensure that the use of Sister Jarmila Bečka Lee (centre) at the XIII. All-Sokol slet in Prague with her sister Hana Bečka (right) and the director of women of Sokol Toronto sister Dita Hykel (left). renewable natural resources is sustainable, for example, through the Forest Stewardship Council; and we promote the reduction of pollution and wasteful consumption by advocating for stronger legislation governing pesticide use. Despite the fact that I work in an office in Toronto, I have a special link to the environment. I manage WWF- Canada’s granting program - the Conservation Science and Solutions Fund - a position that puts me in contact with numerous researchers, advocates, and educators, all working on a piece of the conservation puzzle “in the field”. Each year we accept applications for research and education projects that focus on species at risk, habitat protection, or wildlife toxicology. After being evaluated by independent advisory committees, approximately 70 projects are selected for funding each year. The grant money for this program is raised through grants and donations from the federal and provincial governments, foundations, corporations, and private individuals, reflecting a multi-sectoral commitment to conservation in Canada. I am fortunate to be able to learn first hand about the successes and challenges faced by the grantees through regular contact, final reports and site visits. It is heartening to witness the passion, commitment and resourcefulness these organizations and individuals possess, as I know that their work will ensure that I will indeed be able to share Canada’s natural beauty with my children and grandchildren. ■ ■ ■ For more information about WWF Canada please visit: www.wwf.ca Stránka pro naše příslušníky, kteří nejsou českého nebo slovenského původu a pro mládež druhé nebo třetí generace již v Kanadě narozené [pageend8]Kanadský Sokol ■ Canadian Sokol -9- Prosinec’ December 2003 Zprávy ze sokolského světa Sokol news from around the world Activities and events of Sokol in Canada, the United States, Argentina, Australia, Austria, France, Germany, South Africa, Sweden, Switzerland, United Kingdom, Czech Republic, Slovakia, Croatia, Poland, Russia, Serbia, Slovenia, Ukraine Z ČINNOSTI NAŠÍ ŽUPY • Příprava XI. župního sletu Autorka hlavní sletové skladby mužů a žen a předsedkyně sletového výboru sestra Anna Ja- noušová vedla v Praze koncem září dvoudenní nácvik své skladby a poskytla podrobné sletové informace jak na nácvičné, tak při setkání se zástupci Sokola v Plzni, v Českých Budějovicích, v Liberci a v Tyršově domě v Praze. Podrobnější zpráva je na straně 5. • Župní valná hromada udělila Tyšovy medaile Župní valná hromada konaná 18. října 2003, udělila Medaile Miroslava Tyrše za celoživotní věrnost sokolské myšlence šesti členům torontské jednoty, sestrám Vlastě Troblové, Anně Rezkové, Emilii Peřinové, Vlastě Menšíkové, a bratřím Miroslavu Klimkovi a Aloisi Stáňovi. Podrobnější zpráva o valné hromadě je na straně 2. • Sokol Kitchener-Waterloo-Guelph OBVYKLÝ cvičební večer členstva měl v úterý 11. listopadu 2003 slavnostnější ráz zařazením členského slibu pro sestru Janu Kargerovou, k jehož provedení se dostavili představitelé torontské jednoty, starostka sestra Hana Jurásková a vzdělavatel bratr Luboš Frynta. V první části večera byl zahájen nácvik sletových prostných autorkou skladby sestrou Annou Janoušovou a po provedeném slibu byl večer ukončen vydatným cvičením aerobiky vedeném sestrou Janou Otrubovou. • Sokol Montreal VALNÁ hromada jednoty se konala 9. listopadu 2003 ve společenské místnosti Českého kulturního domu. Zprávy činovníků svědčily vesměs o dobré činnosti jednoty v uplynulém roce po stránce cvičební, sportovní i společenské. Na další období byl zvolen výbor, jehož hlavními činovníky jsou sestry a bratři: starosta dr. Ludvík Martinů, místostarostka Marie Fuchsová, náčelník Josef Hřib, náčelnice Marie Hřibová, jednatel Antonín Matoušek, pokladní Ema Košacká, matrikářka Zdena Kentová, zábavní referent Alena Martinů, místonáčelník Petr Štikarovský. MIKULÁŠSKÁ zábava, pořádaná 22. listopadu 2003 v hale kostela sv. Ignáce, měla mimořádný úspěch k němuž přispěla účast dvou set návštěvníků, dobrá hudba skupiny Edelweiss, české pivo, dršťková polévka, dobře zásobený bufet a bohatá tombola s hlavní cenou, letenkou do Prahy, věnovanou ČSA. V průběhu zdařilé zábavy se předsedkyně Českého a Slovenského sdružení sestra \Alena Valdštýnová rozloučila s Generálním koncilem České republiky Ing. Jiřím Parkmanem, vracejícím se koncem roku do České republiky. • Sokol Toronto JEDNOTA byla spolupořadatelkou, s Českým a Slovenským sdružením v Kanadě a Čs. obcí legionářskou, zdařilé vzpomínkové oslavy 85. výročí vzniku Československé republiky pořádané 2. listopadu 2003 ve společenské hale sv. Václava. V pořadu oslavy vystoupili žáci české doplňovací školy, Zuzana Zacharová hrou na flétnu, pěvecký sbor Čs. baptistického sboru, Bohouš Máca recitacemi básní V. Dýka a J.Čermáka, a Josefínka Tichá zpěvem národních písní. Shromáždění pozdravil Generální konzul Ing.Jiří Parkman, zdravice zaslali velvyslanec České republiky v Kanadě Ing. Vladimír Kotzy a vůdce kanadské opozice S. Harper. 80 LET bratra Miroslava Pouzara, vzorného pokladníka jednoty, bylo oslaveno překvapen- kou pořádanou členy jednoty a dalšími přáteli v den jeho narozenin, 17. října 2003, v krajanské restauraci Praha na Masaryktownu. V POKRAČUJÍCÍ tradici návštěvy míst posledního odpočinku zesnulých členů jednoty, navštívila 8. listopadu 2003 delegace jednoty v čele se sestrou starostkou Hanou Juráskovou tři torontské hřbitovy na nichž byla uctěna památka zesnulých členů položením věnců na jejich hroby. VÁNOČNÍ TRHY, pořádané 23. listopadu 2003 ve společenské hale sv. Václava, byly úspěšným setkáním několika set krajanů z Toronta a okolí. K úspěchu trhů přispěl velký počet Stánků s vánočním zbožím a cukrovím, knihami a videokazetami, chutná jídla a příchod Mikuláše a anděla s nadílkou pro všechny děti. Vyvrcholením byla bohatá tombola s hlavní cenou, zpáteční letenkou do Prahy, věnovanou českou leteckou společností ČSA. SOKOLSTVO V AMERICE • Americká obec sokolská (AOS) DVOUDENNÍ konference cvičitelstva Americké obce sokolské se konala 18. a 19. října 2003 v sokolovně jednoty Brookfield v Chicagu za účasti téměř stovky cvičitelů a cvičitelek z 18 jednot všech šesti žup AOS. Program zahrnoval přes dvacet jednotlivých výcvikových úseků věnovaných mj. postupu tělocvičného výcviku, poskytování záchrany při cvičení, výcvik jednotlivců a družstev, cvičení s mládeží, propagace Sokola, využití internetu v sokolské činnosti aj. 12. SVĚTOVÉ Gymnaestrády pořádané 20-27. června 2003 v Lisabonu, se zúčastnilo šest příslušníků Americké obce sokolské v čele s náčelnicí AOS sestrou Barbarou Vondrovou, kteří vystoupili na Gymnaestrádě v celku zastupujícím Spojené státy. STŘEDNÍ ŽUPA se sídlem v Chicagu pořádala 11. října 2003 závody všech složek v lehké atletice. SOKOL VELKÝ CLEVELAND pokračuje letos opět v kurzech češtiny pro začátečníky i pokročilé. Kurzy, pořádané od poloviny října jednou týdně v sokolovně, trvají osm týdnů pro začátečníky a deset týdnů pro pokročilé. - Tradiční předvánoční trhy v sokolovně jednoty, pořádané 8. listopadu 2003, byly opět hojně navštívené širokou krajanskou veřejností. SOKOL BALTIMORE pořádal 4. října 2003 velmi zdařilou zábavu Vinobraní. SOKOL SAN FRANCISCO připomněl 85. výročí vzniku Československé republiky 24. října 2003 na společné večeři následované taneční zábavou. SOKOL DETROIT pořádal 9. srpna 2003 zdařilý turnaj v golfu za účasti 72 hráčů. - Jednota pořádá od 17. září 2003 opět ve své sokolovně kurzy češtiny. - Velice zdařilým podnikem jednoty byly tradiční předvánoční trhy v sokolovně konané 8. listopadu 2003. • Slovenská tělocvičná jednota Sokol v USA SOKOL McKeesport (Sbor 46) v Pennsylvanii, uspořádal 4. října 2003 zdařilou oslavu stého výročí založeni jednoty. ŽUPA AUSTRALSKÁ • Melbourne VALNÁ HROMADA jednoty konaná 12. října 2003 v sokolovně schválila zprávy odstupujícího výboru a zvolila nový výbor, vesměs ve stejném složení jako byl minulý výbor, v čele se starostou bratrem Pavlem Pospichalem; výjimkou byl nově zvolený člen výboru, bratr Jarda Lorenc. VLADIMÍR HOLČÍK, starosta Sokolské župy Masarykovy v Bratislavě, navštívil při své cestě do Austrálie a Nového Zélandu také Melbourne a prohlédl si sokolský Národní dům. • Sydney VĚŽ SMRTI, dokumentární film promítaný v sokolovně 12. října 2003 pod záštitou Generálního konzulátu České republiky v Sydney, byl následován ukázkami z filmu o dlouholetém vězni komunistického režimu Aloise Hlavatého. PUTOVNÍ výstava „Tomáše Garrigua Masaryka“ byla od 26. října do 8. listopadu 2003 pod záštitou Generálního konzulátu České republiky instalována v sokolovně MILOU návštěvou v sokolovně byl bratr Vladimír Holčik, starosty župy Masarykovy z Bratislavy, který si s velkým zájmem prohlédl sokolovnu a vyměnil zkušenosti v rozhovorech s činovniky jednoty. VĚSTNÍK Sokola Sydney uveřejnil zajímavý článejť „Námořní bitvu na Bajkale vyhráli Češi“. / [pageend9]Kanadský Sokol - Canadian Sokol -10- Prosinec- December 2003 ZAHRANIČNÍ OBEC SOKOLSKÁ /— -------------------- / • Sokolská župa Rakouská ZDAŘILÉ vzpomínkové odpoledne s promítáním videofilmu „140 let od založení Sokola“ bylo pořádáno 16. listopadu 2003 v sokolovně jednoty Vídeň X. SOKOL ve spolupráci s jednotou Orla Vídeň III., Vlasteneckou omladinou a Českým srdcem, zahájil 29. září 2003 pokračování tanečních kurzů pro vídeňskou krajanskou mládež, pořádaných od jara ve dvoraně Slovanské besedy. SOKOL VÍDEŇ XII/XV. pořádal kulturní odpoledne pro své členstvo pod názvem „Tak nám zabili Ferdinada" s přednáškou o spisovateli Jaroslavu Haškovi a s promítáním různých inscenací jeho „Osudů dobrého vojáka Švejka“. SOKOL VÍDEŇ XVI/XVIII. pořádal 8. listopadu 2003 ve své sokolovně oblíbenou Martinskou zábavu; tradiční hlavní cenou tomboly byla husa. o Župa Švýcarská VALNÁ hromady župy, konaná 15. listopadu 2003 ve Windischi, zvolila osmičlenné župní předsednictvo jehož členy jsou sestry a bratři: starosta Georg Jordan, místostarosta Petr Chour, náčelnice Beatrice Jordánová, mistonáčelník Wenzel Günter, jednatelka Dagmar Bergová, vzdělavatelka Eva Svobodová, pokladní Jana Vodičková, člen předsednictva Georg Rehak. SOKOL BERN pořádal 7. listopadu 2003 promítání českého filmu „Výlet“, jemuž následovala přátelská beseda s malým pohoštěním. SOKOL LUCERN pořádal 14. září 2003 13. ročník mezinárodního volejbalového turnaje za účasti 13 družstev z České republiky, Francie a Švýcarska. V soutěži mužů zvítězilo družstvo Sokola Proseč před Sokolem Kuřím a II. družstvem Sokola Proseč, v soutěži žen vybojovalo prvenství družstvo Sokola Jinonice před Sokolem Blatná a švýcarským klubem HZT Reussbühl. SOKOL ST. GALLEN pořádal 30. srpna 2003 tradiční orientační pochod „Po stopách Dr. Miroslava Tyrše“. Vzhledem k nepřízni počasí nebylo možné letos pochod v plném rozsahu uskutečnit. • Sokol Mnichov SOKOL Mnichov, ve spolupráci s Českým centrem a německou pobočkou Společnosti pro vědy a umění, pořádal 11. listopadu 2003 „Slavnostní přípitek k 30. výročí Sokola Mnichov“. • Sokol Paříž SPORTOVNÍ den pořádaný 22. června 2003 za účasti značného počtu členů a přátel jednoty na „Sokolské louce“ vyvrcholil volejbalovým turnajem pěti družstev. VKUSNÉ uspořádaný sokolský Stánek na každoročně pořádaném „Dnu spolků“, který se letos konal 21. záři ve velkém sále radnice Saint-Mandé, budil velkou pozornost četných návštěvníků, kteří projevili veliký zájem o historii a činnost Sokola. SOKOL NA SLOVENSKU PŘÍPRAVY na II. slet - „II. Sokolské tělovýchovné slavnosti“ Sokola na Slovensku, které se budou konat 1."4. července 2004 ve Skalici, jsou hlavní náplní činnosti všech složek Sokola na Slovensku. Pořad sletu, jehož součástí bude konference o tělesné výchově a sportu, byl zaslán všem členům Světového svazu sokolstva. ŽUPA BRATISLAVSKÁ-MASARYKOVA uspořádala v březnu jarní setkání sokolů pod hradem Děvínem za účasti 150 členů Sokola ze západního Slovenska a jižní Moravy. Za Masarykovu župu přivítala přítomné místostarostka sestra Miklášová, za župu Slováckkou starostka sestra Potůčková. Po prohlídce hradu byly pořádány hry a závodivé soutěže pro žactvo, dospělí se vydali na turistický přechod Děvínské Kobyly, SOKOL BRATISLAVA je úspěšně reprezentován v mnoha domácích i mezinárodních soutěžích: junioň oddílu sokolské všestrannosti se umístili na 2, místě, senioři na 3. místě, v Eurotýmu v Eisenstadtu v Rakousku; v oddílu moderní gymnastiky Katka Beluginová, dvojnásobná mistryně Slovenska, reprezentovala Slovensko na Mistrovství Evropy v Granadě ve Španělsku a spolu s dalšími členkami oddílu na závodech v Lotyšsku, Polsku, Slovinsku a Rakousku; muži v oddílu judo se probojovali do I. ligy Slovenska, dorostenci se v I. lize umístili na 5. místě. ČESKÁ OBEC SOKOLSKÁ SOKOL, list ČOS, připomněl v čísle 9/2003, že před 65 lety, v září 1938, ztratila Československá obec sokolská po mnichovském diktátu v odtrženém pohraničí celkem 548 sokolských jednot. SOKOLSKÁ župa Husova v počtu přes sto členů se zúčastnila 110. výročí odhalení pomníku Jana Žižky v Borovanech a obohatila slavnost svým vystoupením které, podle ohlasu mezi přítomnými diváky, patřilo k ozdobě programu. Vystoupily v něm mladší žákyně T.J. Čtyři Dvory pohybovou skladbou „S tebou mě baví svět“, T.J. Hluboká nad Vltavou měla dvě vystoupení aerobiku pro starší žákyně a ženy a na závěr sokolského bloku vystoupil oddíl brazilského bojového tance, který v Českých Budějovicích vede rodilý Brazilec. - Původního odhaleni pomníku slavného husitského vojevůdce, který koncem devatenáctého století byl po Táboru teprve druhým na území jižních Cech, se v roce 1893 zúčastnilo několik tisíc sokolů, účastníků tehdejšího II. sletu župy Husovy v Českých Budějovicích; sokolové tedy letos navázali symbolicky na své předchůdce. (Bude-li tuto zprávu číst některý rodák z Borovan nebo okolí, prosíme ozvěte se a napište na Městský úřad Boro- vany, abychom mohli navázat osobní kontakty.) VÝSTAVA o Sokole a sokolské činnosti pořádaná Sokolskou župou Moravskoslezskou od 25. do' konce října 2003 v Čapkově sokolovně, byla v listopadu instalována ve výstavní síni Moravskoslezského kraje v Ostravě. SOKOL Mělník, ve spolupráci se Sokolskou župou Barákovou a správou města Mělník, pořádal 23. října 2003 vzpomínkovou slavnost k 135. výročí založení jednoty a k 100. výročí položení základního kamene Tyršova domu na Mělníce. VODÁCKÝ oddíl Sokola Brno I. podnikl v červenci 2003 výlet do Montenegra a v pohoří Durmitor zdolal přes 80 km dlouhou krásnou i když velmi obtížnou trasu v kaňonu řeky Tary. DÁLKOVÉHO pochodu Moravským Slováckém, pořádaného Sokolem Dubňany a TJ Moravia Dub- ňany, jehož 34. ročník se konal 5. a 6. září 2003, se zúčastnil rekordní počet 376 závodníků. Pochod pěších a cyklistů měl pět tratí: na 10, 15, 30, 50 a 100 km. SOKOL VSETÍN vykazuje úspěšnou činnost svého oddílu sportovní gymnastiky. V závodech 4. října 2003 v Moravské Slávii Brno, se umístil dorostenec Petr Daňa na 3. místě, žák Dominik Andrý- sek na 15. místě, trenér Jan Talaš na 6. místě. V Memoriálu Miloše Homoly ve Šternberku 11. října 2003, získal ve sportovní gymnastice Petr Daňa 4. místo, Dominik Andrýšek 8. místo, ve šplhu na laně Petr Daňa 6. místo, Dominik Andrýšek rovněž 6. místo, Jan Talaš, v kategorii nad 40 let, 4. místo. STAROSTA Sokolské župy Jana Podlipného, bratr Vladimír Šilhán, se v posledním čísle župniho věstníku „Vzleť zamyslel nad odkazem 28. října a současnosti a svou úvahu ukončil: „S blížícím se výročím založeni ČSR mne napadá otázka - kolik asi sokolů ji oslaví vyvěšením praporků ve svých oknech? Je pravdou, že vládnoucí strana minulého režimu prostřednictvím svých „pák“ nutila těmi praporky (tehdy státním a rudým) oslavovat kdejaký komunistický svátek. Měli bychom se však už dnes, 13 let po „sametové revoluci“, přestat na tuto skutečnost vymlouvat. Máme přece již svobodu, nikdo nás k ničemu nenutí. Projevme tedy svoji vůli a oslavme zcela dobrovolně těmi našimi krásnými praporky naše významná výročí bez ohledu na to, že podobným způsobem oslavovali svá výročí i totalitní komunisté! VÝZVA SOKOLŮM V KANADĚ: Zdravíme XI. slet Sokolské župy Kanadské a vzpomínáme s dcerou Zuzanou Višvaderovou, rozenou Talašovou z Valašské župy, Sokola Vsetín, na péči nám věnovanou při IX. sletu v Torontu v roce 1992 a za hezké přijeti a vyhlídku po krásném okolí Toronta. Na počest vašeho sletu chceme (asi tři muži) absolvovat zimní kanadský maratón na běžkách - padesát kilometrů klasicky i s bruslením. Maratón se koná 13.-15. února 2004 v pohoří Gatineau u Ottawy - Další podrobnosti jsou na: www.keskinada.com Připojte se k nám, kanadští sokolové a krajané, kontaktujte nás na tel. čísle 420 605 103 060. Těšíme se na vás! Jan Talaš, Sokol Vsetín. KANADSKÝ SOKOL, věstník Sokolské župy Kanadské ■ CANADIAN SOKOL, newsletter of Sokol Canada Vychází šestkrát ročně - Published six times per year ■ Rediguje - edited by: Jan Waldauf ■ Roční předplatné - Annual subscription: $ 10.00. Sokol Canada, 76 Dalegrove Crescent, Toronto, ON, Canada M9B 6A9 ■ e-mail: waldauf@sympatico.ca [pageend10]