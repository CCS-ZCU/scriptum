Z OBSAHU BENÁČEK: SVATÝ OTEC JAN X X III. OSMDESÁTNÍK • OLŠR : A. C. STOJAN, SMRT SPRAVEDLIVÉHO • EHLER : O TAK ZVANÉM EVANGELIU SV. TOMÁŠE • PE T R : BUDE, ČI NEBUDE? • KRCHŇÁK: ČECHOVÉ NA BASILEJSKÉM SNĚMU (4) • H EID LER : THEOLOGICKÉ ZÁSADY O MANŽELSTVÍ * HRUBÝ ; LETNÍ TÁBORY KŘESŤANSKÉ AKADEMIE • CHRUŠČOV KOMENTUJE ŘEČ JANA X X III. • PAŽ.: DOMOV NEUMÍRÁ • PRAŽÁK: RADOST VE VESELÍ • JCDR : PENÍZE ZA MŠI SVATOU? . STALO SE VE VATIKÁNE, DOMA, V EXILU A JIN DE VE SVĚTÉ • NAŠE POVÍDKA: GOEPFERTOVÁ, VZPOMÍNKY PANÍ H ROCKOVÉ. ROČNÍK XI. LISTO PAD - 1961 [pageend1]MĚSÍČNÍK CYRILOMETODĚJSKÉ LIGY PRO KULTURU A ŽIVOT Z V lR Y • VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMINISTRACE; NOVÝ ŽIVOT, VIA DELLA CONCILIAZIONE, 1. ROMA-ITALIA. Řídí redakční kruh. Vychází 20. s označením následujícího měsíce. • Předplatní na rok 1961 : V Itálii 1800 lir (podpůrné '2500 lir). Pro ostatní země 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvlášť a třeba je platit předem. Předplácí se v Itálii: pošt. slož.: C. c. post. 1-33428 Accademia Cristiana Ceco- Blovacca - Via della Conciliazione, 1. Roma (617) s pozn. NŽ 1961. • Z jiných evropských zemí (Belgie, Dánska, Francie, Holandska, Lucemburska, Maroka, Německa, Norska, Portugalska, Rakouska, Švédská, Švýcarska) můžete poukázat přímo na pošt. úřadě 1800 lir na : Nový život - Accademia Cristiana Cecoslovacca, Roma, Via della Conciliazione 1. - Italia. • Z ostatních zemí mezinár. pošt. poukázkou, sekem, peněžním dopisem římské administraci (na jméno Mons Irancesco Planner), nebo našim zástupcům v jednotlivých zemích: Anglie: CML (P. Jan Lang S. J.), 114, Mount Street, LONDON, W. 1. — Francie : zasláním 15,— NF poštovní složenkou na adresu : Jaroslav Jáchym, 4, rue General Chappuis, Belfort ; c/c 1724-81 Dijon. — Německo : zasláním 12 DM poštovní složenkou na : Karl Fořt, Konto München (13b), Nr. 151283. — Austrálie : CML (Dr. Stanislav Hofírek), 519, Dryburgh Str., North Melbourne, Vic. — Kanada : Zemská CML (Václav Vostřez), Box 541 Main P. O., Hamilton, Ont., nebo místní CML v Montreálu (Rev. A. Pelikán S.J.), 3200 Cöte St. Catherine Rd., Montreal 26, Que. — USA : CML (Rev. Jaroslav Tománek), Lankin, No. Dakota. Vita Nuova. - Mensile. • Con approvazione ecclesiastica. • Autorizzazione Tribunale Roma N. 3779 del 16-3-54. • Direttore respon- sabile : P. Vincenzo I nsoleba S. J. 0?vy život SVATÝ OTEC JAN X X III. OSMDESÁTNÍK Když se při papežské volbě roku 1740 kon- kláve dlouho protahovalo, protože se kardinálové nemohli dohodnout, kdo se má stát nástupcem Klementa X II., poradil jim kardinál Lam- bertini: » Chcete-li mít svátého papeže, musíte zvolit kardinála Gottiho ; chcete-li mít politika, zvolte kardinála Aldobrandiniho. Chcete-li mít papežem dobrého člověka, dejte hlas m ně.« Žertovná rada Prospera Lambertiniho se opravdu splnila, a z konkláve vyšel nový papež Benedikt XIV., známý svou dobrotou, zbožností a učeností. Volba po smrti Pia X II. se sice dlouho neprotahovala a kardinál Roncalli jistě nic podobného nenavrhl, avšak výsledek papežské volby 28. října 1958 se přece podobá onomu konkláve r. 1740. I o svátém Otci Janu X X III. platí slova kardinála Lambertiniho : byl zvolen za nástupce svátého Petra » dobrý člověk«. A dodejme ještě : zbožný kněz a odvážný papež. Dobrý člověk Dobrota Jana X X III., okořeněná prostotou, sahající kořeny do chudé selské rodiny v Sotto il Monte u Bergama, kde je rodina Roncalli usedlá od 16. století, je snad první rys, který při setkání upoutá pozornost. Sám E. Herriot, známý svým proticírkevním smýšlením, o něm řekl: » Kdyby byli všichni kněží jako Roncalli, nebylo by antiklerikalismu. « Pia X II. definoval Reinhold Schneider »zdu- chovnělý úřad «. Chtěl tím říci, že téměř průhledná postava Pia X II. byla natolik proniknuta vědomím vznešenosti úřadu náměstka Kristova, že s ním splynul i jeho osobní život. Pravda, nesmíme myslit při výrazu » úřad« na ploché a bezduché ouřadování, nýbrž na činnost postavenou do služby Ducha svátého, prozářenou duchem lidským i Duchem Božím. Při pohledu na Jana X X III. se naopak zdá, že slovo » úřad « je právě jedno z těch slov, které by při návštěvě Vatikánu sotva někomu napadlo : z celé postavy Jana X X III. proudí teplá lidskost a dobrota. A je téměř nesnadno pochopit, jak si mohl zachovat tento bezprostřední srdečný tón během své dlouholeté práce v diplomatické službě: zdálo by se, že právě styl diplomatického života zanechá na duši — byť nevědomky — poprašek neosobnosti, oficiálnosti, odstupu. Nic takového se však nestalo s nunciem a kardinálem Roncallim. I jako nuncius navštěvoval v Sofii a Ankaře chudé a nemocné, a když se vracel v létě na několik týdnů do rodné vesnice mezi své početné příbuzné, nezdráhal se pomáhat jednomu ze svých vnuků v přípravě na reparát. V Benátkách, kde byl před zvolením za papeže arcibiskupem a patriarchou, se jednou dověděl, že jedna žena bude slavit stoleté narozeniny. Dal jí oznámit, že ji toho dne navštíví. Stařenka mu vzkázala, aby nepřišel v černém 214 [pageend2]taláru, jak ho bylo často vidět na ulicích v Benátkách, nýbrž v kardinálském oděvu. Vrtochy, někdo by si myslil. Kardinál Roncalli však vyplnil i toto podivné přání a objevil se u stoleté stařenky v kardinálském purpuru jako při nějaké státní návštěvě. A s podobnou prostotou řekl svým příbuzným po papežské korunovaci : » Viděli jste, jak mě nesli na nosítkách chrámem svátého Petra. Podobně mě nosil před sedmdesáti lety otec na ramenou, když jsme chodili na pouť. « Jaké zvláštní a prosté vysvětlení! Svou dobrotou a prostotou dovede papež Jan překlenout vzdálenosti a dotknout se místa, kde jsou lidé nejzranitelnější: dotknout se lidského srdce. Ne že by něco okrašloval nebo přehlížel: umí však v obtížných situacích najít pravé slovo a je-li třeba, i zažertovat. Za rozhovoru s jedním bohatým mužem poznamenal: » My dva máme přece něco společného : peníze. Vy jich máte mnoho a já málo. Rozdíl je jen v tom, že mě starost o peníze netíží. « Zbožný kněz Dnes už se snad ani křesťané za bouře nemodlí, aby Pán Bůh odvrátil blesk a krupobití; cítí se bezpečni pod hromosvodem , proti požáru jsou pojištěni. Jednou se nad Římem rozpoutala v noci divoká bouře : a zatím co vyburcovaní spáči netrpělivě čekali, » až se to přežene«, svátý Otec vstal a na kolenou se modlil litanie ke všem svátým, aby Pán odvrátil od Věčného města a jeho obyvatel nebezpečí. Modlil se s vědomím, že nad zákony přírody stojí jejich Tvůrce, a modlil se jako kněz za lidi, které mu Bůh svěřil i do modlitby. V Benátkách měl pro každého čas, přijímal i neohlášené návštěvy, mnohdy se rozhovory protahovaly nezvykle dlouho. Nedělal to proto, že si pro svou sdílnou povahu rád popovídá, nýbrž především proto, že ani při těchto rozhovorech neztrácel z očí své kněžské poslání: přivádět lidi k Bohu. Když se ho ptali, proč se s návštěvami tak dlouho zdržuje, odpověděl: » Některý návštěvník by se mohl chtít vyzpovídat. Nejkrásnější a nejblaživější úkol, jaký může být lidem svěřen, je, že může vést duše k Bohu.« Neztrácel z mysli toto poslání, ani když jezdil benátskými kanály a bavil se s cestujícími. Jedna žena, která ho za takové jízdy poznala a která SVATÝ OTEC JAN X X III. před mší svátou 10. září, obětovanou za nastolení a udržení spravedlivého pokoje ve světě. Po mši svaté pronesl mírové provolání k státníkům a všem lidem (viz str. 238). 25. listopadu svaty Otec se dožije osmdesáti let. Toto jeho životní jubileum bude slavnostně oslaveno už 4. listopadu, v třetí výročí jeho papežské korunovace. Milánský arcibiskup kard. Jan Montini, první z kardinálů, které Jan X X III. jmenoval, bude sloužit v bazilice sv. Petra mši svátou za přítomnosti oficiálních mimořádných misí vlád, biskupů z celého světa a tisíců věřících. Ani letos nebudou zastoupeny naše země svými biskupy. Ale v duchu budeme všichni v bazilice. Budou tam naši krajané z vlasti, kteří svou lásku k sv. Otci a věrnost Církvi dokazují skutky : učitelé jdou do továren, než aby vystoupili z Církve ; rodiče vedou děti v náboženském duchu, třebas vědí, že je tím vylučují ze studií a z lepších míst. Budeme tam i m y: vřelé blahopřejné listy sv. Otce našim biskupům k jejich kněžským jubileům nás zavazují k tím větší vděčnosti. Jana Třiadvacátého žehnej Bůh a zachovej! pamatovala ještě Pia X., poznamenala: »Ten je ze stejného těsta jako Pius X. před šedesáti roky. « Ostatně jasně to naznačil svátý Otec hned na začátku svého pontifikátu ve svém prvním kázání po korunovaci. Mnozí si přejí — takový 215 [pageend3]byl obsah jeho řeči — aby papež byl obratný státník a diplomat. Jiní by chtěli, aby byl velmi vzdělaný, jiní zase by si přáli za papeže muže s organizačními schopnostmi. To všechno jsou dobré a nutné vlastnosti, ale ti, kdo tak smýšlejí a mluví, nevidí na nositeli papežského úřadu nejpodstatnější vlastnost. Zapomínají, že papež má být především odleskem Krista — dobrého pastýře. Ostatní vlastnosti jsou dobré, ale nemohou nahradit tuto podstatnou. A hned o prvních vánocích svého pontifikátu ukázal, že chce být i jako papež dobrým pastýřem svého stáda. Na Boží hod vánoční roku 1958 navštívil dvě římské nemocnice a na Svatého Štěpána se objevil ve vězení Regina coeli (před ním navštívil naposled vězení Pius IX. roku 1870). Pozdravil vězně, navštívil i jednotlivé cely a promluvil k nim prostě a dobrotivě, bez jakéhokoli falešného soucitu. Jako obvykle sáhl do bohaté zásoby svých vzpomínek a líčil, jak si dosud živě vzpomíná na úlek, když jako chlapec viděl, že jednoho příbuzného odvádějí četníci: byl odsouzen na měsíc vězení. Po této návštěvě kdosi napsal, že papežova návštěva ve vězení vyváží celou encykliku. Odvážný papež Že má tento téměř osmdesátiletý papež odvahu, dokázal už několikrát. Dokázal to hned druhého dne po své volbě, když si dal zavolat redaktora L ’Osservatore Romano a poprosil ho, aby napříště neužíval v novinách vzletných obratů, jako na příklad : » vznešená ústa Jeho Svatosti«, jak to bylo dosud zvykem, nýbrž aby prostě napsal: papež řekl to a ono. Dokázal, že má odvahu, když svolal první římskou synodu nebo když bez dlouhých procedur jmenoval nové kařdinály a překročil tradiční číslo 70. A postupujeme-li od menších věcí k větším a důležitějším, ukázal svátý Otec svou odvahu plánem svolat všeobecný církevní sněm a úsilím o spojení a sjednocení křesťanů. Jeho odvaha má ovšem zvláštní pečeť: není to odvaha k oslňujícím gestům, nýbrž — zní to paradoxně — odvaha k normálním věcem. Svolat po prvé v dějinách římskou diecézní synodu je sice cosi neobvyklého, ale nesmí se zapomínat, že diecézní synoda patří podle církevního práva k normálnímu životu diecéze. Úsilí o sjednocení křesťanů dostalo za Jana X X III. nečekaný impuls a směr, ale touha po sjednocení nepatří jen ke svátečním citům katolíků. Jednota věřících je jedním z nejžhavějších přání Krista Pána a pro křesťany tedy zase něco každodenního. A přihlédneme-li blíže, vidíme, že se z tohoto rámce nevymyká docela ani tak mimořádná událost v dějinách Církve, jako je všeobecný koncil: koncil nebude mít totiž za úkol definovat nové dogma ; bude se především snažit obnovit a prohloubit křesťanský život v jeho různých složkách : právní, liturgické, organizační atd., bude se snažit očistit církevní instituce od cizích přísad — tedy zase něco, co patří k normálnímu životu Církve. Jsou to úkoly nesmírné a nadlidské : nesmírné svou rozlehlostí a nadlidské, protože jsou obtěžkány staletými křivolakostmi a nedorozuměními. Zdá se však, že Jan X X III. má zvláštní právo nebát se, a to hlavně ze dvou důvodů. Předně pro svou rozsáhlou zkušenost. Od profesora přes vojenského kaplana až k diplomatické službě a duchovní správě diecéze vede křivka zkušeností, nepočítáme-li vědeckou historickou činnost a práci v misijních spolcích. A dlouholetý pobyt v Bulharsku, v Turecku a Řecku přivedl svátého Otce do blízkého styku s křesťanským Orientem: zkušenost nadmíru cenná, ba nezbytná pro práci na sjednocení křesťanů. Druhá přednost Jana X X III. je jeho nadpřirozený optimismus. Není ho slyšet naříkat a není ho slyšet odsuzovat. Působí na všechny povzbudivě jeho jistý tón, prosycený klidnou, nadpřirozenou důvěrou. A zase : nemluví tak, protože by snad neviděl zlo a slzy roztříštěného světa, ale protože je dovede obejmout a prosvítit úmysly Božími, a tím už v podstatě překonat nebo aspoň najít k nim pravý postoj. Prozřetelnost Boží nám dala za papeže dobrého člověka, zbožného kněze a odvážného lodivoda. S díky a s důvěrou opakujeme slova evangelia : » T y jsi Petr, to je skála, a na té skále postavím svou Církev a pekelné brány ji nepřemohou. « Josef Benáček Hlas zvonů při klekání nás volá třikrát denně k modlitbě za umlčenou Církev. — Naši biskupové a kněží, všichni naši bratří a sestry trpící pro Krista, počítají s naší duchovní pomocí. Nezapomeneme. Listopad je měsíc dušiček. Modleme se za všechny zemřelé oběti komunismu. 216 [pageend4]DR. ANTONIN CYRIL STOJAN, OLOMOUCKÝ ARCIBISKUP Smrt spravedlivého — 29.9.1923 Když na Bílou neděli 3. dubna 1921 Stojan byl vysvěcen na arcibiskupa olomouckého, bylo mu bez dvou měsíců už sedmdesát let. Neúnavná činnost kněžská, lidumilná a poslanecká, kterou jsme sledovali v předcházejících článcích, , podryla jeho železné zdraví. Stojan všechna onemocnění zdolával houževnatostí své vůle a léčíval se zpravidla jen po domácku. Když byl ještě farářem v Dražovicích, upadl jednou ve Vídni přes koleje tramvaje a velmi si poranil nohu. Nejel domů, ale s pohmožděnou nohou tři dny jezdil a hledal knížete LichtenŠtejna, aby od něho vymohl podporu na stavbu kostela v Trnavě na Slovensku. Z rousinovského nádraží s opuchlou nohou se dovlekl pěšky domů. Domácí ho silou uložili do postele a zavolali lékaře. Když lékař vstoupil, Stojan ho hned oslovil se svým obvyklým humorem: »Pane doktore, byl jste v Lurdech ?« — » Nebyl. « » Tak po vás nic není. Máte léčit takto : Vstaň, vezmi lože a chocf. « Sedmdesátiletý Stojan sám cítil, že jeho života a sil je namále. Když se jednou stavil na břeclavské faře, posteskl si děkanovi: » Lidé čekají od Stojana divý, ale mé síly docházejí. Cítím to na sobě. « To ovšem neznamenalo, že se jako arcibiskup šetřil. Naopak, pracoval jako vždy s vypětím všech sil. Cítil, že nebude dlouho žít, a proto chtěl ve svém zápalu vykonat pro věc Boží co nejvíce, pokud ještě mohl. Je známo, že v Československu po převratě byly náboženské poměry velmi těžké, a proto se Stojan snažil zachraňovat, co se dalo. Nemám v úmyslu v této stati probírat podrobně Stojanovu činnost na olomouckém arcibiskupském stolci: správa diecéze, visitace a biřmování, nesčetné cesty na poutní místa, k svěcení kostelů, na náboženské a lidové slavnosti, na schůze kulturních a náboženských organizací atd. Všude je přítomen, všude káže a promlouvá, zpovídá a slouží mši svátou. A k tomu ještě práce v pražském senátě, kde nevynechal žádné důležité zasedání. Nesčíslné byly jeho intervence u úřadů ve prospěch obcí i jednotlivců. Všechny tyto vysilující práce nakonec podlomily i houževnatý Stojanův organismus. Na podzim roku 1922 se projevoval těžký otřes jeho fyzických sil tak povážlivě, že to sám Stojan už nemohl ani zastřít, ani žertem zamluvit. Při biřmování na Staré Bělé vysílením omdlel. A na Hostýně při pohřbu Neznámého vojína přicházela chvílemi na něho taková slabost, že se zdálo, že u oltáře zemře. Ale ani ted Stojan se nedal přinutit, aby změnil svůj způsob života. Nemohl žít bez práce. Upustil jen od apoštolských cest po diecézi, ale neustal v pracích pro obnovu náboženského života. Píše listy a výzvy, svolává do své pracovny schůze a porady kněží i laiků. Slabost se občas zvětšuje. Musí ulehnout. Ale i k posteli si dává přistavit psací stůl a píše sedě v posteli. V posteli přijímá návštěvy kněží, pracovníků a prosebníků. Nesnese, aby někdo nebyl k němu připuštěn. Všichni návštěvníci ho prosí, aby se šetřil, a zároveň mu to znemožňují svými žádostmi. V prosinci 1922 se nenechá přemluvit a jde do semináře, aby tam promluvil k mládeži, která tam koná duchovní cvičení. Nemůže dojít po schodech do kaple, musejí ho podpírat. Přesto v lednu 1923 uděluje biskupské svěcení svému novému světícímu biskupu dr. J. Schinz- lovi a v semináři nižší svěcení bohoslovcům. Je krajně vysílen. Lékař mu zakazuje jakékoliv proslovy. Podrobuje se s bolestným srdcem. Vynahrazuje si to tím, že více píše. Na Hromnice napsal svou závěť, v které se zrcadlí jeho prostá, hluboce zbožná, pokorná, nezištná duše : »Ve jménu Nejsvětější Trojice Boží, Boha Otce, Boha Syna i Boha Ducha Svatého! Pána Boha, Tvůrce svého, prosím o smilování a milosrdenství. Jemu poroučím duši svou. Své arcidiecesány a známé prosím, aby na mne pamatovali na modlitbách svých. Zároveň je prosím, aby mně odpustili, jestli jsem je urazil, aneb jakýmkoliv způsobem pohoršení dal. Prosím, aby na posv. Velehradě, na posv. Hostýně, na Staré Vodě, na Burkberku u Krnova a v kostelích, které budovati aneb při nich duchovní správu zřizovati jsem pomáhal, po smrti mé se mně vyzváněly hrany, by takto věřící se upozornili a mně zbožnou vzpomínku věnovali. Spolužáky kněze prosím o mši svátou podle úmluvy o posledním obědě při odchodu ze semináře. Za universální dědice ustanovuji Matici svato- hostýnskou, Apoštolát sv. Cyrila a Metoda, Cyrilo217 [pageend5]metodějské družstvo Velehrad a německý chlapecký seminář, který postaviti hodláme, rovným dílem, co po mně zůstane. Dejž, ó Bože, by vše požehnáno bylo. << Na Popeleční středu uděloval na dóme popelec. Po skončení obřadu zpozoroval, že ještě jeden čiperný chlapec čeká na popelec. Ač unaven, přerušuje umývání rukou a s otcovským úsměvem volá na hocha : » Pojď, synku, i ty musíš jednou um řít! « A hlas mu přitom zjihl pohnutím. Ve Svatém týdnu se mu přitížilo. Dostavily se srdeční obtíže. Přesto na Zelený čtvrtek si nedal vzít pohoštění chudých starců po obřadu umývání nohou. Koncem dubna se Stojan vydal, přes všechny obtíže, na cestu do Prahy. Při té příležitosti se dal na prosby svých domácích prohlédnout odborným lékařem. Po návratu z Prahy se jeho stav zdánlivě zlepšoval. Avšak v pátek 11. května časně ráno Stojan byl stižen výronem krve do mozku a byl zaopatřen svátými svátostmi. V neděli se zdálo, že se již blíží poslední chvíle. Nemocný se trhaně modlil a žádal přítomné, aby mu modlitby předříkávali. Avšak odolný Stojanův organismus přečkal první záchvat mozkové mrtvice a vzdoroval velmi houževnatě ještě celých pět měsíců, ačkoliv výron krve do mozku se několikrát opakoval. Stojan po tu dobu žil ve stálém nebezpečí života. Občas byl při dobrém vědomí, třebas mu paměť selhávala, jindy jen v polovědomí nebo vůbec v bezvědomí a blouznil. Veliký dělník Boží, neúnavný muž činu, který z každé nemoci rychle povstával k práci, musel vypít do dna hořký kalich dlouhé, bolestné nemoci a pozvolného umírání. Všechny bolesti snášel s příkladnou odevzdaností do vůle Boží. Když se občas probíral z úplné nebo částečné mrákoty, pod polozbořeným Stánkem těla vždy promlouvala ryzí Stojanová duše, třebas jen kuse a úryvkovite. V takových chvílích se živým zájmem sledoval náboženský život ve své diecézi. Když v červenci dr. Činek odjížděl na bohoslovecký sjezd na Velehrad, zastavil se u Stojana, který byl právě při dosti jasném vědomí. Když mu řekl, kam jede, Stojanoví, který byl po celá desetiletí duší bohosloveckých sjezdů, vytryskly slzy a trhanými slovy pravil: »Já už Velehradu neuvidím. Řekněte boho- slovcům, že jich prosím, jak to řekl svátý Cyril svému bratru, když umíral, ... aby neopouštěli dobrého ... našeho lidu. « Po dobu nemoci Stojanová mysl často zalé- tala i na Hostýn. Obraz Panny Marie hostýnské chtěl mít stále na očích a občas vroucně opakoval : » Pomoz, pomoz! Matičko Boží, ještě nebylo slýcháno, abys koho byla opustila. Pomoz i m ně! « Nejednou i v horečném blouznění naléhavě žádal, aby jej i s postelí zavezli na Hostýn, že i on musí Matičku Boží pozdravit. Jednou, když byl zase při dobrém vědomí, zvolal ukazuje svou ochrnutou ruku : » Až budu zdráv, pojedu na Svatý Hostýn. Tam mrtvou svou ruku přivážu ke kříži a budu žehnat celou Moravu. « Začátkem září se stav chorého arcibiskupa stále zhoršoval. Častěji ztrácel vědomí, dostavil se slabý zánět plic a nemocný den ze dne víc a více slábl. Sám Stojan ve chvílích, kdy se mu vracelo vědomí, cítil, že se mu nebezpečně přitížilo. Žádal hned, aby mu zase bylo poslouženo svátými svátostmi, které s vroucí zbožností přijal. Velmi ho potěšil vřelý telegram svátého Otce, který mu 22. září došel z pražské nunciatury. Svatý Otec mu uděloval apoštolské požehnání s přáním, aby se uzdravil a opět ujal svého arcibiskupského úřadu. Chorý Stojan byl vděčný za každou, i nejmenší službu, a všem děkoval svým bodrým způsobem. Když byl při vědomí, loučíval se s odcházejícími lékaři srdečným » Zaplať Pán Bůh « a vždy nařizoval, aby byli řádně pohoštěni. Často sliboval, že vystrojí, uzdraví-li se, hostinu pro všechny, kteří ho v nemoci ošetřovali nebo navštěvovali. Když se 22. září probral z bezvědomí a viděl obětavou péči svých domácích, řekl dobrosrdečné komorníkům : » Kdybych měl věrtel jablek, dal bych vám je ! « Od 23. září nemocný už nepromluvil, jen někdy otevřel hasnoucí oči. Trpěl velice, ale tiše a s odevzdaností do vůle Boží. V úterý 26. září se jeho stav zhoršil tím, že bylo ztíženo přijímání potravy. Lékaři upozornili, že se blíží konec. V sobotu 29. září po poledni se dostavila agónie. U smrtelného lože Stojanová dleli v té chvíli příbuzní, domácí se sekretářem mons. Karlíkem a místopředsedou poslanecké sněmovny dr. Mořicem Hrubanem, který své věrné přátelství k arcibiskupu Stojanoví po celou nemoc zvlášť vroucně projevoval. Krátce po jedné hodině odpolední Stojan tiše dokonal. 218 [pageend6]Nikdy nechtěl, aby jeho osobě byla věnována nějaká pozornost. Jak jen mohl, všude přijíždí- val i odjíždíval vždy skromně a nenápadně. Tak i z tohoto světa odešel tise, skromně, nenápadně, bez pathosu. Žalostná zvěst o smrti Stojanově se rozlétla bleskem celou republikou a všude zanechala hluboký dojem. Nesčetné projevy soustrasti a zprávy v tisku ukázaly, jak si Stojana vážil každý, kdo měl příležitost ho poznat, i lidé nábožensky vlažní, ba i vyslovení nepřátelé katolické Církve. President Masaryk ve svém telegramu pravil: »Poznal jsem záhy jeho upřímnou lidumilnost, zejména také v době společného poslancování. Vážil jsem si vždy, že si i ve své vysoké hodnosti zachoval svou lidovou bodrost a srdečnou laskavost k moravskému lidu. « » Slovák«, orgán slovenské 1’udové strany, takto charakterizoval Stojanovo životní dílo: »Padol na něho ťažký úkol vodcu Mojžiša, ktorý Bohom bol poslaný k tomu, aby previedol svoj národ cez Červené more sociálneho revolučného vlnenia. A on išiel so svojim 1’udom. Išiel rovno, bez váhania a bez kolísania sa vpravo alebo vl’avo. Zástavu kato- licizmu niesol silnou mužskou rukou. « Lidové noviny : » Pomáhal ochotně, kdekoliv viděl tíseň. Mohl-li pomoci nebo alespoň prokázat úsluhu nějakému , pohanskému pokrokáři ’, jak říkával rozmarně svým politickým odpůrcům, byl stejně šťasten, jako prospěl-li svému stoupenci.....Každý český člověk, ať jakéhokoliv světového názoru, může říci: byl to náš biskup. Této všeobecné úcty si získal bohatstvím svého srdce. « Přerovský nekatolický » Obzor « : » Stojan nemohl míti nepřátel, ježto v jeho čisté duši nebylo stínu a záludnosti.....Nad jeho rakví sklání se dnes v hluboké úctě celý český národ. Splácí jenom lásku za lásku. « » Role « psala : »Ač přísný katolík, i v politických odpůrcích viděl především jen své bližní.« Protestantský superintendent Císař napsal v měsíčníku » Hus « : » Stojan byl veliký altruista, a jestliže Zacheus, hejtman nad celnými, dával polovic statku svého chudým, Stojan někdy rozdal více, nežli měl sám .....Doufejme, že tato »anima candida « sama přijme již, co nelze vyjádřiti žádnou číslicí a žádnou valutou. « Stojan, nenáročný ve všem, co se týkalo jeho osoby, neurčil ve své závěti, kde má býti pohřben. Bylo tedy rozhodnuto, že bude uložen k věčnému odpočinku na svém milovaném Velehradě. Pohřeb se konal v olomoucké katedrále v úterý 2. října za přítomnosti vysokých hodnostářů církevních i státních a za účasti nesčíslného zástupu lidu všech stavů. Smuteční mši svátou sloužil pražský světící biskup dr. Jan Sedlák, který zastupoval pražského arcibiskupa Františka Kordače. Po mši svaté promluvil strahovský opat Zavoral. Hluboce dojala přítomné slova, kterými charakterizoval Stojanovu lásku k lidem : » Dej dobrotivý Bůh, abychom před jeho soudem ze svých chyb a vad tak lehce odpovídali, jako před ním už odpovídal Stojan z toho, že sepjatým rukám nikdy neodolal, slzy ve všech očích usušiti hleděl, a jako to slunce Boží teplem lásky své zahříval hodné i nehodné. « Po kázání papežský nuncius msgre Marmaggi vykonal pohřební obřady. Pak byla rakev vyzdvižena z katafalku a varhany tlumeně hrály velehradskou píseň » Bože, cos ráčil «. Celý kostel stkal. Kněží hlasitě plakali. Obrovské zástupy lidu na náměstí a v ulicích se loučily se svým arcipastýřem, dobrodincem, tatíčkem Stojanem. Doprovázely ho cestou na nádraží, po které tolikrát a tak rád chodíval ve dne i v noci, kdykoliv jej volala povinnost kněze nebo poslance ve službě Boží a bližních. Před nádražím vzali rakev železniční úředníci a zřízenci. » Navozili jsme se chudáka ve dne v noci dost, « prohlásili rozhodně, »tedy i my si ho do vozu odneseme. « K večeru » dělnický vlak « přivezl Stojana do Uherského Hradiště. Za tichého podzimního večera Stojanová rakev v pochodňovém průvodu byla převezena do velehradského chrámu, kam Stojan téměř půl století vodíval nesčetné poutníky. Ve středu od časného rána zněly velehradské zvony, které Stojan za války zachránil. Na všech cestách k Velehradu se pestřily korouhve a prapory, hrály hudby a procesí v malebných krojích zpívala velehradskou píseň » Bože, cos ráčil«. Všechno právě tak, jak to bývalo o poutích cyrilometodějských, když se Stojanův hlas velitelsky a přece laskavě a bodře rozléhal mezi tisíci poutníky, když je řadil, pořádal hudbu, oznamoval pořádek bohoslužeb a kdy všichni ho poslouchali ochotně a s úsměvem, potěšeni a dojati jeho horlivostí a starostlivostí. Po smutečních bohoslužbách byly Stojanový tělesné pozůstatky uloženy k věčnému odpočinku v » Královské kapli« na levé straně velehradské baziliky. Tu se naposled rozloučili se Stojanem představitelé hlavních organizací a institucí, o něž se zesnulý zasloužil. Msgre Hlinka mu vřele poděkoval za vše, co vykonal pro Slováky. Dr. Vašica se rozloučil za olomouckou 219 [pageend7]bohosloveckou fakultu, poslanec Šamalík za Národní svaz zemědělců, dr. Daněk za Orelstvo, P. Litomyšlský za vídeňské Čechy, pan Brejda za terciáře, pan Sochorec za studenty, pan Smýkal za Omladinu českou a M. Lysoňková z Me- dunic za Omladinu slovenskou a Matuš Novák ze St. Města za moravské Slovácko, které Stojan po léta zastupoval jako poslanec. V Královské kapli jsou pohřbeni význační dobrodinci velehradského kláštera : sám zakladatel moravský markrabí Přemyslovec Vladislav Jindřich (fl222), pražští biskupové Daniel (fl215) a Ondřej (f!224) a jiní. Tam vedle slavných Přemyslovců očekává den vzkříšení Stojan, synek chudého domkáře, ale » skutečný pán a král moravského lidu«, jak se vyjádřil v Národních listech jeden návštěvník z Čech. Na zakončení této vzpomínky na Stojanovu smrt nejlépe se hodí slova, která napsal pražský nuncius Marmaggi ve svém listu Stojanovu nástupci arcibiskupu Leopoldu Prečanovi: » Antonín Cyril Stojan, tento velkolepý duch, který již přijal nebeskou odměnu a nesmrtelnou korunu za své práce, stůj milostivě jako nerozlučný pomocník při Tobě a při vás všech. « Josef O lb Nová sociální encyklika „ Mater et magistra ^ {pokračování) První část encykliky Mater et magistra jsme mohli nazvat historickou — připomínala, co papežové vykonali pro vyřešení sociální otázky — a druhá byla věnována 70. výročí první papežské encykliky » Rerum novarum« Lva X III., opakovala její hlavní zásady z hlediska posledních změn v společenském životě. Třetí část je v italském textu nadepsána : » Nové stránky sociální otázky«. Je to část nejdelší a zároveň nejaktuálnější. Jedná o nejožehavějších otázkách naší doby, které jsou konec konců příčinou neklidu uvnitř států a třenic mezi státy, ano mezi světadíly. Především je to nerovnováha mezi zemědělstvím a ostatními výrobními úseky. Zemědělství Že zemědělství patří k palčivým oblastem dnešního života ve všech státech, to není nikomu tajemstvím. Všude se zaznamenává útěk venkovského obyvatelstva do měst. A důvodem není automatizace zemědělství — že totiž zemědělskou práci konají stroje a že není třeba tolik lidských rukou — nýbrž vyšší úroveň městského života, jistá zaostalost venkova po stránce sociální i kulturní. Lidé chtějí uniknout z uzavřeného prostředí, touží po něčem novějším, chtějí rychle zbohatnout, myslí, že v městě budou mít větší svobodu a že jim tam bude k dispozici veškero pohodlí, jak je dovede poskytnout doba. Ve všech státech vzniká otázka, jak to udělat, aby rozdíl mezi úrovní života v městech a na venkově byl co nejmenší, aby zemědělští dělníci neměli pocit méněcennosti a zaostalosti, aby si uvědomili, že i v zemědělství mohou rozvinout svou osobnost. Na prvním místě je tedy nutné poskytnout i venkovskému obyvatelstvu vymoženosti a ulehčení, z kterých se těší městské obyvatelstvo : slušné silnice, snadný styk s městem, dostatek pitné vody, vhodné příbytky, lékařská služba, příležitost vhodně prodat své výrobky a koupit si, co potřebuje, školy od základních až po střední a odborné, podmínky pro náboženský život, příležitost k slušné zábavě. Hospodářský vývoj v jednotlivých hospodářských úsecích se má dít postupně a harmonicky. Do zemědělství zavádět nové výrobní techniky, dobře volit to, co se má na polích pěstovat a rolníkům poskytnout příslušnou radu. Pak zemědělství sice spotřebuje více průmyslových výrobků, vyžádá si více veřejné péče, ale též poskytne ostatním odvětvím výrobky lepší a bude jich více. Pak bude možné též lépe kontrolovat pohyb pracovních sil, které se uvolňují zprůmyslněním zemědělství, dá se jim vhodné vzdělání a zařadí se do jiných úseků výroby. Vůči zemědělství je nutná správná finanční politika : spravedlivý, daňové rozdělení, poskytnutí úvěru, sociálního pojištění, ochrana cen, podpora pomocného průmyslu, zavedení vhodného plánování plodin. Stran daní základní pravidlo je, že mají být rozděleny podle schopnosti jednotlivých poplatníků. Musí se však mít na zřeteli, že v zemědělství se výdělek vytváří pomaleji a že je vystaven většímu riziku. Z uvedených důvodů majitelé kapitálu neradi půjčují zemědělcům. Zemědělství nevynese vysoké úroky a z normálního obchodu nemůže získat kapitál 220 [pageend8]nutný k dalšímu vývoji. Proto je nutné zavést v zemědělství zvláštní úvěrovou politiku. Pro zemědělství by měly být zavedeny dva druhy pojištění, jedno pro jeho výrobky a druhé pro pracovní síly a členy jejich rodiny. Z jedné strany i v zemědělství ceny výrobků odpovídají především pracovnímu výkonu, z druhé strany ale zemědělské výrobky odpovídají základním potřebám obyvatelstva, proto jejich cena nemá být příliš vysoká. Zemědělský výdělek by se měl doplňovat možností zaměstnání v menších průmyslových podnicích a provozovnách na místě samém. Jak uspořádat zemědělské hospodářství samo, to záleží na mnoha okolnostech, které se mohou měnit podle krajů. Nesmí se však zapomínat, že rodinná usedlost je zde ideálem, ovšem s podmínkou, že stačí na obživu rodiny a zaručí jí důstojnou životní úroveň. Sami zemědělci musí mít zájem na tomto povznesení, musí si být vědomi, jak vznešené je jejich povolání, že v plném smyslu slova slouží svým bližním, pracují v chrámu stvoření, jsou ve styku s rostoucím životem zvířat i rostlin, pomáhají Bohu Stvořiteli v jeho věčně trvající tvůrčí práci. Celou práci mají chápat jako povolání a poslání. Rovnováha v rozvíjejících se územích Existují území s rozvinutějším hospodářstvím a jiná s méně rozvinutým ; je samozřejmě'nutné, aby se takové rozdíly vyrovnaly co možná nejvíce, aby se využilo pracovních sil, které jsou k dispozici, a aby se podporovalo podnikání. Podobné rozdíly existují také v zalidněnosti země, která je někde hustší, jinde řidší. »Je jasné, že lidská solidarita a křesťanské bratrství žádají, aby mezi národy nastaly vztahy činorodé a všestranné spolupráce ; tato spolupráce má umožnit a podporovat výměnu nejen zboží a kapitálu, nýbrž i lidí, tak aby se vyloučily nebo alespoň umenšily rozdíly, o nichž jsme se zmínili. « Svatý Otec se tu pochvalně zmiňuje o působnosti Mezinárodní organizace pro výživu a zemědělství (Food and Agriculture Organisation). Vztahy mezi národy na různém stupni rozvoje Snad nejbolestnější otázkou naší doby jsou vztahy mezi zeměmi, které žijí v přebytku, a zeměmi, které trpí nedostatek, ne-li úplně bídu. Svět dnes žije příliš společným životem, než aby se národy chudé mohly nechat bez pomoci. Vždyť by se pak ani nemohl dlouho udržet mír mezi národy. » Všichni jsme odpovědni za osud hladovějících národů ... Je nutné vychovat svědomí k vědomí odpovědnosti, jež leží na všech a na každém zvlášť, zvláště na bohatších, « pravil Jan X X III. k zřízencům FAO. S radostí můžeme říci, že tato ochota pomoci v dnešním světě nechybí. Nejednou je zapotřebí okamžité pomoci zvláště hladovějícím. Kde je přebytek nějakého zboží, nemá se prostě zničit, když ho druzí potřebují. Má se poslat druhým, a doma se pak zařídit tak, aby nadbytek neškodil normálním cenám toho zboží. Ale taková pomoc z nouze nebude obyčejným druhem pomoci. Pomoc se musí proměnit v skutečnou trvalou spolupráci, při které se schopným mladým lidem ze zemí ve fázi vývoje pomáhá dosáhnout potřebného vzdělání vědeckého, technického a řemeslnického, a přitom se dává k dispozici kapitál umožňující zřídit potřebné podniky. A zde znovu sv. Otec vyjadřuje svou radost nad tím, že taková spolupráce už začala, dodává ale, že to nestačí. Bude třeba v ní vytrvat, ano zesílit ji. Je se třeba přitom vyvarovat chyb minulosti. Bohatství musí být rozděleno stejně mezi všechny, s technickým pokrokem má jít úměrný pokrok sociální, a to na všech úsecích výroby. A poskytování pomoci se musí dát s ohledem na chrakteristické známky jednotlivých zemí, nechtít z nich udělat pouhou filiálku, odbočku vlastní země. Především se třeba vystříhat pokušení zavést do takových zemí nový druh kolonialismu. Opravdová pomoc bude jen nezištná. Pouze tak se dá vytvořit skutečný světový celek, v kterém všichni členové si jsou vědomi své odpovědnosti. Cílem spolupráce nesmí být výhradně hmotný blahobyt: už nyní vidíme, že u mnoha málo vyvinutých národů technický a průmyslový pokrok způsobil revoluci v jejich dosavadní stupnici hodnot, duchovní hodnoty jsou přehlíženy a nejednou úplně popírány ke škodě celkového povznesení země. I Církev může podat plodný přínos k pozvednutí málo vyvinutých národů. Církev je světová z Božího ustanovení, ale též z dějinného hlediska, chce být přítomná u všech národů, nebo alespoň o to usiluje. Ze zkušenosti víme, že její přítomnost měla pozitivní ohlas i na poli hospodářském a sociálním: přispěla k povznesení samé lidské důstojnosti, odstraňovala překážky pokroku a sama přivodila nové podněty k němu. Kdykoliv Církev se zapojí do života některého národa, není mu nějakým cizím těle221 [pageend9]sem, ani se za ně nepovažuje. Její přítomnost je provázena znovuzrozením nebo povstáním jednotlivých lidí v Kristu ; a kdo se znovu zrodí nebo povstane v Kristu, nemá pocit, že mu bylo něco cizího zvnějšku přidáno : je osvobozen v hloubi svého srdce, otvírá se Bohu. A cokoli v něm má opravdovou cenu a hodnotu, to vše je uchováno a povýšeno. Přírůstek obyvatelstva a hospodářský rozvoj Další velmi bolestnou otázkou je nepoměr mezi růstem obyvatelstva a hospodářským rozvojem. Podle některých pozorovatelů počet obyvatelstva v několika desítiletích dosáhne číslice nevídané — též proto, že se šíří zdravotní opatření a péče a tak se zvyšuje průměrný věk — kdežto hospodářský rozvoj jde rytmem daleko pomalejším. Když prý se nějak neomezí demografický růst, nepoměr mezi počtem obyvatelstva a prostředky k životu nabude katastrofálních měřítek, zvláště v zemích dosud málo vyvinutých. Svatý Otec tyto obavy odmítá. Jednak proto, že statistikové se ve svých výpočtech už nesčetněkrát přepočítali, a pak z důvodů náboženských. Bůh ve své dobrotivosti a moudrosti ukryl v přírodě nevyčerpatelné zdroje a síly ; lidem dal rozum a důmysl vytvořit vhodné nástroje, aby se jich zmocnili a jimi ukojili strádající a splnili životní požadavky. » Vyřešení otázky se nesmí hledat v tom, co překračuje mravní řád stanovený Bohem a co sahá na samy prameny lidského života — ale v novém úsilí vědeckém a technickém, aby se prohloubila a rozšířila vláda člověka nad přírodou. Pokrok vědy a techniky, už uskutečněný, otvírá zde obzory bez konců ... Pravé řešení záleží jen v hospodářském rozvoji a v sociálním pokroku, které mají v úctě opravdové hodnoty života individuálního i sociálního a podporují je ; tento hospodářský rozvoj a sociální pokrok mají být uskutečněny podle požadavků mravnosti ... a ve spolupráci na světové úrovni. « Veta k zákonům života »Lidský život se šíří v lůně rodiny, stojící na jediném a nerozlučitelném manželství, které je pro křesťana povýšeno na svátost. Příroda svěřila šíření lidského života vědomému a osobnímu, svobodnému úkonu, který je proto podřízen moudrým Božím zákonům — zákonům neporušitelným a neměnným. U člověka tedy není dovoleno užívat prostředků a metod, které jsou dovoleny při šíření života rostlin nebo zvířat. Lidský život je svátý ; už od svého prvního okamžiku je do něho přímo zapojen tvůrčí úkon Boží. Když člověk porušuje Boží zákony, uráží Boží velebnost, ponižuje sám sebe a lidstvo a ubírá životní sílu společnosti, jejímž je členem. « K tomuto vědomí úcty a odpovědnosti vůči tajemství života se musí dnešní lidstvo vrátit. » Rodiče mají být vychováni k životu z víry a prodchnuti hlubokou důvěrou v Boží prozřetelnost, tak aby byli připraveni vzít na sebe námahy a oběti, jež vyžaduje jejich tak vznešené a nejednou tak těžké poslání : být spolupracovníky Božími při šíření lidského života a při výchově dětí. « Pak budou schopni tuto úctu k životu odevzdat jako dědictví i svým dětem. Do služeb života má být dáno vše, co člověk, poslušen Božího rozkazu, aby si podroboval zemi, v přírodě odhalí. Sv. Otec vyslovuje zde politování, že lidé užívají nejnovějších údivných objevů ne k zmírnění hladu a bídy, ale k vyrábění zbraní, jejichž ničivé síly se právem hrozíme. Spolupráce na světové úrovni Hlavní potíže dnešního lidstva se dají řešit jen na světové úrovni, jednotlivé politické celky nejsou samy schopny podobných řešení. Proto má mezi nimi vládnout porozumění a spolupráce. Místo toho však možno pozorovat ve světě šíření vzájemné nedůvěry a strachu jednoho státu před druhým. Mnoho energie se ztrácí přípravou obrany proti útočníkovi, a to se pak projevuje jistým nedostatkem ve vnitřní životní úrovni státu. Nedostatek důvěry pramení především v různém pojetí života, kterým se řídí národy a hlavně jejich představitelé. Kdežto jedni se hlásí k mravnímu řádu, který přesahuje lidskou moc a platí pro všechny, druzí tento řád přehlížejí nebo ho neuznávají. Když např. mluví o požadavcích spravedlnosti, jedni myslí to, druzí ono. Je pochopitelné, že se pak vidí skutečné řešení mezinárodních otázek jen v násilí. Bez solidní náboženskomravní základny není opravdového řešení mezinárodních potíží. » Vzájemná důvěra mezi lidmi a mezi státy se může zrodit a upevnit, jen když lidé uznají mravní řád a budou mít k němu úctu. 222 [pageend10]Mravní řád ale má svou oporu jedině v Bohu : když se oddělí od Boha, pak se hroutí. Člověk není jen hmotný organismus, ale je též duch, obdařený rozumem a svobodnou vůlí. Žádá tedy mravně náboženský řád, který více než jakákoliv hodnota hmotného řádu má vliv na zaměření a řešení otázek života individuálního a sociálního uvnitř národních společenství i v jejich vzájemném vztahu. Objevily se hlasy, že v doBe triumfů vědy a techniky si lidé mohou zbudovat svou civilizaci bez ohledu na Boha. Ve skutečnosti ale už tyto vědecké a technické úspěchy kladou lidi před otázky světových rozměrů, a ty lze vyřešit jen ve světle upřímné a činorodé víry v Boha, původce člověka a světa a jejich poslední cíl. « Věda a matematika sice odhalily nové obzory, ukázaly však současně, že samy stojí na okraji skutečných problémů. Nové objevené energie lidé mohou užívat jak k dobrému, tak i ke zlému ; k jejímu správnému použití třeba si vzít směrnice odjinud. A nesmíme zapomenout ještě na jedno : právě v zemích s vysokou životní úrovní se šíří víc a více pocit prázdna v srdci, který vyvrací sny o pozemském ráji v blahobytu, ZDENĚK EHLER 0 TAK ZVANÉM Studiu bible a raného křesťanství se od konce druhé světové války dostalo velké vzpruhy dvěma vynikajícími objevy. Jedním z nich byl objev tak zvaných kumránských pergamenových svitků, které roku 1948 našli náhodou kočovní beduíni v poušti u Mrtvého moře. Tento objev vrhl nové, netušené světlo na židovské náboženské poměry v době Ježíše Krista a zdaleka ještě není zpracován tak, aby bylo možno říci poslední slovo o jeho důsledcích pro výklad Nového zákona. Druhý objev byl učiněn v Egyptě za okolností stejně náhodných. Jednoho dne roku 1946 se několik venkovanů z egyptské osady Nadž Hamady, ležící v blízkosti proslulého starověkého Luxoru, vydalo do nedalekého vápenitého pohoří, aby si tam nakopali zeminu, které používali jako umělého hnojivá. Odhalili přitom prastarý hřbitov a v jedné z jeho hrobek našli nádobu LONDON. 9. července při naší oslavě svátku sv. Cyrila a Metoděje přistoupilo poprvé k sv. přijímání dvanáct našich dětí. Přišli mezi nás i představitelé ruské pravoslavné církve z Londýna a Paříže a kněz ortodoxních Srbů. Potěšila nás přítomnost dp. Fr. Dvorníka, profesora na Harvardské universitě. Pestré národní kroje připomněly živě, jak vypadával 5. července Velehrad. a roste vědomí o ceně lidské osobnosti a o jejích nezcizitelných a všeobecných právech, touha po spravedlivějších a lidštějších vztazích mezi lidmi. To vše připomíná lidem jejich omezenost a probouzí touhu po duchovních hodnotách, a tak je příslibem, že jednou dojde k upřímné dohodě mezi lidmi a národy a k plodné vzájemné spolupráci. (Dokončení příště ) EVANGELIU SVATÉHO TOMÁŠE obsahující 13 knih. Nebyly to jen svitky, ale opravdové knihy, psané koptickým písmem na egyptském papyrusu a vázané v kůži. Koptové, jak známo, jsou staří obyvatelé Egypta, kteří se tam až dosud udrželi jako národnostní a současně i náboženská menšina, neboť představují zbytek křesťanů obývajících Egypt, než jej obsadili mohamedáni. Když venkované z Nadž Hamady zjistili, že knihy, které našli, jsou psány kopticky, šli se svým nálezem k nejbližšímu koptickému knězi. Ten od nich knihy koupil za tři egyptské libry. Trvalo to delší čas, než se objev dostal do rukou opravdových odborníků, kteří byli s to ocenit jeho dalekosáhlý význam. Knihy přitom prošly mnoha rukama, až nakonec 12 z nich je v Koptickém museu v Káhiře a pouze jedna je mimo Egypt, v majetku Jungova institutu v Curychu ve Švýcarsku. 223 [pageend11]Význam tohoto objevu je vskutku mimořádný. Těch 13 knih tvoří vlastně malou knihovnu gnostické náboženské literatury, jež kvetla v Egyptě a v celé severní Africe v prvních staletích křesťanské éry. Gnostikové byli zvláštní druh křesťanů, kteří si křesťanství znetvořili příměsky pohanských náboženství a věřili, že spasení lze nejlépe dosáhnout zasvěcením do tajů nadpřirozených sil, ovládajících život pozemský i posmrtný. Jedním z prvních gnostiků byl Šimon řečený Mágus, o němž se v bibli praví, že přišel k sv. Petrovi s finanční nabídkou: chtěl od něho koupit umění dělat zázraky. Z celé Činnosti a učení Ježíše Krista na něj zřejmě nejvíce zapůsobily zázraky, jež připisoval magickým silám a domníval se, že by tajemství jejich ovládání mohl od apoštola odkoupit. Tento Šimon — z jehož jména, mimochodem řečeno, bylo ve středověku odvozeno jméno simonie Čili svatokupectví, proti kterému tolik bouřili husité — tento Šimon byl gnostikem poněkud primitivním, ale už v jeho postoji ke Kristovu učení se zračí to, co později, v rámci křesťanství, vzdělanější myslitelé rozvedli v knihách tvořících gnostickou náboženskou literaturu. Bylo to zdůrazňování nadpřirozená, hledání tajného smyslu v každém druhém slově Nového zákona a hloubání o mystériích víry ve snaze nalézt tajemné formule, které zasvěcence povedou k nadvládě nad hmotným světem a k jistému spasení. Gnostikové uváděli křesťanství na scestí. Byly v něm vytvářeny mnohé sekty, a trvalo to hodně dlouho, než tyto přežitky pohanství byly z křesťanského myšlení vymýceny. Nicméně, mezi gnostickými spisovateli prvních staletí po Kristu bylo nemálo vynikajících vzdělanců, jejichž přínos ke křesťanské kultuře nelze podceňovat. Mnoho z jejich spisů se považuje za ztracené a církevní historikové nyní s napětím čekají na výsledky překladů knihovny nalezené v Nadž Hamady, aby viděli, kolik dosud neznámých děl z ní vyplyne. Práce jde pomalu, neboť odborníků v starokoptickém jazyku, dávno vymřelém, je málo a některé části objevených knih jsou těžko čitelné. Jedné senzace se však veřejnost už dočkala, a to v třetí knize nadžhamadské knihovny. Říká se jí třetí kniha podle očíslování, kterého se jejím svazkům dostalo, když byly rozdělovány různým učencům ke zpracování. V této třetí knize byla nalezena stať o dvanácti stránkách nadepsaná » Evangelium svátého Tomáše «. Svatým Tomášem je tu míněn jeden z apoštolů, onen »nevěřící Tomáš«, jenž neuvěřil, že Kristus vstal z mrtvých, dokud nevložil prst do jeho ran. Kdyby se prokázalo, že tato stať je skutečně dílem svalého Tomáše, znamenalo by to, že by ke čtyřem dosavadním verzím evangelia, sepsaným Matoušem, Markem, Lukášem a Janem, přistoupila ještě verze pátá. Tato verze, připisovaná svátému Tomáši, se však značně liší od čtyř předchozích, nazývaných » evangelia kanonická «. Neobsahuje vyprávění o Kristově životě, neboť je to jen sbírka 114 Kristových výroků, seřazených jeden za druhým bez jakékoli textové spojitosti, kromě stereotypní úvodní formule: » Ježíš pravil«. Samozřejmě, že dokument tak pozoruhodný byl podroben bedlivému vědeckému zkoumání. Není to poprvé, co se objevuje nový doklad o Kristově působnosti, připisovaný jednomu z apoštolů. V prvních staletích křesťanské éry jich kolovala po Středním východě celá řada ve formě padělků, tak zvaných apokryfů ; mezi zachovanými apokryfy je jeden, který je rovněž označován za » Evangelium svátého Tom áše«, je však zcela odlišný od textu nyní objeveného. Proto skupina vědců, jež se podjala úkolu vydat text nalezený v Nadž Hamady knižně s podrobnými výklady, na něj aplikovala velmi přísná kritická měřítka. Výsledky zkoumání lze v krátkosti shrnout takto : nadžhamadské dílo, připisované svátému Tomáši, je zřejmě založeno na pramenech velmi starých, možná starších než kanonická evangelia. Logika věcí totiž podporuje domněnku, že první písemná zachycení Kristovy působnosti tvořila jen snůšky jeho výroků; teprve později byl patrně vylíčen také Kristův život, a to zásluhou čtyř kanonických evangelistů. Této domněnce nasvědčuje na příklad čtvrtá kapitola svátého Marka. Čteme tam — tak jako v nově objeveném dokumentu nadžhamadském — celou sérii Kristových výroků, joě jsou spolu spojeny jen stejnou úvodní formulí: » Ježíš pravil«. Evangelista Marek patrně tuto řadu výroků převzal z nějakého písemného pramene, existujícího v době, kdy on sám začal psát své evangelium. Byla to asi nějaká sbírka Kristových pouček a je možné, že jak svátý Marek, tak i autor nadžhamadského spisu čerpali z téhož pramene, který se sám [pageend12]nezachoval. Podklad nadžhamadského textu je zcela jistě starobylý a nese neklamné stopy aramejského původu. Aramejština byla, jak známo, řečí, kterou mluvili Židé v době Krista Pána a kterou mluvil i Kristus sám. Nadžha- madský koptický text byl do kopštiny přeložen z řečtiny, mnohé jeho výrazy a slovní vazby však prozrazují neklamně, že jeho původní znění nebylo řecké, nýbrž aramejské. Jeho původ je tudíž třeba klást do židovského prostředí ve Svaté zemi. 114 Kristových rčení, obsažených v nadžha- madském rukopise, lze podle jejich obsahu rozdělit na čtyři druhy: na ta, která lze nalézt v kanonických evangeliích ve stejném nebo téměř stejném znění; na ta, která jsou odlišnými variantami na rčení obsažená v kanonických evangeliích ; za třetí na ta, která v evangeliích obsažena nejsou, ale jsou známa z jiných pramenů raného křesťanství ; a konečně na ona rčení, která jsou úplně nová, dosud neznámá. Tato poslední kategorie obsahuje asi 40 výroků, mezi nimiž je i několik podobenství dosud zcela neznámých. Nebude ovšem nikdy možno zjistit s naprostou bezpečností, zda tyto výroky od Krista skutečně pocházejí. Předpokládáme-li, že pocházejí bezpečně z doby Kristova života anebo alespoň z tradice prvních křesťanů, pak už jen tyto okolnosti mluví silně ve prospěch jejich hodnověrnosti. Kromě toho máme prostředky srovnávací. Vezměme na příklad rčení sedmnácté z nadžha- madské sbírky. V jednom z listů svátého Pavla Korinťanům, tedy v textu, který je dokonale autentický, je zmínka o Kristově výroku počínajícím slovy : » Co oko dosud nevidělo, co ucho dosud neslyšelo« — a svátý Pavel tuto větu uvádí slovy: »Jak je psáno«. To znamená, že v době svátého Pavla existoval nějaký spis, v němž dotčené Kristovo rčení bylo zaznamenáno. Onen spis se nám však nezachoval a v kanonických evangeliích nelze najít žádné rčení tohoto druhu. Teprve teď, ve sbírce nadžha- madské, se nám dostává plného znění tohoto Kristova výroku, a to právě v jejím oddílu sedmnáctém, kde čtem e: » Ježíš pravil: Dám vám, co oko dosud nevidělo, co ucho dosud neslyšelo, čeho se ruka člověka dosud nedotkla a co lidské srdce dosud nepoznalo «.Tento, citát doložený svátým Pavlem, je ovšem ještě silnějším dokladem hodnověrnosti. Z tohoto a z jiných míst egyptské sbírky lze soudit, že jejím podkladem byly autentické prameny z doby Kristovy. Její velkou vadou je však vysloveně gnostická tendence, která vedla jejího autora k apokryfním vsuvkám do původního textu, jež mu měly dodat smyslu příznivého gnostickým naukám. Gnostikové učili, že člověk dojde spasení ne vírou nebo dobrými skutky, ale proniknutím do tajemství zjevení. Duch této nauky je zřejmý už z prvních vět egyptské sbírky, které ji uvádějí takto : » Toto jsou tajná slova pronesená Ježíšem Kristem za jeho života, jak je sepsal Didymos Thomas (to je svátý Tomáš). A Ježíš řekl: Ten, kdo najde pravý smysl těchto slov, neokusí smrti. « Svatý Tomáš je ve sbírce líčen jako nejbližší Kristův důvěrník, jak o tom svědčí tento příběh obsažený v jejím oddílu třináctém : Ježíš prý jednou vyzval své učedníky, aby každý o něm řekl, čemu se podobá. Tomáš však odmítl tak učinit řka, že není s to vyjádřit, čemu se Kristus podobá. Tato odpověď se prý Kristu zalíbila tak, že Tomáše vzal stranou a vyjevil mu tři zázračná slova. Když ostatní učedníci poté na Tomášovi vyzvídali, co mu mistr řekl, ten jim nic neprozradil a prohlásil : » Kdybych vám řekl jen jedno z těch slov, která mi mistr vyjevil, popadli byste kameny a házeli byste je na mne ; a z těch kamenů by vyšlehl oheň a vy byste uhořeli. « Tento příběh vyznívá do té míry gnosticky, že je patrně většinou, ne-li úplně apokryfní ; je také zcela neznámý, neboť v žádném biblickém prameni o něm není zmínky. To však nutně neznamená, že by celá nadžhamadská sbírka byla apokryfní. Vymýtí-li se z ní vsunuté gnostické prvky, které lze obyčejně dost lehko rozpoznat, je možno se domnívat, že její ostatní obsah pochází z hodnověrných pramenů, patrně od Kristových současníků. Sbírka není novým evangeliem a jejím autorem nebyl svátý Tomáš. O tom panuje jednomyslnost mezi odborníky, kteří shodně věří, že její gnostický autor užil jména svátého Tomáše jen ve snaze, aby svému dílu dodal apoštolské autority. S těmito výhradami však lze říci, že spis nadžhamadský je jedním z velkých biblických objevů, a že je to nadmíru cenný přínos k našim vědomostem o Kristově působení a učení. 225 [pageend13]Naše povídka G. GOEPFERTOVÁ VZPOMÍNKY PANÍ HROCHOVÉ To víte, už mi jde na devětasedmdesátý rok. Hodně jsme za ta léta zažili, dobrého i zlého, jinak to nejde na tom světě. Ale přesto ráda vzpomínám na svůj domov, kde jsem vychodila školu. Odtamtud jsem šla se sestrou do Vídně k pánům. K nám do Jaronovic jezdila rodina pana Eduarda G. na prázdniny, na tři měsíce, my jsme se paní zalíbily, tak si nás vzala s se- bou. Měly jsme se dobře, jenže páni brzy zemřeli. Napřed paní a pak pán. Nemohu zapomenout, jak nás měli rádi, nevěděly jsme, jak se jim odvděčit; doposud se za ně modlím. Já jsem u nich sloužila devět roků, sestra dvanáct. Potom jsme se vrátily zas domů. Sestra se vda- la, vzala si taviče skla, já brusiče. Bylo nás pět děvčat, dvě si vzaly sklenáře, ta pátá strojníka, co zařídil celou dílnu. Tak jsme obsadili továrnu. Roku 1873 se ve sklárně začalo. Páni Schreiberové koupili v Jaronovicích cukrovar a z toho stavěli, co se dalo upotřebit, to nechali, co nebylo k ničemu, bourali. Upotřebili jsme moc, většinu, protože cukrovar měl pěkné budovy, z pořádných cihel a kamení, takové továrny tak hned nebylo. Dělala sklo pro okolí, bílé křišťálové, barevné, modré, žluté, červené, růžové, jaké si kdo objednal. Kupci z Německa si posílali formy. Vyráběly se lustry a na ně se brousily přívěsky, hrály všemi barvami jak duha. Vyráběly se všelijaké příbory, co kdo chtěl. Sklo to bylo jako stříbrné, jen se lesklo a blyštělo. Můj otec pochází ze Stěcholuze v Čechách. Když jim tam došlo dříví, přestali pracovat. Náhodou potřeboval pan Schreiber sklenáře. Můj otec napsal do Vídně a hned dostal odpověď, že má přijet. Tak vzal s sebou ostatní sklenáře, byli přijati, a hned jsme se stěhovali. Líbilo se nám na Moravě, jenže všude něco chybí. Především byla tvrdá voda, to nám hlavně vadilo. Pak se topilo uhlím, bylo moc sazí a čmoudu, tomu jsme nebyli z Čech zvyklí. A ještě přišla nemoc z vody. Pan Jan G. dal vyčistit studně, nešetřil, dal navozit soli a křemene, a bylo zas dobře. Pro potěšení sklenářů dal dovážet pivo z Vídně, za čtrnáct krejcarů litr, to se pilo a pracovalo, nestačili do huti láhve nosit. Zvykem bylo modlit se, než vzali foukači píšťalu do ruky. Můj nebožtík otec předříkával, všichni klečeli a modlili se Otčenáš, Zdrávas, Věřím v Boha, k andělu strážnému a k svátému Floriánovi. Když přijeli páni z Vídně, přišli vždycky, než se mělo začínat, aby věděli, že se začíná s Bohem; však Bůh jim také žehnal. Tehdy byli lidé ještě spokojeni. Ale po světové válce už to klesalo, až to přestalo docela a byl konec. Za našich časů páni vydělávali a lidem přáli. Dělaly se cylindry všeho druhu, posílaly se v bednách až do Bombaje. To byly pane objednávky. I tlačené sklo bylo hezké, různých tvarů ; na Velikou noc se vytlačovala roztomilá kuřátka. Formy byly ze dřeva i ze železa. Huť měla tři velké komíny, dvě pece, dvě brusírny, skladiště, velké vazárny, dílny, kde se značkovalo, soustružníky, kteří soustruhovali formy. Brusičů bylo asi čtyřicet, sklenářů sedmatřicet, šestnáct úředníků. Měla svého kováře, svého strojníka, svého truhláře, na co si kdo vzpomněl, to tam bylo. Lidé říkali, že je to světová továrna, byla k pohledání. Tehdy se všecko vyřizovalo ve Vídni. Sklo se posílalo do Vídně a odtamtud teprve pryč, protože k nám nevedla dráha, až z Hodonína. Pan Schreiber a pan Eduard G. bydleli ve Vídni a v Jaronovicích to vedl pan Jan G. V Uhrách byl zas pan Max G., všichni ti páni byli hodní k lidem. Pan Jan G. byl dobrý a přísný. Kdo se chtěl ženit, musel přijít k němu do kanceláře, aby ukázal, umí-li pracovat. Když uměl, dovolení dostal, když ne, musel se přičinit, aby uživil manželku a děti. Lidé to schvalovali. Sklenáři se nesměli oženit, dokud jim nebylo čtyřiadvacet. K oddavkám jsme museli chodit pěšky, ne vozem. Na svátého Josefa se nepracovalo, také se šlo v průvodě s hudbou do kostela. A s praporem, těžkým, krásným, hedvábným. Na jedné straně byl svátý Josef a na druhé svátý Florián. Můj otec býval praporčí- 226 [pageend14]kem, velice mu to slušelo. Po smrti mu dali tu hedvábnou vlajku na truhlu, on byl velký a silný člověk a lidé říkávali, nejraději vidíme pana Kratochvíla. Na svátého Floriána měli zase hasiči mši svátou, šli s hudbou a se svým praporem, a na svátou Barboru zase šli hasiči s praporem a s hudbou, a tak to chodilo vesele pořád dokola. Až po světové válce přišel kupčík a zboural všechno, co z toho pánům dal, nevím, ale prodával uhlí a železo pro sebe, byl to jeho obchod. Moje matka je také rodačka ze Stěcholuze, tamější huť se jmenovala Jarolímka. Vzala si otce, Gustava Kratochvíla ze Stěcholuze, obec Chyška, okres Pacov, hejtmanství Pelhřimov. Se sedmi malými dětmi přišli do Jaronovic, všecky tam provdali, dva syny oženili. Byli jsme tam až do třetího pokolení. Jaronovic je škoda : jezdívali tam páni zdaleka a bavili se na zahradě, měli pěknou kuželnu, hrála tam hudba a tančilo se, bylo veselo a pořád bylo veselo. Skončilo to, jak začala jezdit dráha, lidé měli moc rozumu a přestali poslouchat. Přijížděli všelijací řečníci a nasadili dělníkům červa do hlavy. Dopadlo to špatně. Vůkol se říkávalo, že nespokojenost přivezla dráha, když lidé začali jezdit, přestali se těšit. Pan G. měl tři syny a čtyři dcery a všechno moudře řídil, ale museli jsme sekat dobrotu. Rodina měla skláren víc, jednu na barevné a malované sklo, v Uhrách Uhrovec, ta byla na čisté jemné bílé sklo, pak Lužici u Hodonína, potom Lednic-Rovnou na Slovensku, v Cechách Josefodol, Světlou nad Sázavou a ještě dílnu Sidonii. Sklářství rozuměli. Pan J. G. odešel na odpočinek do Brna, ale dal se pochovat do Dubňan mezi své, s nimiž pracoval, tak si to přál, odpočívají tam s paní pospolu ; lidem se to líbilo, že chtěl zpátky mezi ně. Dcery musely vařit a obsluhovat hosty, všichni přišli ke stolu, rodina i kupci, do hospody nešel nikdo. Pan J. G. rozkazoval jako u vojska. Když se jednou napil, nechal všechny z hostince vyskákat, postavil se k oknu s holí a ukázal, hybaj ! Jeden po druhým ! A už to šlo. Příbuzní jezdili na zotavenou. Čtyři chlapci jeho snachy si hráli na vojáky a dvě hezké dcerušky měly vystavěný domeček z prken, tetička jim dala, co potřebovaly na vaření, čokoládu, SVAT V MARTIN ještě katechumen dal polovinu svého vojenského pláště žebrákovi, prosícímu ve jménu Kristové (svátek 11. listopadu). mandle, hrozinky, o nic nebyla nouze. Dcerušky si usmyslely, že si zasadí stromy před domečkem, dědeček měl taková křovíčka před kanceláří, já jsem si hrála s nimi, poslaly mě je vytrhat. Šla se mnou Míninka. Jak nás pan Jan G. uhlídal, hned si nás zavolal před kancelář, vzal karabáč a každé z nás dvě vyťal. Paní se zlobila, že nás tak trestá, ale já jsem ke všemu dostala ještě přidáno od tatínka. Byla jsem schovaná na půdě, musela jsem jít dolů, můj otec se pana Jana G. obával a ničím ho nechtěl pohněvat. My jsme mu nesměly na oči s klobouky a slunečníky, nosily jsme je vedle sebe jako šavle až za továrnu, teprve v polích jsme je roztáhly. Vyhověly jsme a do jeho smrti jsme dobře vycházeli; od té doby jsem se já něco naběhala a napracovala, ale nelituji, vždy něco zlého pro něco dobrého. Psáno 1961, paní Hrochová vypravovala 1945. 227 [pageend15]rozhledy BUDE, ČI NEBUDE? (Mezinárodní přehled) Míním válku, třetí válku světovou. Otázka, zda stojíme už před jejím vypuknutím, vyvstala hrozivě v mysli miliónů od té doby, co se v Moskvě rozhodli — po řadě předchozích zkoušek — rozehrát naplno problém Berlína a východního Německa. Že se tak rozhodli, je z událostí posledních týdnů každému dostatečně jasno. Zdali se však také rozhodli hnát věci až do krajnosti v podobě rozpoutání světové války s použitím celého arzenálu atomických zbraní, je mnohem méně jasné. Dosavadní poválečná historie tu opravňuje k pochybnostem, které dodávají nynější berlínské krizi povahu umělou a jaksi neskutečnou. Seřaďme logicky, co předcházelo. Když Stalin roku 1945, na postupimské konferenci, získal pro Sověty nejrozsáhlejší okupační pásmo v Německu, otevřel tím komunismu velkou naději do budoucna. Neměl samozřejmě nikdy v úmyslu vrátit toto pásmo do nějakého sjednoceného demokratického Německa. Jeho politika záležela v tom, že sovětské pásmo bude přeměněno v komunistický německý stát, a ten že se stane, dříve nebo později, základnou pro sjednocení Německa pod vlajkou komunismu. Kdyby se toto podařilo, znamenalo by to ovšem radikální převrat ve světové politické situaci; sdružení sovětského hospodářského potenciálu s německým, a ruských zdrojů surovin s německými vlohami k jejich využití, by bylo s to zjednat komunismu nadvládu nad celým světem. Věci se však pro Sověty nevyvíjely příznivě. Konsolidace a vzestup demokratického Německa pod správou kancléře Adenauera se postavily do cesty komunistické naději na ovládnutí Německa celého, a mezinárodní statut Berlína přitom nabyl zvláštního významu. Když Stalin cítil, že komunismus v soutěži o nové Německo prohrává, vyprovokoval mezinárodní krizi přerušením pozemních cest do Berlína; usiloval tím o rozvrat postupimského uspořádání a o zvýšení komunistické prestiže mezi Němci tím, že by získal celý Berlín a proměnil jej v hlavní město Německa východního. Riskovat pro to světovou válku však ochoten nebyl. Západní velmoci na uzavření pozemních cest do Berlína odpověděly proslulým »leteckým mostem«, jejž se Stalin svým letectvem napadnout neodvážil a raději se celého pokusu vzdal. Krizi bylo odtroubeno a německé věci se vrátily k předchozímu pořádku, jenž v Berlíně zahrnoval možnost úniku několika tisícům východních Němců týdně z východního zajatectví do prosperity Adenaue- rova Německa západního. Když Chrušěov převzal po Stalinovi vůdcovství světového komunismu, byla otázka berlínská dlouho ponechána v klidu. Teprve když nahromaděné kritiky Číňanů a jiných nespokojenců v bolševickém táboře přiměly Chruščova k hledání nějakého okázalého úspěchu, jenž by odůvodnil jeho neustálé cestování a konferenční obcování s kapitalisty, obrátil se kremelský šéf znovu k Berlínu. Po několika nezdařených pokusech o získání ústupků od Západu cestou tak zvaných »vrcholových konferencí« povolal nakonec Chrušěov své psychologické režiséry, a ti mu v posledních týdnech inscenovali na mezinárodním jevišti prvotřídní představení zastrašovacího teroru. Berlín východní byl neprodyšně uzavřen všemu styku s Berlínem západním, čímž jediná, dlouho trpěná skulina v železné oponě byla drasticky ucpána; vousatý satelit Ulbricht ve východním Německu byl zmocněn ke zmobilizování své armády janičárů s tvářemi mladistvých delinkventů, nazývané »Volkspolizei « ; sovětští maršálové, ověšení řády, byli posláni, aby v rozhlase a v televizi pronášeli paličsky bojovné projevy; atomickým pyrotechnikům bylo nařízeno vypálit pečlivě sestavenou sérii atomových bomb, jdoucí od menších exemplářů až po největší; vyděšeným neutralistům, kteří uspořádali rychlý slet v Bělehradě a vyslali delegaci do Moskvy působit k uklidnění, bylo nepokrytě naznačeno, aby si hleděli svého, a ne Berlína ; celý ročník sovětských branců, který se měl rozejít do svých domovů, byl podržen pod prapory; a dokonce i pražským mocipánům bylo dovoleno zachrastit si šavli čkou a poslat několik vojenských jednotek » na podporu míru « do východního Německa. To všechno vypadá hrozivě, je to však skutečně tak hrozivé, jak to vypadá ? Couvl-li Stalin v době » vzdušného mostu « před rozpoutáním světové války kvůli Berlínu, máme věřit, že Chrušěov je k tomu dnes odhodlán ? Onen Chrušěov, který z mírové koexistence s demokratickým světem udělal zásadu své zahraniční politiky v pyšném přesvědčení, že komunismus jako lepší společenský řád zdolá kapitalisty pouhou cestou vývoje ? Od doby Stalinovy byly moderní ničivé zbraně značně zdokonaleny na obou stranách železné opony. Máme věřit, že dnes, kdy riziko úplného zničení jedné — nebo obou — válečných stran je mnohem větší než za doby Stalinovy, je Chrušěov odhodlán k tomu, co se Stalin udělat neodvážil ? Kdo dnes může s rozumnou dávkou jistoty počítat se ziskem z rozpoutané války ? Všechny tyto otázky nasvědčují stejnému závěru. Tomu, že válka kvůli Berlínu nebude a že Západ, zůstane-li sjednocený a pevný, může na německém poli zdolat Chruščova tak, jako zdolal Stalina, i když snad za cenu nějakého kompromisu, v němž se sovětský vlk mírně nažere a berlínská koza zůstane celá. Bude-li sjednocený a cílevědomý, může však Západ za dané konstelace ve světě (píšeme dne 25. září) dokázat ještě víc. Smrt generálního sekretáře Spojených národů Hammarsköjlda dolehla tíživě na celý svět a zbavila Spojené národy muže s největší osobní autoritou. K tomu došlo právě v době, kdy se v Novém Yorku sešlo Valné shromáždění této organizace, na kterém se předpokládá, že Sověty budou pokračovat ve své kampani žádající radikální reformu sekretariátu Spojených národů a nastolení tří generálních tajemníků místo jednoho. Každý z nich 228 [pageend16]prý má být z jiného politického prostředí ; jeden má zastupovat země Atlantického paktu, druhý země Varšavského paktu a třetí blok států neutrálních ; všichni tři prý mají vykonávat svou funkci kolektivně, přičemž každý má mít právo vetovat jakékoli důležitější rozhodnutí druhých dvou kolegů. Je to návrh plynoucí ze snahy, aby sovětskému bloku, jenž představuje jen 9% členů Spojených národů, byl zaručen vliv na výkonnou moc ve Spojených národech rovnoměrný vlivu všech ostatních 91 procent členstva (Spojené národy dnes mají 100 členských států). Meri- torně to je návrh absurdní, neboť právo veta všech tří generálních sekretářů by nepochybně co nejdříve způsobilo ochrnutí veškeré činnosti Spojených národů. Nicméně, není to první absurdní plán vycházející z Moskvy, a když jej soudruh Chruščov loni předložil Valnému shromáždění Spojených národů, mohl doufat, že se mu mimo okruh členů Varšavského paktu dostane podpory aspoň od takových polosate- litů, jako je kubánský diktátor Fidel Castro, in- donéský president Sukarno nebo guinejský president Touré. Tragická smrt Daga Hammarskjólda při výkonu jeho těžkého poslání v Kongu zapůsobila hlubokým dojmem na všechny členské vlády Spojených národů. Vakuum, které po něm zůstalo, obtíže, které nastanou při hledání jeho nástupce a pomyšlení na sovětský plán »trojky« vzájemně se vetujících generálních sekretářů, to všechno zpřítomnilo vládám nových, mladých států (kterých je ve Spojených národech polovina všeho členstva), jak důležitá je tato organizace právě pro ně a co všechno by ztratily, kdyby ji mělo stihnout úplné ochrnutí a rozvrat. Tyto vlády se nad celou věcí zamyslily hlouběji než obyčejně činí, když zaujímají stanovisko k běžné agendě Spojených národů. Výsledky se už objevují v úvodní debatě Valného shromáždění : převážná většina delegátů mluví ve prospěch rychlého řešení krize způsobené Hammarskjóldovou smrtí, zájem o ruskou trojku poklesl na bod mrazu a skoro všichni delegáti zdůrazňují důležitost udržení Spojených národů — jakkoliv nedokonalých ve své nynější podobě — pro mír a plynulý vývoj dnešního rozbouřeného světa. Bylo to na loňském Valném shromáždění Spojených národů, co soudruh Chruščov obvinil Daga Hammarskjólda z nadržování imperialistům v Kongu, načež rozvinul svůj plán na nahrazení jednoho generálního sekretáře kolektivní trojicí. Došlo při tom k oné pamětihodné scéně, že si řečník zul botu a mlátil jí do lavice, aby svému návrhu dodal důrazu. Budou-li západní mocnosti v příštích týdnech svorné a pevné, mají veškerou naději na dosažení dvou podstatných úspěchů. Mohou odrazit sovětský útok na Berlín a mohou dosáhnout zavržení návrhu » ruské trojky « ve Spojených národech, i kdyby si soudruh Chruščov, jehož nadcházející vystoupení ve Valném shromáždění už bylo ohlášeno, na to vyzul obě boty, aby svým slovům dodal ještě většího důrazu. Zdeněk Petr ČECHOVÉ NA BASILEJSKÉM KONCILU (4) V pátek dne 16. ledna 1433 konečně nadešel vytoužený den, kdy Čechové mohli veřejně a svobodně hájit své nauky. Již před východem slunce bylo skoro celé město na nohou. V přeplněném sále u dominikánů Otcové sněmu netrpělivě očekávali příchod českého poselstva. Všem se tajil dech, když Čechové, doprovázeni opatem z Ebrachu, děkanem z Řezná, městskými konšely a důvěrníkem cisterciákem Janem z Gelhú- sen vstupovali do jídelny. Když každý zaujal sobě vyhrazené místo, povstal písecký hejtman a pokladník poselstva pan Matěj Louda z Chlumčan. Nejdříve pozdravil jménem Čechů bavorského vévodu Viléma, který zastupoval římského krále Zikmunda a byl protektorem koncilu, potom předsedu sněmu kardinála legáta Cesariniho a konečně celý sněm. Žádal, aby ho laskavě vyslechli. Počal vysvětlovat, proč a jak byli Čechové pozváni na sněm. Tolikrát prý si už přáli přijít na koncil, ba mnohokrát na římského krále naléhali, aby mohli hájit evangelické pravdy ve veřejném slyšení. Teprve dnes se splnila jejich touha. Budiž tedy vzdána nesmírná chvála Bohu a i sněmu, že jim s takovou laskavostí dopřál slyšení. Potom Louda rozvinul před celým shromážděním velké pergameny a počal z nich slavnostně předčítat chebské ujednání. Když čtení dokončil, ptal se sněmu, zda je tato listina totožná s listinou uchovávanou u koncilu. Předseda koncilu kardinál Julián odpověděl, že nechal dokument doma, protože nevěděl, že bude předčítán. Pokud se mu však zdá, obě listiny se shodují. Matěj pak četl z jiných pergamenů zplnomocnění dané poselstvu od Království českého a Markrabství moravského a konečně i pověřovací listinu pražské university. Postoupil potom listiny notářům sněmu, aby si je mohli opsat. Když Matěj Louda usedl, povstal mistr Petr Engliš a pronesl kratší kázání na slova žalmu : » Vyšlo slunce, i shromáždili se, a uloží se do svých příbytků «. » Slunce « prý je Jan Viklef a Jan Hus, kteří vyslali čtyři světelné paprsky, to je čtyři články, které shromáždily český lid a usadili ho v jeho království. Konečně povstal mistr Jan Rokycana, obhájce prvního článku. Dokazoval z Písma, z církevních Otců a z učení doktorů, že svaté přijímání pod obojí způsobou je všemu křesťanskému lidu ke spáse nejen užitečné, nýbrž i nutné a od Krista Pána přikázané. Prohlásil, že chce odvolat jakoukoliv nesprávnost, která by mu při řeči unikla. Předeslal též jakési krátké vyznání víry : Věří v články víry tak, jak Kristus přikázal, aby je každý křesťan věřil. Věří též v pravou Církev, ke které nepatří hříšníci. Jen lidově že se říká, že Církev je shromáždění dobrých i zlých věřících. Svaté přijímání prý prospívá ke spáse jen předurčeným. Rokycanův hlas se rozléhal sálem, v kterém panovalo hrobové ticho. Jen brky několika zběhlých písařů, kteří se snažili zachytit jeho slova, tiše šustily po papíře. Tu a tam některému z Otců přeběhl po 229 [pageend17]rtech tichý úsměv, jiný zase pochybovačně nebo odmítavě zakýval hlavou. Jen jeho protivník, ohnivý mistr Jan z Dubrovníka, se netrpělivě vrtěl a musel se přemáhat, aby nevpadl Rokycanovi do řeči. Bylo již poledne a mělo se jít k obědu, Rokycana však stále ještě mluvil. Konečně mu předseda sněmu pokynul, aby přerušil svou řeč, že v ní zítra ráno může pokračovat. Žádal potom řečníka, aby dal sněmu písemně svou obhajobu, až ji dokončí. Tak prý to bylo ujednáno v Chebu. V sobotu ráno přišel cisterciák Jan a doprovodil poselstvo do kláštera. Vstoupili do sálu, ale museli chvíli čekat, protože ještě nepřišli dva kardinálové. Konečně se objevili a sluhové za nimi nesli vlečky. Členové koncilu je zdravili uctivým povstáním, ale Čechové zůstali sedět a nestarali se o ně. Kardinál Cesarini potom nařídil ticho a dal slovo Rokycanovi ; ten předeslal výkladu krátké kázání na slova listu sv. Pavla : » Snažte se zachovat jednotu smýšlení v pokoji «. Ve své řeči mistr Jan dokazoval, že po proměňování chléb v nejsvětější svátosti zůstává. Svou řeč však ani tehdy ještě neskončil a měl v ní pokračovat v pondělí. V neděli si vyšli někteří Čechové do města a navštívili služby Boží u katolíků. Slyšeli kázat jakéhosi františkána, jak povzbuzoval lid k postům a k modlitbám, aby Bůh naklonil srdce Čechů k jednotě. V pondělí bylo ve shromáždění sněmu přečteno dovolení římského a českého krále Zikmunda, že koncil může s Čechy jednat. Rokycana předeslal svým důkazům krátké kázání, v kterém Otce vyzýval, aby se vrátili ke Kristovu zákonu, aby byli ostražití před ďábelským pokušením a aby se modlili za jednotu, za jejíž dosažení bylo již přineseno tolik obětí. Potom dokazoval z církevních Otců, že se svaté přijímání podávalo pod obojí od samého začátku Církve. Na zakončenou své řeči prohlásil: » Chceme slyšet, zdali některý doktor nazývá bludaři ty, kteří přijímají pod obojí! Chceme být poučeni, zda přijímání pod obojí bylo zakázáno od nějakého koncilu před sněmem kostnickým! Toto věříme a kážeme; budeme-li poučeni o opaku, rádi to přijmeme. « Když Rokycana usedl, vstal táborský kněz Prokop Holý. Sňal z hlavy pokrývku, takže bylo vidět, že nemá vystřihánu tonzuru, a začal mluvit: » Hle, pánové, slyšeli jste důkazy mistra Jana z Rokycan ... Pro lásku Boží, otevřte oči a uznejte evangelickou pravdu!« Pak začal dokazovat nutnost přijímání pod obojí důkazy z Písma, a začal od Adama a Evy. Se svými důkazy však příliš slavně nepochodil. Otce to rozveselilo, ba dokonce i někteří čeští pánové se museli občas usmát. Jistě se vyznal lépe ve válce než v jemných bohovědných hádáních. Prokop zakončil svou řeč výzvou, že se preláti a doktoři koncilu mají podrobit Božímu nařízení, aby jim Pán nemusel jednou na posledním soudě říc i: » Odejděte ode mne, neznám vás ! « Kardinál legát navrhl, aby Čechové ve výkladu svých článků pokračovali příští den, ale až odpoledne : vévoda Vilém prý chce ráno projednat jakousi záležitost krále Zikmunda. Čechové odpověděli, aby sněm jednal o králově záležitosti odpoledne ; dopoledne že má být vyhrazeno obhajobám. Dohodli se tedy, že Čechové vyloží postupně všechny své články. Potom prý jim budou odpovídat řečníci koncilu. V úterý dne 20. ledna začal tedy táborský » biskup « Mikuláš z Pelhřimova, bakalář filosofie, hájit druhý článek. Těžké hříchy veřejné, a pokud možno i soukromé, mají být od duchovní i světské vrchnosti »stavovány«, tj. stíhány a podle možnosti i trestány. — Poněvadž však svou řeč ani on nedokončil, měl v ní pokračovat příští den. Rokycana odevzdal kardinálu Cesarinimu písemně vypracovanou obhajobu o nutnosti přijímání podobojí, ale žádal, aby mu spis byl zase vrácen, až si ho sněm opíše. Kardinál pak rukopis postoupil domini- kánu Janu z Dubrovníka, který měl na Rokycanova tvrzení odpovídat. Po odchodu poselstva se sněm mezi jiným zabýval i zprávami, že prý se někteří Čechové dopouštějí nepřístojností. Otcové se usnesli, aby byli ustanoveni pozorovatelé, kteří budou Čechy tajně sledovat: kdyby zjistili, že kují pikle proti koncilu, mají to hned hlásit. Ve středu ráno se Čechové sešli v domě Matěje Loudy a čekali na cisterciáka Jana, který je každý den doprovázel. Když však nešel, vypravili se k do- minikánům sami. Cestou je předešli dva kardinálové, za kterými sluhové ponášeli vlečky. Jaké to však bylo překvapení, když kardinálové poselstvo zdravili úklonem hlavy! Když vešli na hřbitov u klášterního kostela (kostel je dodnes zachován a patří starokatolíkům ; hřbitov byl zrušen a klášter byl v minulém století zbořen. Náměstí u kostela se dodnes jmenuje »Totentanz — tanec mrtvých «), přiběhl cisterciák celý udýchaný a zvěstoval smutnou novinu. K sluchu Otců prý bylo doneseno, že jakýsi Čech hodil sněhovou koulí na kříž stojící na mostě přes Rýn. Poselstvo zůstalo takovou zprávou ohromeno a jeden se vyptával druhého, ví-li o tom něco. Nikdo však nic takového neslyšel. Myslili, že jim to bude ve shromáždění vytýkáno, ale nikdo se o tom nezmínil. Mikuláš pokračoval ve své řeči. Ostře útočil na hřích nečistoty, protože prý se ho dopouští jak lid, tak i duchovní. Napadl pak svatokupectví, to že páchají kněží. Potom začal mluvit proti papeži Alexandru V., který dal Jana Husa do klatby, aby mu tak znemožnil kázat v Praze. Každý v Čechách prý ví, že Hus žil čistě a svatě a že mu nikdo nemohl nic vytýkat. Upálili prý ho jen proto, aby zhanobili České království. Stejně tak byl bezbožně a krůtě upálen mistr Jergným, protože nechtěl uznat, že Husovo a Viklefovo odsouzení je správné. Taková prohlášení se Otcům zdála příliš silná a odvážná. Někteří z nich se začali hlasitě smát nebo i skřípat zuby, jiní zase mručeli na znameni nesouhlasu. Kardinál legát sepjal ruce a hleděl k nebi. Mikuláš se proti takovému počínání Otců ohradil: » Slíbili jste nám, že nám poskytnete plné slyšení, abychom vám mohli říci to, co si myslíme! « »Ano, máte plné slyšení, « odpověděl Cesarini a žertovně 230 [pageend18]Kapitoly o svátostech dodal: »Jen tu a tam se v řeči na chvíli zastavte, aby si Otcové mohli odplivnout. « (Záznam o tomto Juliánově výroku máme jenom z české strany. Jestliže ho skutečně vyslovil, bylo by to jemné napomenutí pro obě strany: pro koncil, aby bez protestů vyslechl české nářky, a pro Čechy, aby se ve svých výrazech mírnili.) Mikuláš potom mohl dokončit svou řeč v klidu. Čtvrtek si Otcové vyhradili na vyřizování sněmovních záležitostí. S obhajobou třetího článku se mělo začít v pátek ráno. Jakmile Čechové opustili sál, nastala mezi Otci živá debata o tvrzeních přednesených Mikulášem. Cesarini je vybízel, aby se vůči českým řečníkům chovali šetrně. Nakonec se všichni uvolili, vyslechnout rozpravy o článcích s trpělivostí a mírností. Po obědě se sešlo poselstvo v bytě Prokopově, aby si pohovořili o dopoledním slyšení a dohodli se, kdo z nich bude hájit třetí Článek. Rokycana se všemožně snažil, aby to bylo svěřeno jemu. Beneš z Mokrovous, Jan Velvar a Martin Lupáč z Chrudimě se přidali na jeho stranu. Všichni ostatní však byli proti němu, a tak se nemohli na ničem dohodnout. Rokycana též vyplísnil Mikuláše » biskupce « z Pelhřimova, že dopoledne na sněmu tak hrubě bouřil proti prelátům. Měl prý mu dát svoji řeč napřed k prohlédnutí. Vzájemnému hašteření učinil konec cisterciák Jan. Cesarini ho poslal navečer na návštěvu k Prokopovi, aby se ho přeptal, nechybí-li mu něco. Kardinál se obával, že snad onemocněl, protože ho neviděl na dopoledním shromáždění. Prokop však byl zdravý a čilý. Nešel na dopolední hádání, protože se koupal. Ve čtvrtek 22. ledna se po obědě čeští kněží sešli v domě u sirotků. Stále ještě se dohadovali, kdo z nich bude příští den ráno zástávat článek o svobodném kázání slova Božího. Rokycana obvinil Prokopa a Petra Engliše, že prý jsou příčinou nesvárů, a znovu napadl Mikuláše z Pelhřimova pro jeho včerejší řeč. Většina pánů se vyslovila pro to, aby článek byl svěřen Oldřichovi ze Znojma, a to s tímto podotknutím: zemským baronům — kteří Rokycanu navrhli — prý se neděje žádná křivda, když ho kněží k hájení nepřipustí. Ale tím že se nijak neomezuje pravomoc pana Beneše, jednat v jiných záležitostech jménem poselstva. Vrátí-li se poselstvo šťastně do Čech a budou-li baroni něco namítat, má se jim odpovědět, že když sami na sněm nešli, ačkoliv to slíbili, nemají do věci co mluvit. (Byli to páni Menhard z Hradce, Václav z Kravař aPřibík z Klenové.) Rokycana však s rozhodnutím spokojen nebyl a podrážděně namítal, že čeští páni svěřili poklad víry do ochrany jemu, Bude-li někdo chtít příští den hájit článek, on ho v tom předejde. A i kdyby na sněmu někdo začal mluvit, on začne křičet, aby ho přehlušil. Prokop na to prohlásil : >> Raději bych umřel, než bych zažil naši nesvornost před sněmem! « Ro- kycanovi prý bude zabráněno, aby mluvit nemohl. Po dlouhém hašteření se konečně přece jen shodli, že obhajoba bude svěřena Oldřichovi. Alois Krchňák (pokračování) THEOLOGICKÉ ZÁSADY O MANŽELSTVÍ Zprávy z naší vlasti nám ukazují, že náš národ prožívá těžkou krizi manželského a rodinného života. I komunisté, ačkoliv neuznávají nezměnitelné mravní zákony, si začínají dělat starosti se stoupajícím počtem rozvodů. A jejich úřední statistiky ukazují, že je u nás téměř tolik dětí zavražděno v lůně své matky, jako se jich narodí. A to je celostátní průměr. Jsou tedy oblasti, kde je většina žen dobrovolným popravištěm svých dětí a nepřímo i jejich katem, neřekneme-li rovnou vražedkyní. Zde křesťanský theolog nemůže mlčet. Má-li však jeho slovo mít smysl, nestačí, aby jenom naříkal a káral. Co našim mladým lidem nejvíc chybí, je správný kladný pojem o křesťanském manželství a jeho kráse. Když pozorujeme přírodu, uvědomujeme si, že její Stvořitel neměl v úmyslu dělat všecko sám, přímo, bezprostředně, ale že svou dokonalost projevuje moudrým plánem směřujícím k tomu, aby stvořené bytosti samy nějak spolupracovaly v jeho díle. V tom se Bůh podobá spíše vynálezci a konstruktérovi dokonale zautomatizované továrny naší doby, kterého v továrně nevidíme, ale kterého v ní všecko chválí, než řemeslníkovi starého ražení, který všecko dělá vlastníma rukama. Nápadně se tento Boží plán projevuje u živých bytostí, u rostlin, u zvířat a také u lidí. Živá bytost vzniká z jiné živé bytosti, na vyšších stupních vždy tak, že spojením dvou živých bytostí vzniká bytost třetí. Tato spolupráce v Božím stvořitelském díle je . základní smysl veškerého pohlavního života v přírodě. Kdo nepočítá s tím, že hlavní účel jakéhokoli Objednal jste si už český lidový betlem? Cena jeden am. dolar. Pište na : ACCADEMIA CRISTIANA CECOSLO- VACCA, ROMA, VIA DELLA CONCILIAZIONE 1, ITALI A. 231 [pageend19]pohlavního života je plození nových jedinců, ten zavírá oči před základní skutečností přírody a tím i před přirozeným zákonem Stvořitele světa. To platí o pohlavním životě rostlin, zvířat i lidí. U lidí má samozřejmě i pohlavní život povahu vyšší. Člověk, to je tělo a duše. To znamená, že u lidí nemůže být ani spojení muže se ženou, ani plození dětí záležitost jen tělesná. Tělesnému spojení muže a ženy musí odpovídat duševní láska, láska, která přirozeně tíhne k tomu, aby byla výlučná a trvalá, aby pro celý život spojila jednoho muže s jednou ženou. Tělesnému zplození a zrození dětí odpovídá jejich duševní výchova, výchova, která u lidského dítěte vyžaduje mnohaletou péči a která se nejlépe daří pod vlivem jedné ženy a jednoho muže a ve společenství s několika jinými dětmi, dobře známými a trvale spřátelenými, prostě v rodině. To všechno nám ukazuje, že pohlavní život, má-li být opravdu lidský, pro člověka přirozený (tj. ve shodě s lidskou přirozeností), musí být zasazen do rámce zřízení, kterému říkáme manželství, a že to musí být manželství výlučné a nerozlučné, spojující jednoho muže s jednou ženou na celý život. Všecko, co se děje mimo rámec platného manželství, nebo sice v něm, ale v rozporu s jeho smyslem, je zneužití pohlavních sil, které Bůh lidem svěřil k určitému účelu, je to mravní nepořádek, křesťansky řečeno hřích. Zároveň je z těchto zásad zřejmé, že první účel manželství je zrození a výchova dětí; druhý účel je láskyplná pomoc, kterou si manželé navzájem poskytují ve všech oblastech života, a rozumně uspořádané ukojení pohlavního pudu. To všechno v zásadě platí o každém platně uzavřeném manželství mezi lidmi, tedy i tehdy, když manželé nejsou křesťané a nejsou katolíci. Vždy je také manželství něco posvátného. Každý člověk může úvahou svého rozumu poznat nebo aspoň tušit, že existuje Bůh, který stvořil svět. Kdo je přesvědčen o jsoucnosti Boží, ten si také může a má uvědomit, že jeho manželství je vynikající spolupráce ve stvořitelském díle Božím, spolupráce při stvoření a utváření nových lidí. K takovému dílu člověk potřebuje cosi jako Boží pověření, Boží souhlas, a ovšem i Boží pomoc a požehnání. Proto je téměř v každém náboženství manželský sňatek obklopen nějakými obřady a modlitbami. Křesťanské náboženství, které je založeno na Božím zjevení, nám tyto postřehy zdravého rozumu s konečnou platností potvrzuje a zároveň jim dává hloubku a novou, nadpřirozenou vznešenost. Kristus hlásá manželství naprosto výlučné a nerozlučné, a zavrhuje jako hřích každé dobrovolné hledání pohlavní rozkoše mimo manželství nebo v rozporu s jeho smyslem, a to i myšlenkou, slovem a pohledem. Zrození a výchova dětí je v křesťanské rodině spolupráce při budování Kristovy Církve, aby byl Bůh na zemi víc a více oslavován. Vzájemná láska mezi opravdu křesťanskými manžely je prohloubena a posvěcena onou nadpřirozenou láskou k bližnímu kvůli Bohu, která je pro křesťanství příznačná ; ba je to odlesk oné božské lásky, kterou Bůh miluje lidstvo a kterou Kristus miluje svou Církev. Z toho plyne, že v křesťanství je manželství podstatněji posvátné než kdekoliv jinde. Křesťanský muž a křesťanská žena se spojují z pověření Kristova, se souhlasem a požehnáním jeho Církve. O to se postaral Ježíš Kristus tím, že manželskou smlouvu mezi svými učedníky povýšil na jednu ze svých sedmi svátostí. Touto svátostí, kterou si snoubenci navzájem udělují před příslušným knězem a dvěma svědky, se muž stává živým obrazem Kristovým, žena živým obrazem jeho Církve, a oba se zasvěcují nové spolupráci v Božím díle. Ze svátosti manželství pak po celou dobu trvání svazku, tedy až do smrti jednoho z manželů, pro oba plynou pomáhající Boží milosti, kterých potřebují k obětavému plnění svých stavovských povinností a k trpělivému snášení bolestí, bez nichž se manželský a rodinný život na této zemi neobejde. Neříkejme, že toto všechno je ideál nedosažitelný. S pomocí Boží je všecko možné, zvláště, když začneme se svým úsilím o uskutečnění krásného cíle včas, než jsme promarnili Boží dary. Ale i později můžeme s pomocí Boží mnoho napravit, i když často jen s těžkými oběťmi. Křesťan, který to myslí doopravdy, může v každé situací v pravém a dobrém smyslu udělat z nouze ctnost. Alexander Heidler ANTIKVÁŘSKÝ TRH Daleko od vykradené svatyně kde kaípara nedělal za churavé se přimlouval odhaluje svátý Rock bolavé koleno na odiv svátému Rocku který naproti odhaluje bolavé koleno deset Panenek Marií kraluje nad potlučenými kříži nad cínovým nádobím nad opuštěným svátým Isidorem a zbytky zámecké nádhery nad stádem patronů ohluchlých a oněmělých nad vlnobitím postav zevlujících na umělecké předměty daleko od vyprázdněných svatyní kde nadarmo nestávají ani gotičtí ani románští ani barokní vyzlacení nebo nabarvení svati Gertruda Goepfertová 232 [pageend20]stalo se doma, v exilu a jinde ve světe VE VATIKÁNĚ 30. září se svaty Otec Jan X X III. vrátil ze své venkovské vily v Castel Gandolfo do Vatikánu. Ještě v Castel Gandolfo přijal v soukromé audienci mj. ministerského předsedu Barmy U Nu a ministerského předsedu vlády kanadské provincie Quebec Jana Lesagea. Ve zvláštních audiencích přijal dělníky z Boloně, kteří mu poutí chtěli poděkovat za vydání encykliky Mater et magistra, poutníky z rakouské země Burgenlandu — ti mu poděkovali za založení vlastní diecése se sídlem v Eisenstadtu — a účastníky mnoha sjezdů, které se konaly v září v líhně : lékařů neurologů a revmatologů, policistů, pekařů — v proslovu žádal pro ně spravedlivou mzdu, tak ale, aby chléb si opravdu mohli koupit všichni, a nedělní odpočinek — účastníky konference o nových zdrojích energie, pořádané OSN, a cleny generální kapituly řádu dominikánů. K tragickému úmrtí generálního tajemníka OSN Daga Hammarskjolda sv. Otec zaslal soustrastný telegram švédské vládě a Spojeným národům. Zvláštní poselství poslal katolíkům afrických republik Daho- meje a Madagaskaru, když slavili 100. výročí příchodu misionářů do své země. Kard. Hamlet Cicognani, vatikánský státní tajemník, zaslal jménem sv. Otce list účastníkům Sociálního týdne italských katolíků, který se letos konal na téma : » Solidarita mezi národy a státy nově vzniklými«. Rozhlasem sv. Otec promluvil k španělským katolíkům při jejich národním eucharistickém sjezdu konaném v Zaragoze. • V předvečer měsíce října sv. Otec vydal apoštolský list, kterým vybízí věřící k modlitbě růžence na úmysly Církve, zvláště za nastolení a udržení spravedlivého míru ve světe. Připojuje návod, jakým věřící mohou rozjímat o jednotlivých růžencových tajemstvích, jak se to žádá k plné modlitbě růžence a k získání odpustků. Na III. valné zasedání protestantské Světové rady církví, které se bude konat v Nové Dillí v Indii od 18. listopadu do 5. prosince, sv. Otec jmenoval tři pozorovatele. Bude to po prvé v dějinách Světové rady církví, že jejímu zasedání bude přítomna kat. Církev. Tři pozorovatelé jsou tito : Holanďan profesor v semináři dp. Groot, Francouz dominikán P. Le Gullou a Američan jezuita P. Dutf, Po dohodě s kard. Graciasem, are. z Bombaje, budou jmenováni členy delegace kat. Církve ještě dva kněží. Jedním z hlavních bodů jednání na zasedání Světové rady bude otázka přijetí ruské pravoslavné církve za jejího člena. — Čtyři katoličtí kněží dostali dovolení být přítomni jako novináři zasedáním sjezdu pravoslavných církví na ostrově Rhodu, konaného koncem září. Česká kolonie v Římě oslavila jako každoročně svátek sv. Václava mší svátou u oltáře našeho světce v bazilice sv. Petra. Podle posledních statistik mužských řeholních řádů a kongregací mají nejvíce členů jezuité : 34 687 řeholníků ; františkánů je 26 151, saleziánů 20 545, školských bratři 17 432, kapucínů 15 624 a benediktinů 11 500. Zmínky zasluhuje vysoký počet trapistů, jednoho z nejpřísnějších řádů : je jich 4337, a mnoho jich žije v opatstvích ve Spojených státech. Pěvecké sdružení moravských učitelů, řízené Janem .Soupalem, uspořádalo v Římě ve zříceninách Maxenciovy baziliky koncert, velmi příznivě přijatý milovníky sborového zpěvu. Sdružení se zúčastnilo mezinárodní soutěže pěveckých sborů v Arezzu a získalo první cenu spolu s jedním italským sborem z Gorizie, Úspěšný koncert staré české varhanní hudby předvedl na Um- brijském hudebním festivalu v Perugii Ladislav Vachulka ; zahrál díla mj. A. V. Míchny z Otradovic, Černohorského, Jana Zacha, J. I. Linka, F. X. Brixiho, Segera, Smetany a Dvořáka. Mezinárodní katolická filmová kancelář udělila svou výroční Velkou cenu americkému filmu » Otázka i. 7 «. Film líčí těžkosti ve svědomí, které zakoušejí členové rodiny jednoho luteránského pastora žijícího ve východním Německu. Otázka č. 7 dotazníku, který mají vyplnit středoškolští studenti, zní takto : » Vypořádal ses s náboženskou otázkou? « Pastorův syn, nadaný houslista a věřící chlapec, nepřijde na slavnost, na níž má hrát, protože nechce, aby byl představen obecenstvu jako ateista. Rodina pak ze strachu před represáliemi uteče do západního Německa. V ČESKOSLOVENSKU NÁBOŽENSKÉ ZPRÁVY V čs. tisku najdeme otevřená přiznání, že v posledních letech CSR má nejnižší porodnost z 26 nej významnějších zemí na světě. V největších městech, jako je Praha, Brno, Ostrava, Bratislava, Most a jiná, počet úředně přerušených mateřství převážil počet narozených dětí. A většinou o přerušení žádají ženy s jedním dvěma dětmi, a » odůvodní to třeba tak, že teď měli v plánu oktávii... « (Práce). Ludmila Pajdušáková-Mrkosová, pracovnice observatoře na Skalnatém Plese a velká propagátorka ateismu, píše v bratislavském Předvoji, že stále dostává mnoho dopisů »plných zlosti« pro svou ateistickou činnost. M. N. z Prahy prý jí psal, že Kristův pozdrav : Pokoj vám ! a moderní Míru zdar! je totéž ; nebo ze Slovenska : » Na Slovensku je ještě stále velký počet věřících, nemělo by být slučitelné se svědomím vědce, aby urážel většinu národa ! « Sociální encyklice Jana X X III. Mater et magistra věnoval dlouhý článek časopis » Mezinárodní politika «. Zvlášť se útočí proti obhajobě soukromého vlastnictví a proti opravdové účasti pracujících na řízení podniku a na zisku, proti » lidovému kapitalismu «. Encyklika prý má být pro věřící katolíky » jedním z ideových zdrojů antikomunismu , obhajobou Ameriky a západního Německa. Podobným tónem se nesla i Živá slova v rozhlase 10. září. » Mezinárodní politice « a rozhlasu můžeme být jen vděčni, že lidem v ČSR něco pověděli o encyklice. Tzv, » katolický tisk « mlčel. 24. srpna skončila celostátní konference učitelů. Jak se dalo čekat, zdůrazňovala se výchova »k vědeckému světovému názoru «, tj. k ateismu, k zatlačování » ideologických přežitků. I protináboženský boj spojujeme s bojem proti starému světu vůbec ...« (Učitelské noviny). Ministr Kahuda ve svém projevu oznámil, že s platností od tohoto školního roku se rusí klasifikace v prvním a třetím čtvrtletí. Žáci s maturitním vysvědčením dostanou i výuční list, jiní dostanou list kvalifikovaného dělníka až šesté kvalifikační třídy. Volalo se též po novém rozdělení školního roku a prázdnin. Zvlášť tím utrpí svátky vánoční a velikonoční. Aby zostudila nošení křížku nebo medailky svátých na krku, bratislavská Směna v seriále » Z dějin církve « si vymyslila, že tento zvyk pochází od středověkých nevěstek ; ty prý stály mimo zákon, nesměly nosit šperky, a aby obešly tento zákaz, začaly nosit »relikvii«... V Rozhlasových novinách se 15. srpna velmi zlobili na to, že v několika okresech toho dne nepracovali, protože byl ... katolický svátek. Z 6. čísla měsíčníku pro kněze Duchovní pastýř se dovídáme, že letos vyšlo z litoměřického semináře 19 bohoslovců novo- kněží. Světil je mons. Eduard Necsey z Nitry. Nový akademický rok byl zahájen 20. září. Nedovídáme se, ani kolik je všech bohoslovců, ani kolik je nových, • Obraz sv, Václava, 233 [pageend21]který visí ve farním kostele na Žižkově, pochází od Karla Skréty, z doby kolem 1650. Obraz darovali emauzští benediktini koncem minulého století, když byl kostel postaven. KNĚŽSKÉ HROBY : 9. srpna zemřel ve věku 86 let prelát ThDr. Hugo Doskočil, dlouholetý rektor královéhradeckého kněžského semináře, kanovník u Sv. Ducha ; 2, srpna v Prostějově František Starý, kaplan v. v., bylo mu 87 let ; 16. července profesor náboženství a naposled kaplan u Sv. Prokopa v Praze Žižkově František Dražil, ve věku 61 le t; v Radsla- vicích u Přerova Rafael Rozsypal, kons. rada a děkan v. v. ; v Charitním domově v Senohrabech Antonín Hub, farář v. v. ; v Olomouci ThDr. Rudolf Nejezchleba, dómský probošt u Sv. Václava ; v Uničově Gustav Maitner, katecheta v. v. ; v Nehviz- dech František Samek, farář v. v. ; křižovník Antonín Jemnický, farář v Dobřichovicích a vikář zbraslavský ; František Xaver Toman, farář v. v. ; mons. Jan Kohn, katecheta v. v. v Pří- boře; Metoděj Maťa, katecheta v. v., zemřel v Ústavě soc, zabezpečení v Tovačově; Alois Wyka, profesor náboženství v. v. v Hlučíně ; Alois šilhavý, farář v. v. v Suchdole-Jednově ; Leopold Toman, farář v Myslibořicích ; Jan Slavík, farář v Do- mamili; mons. František Doležal, farář v. v. v Boskovicích ; Matěj Navrátil, farář v. v., Perná; Arnošt Tuček, farář v Horním Štěpánově ; Karel Švéda, farář v. v., Ivančice ; Emanuel Spálenský, areikněz a farář v. v., Senohraby, a Adolf Mella, kapitán býv. duchov. služby v. v. — R. i. p. RÉZNÉ ZPRÁVY Od 9. do 28. září se konal už III. mezinárodní brněnský veletrh ; zúčastnilo se ho na 500 vystavovatelů z 35 států. ČSR se chlubilo svým těžkým průmyslem (nejtěžším exponátem byla komplexní vývojová kvartetraf pro válcování ocelových pásků za studená, o váze 135 tun, výrobek Závodů V. I. Lenina v Plzni), hotovou senzací byly výrobky lehkého spotřebního průmyslu ze zahraničí, např. japonský tranzistorový televizor o váze 7,5 kg. Oboustranných obchodních smluv bylo uzavřeno v hodnotě víc než 6 miliard Kčs. Veletrh navštívilo 1 300 000 návštěvníků, z nichž 25 000 bylo ze zahraničí. Jak zabarikádování východního Berlína, tak i sovětské pokusy s atomovými zbraněmi museli v ČSSR nadšeně hájit a schvalovat. » Jakékoliv pokusy s jadernými zbraněmi vyvolávají u lidí obavy a způsobují jim duševní útrapy «, říkali v rozhlase, ale Sovětský svaz je působí jen » s velkým sebezapřením, s těžkým srdcem, s politováním...« Obě události vyvolaly strach z války a velkou nákupní horečku, v některých krajích došlo k »vážným distribučním potížím«. A ještě jeden následek měly: vynucování nových závazků a zvyšování norem... Objevily se i hlasy o čs. vojácích poslaných na pomoc do východního Německa. Na otázku čtenáře, zda smí na svém záhumenku vykácet několik stromů v ovocném sadě a dřevo si ponechat, Zemědělské noviny 29. srpna odpověděly, že ne : musí požádat 0 souhlas JZD, a kdyby šlo o užitkové dřevo, oznámit to 1 příslušné lesní správě. • Zaměstnanci železnic jsou tak přetíženi, že svůj úkol nemohou zvládnout, psaly Technické noviny. Jen 30% mělo letos dovolenou. • Y ČSSR studuje 405 Kubánců. • Z přelíčení proti Vladislavu Kleplovi, který při pokusu o přechod hranic zastřelil pohraničního důstojníka a pak byl odsouzen k smrti, jsme se dověděli, že v CSSR mají též členky závodní stráže, ozbrojené pistolí • Podle statistických údajů bylo v CSR k 31. srpnu přihlášeno 995 118 televizních koncesí. Jejich počet už bezpochyby dosáhl miliónu. • V prvním pololetí 1961 překročilo hranice prostřednictvím Čedoku 145 tis. občanů, do CSR přijelo 224 000 cizinců » a seznámilo se s budovatelskými úspěchy naší země« (Stát. zprávy). • Samostatná zemědělkynč Anežka Vopičková z Kácině hýla odsouzena do vězení, protože »nechala uhynout několik kusů dobytka a neplnila své povinnosti vůči společnosti «. • Koncem srpna oslavilo město Cheb 900 let od svého založení. Původně to bylo strá- žiště na skalnatém ostrohu nad řekou Ohří, které chránilo brod přes řeku. Z názvů slovanských sídlišť se uchovaly Radan a Slavíce, • 700 let svého povýšení na město slavila Přelouč. Byla to osada na tzv. Trstenické obchodní cestě. • Od 18. do 23. září se konala v Ostravě mezinárodní konference Rady vzájemné hospodářské pomoci v oboru černé metalurgie. Na programu bylo řešení komplexní automatizace hutní výroby. • 18. září byly vydány poštovní známky s náměty zemědělských plodin (řepy, chmele, pšenice, jetele, kukuřice a brambor), které vypracovali C. Bouda a L. Jirka. • 31, srpna uplynulo 25 let krátkovlnného vysílání Cs. rozhlasu pro zahraničí. Vysílá se ve 12 světových jazycích a též arabsky, v programech trvajících 29 hodin za den. • V ČSSR vychází 1500 nejrůznějších novin a časopisů nákladem více než 13,3 mil. výtisků, o 7% víc než loňského roku. • Strosmajerovo náměstí v Praze VII bylo přejmenováno na náměstí Václava Kopeckého. • Holicí strojek dvoufrézový, značky B 530 z Novoborských strojíren, stojí 240 Kčs. Na výstavě v Liberci byl o něj velký zájem, ale až koncem října se snad objeví v obchodech. KULTURNÍ ZPRÁVY V Praze bude zřízena nová vysoká škola » Universita 17. listopadu ((. Budou na ní studovat studenti ze zahraničí; škola poskytne též jazykovou a odbornou přípravu specialistům z CSSR, kteří jsou určeni pracovat v méně vyvinutých zemích. Nejdříve se zřizuje fakulta jazykové a odborné přípravy, později budou vytvořeny fakulta přírodověděcká a technická a fakulta společenských věd. Studijním jazykem je nejen čeština, ale i některé světové jazyky. Cs. kinematografii zastupoval na Mezinárodním festivalu v Benátkách film Václava Kršky » Kde řeky mají slunce«, natočený podle románu Marie Majerové »Nejkrásnější svět«. Za kameramanskou práci byl film odměněn plaketou — či snad jen » pro útěchu «? — ale téma a styl o vykořisťování za starých špatných časů i italští komunisté shledali poněkud naivní a zastaralé. Při Festivalu byla uspořádána též přehlídka čs. filmů; byl promítnut např. nej starší snímek naší kinematografie, groteska » Výstavní párkář a lepič plakátů « z r. 1898. • V Tvorbě si stěžoval pracovník lékařské fakulty v Plzni na neznalost maturantů, kteří se hlásili k vysokoškolskému studiu. A nedovedli odpovědět ani na věci, které se žákům denně vtloukají do hlavy a o nichž se pořád mluví : kde leží Kuba, Berlín, Angola, co je to národně osvobozovací hnutí. Někteří studenti řekli, že v posledním roce četli jen školní učebnice. • V předvečer 120. narozenin Antonína Dvořáka uvedlo pražské Národní divadlo » Rusalku«. Bylo to její 915. představeni. Pro pražské ND byla tato opera zkomponována. • Orientální ústav ČSAV v Praze má největší čínskou knihovnu v zemích obsazených komunisty, s 52 000 svazky. Nese jméno slavného čínského spisovatele moderní doby Lu Suena. • Psohlavci Aloise Jiráska, od jehož narození uplynulo 23. srpna 110 let, se dočkali dvaašedesáti vydání. Staré pověsti české vyšly za posledních šestnácti let 23krát. • Pražské nakladatelství Naše vojsko a bratislavské Směna chystají edici Máj, která má tvořit základ knihovny mladého socialistického člověka. Clen edice z 18 vydaných knih si může vybrat osm. • V Praze v Šárce bude zřízeno přírodní národopisné muzeum ; bude tam postaven zděný statek z pražského okolí, roubená krkonošská chalupa, gorárská usedlost ze Zdiaru a jiné svérázné objekty, jako vodní mlýny a hamry. • 29. srpna se dožil osmdesáti let prof. František Novotný, proslulý klasický filolog. V předvečer osmdesátin vyšel překlad Platonových Zákonů, a tím Novotný skončil svůj překlad všech 36 spisů Platonových. Uzavřel IV. a poslední díl svého spisu » O Platonovi « a nyní pracuje na velkém slovníku latinsko-českém. • Časopis Vysoká škola ě. 11 nabádá k pilnější mezinárodní výměně vysokoškolských publikací; CSR tak ušetří devizy. Je však nutné bdít nad tím, co se do zahraničí posílá : obsah vyvážených publikací nesmí ohrozit zájmy čs. hospodářství, zájmy obrany a bezpečnosti státu. Závěrem si autor článku posteskl, že nevýhodou výměny, koná-li ji jednotlivec, je » zdlouhavá procedura celního odbavení«. 234 [pageend22]V EXILU A JINDE VE SVĚTĚ USA. — Biskupové polského původu vyzvali americké Poláky, aby přispěli finančně k zřízení kaple P. Marie Cens- tochovské v americké národní svatyni zasvěcené Neposkvrněnému početí P. Marie ve Washingtone. Doufá se, že kaple bude hotova k r. 1966, kdy Poláci vzpomínají tisící výročí svého pokřesíanění. Američtí Slováci se postarají o kapli P. Marie Sedmibolestné. Katolické školy v USA mají v tomto školním roce 5 648 000 žéků a studentů, tj. o 170 tisíc víc než minulý rok. P. Ludvík Němec byl jmenován členem » Medieval Academy of America <t, zabývající se studiem středověkých dějin. V USA už vydal dvě historické studie o katolické Církvi v CSR, dále spis o úctě sv. Judy Tadeáše a dvě knihy o Pražském Jezulátku. Druhá z nich byla po řadu měsíců nejvíce prodávanou knihou z katolické literatury v USA. Časopis » Spirituál Life « v loňském posledním čísle přinesl studii » Pražské Jezu- látko, záhada pro katolické liberály«. Koncem srpna se njdp. opat AmroS Lev Ondrák z opatství sv. Prokopa v Lisle u Chicaga musel podrobit operaci. Přejeme panu opatovi, velkému příznivci apoštolátu mezi exulanty, brzké uzdravení a vyprošujeme mu je na Pánu. Letní tábory Křesťanské akademie Jako předcházející léta, i letos letní měsíce byly věnovány táborům české mládeže. Práce i zájem o né roste, a proto letos byly konány v Evropě čtyři tábory, jichž jsme se zúčastnili. První, organizovaný Cs. dálkovou školou v exilu za finančního zajištění Norsko-československým pomocným spolkem a za pedagogického vedení dr. Jos. Kratochvíla, byl v Norsku ; druhé dva, organizované a finančně zajištěné pastoračním odborem Křesl, akademie, byly : pro chlapce v rozkošném údolí ve Švýcarsku, pro děvčata v italských Alpách. Tento dívčí tábor vedly řehol, sestry dcery P. Marie Pomocné, chlapecký tábor pak čeští saleziáni. Norský tábor se konal asi 70 km na jih od Osla v Hofu i Yestfold, uprostřed lesů. Zásluhou Norského spolku, zvláště pílí p. Ragnara Andersena a naší paní Kvapilové, byly nám poskytnuty k používání tři velké budovy norské civilní obrany. Počet dětí letošního roku byl mnohem vyšší než jiné roky : celkem 54 dětí, jak chlapců, tak i děvčat. Můžeme proto mluvit o dvou táborech : jeden pro chlapce a druhý pro děvčata. Účastnily se děti z Německa, Norska, Rakouska, Francie a poprvé i skupina dětí z Holandska. Prací mezi děvčaty byla pověřena vedoucím dr. Kratochvílem paní M. Pánská s paní Hlouškovou ; chlapecký tábor vedl p. Hloušek ze Stuttgartu. Duchovní péci o mládež a výpomoc ve vyučování měli P. J. Pole, P. J. Homola a P. V. Hrubý. O českou kuchyň, jako předcházející roky, se obětavě starala paní Sehnalová za pomoci paní Šartové, paní Buškové, paní Berkvistové a p. Vacka, Místo letošního tábora bylo uprostřed lesů, téměř o samotě a nedaleko nezbytná voda ke koupání. Dětem skutečně nescházelo pohodlí, chutná česká strava a volná příroda. Průběh tábora probíhal jako jiná léta ; zmíníme se proto jen o novinkách, které letošní norský tábor přinesl. Celá doba pobytu byla rozdělena do tří cyklů : Dvořákův týden, v kterém se děti seznámily, zásluhou inž. Růžičky, se životem i dílem Ant. Dvořáka a poslechly si úryvky z jeho skladeb. Během týdne denně zaznívala rozhlasem melodie z Jakobína. Druhý týden byl věnován Cs. červenému kříži. Instruktoři z Norského červeného kříže předvedli dětem nej důležitější úkony první pomoci. Děti se zájmem sledovaly jejich výklad, i když se z nich okamžitě nestali odborníci, přece jen jim utkvělo v hlavě, že mohou, byl’ mladí, v nebezpečí života pomoci bližnímu. Třetí týden byl vzpomenut Nansen. Účastníci prázdninového tábora, který uspořádala Křes lánská akademie pro naše chlapce ve Švýcarsku. V jejich středu je biskup z Lugána mons. Jelmini. Zájem dětí byl letos soustředěn na dosažení Lvíčka legionářů. Mimo teoretické znalosti o našich legionářích děti musely dokázat vlastní statečnost a zdatnost : spát ve stanu, hlídat v noci tábor, dokázat uvařit. Několik celodenních výletů zpestřilo náš pobyt : první byl podniknut do Tonsbergu a pak až na » Konec světa «, kde jsme si prohlédli pěkné mořské muzeum a pokochali pohledem na moře, skaliska a na celou zvláštní krajinu. Druhý výlet byl do Sandefjordu, přístavu velrybářských lodí. Pod vedením prvního kormidelníka jsme si prohlédli celou lod, která zpracovává během lovu velryby, chycené harpunovými lod mi. V Sandefjordu byl dětem poskytnut oběd v hotelu českého krajana p. Tomse — dojemné setkání starousedlíka s mladými nadějemi našeho národa. Nezapomenutelný zůstane výlet do Osla s návštěvou na městské radnici a setkáním s p. starostou města. Během tábora nás navštívilo mnoho hostí. Vzácnou návštěvou byl příjezd p. biskupa z Osla, který s radostí přijel mezi děti, aby se s nimi pobavil a potěšil. Již po třetí navštěvuje naše letní tábory a vždy odjíždí s nadšením z práce, která se koná. Letos nám posvětil nové družinové vlajky a zůstal mezi námi i na večeři, po které mu děti zazpívaly, zatančily a předvedly některá veselá čísla. Pěkné počasí nám dalo letos možnost sloužívat nedělní mši svátou venku pod stromy. S nadšením děti pomáhaly upravit polní oltář, lavice a květiny. Krásně se rozléhaly české kostelní písně. ★ ★ ★ V malé horské vesničce Villa v údolí Bedretto ve Švýcarsku se konal druhý tábor, nazvaný Vyšehrad. Zde bylo 22 chlapců, kteří pod vedením P. Lad. Dittricha prožili tři krásné týdny. I tam byla zajištěna česká kuchyň, o kterou se starala s obětavostí paní Bartková s p. manželem z Vídně. P. Dittrichovi pomáhali P. Josef a Blažej Müller. Chlapci pocházeli hlavně z Vídně, pak ještě z Belgie, z Německa a Norska. Místo bylo jedinečné, třebaže bylo skromné. Náš dům se vypínal na svahu, pod kterým neustále hučela šumící řeka Ticino. I když první dny nás přivítal déšť, následující slunné dny usnadnily mnohé krásné výlety do vysokých hor. Byli jsme v údolí, ale přece jen ve výšce 1200 m! Den probíhal jako jindy, škola se střídala s hrou a s vycházkami. Chlapci měli možnost poznat nové a nové věci a osvěžit se. Velké zálibě se těšily u chlapců noční výlety, při kterých se jednalo nejen o statečnost jednotlivců a celku, ale i o jejich zručnost a rychlost. Noční výlety nebyly nikdy příliš dlouhé, aby se chlapci neunavili, ale byly zajímavé a dobrodružné. Celodenní výlety byly velmi dobře připraveny a zaujaly zcela chlapeckou fantazii. Byli jsme tak na několika alpských průsmycích, jako Furkapass, Passo di S. Giacomo ; bohužel nedostali jsme se nahoru na S. Gotthard, byt jsme vlastně bydleli přímo pod ním ... necháváme si tuto příležitost na příště. 235 [pageend23]Pozdrav z dívčího tábora, uspořádaného Křesťanskou akademií v Itálii. Vycházka po družinách do blízkých hor byla jedním z nejlepších zážitků, poněvadž zde chlapci mohli dokázat i vlastní » kuchařské umění «. Nescházely návštěvy vzácných hostí. Ale zvláště potěšila chlapce návštěva p. biskupa z Lugána, který právě konal pastorální vizitaci na místní faře, a pak pana nuncia mons. Forniho, který v poválečných letech byl na pražské nunciatuře. Na konci tábora si mohli chlapci vykonat krátkou duchovní obnovu a přistoupit k sv. svátostem. Chlapci měli možnost během tábora naučit se mnoha věcem, které je velice zajímaly; pracovali s malým mikroskopem, učili se řezbářství, elektrotechnice. A tak když se 2, srpna chlapci na nádraží v Airolo loučili, odjížděli s táborovým pokřikem a s přáním shledání se o příštích prázdninách. * Dívčí tábor v italských Alpách začal 29. července. Vedla jej ctih. sestra Věra Vorlová za spolupráce ctih. sestry Anny Otradovcové. Bylo tam 19 děvčat z Vídně, Německa, Belgie, Anglie a Norska. Naše česká děvčata sdílela společně tábor s italskými děvčaty z Turína, proto tam měla italskou stravu. Děvčata však měla svůj vlastní program, který byl promíchán zábavou a školou. Měla možnost zopakovat si nebo se naučit, pro některé tak těžké!, tvrdé slabiky a zlepšit české čtení. Mezi děvčaty vládl krásný rodinný duch, který se dal nejlépe pozorovat při rozličných zábavách. Výlety do hor, až na ledovce, kde si děti samy a zcela zdarma mohly obstarat » citrónovou zmrzlinu« nebo projet se třebas i se strachem lanovkou, byly krásné dojmy. Jistojistě si ještě pamatují na výlet, kdy vařily zeleninovou polévku a pekly v popelu brambory, Jak byly umouněné ..., ale přece jak jim chutnaly ony opékané brambory s máslem! Děvčata si udělala soutěž ve zpěvu českých písní, v které zvítězila Eliška Foltýnová se Stefou Messnerovou a Martou Valsovou ; v soutěži básní Irma Kubešová svou vlastní skladbou » České lesy «. Za výpomoc při vedení tábora si zasloužila pochvaly rádkyně » Růží« Dáša Cechová, rádkyně » Pomněnek « Emka Házová a rádkyně » Sedmikrásek « Patricia Geršiová. Každá z děvčat si odvážela jednu vyšívanou dečku, výplod vlastní práce a píle, a pak vyšívaná zvířátka ze syntetické gumy, práce, která se jim nejvíce líbila. Bylo by ještě mnoho zajímavostí a příhod, které bychom mohli vyprávět ze všech letošních táborů ; každému z nás, kteří jsme byli přítomní, utkvělo v srdci i v myšlenkách dobro, které se dalo vykonat ve prospěch naší české mládeže. Vždyť cílem všech těchto táborů není dát dětem jen možnost osvěžení a načerpání sil, potřebných do nového školního roku, ale poskytnout jim ono krásné, národnostně procítěné prostředí, které jim v mnoha případech schází; dát cítit dětem velikost našeho národa, naší svatováclavské tradice, seznámit je s velikány našeho života. Každá růže má své trny, není se čemu divit, že i práce mezi českou mládeží v zahraničí přináší s sebou mnoho obětí, sebezáporu a mnohdy i nevděku. Nejedná se o osobní slávu a zisk, ale o práci pro dobro a výchovu toho nejvzácnějšího, co máme r naší české mládeže. A byť i z lidské stránky našemu namáhání se nedostalo onoho uznání, jakého si zasluhuje, jsme přesvědčeni, že Bůh odmění tuto námahu, vždyť » člověk vidí do obličeje, Bůh ale vidí do srdce «. P. Vojtěch Hrubý, S. D. B, Z činnosti Svazu slovanského orelstva Duchovním ochráncem Slovanského orelstva byl ustanoven po zemřelém dr. Řehoři Rožmanovi, biskupu v Lublani v Jugoslávii, při Eucbaristickémo kongresu v Mnichově 1960 vysvěcený mladý běloruský biskup dr. Ceslav Sipovič, t. ě. v Londýně. Při jeho nedávné okružní cestě po USA byl na letišti v New Yorku i v Chicagu pozdraven a uvítán také zástupci Cs. orla v exilu a představiteli Svazu slovanského orelstva. V závěru recepce, konané na počest prvého běloruského biskupa Sipoviče Bělorusy v New Yorku dne 22. srpna, byly promítnuty dva barevné filmy o cestě delegace Svazu slovanského orelstva v jubilejním roce 1958 do Lurd a z letního tábora orelské mládeže slovanské v Konigsteinu 1958, kde se nynější nový běloruský biskup zúčastnil ustavení Běloruského orla. Při letošním kongresu » Kirche in Not « v Konigsteinu v záp. Německu se konalo také zasedání evropského výboru Svazu slovanského orelstva, které zvolilo nové předsednictvo pro cyrilometodějské období 1961-1964. Starostou Slovanského orelstva v Evropě se stal poprvé od ustavení Svazu člen Čs. orla v exilu vdp, Jaroslav Kubovec, dosavadní duchovní rádee orelské oblasti P. Adolfa Kajpra v záp. Německu. Zapisovatelem zasedání byl dp. Milan Petřík z Říma. V zahájení i v závěru tohoto zasedání promluvil duchovní ochránce Slovanského orelstva dr. Česlav Sipovič, první běloruský biskup katolický, který se právě vrátil ze své okružní cesty po Americe. Zasedání vypracovalo programovou resoluci pro nejbližší období činnosti Slovanského orelstva v Evropě : RESOLUCE přijatá na zasedáni Ev-SSO, konaném dne 4. srpna 1961 v Konigsteinu. Znajíce těžkosti, jež jsou zaviněny především naší roztroušeností, existenčními starostmi mnohých z nás a i nedostatkem finančních prostředků, určujeme si pro funkční období 1961-64 jen skrovný program. I přes tyto těžkosti Se vynasnažíme : 1. Prohloubit vzájemnou důvěru, porozumění a spolupráci mezi jednotlivými slovanskými národy. 2. Věnovat zvýšenou duchovní i sociální péči našim dětem. Při této práci budiž naším heslem : » Žádné exilní slovanské dítě bez duchovní péče a spojení se svým duchovním pastýřem ze SSO ! « Dále SSO přijímá odpovědnost za slovanskou mládež v exilu. Budeme vyhledávat a podporovat schopné a nadané jednotlivce, umožňovat jim v mezích možností studium anebo jiné odborné vzdělání. Nemocným dětem a těm, jež potřebují zotavení, bude zprostředkováno 236 [pageend24]podle možností umístění v dětských zotavovnách. V roce 1962 bude uspořádán tábor pro naši slovanskou mládež za spolupráce Mezinárodního svazu katolické mládeže v Evropě. 3. Vědomi si toho, že naši nemocní, přestárlí a osamělí především a nejvíce trpí pod tíhou exilu, zavazujeme se jak kněží, tak i ostatní bratří a sestry z Ev-SSO, k častějším návštěvám těchto trpících, abychom je potěšili, povzbudili a případně jim podali i pomocnou ruku. 4. Vzhledem k tomu, že v roce 1963 uplyne 11 století od příchodu věrozvěstů sv. Cyrila a Metoděje ke Slovanům — a tím jejich uvedení do rodiny slovanských národů — zapojí se Ev-SSO do oslav tohoto jubilea a připojí se mimo jiné jako delegace SSO v krojích a s prapory k pouti do Hinia ke hrobu sv. Cyrila. Protože víme o všech těžkostech, jež znesnadňují splnění tohoto našeho programu, vybízíme všechny bratry a sestry k vytrvalým modlitbám, podpoře a spolupráci. Pak jistě i Bůh naší spolupráci na přímluvu sv. Cyrila a Metoděje požehná. Za Ev- SSO : Jaroslav K u b o v e c , starosta SSO v Evropě JUGOSLÁVIE. — Buletin křesíanskodemokratického hnutí uveřejnil v červnovém čísle memorandum, které jugoslávští biskupové poslali vládě ze své konference konané od 20. do 23. listopadu. Uveřejnění memoranda je nepřímou odpovědí na hlasy, jako by v Jugoslávii byla náboženská svoboda. V 17 bodech biskupové poukazují na to, jak se překáží činnosti Církve : na učitele, státní úředníky, vojáky i školní děti se dělá všemožný nátlak, aby nechodili do kostela. Kněžím se brání navštěvovat nemocné a umírající v nemocnicích ; v několika případech kněží byli potrestáni, když zpovídali staré lidi v jejich domě. Nejednou místní lidové soudy trestají s větší přísnosti kněze, protože to jsou kněží. Biskupové žádají, aby jim bylo dovoleno otevřít malé semináře, aby směli postavit nové kostely na místech, kde je toho naprosto zapotřebí, a aby řeholním společnostem byly vráceny jejich domy a kostely. Končí osvědčením loajality vůči státu a dodávají, že čestné vyjasnění poměru mezi Církví a státem celé zemi jen prospěje. Katolická diecéze byzantskoslovanského obřadu v Križev- cích vzpomíná letos 350. výročí svého sjednocení s Římem. 19. listopadu 1611 rozkolný biskup diecéze mons. Simon Vrantaja složil vyznání víry a spolu se svými věřícími se vrátil do lůna obecné Církve, POLSKO. — Polská katolická veřejnost přijala s velkým rozhořčením zákon, kterým se zakazuje vyučování náboženství ve školách. Aby zachránila situaci, vláda navrhla založení středisek pro vyučování katechismu mimo kostely ; kněží by za to dostali měsíčně tisíc zlotých. Pastýřským listem ale kard. Wyšiňski tento návrh odmítl : dětem se dostane vyučování katechismu v kostelích a kněží to budou dělat zdarma, nejsou státními úředníky ani učiteli závisícími na nějakém ministerstvu. A je povinností rodičů, děti na katechismus posílat. — Proti zákonu kard. Wyšiňski protestoval veřejně v kázání v Censtochové ve výroční den zázračného osvobození Polska za vpádu Švédů v 17. století. Časopis polských ateistů » Argumenty o uveřejnil článek proti školním výletům do Censtochové. Krátká návštěva a prohlídka kláštera a kostela prý stěží ovlivní světový názor žáků, ale je povážlivé, že učitelé organizují takové výlety a mění je ve výrazy náboženského cítění. Ústav pro filosofii a sociologii při polské Akademii věd vykonal průzkum o náboženském smýšlení vědeckých pracovníků. Z 1366 vědců 40% o sobě prohlásilo, že věří v Boha, 30% se považuje za ateisty a 12% se hlásí ke křesťanské tradici země. KUBA. — Při průvodu ke cti patronky Kuby Panny Marie zvané de Cobra, Castrovi milicionáři několikrát vystřelili do věřících. Jeden mladík byl zabit a větší počet lidí zraněn. Policie svedla vinu na církevní představené. Vzala si to za záminku a vypověděla ze země havanského světícího biskupa mons. Božu Masvidala a 134 kněží, které prostě naložila na odjíždějící loď. Mnoho z vypovězených kněží, podobně jako světící biskup, jsou Kubánci. V půli srpna revoluční soud v Santiagu odsoudil na 20 let do vězení dva kat. kněze. GUINEA. — Z Guiney byl vypovězen are. z Conakry — hlavního města — Francouz mons. de Mileville, protože uveřejnil pastýřský list, jímž protestoval proti ohlášenému znárodnění všech misijních škol. Nazval to nespravedlností. Po odchodu mons. de Millevilla k zabrání škol skutečně došlo a nebyl ušetřen ani malý seminář, takže Církev nyní nemůže připravovat africké studenty ke kněžství, třebas po tom president Seku Turé tolik volal. NSR. — 10. září byl odevzdán veřejnosti po skončení oprav, jež si vyžádalo poškození za druhé světové války, slavný dóm ve Špýru. Současně uplynulo 900 let od první konsekrace. Spýrský dóm byl mlčícím svědkem pohnutých dějin Svaté říše římské : mnoho císařů je v něm pochováno; v něm sv. Bernard v kázání po prvé užil slov: » ... ů milostivá, ó přívětivá, ó přesladká«. Papežským legátem při konsekraci byl vídeňský arcibiskup kard. Kónig. K slavnosti západoněmecké pošty vydaly sérii příležitostných známek. Pod stromeček darujte dobrou českou knihu MÁME NA SKLADĚ Škrabal-Petrů, NOVÝ ZÁKON ve třech svazcích 1500 lir ŘÍMSKÝ MISÁL na neděle a význačnější svátky, druhé, doplněné vydání 1200 lir Kdo objedná celý Nový zákon s Římským misálem, zaplatí jen 2500 lir White-Robulecký, JAK STUDOVAT 100 lir KŘESŤANSTVÍ A OBNOVA SPOLEČENSKÉHO ŘÁDU 200 lir Jan Cep, O LIDSKÝ SVĚT 500 lir Pavel Claudel, SVATÉ OBRÁZKY ČESKÉ (francouzský originál, překlad Jana Cepa, ilustrace Mir. Šaška) 150 lir Jan Cep, MALÉ ŘECi SVÁTEČNÍ 300 lir Ladislav Radimský, RUB A LÍC NAŠEHO NÁRODNÍHO PROGRAMU V ATOMOVÉM VĚKU 900 lir MODLITBY A CHRÁMOVÉ PÍSNÉ 100 lir Jan Cing Hsiung Vu, UMĚNÍ MILOVAT 300 lir Bedřich Svatoš, KRŮPĚJE ZAŠLÉHO ČASU 900 lir ALBI SPLENDOR, Život Krista Pána v obrázcích, celkem 12 svazeěků, celá série 600 lir Petr Den, RADOST VE VESELÍ 400 lir Jan Cep, KVĚTNOVÉ DNI 200 lir Michael Horatczuk, K SMÍCHU I K PLÁCl 900 lir Alois Rozehnal, UNFULFILLED PROMISES, Social Insurance in Czecoslovakia am. dol. 3,50. Eystein AS CRIMSON-Emil Walter, LILIE 600 lir (jeden americký dolar je 600 lir) Na požádání pošleme český překlad knihy P. Lelotta RADOSTNÝ POHLED DO ŽIVOTA o třech svazcích. Objednávky vyřizuje ACCADEMIA CRISTIANA CECO- SLOVACCA Roma, Via della Conciliazione 1, Italia. 237 [pageend25]p o z n á m k y Chruščov komentuje řeč Jana XXIII. V neděli 10. září večer sv. Otec Jan X X III. sloužil mši svátou ve velkém audienčnim sále papežské vily v Castel Gandolfo. Po ní pronesl rozhlasem provoláni k míru. Vyzýval státníky k pokojnému uspořádání rozporů mezi národy podle příkazů spravedlnosti; všechny, i kdo v Boha nevěH, nabádal k míru ; k věřícím se obracel se zvláštní výzvou, aby duchovními zbraněmi bojovali za nastolení pravého pokoje na zemi. Aisi Boží prozřetelnost dopustí cokoliv, jejich postoj podle listu sv. Pavla Efe- ským má b ý t: život jak se sluší a patří, bezúhonnost, odhodlanost, víra, naděje a konečně modlitba, společná modlitba na společný úmysl. Taková modlitba se nejednou setkala s odpovědí z nebe přímo zázračnou a napsala překrásné stránky v dějinách lidstva i jednotlivých národů. Sv. Otec končil vzýváním P. Marie, aby světu vyprosila u Boha » začátek spásy « a » rozmnožení pokoje « podle liturgické modlitby z 8.září. » Svět nepotřebuje vítězných válek a poražených národů, ale obnovu a posílení spásy a plodný mír, mír, který by lidem vrátil jas a pokoj. « Poselství sv. Otce bylo přijato vesměs kladně. Poukazovalo se na jeho klidný ráz, a že se sv. Otec vyhnul jakýmkoliv osobním nebo politickým narážkám. Až z Moskvy přišel hlas, který je v poselství viděl a po vzoru pokrytců všech dob ukazoval na druhé, aby snad nikomu nenapadlo ukázat prstem na ně. Na otázku redaktora moskevských deníků Pravdy a Izvěstijí, co soudí o papežově provolání k míru, které vzbudilo ve světě velký ohlas — jsou to slova redaktora — předseda rady ministrů Sovětského svazu Chruščov odpověděl, že si papežovo poselství přečetl se zájmem, že bylo prodchnuto obavami a znepokojením nad současnou mezinárodní situací, že si váží této mírové iniciativy, i když přichází z Vatikánu. Chruščov si ale neodpustil v této souvislosti zcela nemístnou poznámku : on jako ateista v Boži soud — před nímž podle slov sv. Otce státníci budou skládat počet ze svých skutků — ani v Boží prozřetelnost nevěří; ostatně doufá, že si papežovo provolání pozorně přečetli a jím se budou řídit Kennedy a Adenauer, na ně se to vztahuje ; on pobídnutí k míru nepotřebuje : Sovětský svaz a komunisté v celém světě jsou pro m ír; Chruščov zřejmě zapomněl, kolikátá to sovětská atomová bomba toho dne vybuchla a že všechny mezinárodní spory a politická napětí od r. 1945 byla vyvolána útočným činem právě ze strany Sovětského svazu a komunistických politiků. Aniž si to uvědomil, Chruščov svou odpovědí vykonal katolické Církve velkou službu : pověděl sovětskému lidu a obyvatelům všech ostatních zemí, v nichž Izvěstija jsou papouškována a překládána, že to s tím válečným štváěstvím Vatikánu není tak docela pravda. A nebylo to pouze jedenkrát, že z Vatikánu nabádali k míru. Jan X X III. se právem mohl odvolávat na kázání, které sv. Pius X . pronesl několik dní před svou smrtí, když užuž hrozilo propuknutí první světové války; na encykliku Benedikta XV. z r. 1920 » Pa- cem, Dei munus pulcherrimum — Mír, nejkrásnější Boží dar « ; na napomenutí Pia X I., který volal po pravém pokoji, » ne tom zapsaném v deskách, ale spíše upevněném v srdci«; a konečně na srdcervoucí volání Pia X II. z 24. srpna 1939, že » spravedlnost si razí cestu silou rozumových důkazů, ne zbraněmi «, že » nic není ztraceno mírem, kdežto všecko a pro všechny by mohlo být ztraceno válkou «. Základním rysem práce katolické Církve je úsilí za mír : svou naukou navádí k úctě k právům bližního, k ústupnosti, i když to raní naši sobeckost : všichni jsme děti jednoho nebeského Otce a bratry Kristovými. Stran toho, co je důvodem k nejistotě a strachu a kdo je jejich původcem, Jan X X III. nedělal narážek : jako nástupce sv. Petra je duchovním otcem všech lidí, je ochráncem pokladu víry, otevřeného všem lidem. Státníci na obou stranách světa nesou odpovědnost před soudem dějin, a co je daleko významnější — před soudem Božím budou skládat počet ze svých dnešních skutků, ai si to chtějí přiznat, nebo ne. Válka vždy rozsévala smrt a zříceniny; tím strašnější by byly její následky dnes, kdy se lidskému důmyslu podařilo sestrojit nové nástroje ničení a zkázy a kdy je lidé vyrábějí jak o závod. Státníci si mají uvědomit svou odpovědnost a neustoupit před vyhrožováním a nátlakem : Jsou hodnoty, za něž jsme povinni obětovat vše, i život. Na státnících záleží, zda zvítězí spravedlnost, či násilí. Bešení dnešních mezinárodních rozporů mají dát vyjednávání, svobodně započatá a upřímně vedená, bez postranních úmyslů. A každý vidí, že tyto postranní úmysly jsou skryty za každým skutkem Chruščovovým, který vypadá jako návrh k vyjednávání. Dodejme ještě, že v ČSSR referoval o Chniščovových slovech jak rozhlas — zkráceně : vynechali přiznání k ateismu —- tak i Lidová demokracie. Katolické noviny se domnívaly, že učinily dost, když se o provolání sv. Otce zmínily čtyřmi řádky. Domov neumírá Již ve svém prvním románě La monnaie de retour, který vyšel také v anglickém a v německém překladč a s jehož zfilmováním bylo právě započato, mladý český spisovatel Jan Kolár projevil zřetelně svou oblibu pro psychologickou metodu. V druhém románě Le nouveau vénu (Paříž, René Juilliard, 1961, stran 287) se psychologické zaměření projevilo ještě mocněji. Jestliže v románové prvotině exulantská situace byla psychologickým předpokladem pro prožití a obnažení rozporů afrického černého kontinentu s Evropou, pak v novém díle psychologický problém exulanství tvoří umělecké a myšlenkové ohnisko. Tony, mladý český intelektuál exulant, prožívá těžké začátky své nové existence ve francouzské metropoli, která je krůtě lhostejná k jeho ranám, snům a zápasům. Tam se setkává s Ivou, svou první láskou, nyní provdanou za bohatého Američana. Je zřejmo hned od prvního okamžiku, že Iva se stává a je symbolem mládí, domova, minulosti Tonyho. Její přítomnost budí v mladém exulantovi iluzi, že se nic nestalo, že mezi minulostí a přítomností neleží železná opona. Jenže musí brzy poznat, že jeho síly nestačí prolomit metafyzickou zed neúprosného času a událostí. Jeho síly nestačí na to, aby proměnil budoucnost, která není, v přítomnost, která je. Tony se brání sám v sobě proti této nutnosti. Jeho zoufalý odpor proti vlastní bezmocnosti vrcholí v roztržce s mužem Ivy. Nemožnost překlenout minulost a přítomnost mimo sebe štve mladého exulanta do psychologické vzpoury překlenout rozpor alespoň tím, že zničí v sobě jeden z pólů, a to minulost, že zapomene, že se přinutí vymazat ze své paměti a srdce Ivu — a tím i minulost, mládí, domov — a vůbec vše, co leží na východ od Šumavy. S pomocí mladé Francouzky Francine odchází do Afriky, kde šest let bojuje se strašidly své vlastní minulosti o novou existenci, o přítomnost plnou a nedělenou, o peníze, blahobyt... Konečně uvěří, že našel sebe, že je z^se celý. Posledním krokem k vítězství nad minulostí a svým exulanstvím je manželství s Francinou, jejíž tichá a hojivá přítomnost působí jako balzám na vnitřní rény českého exulanta. Nové setkání s Ivou — tentokrát v New Yorku — ukáže, že Tonyho vítězství a jistota jsou jen strašlivou iluzí. Vše se zbortí jako domeček z karet. Tony ztrácí hlavu a pokusí se o útěk s Ivou. Tím dovršuje absurdní omyl své nepřemožené minulosti. Přítomnost 238 [pageend26]a budoucnost (Franeine) jsou sice méně romantické, ale zato silnější a reálnější. Vítězí tím, že jsou. Minulost a mládí (Iva) žijí také, ale jen jako strašidla, jako sen. Tento krutý, zraňující a ničící sen pronásleduje Tonyho a uniká svým hlubokým psychologickým determinismem jeho svobodě a jeho tvůrčímu činu. Exulantské rozdvojení (280), neustálá potřeba volit mezi tíživou, prožitou minulostí a žijící i živou přítomností, mezi prostou skutečností a svůdně krásným snem (238) patří vlastně k odvěkým otázkám svobody a nutnosti v lidském životě, patří k osudu, s nímž se potýká člověk už po staletí. Lidský život v tomto vidění se jeví jako rád nutných daností a svobodných pokusů tuto nutnost překonat (281). Kolárův nový román je tedy uměleckým mythem a podobenstvím exulantského osudu, této u rakoviny « (95) v těle západního světa. Je ovšem škoda, že Kolárově dobře založené psychologické rovině chybí spolehlivý metafyzický obzor. Kdyby byl jeho román zakotven hlouběji, mohl se stát uměleckou interpretací nejen dílčího problému exilu, nýbrž celé lidské existence. Člověk má dojem, že se vše odehrává jaksi jen ve dvou rozměrech, na časové a prostorové rovině. Ostatně jedinou skutečně pro- kreslenou postavou je Tony. Avšak i on má příliš často prázdno nejen v hlavě, ale i v duši; příliš často řeší své situace skleničkou whisky nebo duplovaným ginem. Ostatní postavy jsou jen symboly a kulisami. Příliš mnoho dějů se odehrává v hotelích, v barech a v ložnicích. Dialogy jsou ještě nezralé; jsou spíše ozdobou než nervem dramatického napětí. Ruší zbytečná filmová efektnost a poplatnost kultu pohlaví. Tyto kazy umenšují klady Kolárova umění; doufejme, že přesto nebudou překážkou k opravdovému uměleckého rozmachu a uzrání mladého českého autora. Pal. Radost ve Veselí Petr Den, Radost ve Veselí, ed. Vigilie, sv. 16, Křesťanská akademie, Řím 1960 ; obálka Štěpána Zavřela, str. 80. Pěkná hrst vzpomínek, která osvěží, potěší, povzbudí. Horovo motto, citované úvodem, je jako klíč, tónina, předznamenání k pochopení Petra Děna trochu neznámého r » abychom byli zase jednou prostí! « Slovo úvodem má skorém příchuť omluvy a zdá se mi, že se Denovi nepovedlo dodržet slovo o důvodu, proč napsal tuto milou knížečku. Protože každé literární dílo má dvojí účelnost, která se nemusí vždy shodovat: pohnutky, které vedly autorovo pero, a účinek, který je více méně subjektivně vyvolán ve čtenáři. Pro mne byla četba » Radosti«, celkem vzato, právě asi vše to, co chtěl autor ve své omluvné předmluvě vyloučit. Skromná, ale velmi milá paralela ke klasické » Babičce «; nevtíravá, ale velmi účinná apologie dnes doma tak kaceřovaného buržoasního světa ; konečně pak i trochu melancholická, ale velmi optimistická vzpomínka na ztracený ráj a na ztracenou »lásku «. Není třeba omlouvat se či stydět za to všecko. Jsme tam, kde jsme : v cizině. Exil, emigrace, asimilace — to jsou všechno krásná slova, kterým je možno přikládat ještě krásnější ideový význam „a podkládat úchvatný morální obsah a závazný program. Ale holá skutečnost se tím nemění: jsme v cizině. Doma zůstal kus našeho života, kus nás samých. Nezapírejme to, smiřme se s tím a hleďme toho využít, pro sebe i pro druhé. Bohu dík, máme z čeho čerpat. A platí-li to 0 mé generaci, která zažila doma vědomě a uvědoměle jen skomírání první republiky, republiku druhou, protektorát a báchoře čné osvobození, musí to platit 1 o těch, kteří — jako Petr Den — zažili skutečně »lepší časy«. Člověk není květina, a přesazen do nového, třeba i docela cizího prostředí, není » deraciné «, není bez kořenů, protože si nese své kořeny v sobě s sebou. Minulost utvářela jeho osobnost, minulost podmiňuje a určuje jeho přítomnost a budoucnost. Není možné uskutečnit dokonalý útěk před sebou samým. A je to naše štěstí, že se nám to přes všechny pokusy nepovede. Život je stálý růst, souvislý a nepřetržitý tok — s tišinami v klidné pohodě, se zákruty, se » Svatojánskými proudy «, přes útesy a kamení, přes hory a doly k slavnostnímu, majestátnímu vyústění do Oceánu bytí. A ten proud života nese s sebou všechno, co na své cestě potkal. Kal se usazuje na dně, voda se čistí a plyne dál. Proud roste, sílí, mohutní — oplodňuje, zúrodňuje, odevzdává pochodeň života dál a dál. A to se mi líbí na Denově hrsti vzpomínek nejvíce. Plamínek radosti z babiččiny lampičky neuhasí. Žije ve vnukovi, zapaluje další lampičky, rozdává světlo, teplo, radost, život. Přečtěte si » Radost ve Veselí«, a myslím, že mi dáte za pravdu. Jan Pražák Odešel básník V Jakubu Demlovi, který se dne 11. února tohoto roku odebral na věčnost v požehnaném věku 82 let, odvanul čas část české národní tradice. Jak bolestně se dotýká jeho odchod všech přátel tohoto svébytného a někdy svévolného básníka, tak výrazněji vyrůstá před námi dílo, dosud roztříštěné v různých vydáních, často dnes nedostupné, ale živé a působící v naší paměti, stejně jako bude působit v paměti příštích generací. Bylí Jakub Deml nejen velký milovník české řeči, velký vyznavač veškeré duchovní krásy,"’ ale i velký básník. Velikost jeho básnického díla změří čas, který přijde, a doba, jež bude opět vyznávat duchovnost, krásu imaginace, čistotu přilnutí, jaká vane a voní z jeho vyznání květinám, které tak případně nazval » Moji přátelé «. Za první světové války vyzařovaly z jeho básnické Thelémy první svazečky » Šlépějí «, v té době jsme obdivovali jeho převod » Slavíka Svatého Bonaventury «, knihu vydanou sličně, vkusně, čistě s latinským textem pro srovnání s překladem. Jak by bylo třeba dnes uspořádání podobných a připomenutí bohatství písemnictví latinského, které barok vybavil jedinečnou krásou! Ze své literární samoty vstoupil Demi do ostrého světla tehdejší veřejnosti svým » Svědectvím o Otokaru Březinovi «, knihou statnou a neúplatnou. Jaroměřice, Nová Říše, Tasov — tento trojúhelník české duchovnosti v materialistické krajině literární, byl trojúhelníkem i české jasnozřivosti. I k této Demlově knize se budou generace vracet. Demi jako kněz navazoval vlastně na tradici Balbínovu uctívaje svého předchůdce stejnou péčí o slovo a jazyk český. I jinak Demi koření v době řeči ozdobné, v době sloupů, jež se k nebesům spirálovitě vinuly, v době zlaté vírou a vtepávající svůj vlys do stavby Věčnosti mnohými pražskými chrámy i světskými budovami. Až bude Demi definitivně hodnocen, nebude možno nezachytit tuto vnitřní linii jeho díla. Chtěl bych říci, že v Demlovi nám odešel poslední český barokní básník. Nechť kvetou a voní jeho přátelé z říše květin na jeho rovu zapouštějíce kořeny do té moravské země, do níž se vrátil její krásou opojený básník a syn. Budiž tato země lehkou Jakubu Demlovi! jj Redakci došlo Eystein Asgrimson, LILIE. Báseň ke cti Matky Boží. Přeložil a doslovem doprovodil Emil Walter. Obálku navrhl P. Vojtěch O. S. B. Jako 18. svazek své edice »Vigilie« vydala Křesťanská akademie v Římě léta Páně 1961. ARCHA, literární revue československého exilu. Vydává kulturní sekce Čs, uprchlického výboru v Německu. Rediguje Dr. phil. Antonín Kratochvil s redakčním kruhem. Adresa : Čs. Flüchtlingskomitee in Deutschland, München 13, Elisabethstr. 34-III. Ročník 3 (36), číslo 3 (1961). ★ * * P ÍÍÍŠT Í ČÍSLO, vánoční, poslední tohoto ročníku, vyjde 20. listopadu. Uzávěrka pro první číslo 14. ročníku 1. prosince. Předplatné pro příští ročník pošlete co nejdříve. 239 [pageend27]tlapisy • cfotazgs • o d p o v é d i Peníze za mši svátou ? Kristus Pán řekl apoštolům : » Zadarmo jste dostali, zadarmo dávejte « (Mt 10, 8). Jak se to tedy rýmuje s tím, že když chci od kníže mši svátou, musím mu zaplatit? — P.O. Kterak v Církvi vznikl zvyk dávat na mši svátou, můžete si přečíst ve Švédově Misálu na neděle a význačnější svátky, který vydala Křesťanská akademie v Římě r. 1960 : » V prvních křesťanských dobách šli věřící při obětování průvodem k oltáři a přinášeli své obětní dary, především chléb a víno, často i olej, vosk, svíce aj. Z takto přineseného chleba a vína byla vybrána a oddělena část potřebná pro mešní oběť, zbývajících darů Církev užívala k svým účelům, hlavně na vydržování duchovenstva, pro chrámové potřeby a na podporu chudým. Asi od 11.-12. století byl obětní průvod postupně nahrazen sbíráním peněžitých darů. Jakýsi jeho pozůstatek je v některých krajích dodnes ofěra při pohřbech a svatbách. Povahu obětního daru má i mešní stipendium, dar, který věřící dávají knězi, aby sloužil mši na jejich úmysl« (str. 17). — Neplatíme tedy za mši, ale dáváme na mši, tj. poskytujeme příspěvek na vydržování kněze, od kterého žádáme sloužení mše svaté. K lepšímu pochopení to vyjádříme příkladem : Nějaký malíř by se rozhodl, že bude malovat obrazy jenom pro kostely, a to zdarma. Aby to však mohl dělat, musí mít z čeho žít a opatřit si i prostředky na kupování barev, plátna apod. Když by tedy žádal, aby dostal od těch kostelů materiál a vhodné zaopatření, ještě pořád by se mohlo říci, že ty obrazy dává zadarmo. Podobně i kněz se cele oddal do služby věncích, a proto může od nich požadovat, aby ho vydržovali. Vzpomeňme si, co řekl Kristus Pán dvaasedmdesáti učedníkům (v jistém smyslu to byli předchůdci nynějších kněží), když je posílal kázat: » Když vejdete někde do domu, napřed řekněte : , Pokoj tomuto domu! ’ ... V tom domě zůstaňte a klidně si vezměte, co vám nabídnou k jídlu a pití, protože dělník má právo na svou mzdu« (Lk 10,5-7). Bylo to jen ve shodě s tím, jak se to provádělo i v samé Ježíšově družině (srov. Lk 8, 2-3). Sv. Pavel sám se toho práva dobrovolně vzdal, živil se i jako apoštol prací svých rukou a nic od věřících nepřijímal. (Výjimku udělal jen u svých milých Kolosanů.) Uveďme o tom jeho krásná slova, když se loučil se staršími z Efesu : » Stříbro, zlato ani šaty jsem od nikoho nežádal. Víte sami, že tyhle moje ruce vydělávaly na všecko, co jsem potřeboval já sám i moji společníci« (Skt 20, 33-34). Přesto však i on hájí právo apoštolů, dávat se od věřících živit: » Což nemám právo, abych žádal jídlo a pití? ... Což jen my, BarnabáŠ a já, nemáme právo, abychom byli volní od tělesné práce? Kdopak kdy koná vojenskou službu na vlastní útraty? Kdopak sází vinici, a nejí z jejích plodů? Kdo pase stádo, a nepožívá mléka od stáda?... Je přece psáno v Mojžíšově Zákoně : , Volovi, který mlátí, nedáš náhubek.’ ... Jestliže my jsme pro vás rozsévali dobra duchovní, je to snad příliš, kdybychom sklízeli u vás dobra časná?« (1 Kor 9, 4-11). Protože na mnohých místech je citelný nedostatek kněží, může být dáno některému knězi dovolení, aby sloužil mši svátou (v neděli a ve svátek) dvakrát nebo i třikrát. Ale v tomto případě smí vzít od věřících příspěvek jenom při jedné mši (srov. kánon 824, § 2 církevního zákoníku). Když by však z nějakého důvodu přijal stipendium i pro druhou nebo třetí mši, musí je celé odevzdat biskupovi, a ten je pak dá na nějaký dobrý účel, obyčejně na výchovu semi- naristů nebo na stavbu kostelů. JCDr Účinnost Církve roste Americký ústav pro zkoumání organizace a vedení podniků (American Institute of Management) vykonal r. 1955 průzkum stran účinnosti vedení světových podniků a koncernů, a přitom dal vysoké hodnocení též katolické Církvi: 8800 bodů z 10 000 dosažitelných (viz NŽ 1958, str. 42). Loni Ústav udělal nový průzkum, a výsledek je pro Církev ještě příznivější; prý je to vlivem změny v osobě na papežském stolci. Pius XII. prý byl muž mimořádných duchovních hodnot; Jan X X III. je muž z lidu, je praktický, ví, co dělá. Dovede se chopit situace, s níž se Církev v tomto okamžiku musí vyrovnat. Ohodnocení stouplo z 8800 bodů na 9100. Účinnost nad 9000 bodů mají jen koncern Eastman Kodak Co., E. I. du Pont, General Electrics, General Motors Corp. a Standard Oil Co. Největšího zisku v účinnosti Církev prý dosáhla v užití kardinálů v řízení Církve. Ústav též míní, že za rozhodnutími Církve stojí méně u římské kliky«, ale spíše usilovně pracující kardinálové. Dále prý se zlepšil způsob jmenování odpovědných osobností, že totiž pravý muž přichází na pravé místo. Kromě otázky vedení Církve Ústav si všímá též její sociální funkce, a hodnotí ji deseti body z deseti dosažitelných (podobně jako r. 1955), a konečně organizační struktury Církve. Té se dostává vyššího hodnocení než před pěti lety : papež Jan X X III. prý vdechl římské kurii nový život, umí správně delegovat a decentralizovat. Ústav ale shledává, kromě tohoto pokroku, všude ve světě rostoucí vědomí, že je nutné zesílit církevní správu na místní a'krajové úrovni. Pokles v hodnocení dostala Církev, když se zkoumání zabývá růstem Církve a z něho plynoucími následky : Církev nestačí sledovat svůj růst např. co do stavby kostelů. Zvlášť dobrého ocenění se dostalo Církvi v jejím rozvojovém programu, je to zásluhou ohlášení koncilu. Ústav se domnívá, že II. vatikánský sněm bude významnou událostí pro Církev a pro celý svět. My katolíci víme, že »účinnost« Církve se posuzuje podle jiných měřítek, zná ji jedině Bůh. Přece jen nás těší růst její » účinnosti« v očích čistě laického Ústavu, o němž je řeč. Je to důkazem, že Církev v dnešním světě není nic zastaralého a že její zevnější, lidsky měřitelná vážnost, stále roste. Z vlasti Lebka svátého Václava byla vystavena v presbytáři velechrámu svátého Víta. O půl šesté večer začala pontifikální staroslověnská mše svátá. Katedrála byla zaplněna do posledního místečka. Trvala dvě hodiny a podávalo se při ní svaté přijímání. Potom dávali uctívat světcovy ostatky. U sochy svátého Václava na Václavském náměstí byly večer zástupy lidí, modlili se a zpívali, na stupních pomníku bylo mnoho květin již několik dní před svátkem, ale vždycky byly v noci odvezeny. Lidé však přinesli přes den opět jiné. I světel tam bylo hodně. Osvětlené pozadí Muzea krásu jen zvyšovalo. Bylo to pěkné i dojemné, když lidé zpívali: Svatý Václave, Kde domov můj, Čechy krásné, Čechy mé, Tisíckrát pozdravujeme tebe. 1 průvodčí z elektrik říkali, jak to je pěkné, když jezdili v elektrikách kolem. Tak to vypadalo již před svátkem a o svátku svaté Ludmily a několik dní před svátým Václavem. Apoštolát modlitby V listopadu se modlíme, aby lidé správně cenili dobu stáří a svatě ji prožívali ; úmysl misijní: aby vyučování technice v misiích odpovídalo duchu víry. 11. číslo Nového života vyšlo v Římě 20. října 1961. • Vytiskla P.U.G. Roma, Piazza Pilotta, 4. - Italia. [pageend28]