Mukl /1997 4/ 1997-číslo 37 Mukl Vydává Světové sdružení bývalých čs. politických vězňů Vitráž Klanění tří králů z chrámu Smíření v Taizé ve Francii Ročník 10 My, určení к likvidaci [pageend1]Mukl 3/1997 První vánoce v kriminále ■ Jindřichův Hradec 1950 Ing. Vladimír Říha (Rakousko) Asi kolem šesté hodiny večer se otevřela moje cela spolu s ostatními celami a byli jsme odvedeni do prvního poschodí k vánočnímu stromku - bylo tam asi šest žen včetně mé manželky a asi dvacet muklů. Vánoční stromeček byl chudě ozdoben a chudě osvícen. Chtěli asi ukázat, že jsou také lidé. Zazpívali jsme jednu nebo dvě vánoční písně a já jsem najednou, ani nevím přesně jak se mi to podařilo přes všechny ty důkladné prohlídky, měl v ruce růženec. Myslí mi proběhlo těch několik známých míst - Sv. Kopeček, Bezkydy-Frýdlant, Svatá Hora. Svíčky již pomalu do- hořívaly a já jsem se začal modlit sv. růženec. Desátek po desátku, myslel jsem si, když modlit, tak modlit až do konce, i když mě třeba za to budou později fackovat, nebo bít, na to jsem byl zvyklý. A modlili se všichni. Ani jeden z těch dozorců si netroufal tuto vánoční vzpomínku přerušit. Když nás pak zase vedli do cel, jeden z těch dozorců, když zamykal moji celu, plakal. Bylo to asi tím, že když jsme ukončili poslední desátek, popřál jsem všem svým spluby- dlícím pěkné vánoce a také našim dozorcům a veliteli věznice. Možná, že ho to dojalo. Ukázal jsem, že jsme také lidé. 2 [pageend2]Mukl 3/1997 „Na jednu věc však zapomněl náš milý Don Alton, že on nemá mandolínu a ona žádný balkon“ (Goldoni) Vzpomínáme na okřídlené polistopadové rčení mocenských dědiců komunistické éry, že není možno vyřadit z provozu na vedoucích místech s tučnými brebendami „zasloužilé“ funkcionáře strany, protože jsou to odborníci s dlouholetými zkušenostmi, protože jsou to na slovo vzatí experti s řadou nepostradatelných i mezinárodních konekcí, bez nichž by byla naše společnost odsouzena přinejmenším k živoření, a to nejen v oblasti ekonomické, ale i kulturní a politické S odstupem devíti polistopadových let se tedy v mocenském žebříčku vládní hierarchie moc nezměnilo, protože shora zmíněná demagogicky populistická these nevyvolala v širokých vrstvách obyvatelstva patřičnou reakci, což je důsledek dlouholetého všeobecného omývaní mozků. Marxističtí inženýři lidských duší v tomto ohledu odevzdali „čistou“práci tím, že je u nás možné to, co nenajdeme snad nikde na světě. U nás se neprotestuje, nedemonstruje, nereferenduje, u nás jsme se to jaksepatří odnaučili, u nás jsme se jaksi politicky odlidštili, jinými slovy odmravnilt A demonstruje-li se, pak jen s doporučením vládních míst. A tak už nás nevzruší nic, ani když naše peněžní rezervy zejí prázdnotou, protože nějak si každý pomůže i když poctivě nemůže. S tím souvisí i specificky česká rarita, že totiž téměř ve všech, i v t.zv. pravicových stranách, novinách a ve všech hromadných sdělovacích prostředcích, zaujímají vůdčí postavení bývalí komunističtí funkcionáři, jejichž jedinou odbornou kvalifikací na poli všeobecného vzdělání je výlučně marxismus-leninismus, dějiny VKsb, politická ekonomie a historický materialismus. To je bohužel duchovní základ téměř všech našich žurnalistů, právníků, lékařů a vůbec přírodovědců a techniků. Samozřejmě jako všude existují výjimky u silných osobností, které jsou schopny za cenu velkých obětí myslet samostatně. Tak a teďjsme u toho. Nikdo nepochybuje o schopnostech p. ministerského předsedy na poli národohospodářském. Ale jako každá lidská myšlenka, každý lidský čin má dvojí aspekt, totiž ten materiální (aktuální) na jedné straně a aspekt mravní na straně druhé. Pan Václav Klaus bohužel na ten druhý úplně zapomněl, i když je důležitější, než ten první. Vy jste byl, pane ministerský předsedo, přece od samého začátku postkomunistické éry velkým zastáncem „expertismu“ bez ohledu na charakter expertů. A tak se Vás dnes už mnoho lidí táže, co Vám jsou platní experti, kteří lžou, kradou, podvádějí, podplácejí a vydírají a i jinak své bližní korumpují? Možná, že víte o čem je řeč, ale možná, že jste neměl jiné východisko, než učinit z bývalých partajních bonzů kapitány výnosných hospodářských odvětví. Ještě se pamatujeme na demagogickou frázi polistopadové vládní propagandy, že nikoho ze Západu nepotřebujeme, t.j. osvědčené odborníky ze zemí svobodného tržního hospodářství, protože se prý nevyznají ve složitostech hospodářství socialistického. Jestliže se právě nyní před volbami nalézáte v určitých nesnázích, je nasnadě otázka, co jste za uplynulá léta učinil ve prospěch mravního ozdravění svých „odborníků“, jsou-li to vůbec nějací? Přesto značná část obyvatelstva doufá ve Vaše volební vítězství, protože alternativa by znamenala pro nás v řadě další katastrofu - příští rok totiž zase konči osmičkou! Eugen Hojjmann 3 [pageend3]Mukl 3/1997 Z činnosti Sdružení Na tradiční podzimní členské schůzi dne 8. listopadu v Dietikonu jsme tentokrát přivítali vzácné hosty z republiky, pana Dr. Šetinu a br. Dr. Huvara, abychom si vyslechli referáty o jejich činnosti pro právní a duchovní obnovu naší společnosti. Je to přece náš přední zájem pomoci pravdě na světlo Boží, jak o to usilujeme nepřetržitě už čtvrt století v exilu. I když je to činnost nevděčná a někdy i nebezpečná, radostné je na ní to, že se o ni můžeme dnes dělit s tou rozumnou a mravně nenarušenou částí obyvatelstva doma, abychom společným úsilím snad někdy na poli plného odhalení pravdy za posledních padesát let dosáhli úspěchu. Za účelem uctění památky všech obětí komunismu a vzájemného sblížení muklú z Čech a ze Slovenska bylo usneseno, že příští setkání v rakouském Nagelbergu bude organizováno společně s českobudějovickou odbočkou KPV. Tato se nabídla, že zajistí posezení a levnější občerstvení v české měně v blízkých Českých Velenicích, kam se po pietním aktu v kostele a před pomníkem společně celé shromáždění odebere. Jsme za tuto pomoc muklům z Českých Budějovic vděčni a těšíme se na další spolupráci. Dalším důležitým bodem jednání bylo vyslovení důvěry stávajícímu předsednictvu a výboru Sdružení, jehož bylo dosaženo tajným hlasováním bez jediného hlasu odporu, přičemž se nikdo tohoto hlasování nezdržel. Také změna v sestavě členů výboru včetně předsednictva se prokázala jako nežádoucí. Toto tajné hlasování o důvěře bylo vyvoláno na základě do omrzení se opakující pomlouvačně kampaně proti některým zasloužilým členům vedení Sdružení ze strany bývalého předsedy Dr. Anděla, který se mylně stále považuje za předsedu, ačkoli se již před lety této funkce sám dobrovolně vzdal a nyní se snaží nevybíravým způsobem získat „popularitu“ vláčením vězeňských spolutrpitelů po soudech. Politováníhodná je také skupinka bývalých - převážně pasivních - členů Sdružení, kteří ho v této hanebné činnosti podporují. Všeobecné rozladění způsobila zpráva tajemníka Sdružení o uspořádání pracovní schůzky zástupců krajanských organizací v zahraničí se zástupci Stálé komise Senátu pro krajany žijící v zahraničí, která se konala dne 19. června 1997. Naše Sdružení již v prosinci 1996 uvítalo tuto iniciativu Senátu dopisem ze dne 13. prosince 1996 a posléze ze dne 24. července 1997, kdy už bez našeho vědomí před měsícem ke zmíněné schůzce došlo. Také až v červenci 1997 jsme obdrželi t.zv. Záznam o průběhu jednání. Z něho bylo patrné složení zástupců krajanských organizací v zahraničí, které vzniklo z iniciativy Českého a slovenského sdružení v Kanadě. Z osmi jmenovaných zástupců krajanských organizací byli tři ze spolku Česká beseda ze Švýcarska, jeden ze zprofanované Rady svobodného Československa, jeden z Rakouska, jeden ze Slovenska a dva z Českého a slovenského sdružení v Kanadě. Úvodní slovo na této konferenci měl p. Jiří Nápravník ze švýcarského spolku Česká beseda a osobní přítel nechvalně známého p. Povolného. Je všeobecně známo, že vrcholným orgánem krajanských spolků ve Švýcarsku je Svaz čs. spolků ve Švýcarsku, který zmíněné tři členy České besedy žádným takovým jednáním s českým Senátem nepoveril. Pozoruhodné je také, že patrně zásluhou pí. Rohnové z Českého a slovenského sdružení v Kanadě, která delegaci jmenovala, nebyla žádná organizace bývalých čs. politických vězňů v exilu, ani Světové sdružení, ani Západoevropská odbočka Konfederace, k jednání přizvána. Je nasnadě, že všechny tímto hrubým způsobem přehlédnuté organizace, hlavně však Svaz čs. spolků ve Švýcarsku, budou důrazně protestovat, (hf) 4 [pageend4]Mukl 3/1997 Vím a proto nemlčím, protože je v sázce PRAVDA, kterou nelze vyvrátit. František Bím, plk.v.v. Ve věci odškodnění sudetských Němců mně Dr. Svoboda, můj spoluvězeň a bývalý sekění šéf Ministerstva financí, vyprávěl v r. 1953 v Leopoldově o odškodnění sudetských Němců následující: Sudetským Němcům nejsme povinni hradit hodnotu nemovitého majetku, který zanechali v ČSR, protože jsme Němcům odečetli 300 miliard Říšských marek z válečné pohledávky vůči Německu za škody způsobené Československu během EL světové války. Podle Dr. Svobody byl tato Němci udaná částka vyčíslena na základě hodnot nemovitostí, které figurovaly v daňovém přiznání v roce 1938. Tuto výpověď Dr. Svobody potvrdil i Dr. Slávik, advokát z Bratislavy, jehož bratr Dr. Juraj Slávik byl v USA velvyslancem ČSR. Prvně jmenovaný Dr. Slávik byl v roce 1945 též sekčním šéfem Ministerstva financí v Praze a o této transakci byl tehdy podrobně informován. Žijícím svědkem je generál mjr. J. Brunovský, Ostravská ul. č. 1, 800 01 - Bratislava, který byl s Dr. Slávikem v Leopoldově dobrý kamarád a na tento případ se dobře pamatuje. V Leopoldově jsem byl v r. 1954 na jedné cele s Dr. mjr. J. Šmídem. Ten mi vyprávěl, že v době, kdy byl československým místopředsedou Červeného kříže v Norimbergu, mu byla v roce 1946 na jednom zasedání nabídnuta koupě Dresdnerbank za částku 400 miliard Říšských marek. Dr. Šmíd byl zetěm generálního ředitele První pražské pojišťovny a tedy věděl, že čs. Národní banka má v trezorech deponováno 500 miliard RM. První pražská pojišťovna žádala na tuto transakci o uvolnění 400 miliard ŘM. (V roce 1919 to byla právě tato pojišťovna, která sanovala čs. Korunu, která byla téměř bezcenná, svým nemovitým majetkem). Jednání se však protahovalo až do roku 1947, kdy Německo provedlo výměnu peněz a čs. Národní banka zmíněných 500 miliard rozšrotovala na výrobu papíru!!! Dr. J. Šmíd byl mimořádným docentem na Vysoké obchodní škole v Praze, kde přednášel pojistnou matematiku, čímž měl pro koupi Drážďanské banky náležitou kvalifikaci a První pražská pojišťovna by byla schopna převzít její správu. Znehodnocením této sumy získalo Německo téměř dvojnásobnou hodnotu majetku sudetských Němců již podruhé. Ve světle těchto málo známých skutečností se jeví dnešní nároky sudetských Němců na odškodnění za odsun jako absurdní. Skutečnost, že jsem byl v r. 1954 s Dr. mjr. Šmídem na jedné cele, může potvrdit bývalý vojenský generální prokurátor gen.mjr. Rašla, který byl uvězněn v Leopoldově v sousední cele oddělení C a který dnes žije v Bratislavě. 5 [pageend5]Mukl'3/1997 Satanský dar Svatopluk Čech Když Čecha tvořil světa Pán, tu přišel škůdce starý, duch tmy a hříchu, obtěžkán jsa pekelnými dary a na hromadu štědře klad směs vášní, neřestí a vad - Leč Tvůrce zvolal: „ Vari!“ Hle, tomu tvoru podá svět jen bodláčí a hloží, jen svízel pozná, bídy hnět, všem bude za podnoží. Los černý vzal si z osudí! Než, za to dlaň má do hrudi jen dobra skvost mu vloží. Však Satan zpurně čelem hnul: „ To proti smlouvě čelí: Tys ponechal mi země půl, bych kul tam svoje střely, vždy záře sousedem je stín, vždy s jasem ctnosti chmura vin o lidskou hrud se dělí" „Smluv nemám s tebou, Satane," Bůh řekl přísné líce; „ mou vůlí se ti dostane přec dílku z polovice. Mé lásce moudrost klade mez - Smíš dar mu nechat - ale věz: dar jediný - nic více !" Tu Satan přemítaje skryl tvář děsnou v tlapy obě a náhle zdvihl, rozjiskřil zrak v ukojené zlobě, pak mezi dary spěšně hráb a v jeden zaryl křivý dráp, v dar: „zášti k samu sobě." Báj tupíte as dětinnou - neb kdože pravdou nechá, že vadu máme jedinou?! Však hubená tom těcha - neb jisto jest, co ztropil das: že z lidí nejvíc po ten čas Čech nenávidí Čecha. Tak lítě nikdy nežehá žár jiný v srdci českém, jak proti Čechu vyšlehá zášť ona zhoubným leskem, ta v dýku mění každý hled, vše kalem třísní, chrlí jed a buší kyje třeskem. Jen hledte vůkol: Záště zmij co zdatných sil nám ničí, jak z líchy každé hnusnou šij a z každé chýše tyči, nám v žiti sype tisíc běd, i z růží uměn, knihy věd a s práhu svatyň syčí. Až hnus tě časem zachvátí v té věčné kolem zlobě, tvář s bolesti se odvrátí a trpce vzdychneš sobě: Kéž zloduch nám chyb kopu dal a špetku jenom zpět si vzal té naší zášti k sobě ! 6 [pageend6]Mukl 3/1997 RADOST Z NÁVRATU DO VLASU Ing. Vladimír Říha - (Rakousko) Čas od času zajedeme s manželkou do našich rodných Jižních Čech - samozřejmě teprve po t.zv. sametové „revoluci“ - dříve za komunismu za více než čtyřiadvacet let to nebylo možné - opustili jsme republiku v r. 1965. Tentokrát koncem září letošního roku jsem zajel do Třeboně sám a jak už to někdy bývá, potkáš lidi, slovo k slovu, byl jsem pozván na kávu k jedné, celkem neznámé rodině. Manželé, asi tak kolem třicetipěti let - káva a zákusky, všechno přichystáno, pak slovo k slovu, nejdříve, jak je zvykem o počasí, pak na poměry atd. Konečně, ani nevím, jak k tomu došlo, jen tak mezi řečí otázka - proč jsme opustili republiku a už to tady bylo. Začal jsem vyprávět o našem „zajištění“, o vyšetřování Stb, o letech, které jsme ztrávili v koncentračních táborech, manželka Pankrác, Řepy, Rakovník - já Pankrác, Bory (draní peří), Jáchymov - tábory Bratrství, Eliáš, Barbora, Svatopluk. Poslouchali oba bez otázek a tak asi místo půl hodinky při kávě se toto setkání protáhlo na tři hodiny. S poděkováním za pohoštění jsem se odporoučel. Koncem října jsem zase zajel do Třeboně, tentokrát s manželkou. Potkali jsme náhodou onoho mladého muže - hlásil se k nám... „Ani nevím, jak bych Vám to řekl, musím Vám poděkovat.“ - My jsme nevěděli vlastně za co se má děkovat, ale on: „musím Vám poděkovat, že zato, že jste tolik vytrpěli, máme my dnes svobodu“. Slova, která jsme doposud po sametové „revoluci“ od nikoho neslyšeli a nyní onen mladý muž, jak prohlásil, o tom všem neměl on, ani jeho přátelé tušení a alespoň tímto způsobem chtěl vyjádřit dík. Věřte, že nám bylo mile u srdce, ale také smutno, že tolik našich mladých lidí o našem utrpení vůbec nic, nebo hodně málo ví. Tato slova onoho mladého muže je náš nejkrásnější dárek k letošním vánocům - již jsme přátelé a on bude jistě vyprávět o utrpení nás všech, jak nás ujistil, všem svým známým. Snad asi za to poděkování jako řízením osudu měl štěstí a vyhrál v nějaké soutěži auto - a víte, jak se jmenuje? - Svoboda! úpapiiic , cptflTion + ppinrina Česká tiskárna drobných privátních i obchodních tiskovin MILfln CIMĎURfK, ĎflDtnfPSTPflSSf Ó9Ô, ÔO4Ô ZUPICtl, Tf LCfOfl Ol / 451 óô 7ó, fflX Ol / 452 95 92 MOblLíí IfLffOH 079 445 0 4 4Ô INZERÁT Prodám dům sparcelami 10 km od Poděbrad, cena dle dohody. Bližší informace: R. Honzák, teL 00420 206 - 627968 České knihy, prodejna a půjčovna českého videa 7 [pageend7]Mukl 3/1997 Nechci mlčet (Pokračování pravdivého vyprávění plk.v.v. Františka Bíma z doby komunistické persekuce) Jako další v řadě čestných lidí, kteří byli na cele č. 45 byl mjr. Krátký. O jeho životě toho mnoho nevím, ale nebylo tajemstvím, že byl ve dnech t.zv. „vítězného února“ v před- pokoji vily p. presidenta Beneše v Sezimově Ústí s div. generálem Pikou a plk. Fedfou Pokorným při audienci generálů Svobody a Bočka, u nichž p. president očekával porozumění pro záchranu republiky před komunisty organizovaným pučem, který se stal čtyři hodiny poté dějinným vykřičníkem. Jak tehdy proběhl tento rozhovor nikdy mjr. Krátký nevyprávěl, ale bylo jasné, že byl p. president oběma generály zrazen. Když vzápětí tito přišli do Reprezentačního domu na setkání s Ústředním výborem, byli přivítáni bouřlivým potleskem. Tehdy nikdo nevěřil, že tato zrada oněch dvou generálů přinese nejen mjr. Krátkému dlouhý kriminál, ale celému národu dějinnou tragédii. Plk. Hynek byl důstojníkem jezdectva a svůj dlouholetý pobyt v letohrádku postaveném Leopoldem II. si vysloužil sympatií ke skupině „Žatec“, která chtěla vojenským odporem zabránit komunistům v úplném převzetí moci v naší demokratické republice a v ní zřídit ruskou gubernii, což se žatecké skupině nepodařilo. Odměna vskutku grandiózní - dlouholetý kriminál. Důstojná odměna člověku, který chtěl do litery splnit vojenskou přísahu. Mjr. Dr. Jenda Šmíd byl nejen statečný důstojník, ale též nadevše svědomitý lékař, který za svoji oddanost lékařskému slibu, že bude pomáhat každému, kdo pomoc potřebuje, si odpykal dlouhé týdny v t.zv. korekci. Co znamená tento podivný název? - Zní poněkud školometsky, ale ve skutečnosti to byla krutá zatěžkávající zkouška lidského organismu, zda odolá, nebo podlehne tuberkulóze. Té neodolalo v té době v Leopoldově z 1.200 vězňů 250, a to s otevřeným krvácením. Denně se tam zdravilo: „Ty dobře vypadáš, kdy budeš mít pohřeb!“ Korekce byla betonová kobka, asi osm čtverečních metrů velká, ozdobená okénkem ve výši 180 cm , o šířce 50 cm a o výšce 25 cm, z mléčného skla, opatřeného drátěným ple- tiven, aby se vězeň nepořezal a od množství světla neoslepl. Podlaha byla zhotovena ze „spařeného“ betonu (při tvrdnutí nebyl poléván vodou, aby se vnitřně roztrhal), který se při chůzi drolil nájemný prach a vnikal do nosních a očních slizníc a vyvolával nepředstavitelné bolesti. Aby vězeň nebyl zatížen chorobným tloustnutím pro nedostatek pohybu, dostával potravu každý třetí den. Když padl tento očekávaný „mastný“ den na sobotu, nebo neděli, pak objem stravy se scvrkl na 5 dkg salámu, 10 dkg sýru a jedno vajíčko. Ve dnech postu byla podávána černá tekutina, která svojí silou otáčela i panenky v očích. Výživa takové stravy byla kaloricky hodnotná pouze svou teplotou, byla-li podávána studená, rovnala se NULE. U stěny na betonovém podstavci 4 prkna a vyvýšený podhlavník, dokorovaný též čtyřmi prkny z měkkého dřeva, aby tolik netlačila. Nepřetržitý spánek trval vždy asi půl hodiny, protože otlačené chrupavky nosní a ušní to delší dobu nesnesly a muselo dojít ke změně polohy. Jedinou pohodu skýtal utajený kapesník, který změkčoval otlačení. V rohu byl francouzský záchod (pouze šlapky pro nohy) a asi v jednom metru vodovod, který byl náhradou za toaletní papír (dokonalá záměna) a zmírňoval kručení v dutině břišní. Objem jako objem. Touto štědrostí byl Dr. Šmíd hojně obdarován když nedodržoval léčebné methody dle tehdejšího pořádku a norem. Jeden aspirin byl tak účinný, že léčil univerzálně všechny 8 [pageend8]Mukl 3/1997 choroby. Když Dr. Šmíd porušil tuto osvědčenou normu a dal nemocnému trochu rybího oleje, nebo posilující prášek či vitamin, obdržel okamžitě 3x3, 3x5 dní korekce. Touto obětavostí se stal „pojmem“ pro celý Leopoldov. Na této cele neměl Jenda ani teploměr, ani aspirin. Jeho zásluha na obveselení osazenstva byla každovečerní ukolébavka, kterou zpíval svým školeným hlasem v angličtině o Happy dreams (šťastných dnech) a každého z nás vracel k mamince a do krásných snů. Dojem nezapomenutelný. Jako další humánní úkol vyplýval z členství v „licím komandu“, který s generálinten- dantem Pelichem plnili na výbornou. V čem spočívala jejich činnost? - Museli bedlivě střežit narozeniny spoluvězňů a v den oslavy se musel oslavenec svléknout, pokud možno úplně, aby urychlil po polití následující sušení. Velmi dojemná scéna se odehrála při narozeninách p. biskupa Vojtašáka, který slavil svou sedmdesátku. Byl vyzván, aby zaujal postavení vedle umývacího koryta, aby licí komando nemělo mnoho práce, a aby odložil své svršky. Pod nimi se nalézal skelet a bylo podivné, že se jeho tělo ještě vůbec pohybuje. Z těchto důvodů p. biskup požádal, aby si mohl ponechat spodní kalhoty. Prosba byla vyslyšena a polévání nastalo. Úmyslné polití čumilů se zvrhlo v celosvětnicové polévání a cela dle zásady, co je mokré, to je umyté, splnila žádanou hygienu. Pořádek je pořádek a zábava byla úplná. Mirek Maleček (zvaný loupáček - výborný pekař) vytvořil z darů sušenek, sušeného mléka, trochy cukru a kávy malý dort pro p. biskupa, který na to jistě dlouho vzpomínal. Dr. Šmíd měl několik „koníčků“, ale to podstatné bylo rybaření a hvězdářství, o němž dovedl poutavě vyprávět a určovat čas svým průmětem vesmíru na danou roční dobu tak dobře, jak hodinky. Každé souhvězdí, nebo velké hvězdy mají své legendy, které Jeník s půvabem jeho vlastním dovedl vyprávět, což přineslo v tomto lidském pekle značné obveselení. O jedné jeho „story“ vám budu vyprávět. Po promoci se Jeník vrací do své rodné vesničky v jižních Čechách a v ústrety mu běží jeho vrstevnice a celá rozčilená prosí Jeníka, aby šel okamžitě k ní, že si její sedmiletý synek udělal „moudě“ (tříselnou kýlu). Jeník položil chlapce na kuchyňský stůl, očistil pokožku a asi třícentimetrovým řezem střívko zatlačil zpět a ránu v několika minutách zašil. Po ukončení operace spolužačka řekla: „Víš, Jendo, to je parádní, když člověk je na všechno vyučenej!“ Mohl bych vyprávět další obveselení, jimž se nás Jeník snažil obveselit. Ale jistě vás především zajímá, jakého „zločinu“ se dopustil tento doktor medicíny, major čs. armády, plukovní lékař na Hradčanech, kde měl svou soukromou praxi se třiceti lůžky. Není tajemstvím, pí. Hana Benešová, choť p. presidenta Beneše, byla jeho pacientkou. Jeník byl dále docentem na vysoké škole ekonomické, místopředsedou Čs. červeného kříže a šéf- lékařem První pražské pojišťovny. Jeho domnělým zločinem bylo to, že chtěl osvobodit arm. generála H. Piku, který byl v té době vyšetřován v t.zv. „domečku“ u Lorety a byl těžce nemocen. Dr. Šmíd, motivován čistě lidským citem, chtěl pozvat generála Piku k sobě na vyšetření a odtud ho odvézt diplomatickým vozem holandského attaché p. Hasselmata do zahraničí, protože mu hrozil trest smrti za domnělou špionáž proti SSSR v průběhu H světové války, kde věrně plnil své poslání vojenského přidělence. Tehdy jeho vysílačku nechal vyslanec Fierlinger poškodit mechanikem vyslanectví a generál Pika musel vysílat vysílačkou vyslance, který svým klíčem zprávy generála Piky dešifroval a předával sovětům. Vše by skončilo úspěchem, kdyby p. holandský přidělenec nebyl již delší dobu agentem StB, který celou organisaci útěku generála Piky prozradil. Dr. Šmíd byl odsouzen 9 [pageend9]Mukl 3/1997 k dlouholetému trestu a armádní generál H. Pika byl v r. 1950 popraven v trestnici Bory u Plzně, jako jediný odsouzený za sto let jejího trvání. Za nic víc, za nic míň, než za věrnost republice, kterou miloval nadevše. Ani po tak hrozné odměně Dr. Šmíd nezatrpkl na svět, ale dále se obětoval v léčení nemocných nejen na Borech, v Leopoldově, ale i v jáchymovské nemocnici vracel zdraví poraněným za nepředstavitelně těžkých podmínek a tím plnil povinnost vojáka a lékaře. Velmi rád čtu v tisku, že mnoho důstojníků bylo za statečnost ve vězení povýšeno na generály a odměněni řády České republiky, ale ještě jsem mezi nimi nečetl jméno mjr. Dr. J. Šmída, že by byl povýšen nebo vyznamenán pro svou všestrannou činnost ve vězení, jejíž mravní hodnotu nelze docenit. Na mjr. Dr. J. Šmída jistě žádný vězeň z Borů, Leopoldova a Jáchymovská nezapomene. Snad se vojenská sekce Konfederace politických vězňů zasadí o jeho povýšení a vojenské pocty, které mu patří jako prvnímu. Spi sladce, Jeníku, máš pomník v našich srdcích navždy. Jako předposlední v řadě vojáků je Jirka Skřivánek Byl frekventantem vojenské akademie v Hranicích. Po „vítězném únoru“ brzy poznal, že naše republika byla znásilněna komunistickou stranou, která nemá legitimní právo mluvit za celý národ a postavil se do opozice proti diktatuře. Odchází do západního Německa, kde v lágru Mumau spolu s Pepíkem Rajchlem a Dr. Jandou organizují skautskou skupinu, která si vzala za úkol informovat skauty v republice o stanovisku skautů v zahraničí. To vše bylo spojeno s určitým risikem, protože skautská organisace byla v republice zakázána. Jirka byl při jednom přechodu hranic zadržen, předán soudu za protistátní činnost a odsouzen na deset let do vězení. Byl dán do uranových dolů, kde se pokusil o útěk. Jako nebezpečný vězeň je poslán do leopoldovské pevnosti a dne 4. dubna 1954 určen do isolace na naši celu. Jirka měl nadprůměrnou inteligenci a oblíbil si filosofii Dr. Pavla Křivského. Spolu s Lojzou Mackem a několika mladými lidmi opisovali v noci na toaletě články tohoto autora. Pavel Křivský byl horlivým učitelem platónské filosofie za mřížemi. Jako mladý voják pomáhá při úklidu cely, což byla těžká práce a nedovolil, aby tato dřina byla přenechána vězňům přes šedesát let. Někdy se tato činnost rovnala fysické likvidaci. Byl propuštěn v r. 1960 za několik let tragicky umírá. František Bím. Pro nesouhlas s násilím, které bylo pácháno na mnohých příslušnících odboje za U. světové války, jehož jsem se též zúčastnil a protože mi hrozilo zatčení, uprchl jsem do západního Německa a zapojil se do organizace, která má podávat pravdivý obraz o vývoji násilí u nás. Při jedné cestě jsem byl chycen a uvězněn na Borech. Za rok jsem byl poslán do uhelných dolů v severočeské pánvi do dolu Koh-in-noor, který byl rizikovým pracovištěm, protože za 50 let svého trvání již třikrát vybuchl a nikdo z přítomných horníků se nevrátil. Měl značné množství metanu a při jeho explozi byly tunové kompresory přemístěny vzduchem desítky metrů ó původního stanoviště. Jako důkaz humanity v tomto koncentračním táboře byla zřízena t.zv. Závodní rada vězňů, která měla povzbuzovat pracovní morálku. Vedoucím této „vypečené“ závodní rady se stal bývalý konfident gestapa, pověstný JENÍČEK, který vydatně využívá své moci k tyranizování antikomunistické opozice, totiž těch jejích příslušníků, kteří bojovali proti nacismu, k nimž jsem též patřil. Za této situace jsme se se Standou Ouředníkem domluvili, že z lágru utečeme. To se nám dne 25.11.1951 podařilo, ale já byl palbou pohraniční stráže zadržen a poslán s trestem 27 let do pevnosti Leopoldov. Zde jsem byl zařazen jako osobně nebezpečný na izolaci. Jak jsem již předeslal, velitelem cely byl div. generál K. Kutlwašr. Byl to akt výsměchu, že tento 10 [pageend10]Mukl 3/1997 statečný legionář a velitel Pražského povstání stál v pozoru před strážmistrem a podával mu denně hlášení. Celá světnice se rozhodla určit za velitele mě, neboť jsem byl nejmladší důstojník z osazenstva. Rezolutně jsem tuto funkci odmítl, protože na cele panoval hlad a u starších lidí se šířila slabost, provázená horečkami. Po daném slibu, že každý přítomný mně podá ruku a tím schválí mou nominaci, jsem úlohu velitele po gen. Kutlwašrovi převzal. Se všemi mladšími jsme se dohodli (Mirkem Malečkem, Lojzou Mackem, Jirkou Skřivánkem, Pepíkem Kasalem), že těžké práce s úklidem budeme dělat my. Jako další „zlepšovák“ bylo cvičení na cele, což bylo přísně zakázáno. Bylo dohodnuto, že vojáky bude cvičit plk. Bohouš Pelikán a t.zv. Vatikán, t.j. kněze, bude cvičit prof. F. Šilhán, provinciál jesuitského řádu v ČSR. Sestava byla úplná a cvičení probíhalo proti zákazu denně. Podívaná to musela být, 84 let starý Pepíček Čihák (před zatčením kanovník u sv. Víta) předpažoval, nebo unožoval, když se ztěží držel na nohou. To vše nám bylo jasné, ale pro zdraví všech jsme cvičit nepřestali. Snad nebyl na cele ani jediný, kdo by nepřinesl „polínko dobré nálady“ do společné pokladny. Napotom Muklům B. Robeš Jánské Lázně 9. 4. 97 Tak slétneme se jednou vráz, kondoři výšek troufalých a smělých, troufalci bitev předem zmařených, předstírat, že jsme své osudí neznali, - o něm nevěděli... Tam bude náš soupeř jen čas, jen čas - a co ti, kdo nás umlčeli...? Z horoucích stínů Afriky i z buše Austrálie - od tichých oceánů našli jsme nových světů obzory, svědectví o prvním lidském ránu, že přežili jsme vlastní smrt i skon jediný dar, malba v zkrvaveném rámu, co zbude ale napotom... Však naše křídla časem zvetšelá pak osvěží náš dobrotivý s výšek Bůh, i on zná tesknit v temnici bez světla a žiti z touhy, již dá Duch. 11 [pageend11]Mukl 3/1997 Češi bohatí, nebo zbohatlí? Petr Pithart (převzato z časopisu Týden) Po Bílé hoře nám chyběla domácí šlechta, v tomto století zase solidní čeští boháči. Nestačily se tu vytvořit důležité kulturní vzory: hrozilo a hrozí, že ani opravdové bohatství nepoznáme a spleteme si ho se zbohatlictvím. Kdo na tom vydělá, bude zase jen závist, toto křečí zkřivené spravedlivé gesto levice. Nějaký staronový komunismus. Komunismus tady věru měl čeho se chytit a držet: vypadá to, že v Čechách v duchu rekvírujeme častěji a lehkomyslněji než jinde. Malér je v tom, že občas nejen v duchu. Pak tomu říkáme znárodňování. Závist je prý velmi česká vlastnost. Sociologové mluví o rovnotářství, egalitářství. Proč v nás bohatství jen málokdy budí obdiv, úctu? Proč právě dnes vzbuzuje i odpor, pocity ohrožení? Nabídnu vysvětlení, které notorické a pohrdané české plebejství postaví do poněkud lepšího, přesněji řečeno smířlivějšího světla; bohatství tady v poslední době mnoho nebylo, nemohli jsme si na něj zvyknout, naučit se vážit si jej. Už dlouho, od začátku první světové války, jsme měli totiž více co dělat se zbohatlíky než s bohatými. Zbohatlíka i bohatého spojují věci jen vnějškové (kupříkladu, že nebydlí v paneláku), jsou to však docela jiní lidé, představují docela jiné hodnoty. Zbohatlík nabyl bohatství přes noc, zatímco bohatý bohatým byl, je a nejspíše i zůstane. V našich přerývaných dějinách bylo málo klidného času na bohatnutí, zato se tu dalo rychle zbohatnout. Pořád se tu přece začíná znovu. Náš zbohatlík byl ještě včera chudák jako my: často (ne vždycky) zbohatnul proto, že neměl zábrany, které jiní měli. Šmelinou, spekulací, vydřidušským úvěrem, arizací, přes politiku, díky známostem při privatizaci. Za války, v poválečných zmatcích (znárodňování, vyhnání Němců, trestání zrádců a kolaborantů, likvidace třídního nepřítele, budování kapitalismu), zkrátka v dobách pořevratných, kdy se mění režimy i právo. A ovšem také podvodem (dnes se nejvíce osvědčuje půjčit si a nevrátit - a nic). Zbohatlík však nebudí sympatie ani jako ten, kdo už má: musí své bohatství stále ukazovat, chlubit se jím, vždyť sám mu nevěří. Nepustí ani chlup, pak si však koupí zámek (ale i s bílou paní!) nebo fotbalový klub (a rozhodčí přibalit!). Mlaská: chce si své bohatství užít, než o ně zase přijde, než mu je seberou ještě zdatnější zbohatlíci. Rychle nabyl, nejspíše zase rychle pozbude. Bohatý udržuje nebo rozmnožuje majetek, ke kterému přišel už jako k hotovému. Na bohatství je zvyklý, neuvádí ho do vytržení. On osobně se o ně nemusel rvát (přitom otec či děd mohli být také jen zbohatlíky, vydělali třeba na válečných zakázkách). Proto se o ně dnes netřese. Má dost času, nechybí mu sebevědomí. Může se chovat neokázale, ba přímo skromně. Zpravidla nemlaská. Někteří bohatí navíc věděli, že bohatství zavazuje. Říkávalo se kdysi o šlechtě, že „noblesse oblige“, urozenost zavazuje, ale také bohatství v evropské duchovní tradici zavazovalo a zavazuje - nemyslet jen na sebe, sloužit dobré věci. Urozenost i ropdinný majetek zavazovaly kultivovat životní způsoby, tříbit mravy i etiketu, podporovat vzdělanost, umění, které se samo neuživí, organizovat dobročinnost a přispívat na ni. Kdysi stavět kostely a chudobince; později divadla a studentské koleje, galerie a nemocnice. Pomáhat nadaným studentům, zakládat nadace, vypisovat stipendia, ceny. Tak 12 [pageend12]Mukl 3/1997 spívat na ni. Kdysi stavět kostely a chudobince; později divadla a studentské koleje, galerie a nemocnice. Pomáhat nadaným studentům, zakládat nadace, vypisovat stipendia, ceny. Tak si počíná mecenáš, což není vždycky totéž, co dnešní zbohatlý sponzor, který chce vydělat i na mecenášství: vylepšit si pověst, udělat si reklamu (přijde ho laciněji než na NOVÉ). Mecenáši dělala podpora dobré věci tichou radost, přinášela mu nesdělitelné zadostiučinění. Čeští mecenáši? Urození, či bohatí, nebo obojí zároveň? Kdysi dávno třeba takoví Šternberkové, ti třeba vydržovali Palackého, pak snad Křižík a ten Hlávka, oba zbohatli sice dost rychle, ale jako techničtí géniové. Kdo však v tomto století? Jistě by se nějací našli, ale nemůžeme si rychle vzpomenout... Nedokážeme si dnes mnoho vybavit ani nad úslovími „noblesse oblige“ a „majetek zavazuje“, což jsou ovšem výzvy - mementa, která na duchovním podloží křesťanství udělala Evropu Evropou. Myje známe sotva z četby. Zato jsou nám velmi povědomá velmi česká slova jako keťas, šmelinář, zelinář, vekslák, Čadek. Vůči nim ovšem nešlo a nejde o závist: bohatstvím takovýchto lidí sluší se pohrdat. A na takovém pohrdání není vůbec nic levičáckého, či dokonce komunistického, i když... Ikdyž nakonec síla takového pohrdání může napomoci k nastolení poměrů, v nichž se levičáctví a komunismu daří. Něco jako bludný kruh moderních českých dějin, české mysli: nemáme a proto nám bude ještě ubráno. Naše skeptická historická zkušenost s biohatstvím (tedy se zbohatlictvím) dostala v posledních letech opět zapravdu: nikdy u nás nebylo tolik machů s prsteny, tolik parvenu. Více drahých aut jezdí prý už jen v Moskvě. Však se také nikde na světě takový díl státního majetku nepřesunul v tak krátkém čase do soukromých rukou. Přeme se o to, zda nešlo udělat privatizaci jinak, průhledněji a poctivěji, se soudní kontrolou. Aby uspělo více slušných lidí. Určitě to šlo. Třeba však říci, že i tak bychom na bohaté, než se v ně zbohatlíci promění, museli čekat jednu, dvě, tři generace. Počítejme tedy raději s tím, že pokušení rekvírovat a znárodňovat se v nás po tom všem bude i napříště ozývat častěji než jinde, zejména octneme-li se ekonomicky v úzkých. Co s tím? Zbohatlíkům jsme se ted po listopoadu vyhnout nemohli. Nejschůdnější a nejrychlejší (i tak pomalá) cesta ven z této neustále sociálně zjitřené, zemětřeseními ohrožené krajiny vede přes podporu a posilování středního stavu. Lidí nikoli bohatých, leč posléze solidně zámožných. Nemáme čas čekat na příští Hlávky a do té doby riskovat pokušení dalších záchvatů rovnostářství. Autor, expremiér ČR, je vysokoškolský učitel a šéfredaktor měsíčníku Nová Přítomnost. Nenechte si ujiti Jedinečný český film „Bumerang“, líčící atmosféru padesátých let v ČSR, film z prostředí trestaneckého lágru na Jáchymovsku, je nyní k dostání. Film vzbudil v České republice velkou pozornost, ale také nechuť bývalých zaprodanců komunistického režimu. Zatímco v Praze nikde tento film neseženete, je bud vyprodán, nebo se nesmí rozšiřovat, v Prodejně a půjčovně českého videa Milana Cimburka na Badenerstrasse 698, CH 8048 Zůrich, si jej můžete koupit, případně jen půjčit. Nenechte si tyítl 13 [pageend13]Mukl 3/1997 Povzdech \ Přišla jsem k tomu jak slepý k houslím, jak se lidově říká, a teď mám už třetí rok na krku Dr. Anděla, který mě vláčí po švýcarských soudech proto, že jsem jako místopředsedkyně Sdružení po jeho resignaci převzala legálně podle stanov Sdružení a v souladu se švýcarskými zákony funkci předsedkyně, kteréžto převzetí bylo posléze potvrzeno volební valnou hromadou. Ujišťuji Vás všechny, že to není žádná procházka s pejskem po nábřeží, o což se p. Dr. Anděl pilně stará. Nemůže totiž snést myšlenku, že po jeho odchodu se Sdružení nez- hroutilo, ba naopak, navázali jsme mnoho užitečných kontaktů, jak zde, tak v republice, náš časopis vychází pravidelně a má úspěch a on ztratil veškeré veřejné uplatnění. Všude, kam vstoupil, došlo k rozkladu, ať už to byla nadějná DEU, nebo Konfederace politických vězňů. Ani senátorské křeslo nezískal a nás se po všech těch osobních katastrofách snaží znovu zneužít pro své osobní cíle. Nyní mu nezbývá nic jiného, než se do nekonečna soudit s použitím špinění dobré pověsti zasloužilých členů Sdružení, aby se stále alespoň nějak o něm mluvilo, nezáleží na tom jak. Při posledním soudním přelíčení začátkem října t.r. mu moje právní zástupkyně sdělila, že když mu na tom předsednictví tolik záleží, že jsem ochotna svolat mimořádnou volební valnou hromadu na leden 1998, které by se i on zúčastnil jako kandidát na předsednictví. S tím Dr. Anděl okamžitě souhlasil. Tím, že jsem mu takto vyšla vstříc, poukázala paní soudkyně na to, že by bylo žádoucí, aby i on projevil dobrou vůli k usmíření, a to tím, že zaplatí výdaje za soudní řízení a mé právní zástupkyni zaplatí Fr. 1.000.— (vydání za mou obhajobu v tomto procesu dodnes činí již Fr. 1.500.— a to zdaleka není vše). Paní soudkyně byla mým návrhem potěšena a doufala, že tím se spor ukončí. Mýlila se. Dr. Anděl byl ochoten uhradit soudní výlohy, ale zaplatit mou obhajobu kategoricky odmítl a prohlásil, že prý advokáta nepotřebuji, což vzbudilo v soudní síni všeobecné veselí. Paní soudkyně ho poučila, že on je ten, kdo žaluje, že já nejsem právnička a že jeho vyhlídky jsou velice špatné. Upozornila ho při této příležitosti na skutečnost, že nepřistoupí-li na tuto cestu smíru, že ho to bude stát mnohem více. On to přesto odmítl a prohlásil, že se bude raději soudit dál. Poté bylo toto sezení pro nemožnost vyřešení sporu vzájemnou domluvou ukončeno. Zajímalo by mě, zda hrstka těch, kteří ho podporují v jeho „spravedlivém boji“ a kteří navíc podepsali výzvu, aby se soudil dál, jsou si vědomi toho, že p. Dr. Anděl je hodí přes palubu, až je pro své pochybné cíle nebude více potřebovat. Přesně tak, jak to tehdy učinil na valné hromadě Sdružení v Solothurnu v klamné představě, že se jinde uplatní lépe. My se musíme jen obrnit trpělivostí, protože zde ve Švýcarsku je možno se hodně dlouho odvolávat k vyšším instancím, pokud máte dostatek peněz, a o ty Dr. Anděl zřejmě nemá nouzi. Při posledním stání byl odsouzen k zaplacení našich výloh ve výši Fr. 1.500.— a tento obnos musel být vymáhán úředně. To trvalo více jak jeden rok. Mám tedy opět pro příští rok o zábavu postaráno. Bedřiška Hoffmannová 14 [pageend14]Mukl 3/1997 Poučení pro dědy vševědy a jejich poradce Mnozí i akademičtí polovzdělanci rádi používají ve svých traktátech cizí slova aniž znají jejich pravý význam, aby zdůraznili svoji intelektuální nadřazenost. Tak jsme se v poslední době setkali mnohokrát se slovem „nepotismus“. Jaký je právý význam tohoto slova? Doslova: „dávati přednost vlastním příbuzným při udílení úřadů“. To znamená, kde se úřady udílejí (monarchie, diktatury) je možno hovořit o nepotismu, kde se však udílejí na základě svobodné volby (demokracie), nelze v žádném případě mluvit o nepotismu. Takže v demokracii je možné, že politicky angažovaný manželský pár, na př. ministr a poslankyně, nebo poslanec a předsedkyně strany jsou v nejužším rodinném svazku a přesto nelze mluvit o nepotismu, protože byli svobodně zvoleni a mohou zastávat i někdy protichůdná stanoviska. Toto rozlišení pojmů je bohužel mnohým t.zv. vzdělancům těžko pochopitelné, čímž posléze dochází k trapným ostudám, (hf) Mají hadi ocas? No jasně. Když se to tak vezme, je ocas dokonce to jediné, co mají. Všechny houby můžeme jíst. Některé ovšem jenom jednou... 15 Houby rostou na vlhkých místech v lese, objasňuje Lissi. Aha, říká Uli. Proto také vypadají jako deštníky. [pageend15]Mukl /1997 ČR- Postretouren an: MUKL, Postfach 4111 CH - 8022 Zürich Schweiz Stan. Gajdošik Okružní 4699 /612 760 05 Zlín 5 MUKL Čtvrtletník Světového sdružení bývalých čs. politických vězňů MUKL Presseorgan der Weltvereinigung der ehern, tschechoslowakischen politischen Häftlinge MUKL Quarterly-Revue - Editor: Association of Former Czechoslovak Political Prisoners MUKL La revue trimestrielle - Editeur; Association mondiale des anciens prisonniers politiques tchécoslovaques Nevyžadené rukopisy se nevracejí. Redakce neručí za obsah inzerce. Podepsané články nemusí vždy vyjadřovat názor redakce. Řídí redakční rada - odpovědný redaktor Eugen Hoffmann - Tiskem Milan Cimburek, Badenerstrasse 698, 8048 Zürich, Schweiz, Tel,: 01 /431 68 78, Fax 01 / 432 95 92. Předplatné pro nečleny Sdružení (ročně): Šýcarsko: Sfr. 20.— včetně poštovného ostatní Fvropa: Sfr. 24.- Zámoří (letecky): Sfr. 26.- Česká republika: Kč. 100.— pro členy Sdružení Kč. 60,- pro hromadné objednávkv Vychází 4x do roka. Prosíme platit bankovkou v doporučeném dopise na adresu: MUKL, Postfach 4111, CH - 8022 Zíirich (pro zahraničí). Objednávám MUKL .......najeden rok .......na půl roku Objednávky v ČR na adresu : Stan. Gajdošik, Okružní 4699 /612 76005 Zlín 5 Adresa objednávajícího: Příjmení:............................. Objednávky v zahraničí: Jméno:................................ Postfach 4111 Ulice ač.:........................... CH - 8022 Zürich Místo.................................. Switzerland Stát:.................................... [pageend16]