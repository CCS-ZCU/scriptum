ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA, INC. svu ROČNÍK V. ZÁŘÍ-ŘÍJEN 1963 ČÍSLO 7-8. STOROČNICA MATICE SLOVENSKEJ (1863 - 1963). Slováci na celom svete pripomínali si okolo 4. augusta storočie od založenia Matice slovenskej. Oslavy jubilujúcej Matice poriadal i komimistický režim na Slovensku i Slováci, ktorí žijú v slobodných krajinách na celom svete. Pred sto rokmi založili slovenskí národovci literárny spolok Matice slovenskej s delom " sjednotit’ všetkých milovníkov národa a života slovenského, aby spoločnými silami pracovali na pozdvihnutí slovenskej vzdelanosti a tým i na hmotnom dobrobyte slovenského národa.” Matica slovenská ovšem nežila celých sto rokov. 12 rokov po jej založení maďarská vláda rozpustila Maticu, lebo “spolok konal i činnosť politickú, zanedbal úplne svoju hlavnú úlohu - pozdvihnutie slovenskej literatúry a krásneho umenia, svoju literárnú činnosť konal demonštratívne v protivlasteneckom smere a majetok spolkový neporiadne a nedbanlivé spravoval.” (J. Botto: Dejiny Matice slovenskej). Matica slovenská bola oživotvorená len po oslobodení v r. 1919, a žije od tedy plnším životom i keď komunistický režim v r. 1954 Maticu zoštátnil a jej úkol obmedzil na “knižnicu a knihovedný ústav.” Za 55 rokov skutočnej práce Matica slovenská vykonala mnoho pozitívnej činnosti. Táto činnosť je za dobu 1863-1875 už plne zhodnotená hlavne v spomenutom diele Juliusa Bottu, kde po podrobnom vylíčení vydavateľskej a spoločensko-národ- nej práce sa konštatuje: “Veľmi významnú a cennú zásluhu Matici odo- preť nemožno : ustálenie, sankcionovanie a generalizovanie slovenského spisovného1 jazyka . . . Ona rozhodla otázku literárneho jazyka slovenského, znebezpečeného na počiatku päťdesiatych rokov viedeňskym tlakom.” - Botto končí svoju knihu tiež konštatovaním: “Svetová vojna doniesla slovenskému národu i vo veci Matice slovenskej skvelé zadosťučinenie. Roku 1919 skvel sa na čele matičného domu významný, všetko vysvetľujúci nápis: “Vzkriesená víta vzkriesený národ. ” - Duch [pageend1]Matice slovenskej žil ďalej na Slovensku i po jej zatvorení maďarskou vládou a matičné augustové dni v Turč. S v. Martine konaly sa každoročne - i keď pod egidou Muzeálnej slovenskej spoločnosti a Živeny. - Laco Novomeský v svojom článku k jubileu Matice v “Kultúrnom živote” (3. augusta 1963) však konštatuje, že keď Matica “ostala nemá a nečinná čosi okolo polstoročia . . . cca o takých päťdesiat’ rokov sme boli “mladšími bratmi” a historik chybu neurobí, ak príčinu tejto päť desiat'ročnej zaostalosti bude hľadať aj, ba často predovšetkým, v pätdesiaťročí mlčania Matice slovenskej.” Matica slovenská, ako to zaznamenáva “Kultúrny život”, vydala k svojmu jubileu celý rad publikácií, medzi nimi pamätnicovú obrazovú publikáciu “Matica slovenská 1863- 1963”, a knihu Petra Libu “Vydavateľské dielo Matice slovenskej”. Táto posledná bibliografia týka sa len 90 rokov 1863-1953. Uvádza, že v 45 rokoch zaznamenanej činnosti vydala Matica slovenská 2750 titulov v 2795 zväzkoch s tematikou takmer všetkých vedných odborov. I keď sa v komunistických literárnych kruhoch, ktoré písali o jubileu Matice v “Kultúrnom živote”, prejavuje i akási kritika “prechmatov v národnostnej a kultúrnej politike”, ked sa tážu, “či nebolo prečo k Matici prechovávať v nedávnej minulosti úctu a pozornosť,” keď sa hovorí “o chybách a dlhoch obojstranných”, keď sa sľubuje oživiť činnosť Matice v novej budove, ktorá sa má začať stavať budúceho roku a keď sa tvrdí, že keď premenovali Maticu slovenskú na “národnú knižnicu”, nepremenovali myšlienku - je isté, že Matica slovenská sa môže plne rozvinúť v pôvodnom duchu, i keď za použitia nových metód, len v slobodnom, demokratickom ovzduší, ktoré sa nepochybne vráti do slobodného Československa. Neresnický NE NA ROZLOUČENOU Bez Ivana Herbena by nebylo tohoto časopisu a SVU by snad nebyla ani tak úspěšnou organizací. Těch pět ročníků ‘Zpráv SVU’ s nepřeberným materiálem, který v •nich vyšel, je nejen historickým dokumentem .bohaté kulturní, umělecké a vědecké činnosti svobodných Cechů a Slováků v cizím prostředí, ale i ukázkou skromné, ale dobré žurnalistické práce, která je nezbytným sloupem svobodné čs. kultury. A za těch pět ročníků vděčíme jen našemu prvnímu redaktorovi, a abychom nezapomněli, i jeho milé manželce, paní Mileně Her- benové, která se starala o korektury a o to, aby časopis došel také do rukou čtenářů. Ivan Herben je nejen dobrým redaktorem, ale i organizátorem. Snad málo našich členů ví, že časopis nejen redigoval, ale i finanč- — 58 — [pageend2]VALNÉ SHROMÁŽDĚNÍ SVU V divadelním sále městské knihovny v Torontu, Ontario, konalo se v sobotu 7. září valné shromáždění Společnosti pro vědy a umění (Czechoslovak Society of Arts and Sciences in America, Inc.) Schůzi řídil předseda SVU prof. dr. René Wellek. Shromáždění vyslechlo pozdravné projevy Vlasty Vrázové, předsedkyně Čs. národní rady americké, a Antonína Dai- čara, předsedy Čs. národního sdružení v Kanadě. Pak následovala obsažná zpráva gen. tajemníka prof. dr. Rudolfa Šturma, zachycující celou činnost SVU, neustále rostoucí do hloubky i šířky. Společnost má nyní, po čtyřech letech trvání, 615 členů ve všech pěti dílech světa. Místní pracovní skupiny jsou činné v Torontu, Montrealu, Chicagu, Washingtonu, New Yorku, Pittsburku a Mnichově. Oblastní jednatelé působí v v Pennsylvanii, Ontáriu, Quebeku, Britské Kolumbii, New Yorku, Oregonu, Illinois, ve státě Washington a v Itálii. Připravuje se jmenování oblastních jednatelů pro Kalifornii, Anglii, Francii a jiných. Další referáty přednesli pokladník SVU Oldřich Černý, předseda programové komise dr. Jiří Škvor, předseda vydavatelské komise dr. Miloslav Rech- cígl ml. a předseda vydavatelského fod- du Antonín Cekota. O činnosti svých skupin referovali delegáti z Chicaga, Toronta, Montreálu, New Yorku, Washingtonu, D.C., a někteří oblastní jednatelé. Jednalo se také o nutnosti koncentrace čs. kulturních časopisů v zahraničí. Podán byl návrh, aby se SVU pokusila jednat s některými vydavateli o spojení jejich časopisů v jeden, který by byl vydáván pod záštitou a s finančním přispěním Společnosti. Předsednictvo bylo pověřeno, aby se pokusilo uskutečnit tento plán. Ve volbách byli znovu zvoleni všichni dosavadní funkcionáři s výjimkou těch, kdož se pro nemoc funkce vzdali. Předsedou zůstává dr. Wellek, místopředsedy dr. Vratislav Bušek, Rafael Kubelik a Rev. Felix Mikula, gen. tajemníkem dr. Šturm a pokladníkem Oldřich Černý. Za red. Ivana Herbena, který se musel z důvodů zdravotních činnosti vzdát, byl tiskovým referentem zvolen redaktor Vojtěch Nevlud. Valné shromáždění zvolilo dále prof, dr. Františka Dvorníka z Washingtonu, D.C. čestným členem a red. Ivana Herbena prvním zakládajícím členem SVU. Odpoledne 7. září byly v torontské knihovně přednášky SVU. Prof. V. Bušek mluvil na thema “Platí Mnichov- ně stavěl na vlastní nohy - a přitom se ještě staral o to, aby čtenář občas dostal kromě suchých zpráv také dobrou ‘Četbu’. A navíc jezdil po pracovních skupinách, přednášel, agitoval a dělal členům SVU nezištně propagaci v tisku i radiu. Ivan Herben má nespočetných přátel i dost kritiků. Nikdo z nás není bez chyby a nejvíc chyb dělají ti, co vůbec něco dělají. Ale mnozí z nás by se mohli ledasjaké práci a činnosti u Ivana učit. Nový redaktor to udělá. Tato slova nepíšeme, abychom se s Ivanem Herbenem rozloučili. Zdravotní stav ho jen donutil, aby poli ěknid přibrzdil. Jakmile se osvěží v kalifornském slunci a ve studené vodě Tichého oceánu, jistě přidá ruce opět k dílu. Bude vítán! vn — 59 — [pageend3]ská dohoda?” Býv. velvylan.ec Jaroslav Šejnoha přednesl “Svědectví a zkazky ze života výtvarného”. Pavel Javor, Inka Smutná a Miloslav Zlámal recitovali pak ukázky své poezie. Ohlášená přednáška prof. Václava Hlavatého “O relativitě, vesmíru a filozofii” musila být pro indispozici přednášejícího odložena. Večer byla v hotelu Westbury slavnostní večeře, které se účastnilo přes 200 osob. Byli mezi nimi četní krajané z Toronta a okolí v čele s Tomášem Baťou ml. Byl tu ministr Grossman v zastoupení ministerského předsedy Ontaria, představitelé města Toronta, zástupci církví a funkcionáři českých a slovenských spolků. Pořad řídil Jan Rubeš, který úvodem také zazpíval árii z Dvořákova “Jakobína” za doprovodu Ruth Shipmanové. Po večeři první předseda SVU prof. Hlavatý odevzdal nynějšímu předsedovi prof. Wellkovi antologii Wellkových prací “Essays on Czech Literature” na památku autorových 60. narozenin. Kniha vyšla právě v těchto dnech péčí SVU v nakladatelství Mouton v Hágu. Prof. Wellek nato učinil projev nazvaný “Czech Literature at the Crossroads of Europe”. Závěrem prof. Oskar Morawetz zahrál na klavír vlastní skladbu, kterou složil pro SVU a jež tu byla provedena poprvé. Na začátku banketu a na zakončení Rev. Gerard Janda a Rev. J. Novák přednesli modlitby. K referátům činovníků SVU a zejména k přednáškám, proneseným v rámci valného shromáždění, se ještě vrátíme. Hned v této zprávě budiž však poděkováno Josefu Čermákovi, torontské- mu advokátovi a oblasnímu jednateli SVU, který měl na starosti styk s rozhlasem a tiskem, ubytování přespolních členů, organizaci slavnostní večeře atd. Zhostil se svého úkolu znamenitě. K 25. VÝROČÍ MNICHOVA V nakladatelství “Naše vojsko” v Praze vyšla k 25. výročí Mnichova monografie českého marxistického historika Jana Křena “Do emigrace”. Tato monografie, první svazek zamýšlené trilogie, na svých skoro 600 stránkách, doplněných četnými fotografickými dokumenty a mapkami, popisuje Mnichov a začátky čs. zahraničního odboje v letech 1938-1939. Autor “z komunistických pozic” vysvětluje Benešovu odbojovou koncepci a politickou diferenciaci celé politické emigrace. (Váz. 35.50 Kčs). V pražském Národním muzeu byla v září otevřena výstava “Dějiny nás poučily” o Mnichovu a o čs. vztazích k Německu vůbec. Počátkem září se konalo v Praze dvoudenní mezinárodní kolokvium k 25. výročí Mnichova. Zasedání se zúčastnilo 47 historiků ze 14 evropských zemí, mezi nimi prof. M. Beaumont z pařížské Sorbony, prof. F. Fras- satti z Říma atd. Evangelická akademie v západním Berlíně uspořádala 24.-26. září k 25. výročí Mnichova kolokvium o německo- československých vztazích a historii jejich vývoje, které připravovala už pět let. Z Československa konečně přijalo pozvání pět členů profesorského sboru Karlovy university: Eduard Goldstiicker, František Kafka a Milan Machovec z filosofické fakulty, Bedřich Ratinger z právnické fakulty a Amadeus Molnár z Husovy theologické fakulty. Rozhovor řídil předseda akademie dr. Erich Můl- ler-Ganglow. Kolokvia se také zúčastnil šéf čs. vojenské misse v západním Berlíně, dr. Novák, který prohlásil, že Německá spolková republika je prakticky jediným státem, který dosud neodvolal Mnichovskou dohodu. Jelikož podobné prohlášení bylo učiněno týž den v pražském Národním shromáždění, mluvčí bonnské vlády učinil toto — 60 — [pageend4]KUS DOBRÉ PRACE I PROPAGACE K valnému shramáždění SVU sjela se do Toronta řada českých a slovenských profesorů, umělců, novinářů a vědeckých pracovníků. Přijeli ze tří provincií Kanady, z devíti států USA a z District of Columbia. Za svého pobytu v Torontu působili i mimo schůze SVU. Naši profesoři se setkali na torontských vysokých školách se svými universitními kolegy. Školští pracovníci vyhledali své kolegy ve školské správě. Novináři zašli do redakcí místních denních listů. Předseda SVU dr. René Wellek, místopředseda dr. Vratislav Bušek a gen. tajemník dr. Rudolf Šturm navštívili torontského arcibiskupa Philipa Pococka Tatáž delegace, rozšířená o dr. Václava Hlavatého, vykonala pak návštěvu u presidenta torontské university Claude Bissell-a. Delegaci uvedl k arcibiskupovi i ku presidentu university Josef Čermák, oblastní jednatel SVU v Ontariu. Profesoři Bušek, Hlavatý a Wellek zašli pak do redakcí torontských týdeníků “Nový Domov” a “Naše Hlasy”, kde měli rozhovory s jejich redaktory, resp. vydavateli. Rada členů SVU byla interviewová- na v rozhlase a televizi a vyhledána reportéry denních listů. Prof. Oskar Morawetz vystoupil v televizním pořadu (Channel 9) a mluvil o SVU a čs. hudbě. Rozhlasová stanice CBS vysílala delší program, věnovaný převážně SVU a Československu, na němž se vedle dvou kanadských komentátorů podíleli Josef Čermák, Jan Rubeš a prof. Šturm. Deník “The Telegram” přinesl informační článek o našem sněmování. Radio Canada vysílalo reportáž o schůzích a přednáškách SVU ve svém zámořském programu. Podobné zprávy vysílaly do Československa stanice Svobodné Evropy a Hlasu Ameriky. Na kanadské činitele — ať to byli vědci, umělci či církevní hodnostáři — s nimiž naši funkcionáři hovořili, zapůsobil nejvíce vydavatelský program SVU, kvalita přednášek na našem I. sjezdu ve Washingtonu minulého roku a dále okolnost, že se podařilo v krátké době čtyř let sorganizovat v SVU na 600 vědců a umělců, působících mimo hranice ČSSR. Ptáme-li se po smyslu a úkolech SVU, můžeme najít odpověď snad právě zde. prohlášení: Německá spolková republika nemá zapotřebí formálně se zříkat Mnichova, protože tuto dohodu nikdy nepovažovala za platnou a závaznou. Mluvčí dále upzornil na četná prohlášení spolkové vlády a usnesení Bundes- tagu, podle kterých NSR pokládá územní stav z 31. prosince 1937, tedy před Mnichovskou dohodou, za právní podklad územního uspořádání ve střední Evropě. University of Oklahoma Press v Norman, Okla. vydal letos k 25. výročí Mnichova obšírnou a pečlivě dokumentovanou studii v angličtině ‘MUNICH’, kterou napsal Keith Eubank. Kniha má 322 stran, řadu fotografií a map. Autor popisuje podrobně události před Mnichovem v Praze, Berlíně, Paříži i Londýně. V úvodu píše, že Mnichov přispěl k rozpoutání světové války a ovlivnil jak její průběh, tak mírová jednání. Sudetským Němcům a Čechoslovákům přinesl jen bolest. Pouze Sovětský svaz z Mnichova, lépe řečeno z jeho následků, těžil. — 61 — [pageend5]NÁŠ KULTURNÍ PŘÍNOS: OTAKAR MACHOTKA, profesor sociologie na Karlově niversitě a nyní na Harpur College v Endiott, N.Y., ztrávil léto studijní cestou po Evropě. Při té příležitosti byl pozván k přednášce na Sorboně (Ústav pro sociální výzkum), kde přednášel o svých nejnovějších výzkumech o úloze povědomí ve společenském životě. Dr. Machotka, jak jsme referovali, vydal o těchto svých výzkumech velkou vědeckou studii. DR. MARIO HIKL Z TORONTA se zúčastní jako kanadský vládní delegát mezinárodní konference práce, která se bude konat v Ženevě ve dnech 25. listopadu až 6. prosince. D. Hikl byl zároveň jmenován do speciální komise expertů patnácti zemí, kteří mají vypracovati první zákoník mezinárodního práva pro veřejné zaměstnance. V této komisi se exulant Hikl setká a bude jednat i se sovětským delegátem. Členem této komise je také bývalý indický ministr národní obrany Krišna Menon. Dr. Hikl je doktor práv z Masarykovy university v Brně a na francouzské universitě v Montreálu dosáhl filosofického doktorátu z obou slovanských literatur. IVO DUCHÁČEK, profesor na City College v New Yorku, se zúčastnil v létě mezinárodního semináře v oboru politických věd, spojeného s cestou kolem světa, při níž účastníci měli příležitost setkat se a hovořit s politickými vědci hlavních měst v Asii, na Blízkém východě a v jižní Evropě. Dr. Ducháček navštívil se svými kolegy Japonsko, Formozu, Indii, Egypt, Izrael, Řecko, Španělsko atd. WALTER DUCLOUX, americký dirigent švýcarského původu a propagátor české hudby, je profesorem na “University of Southern California” v Los Angeles. Spolu s žáky tamní konservatoře uvede poprvé na kalifornskou scénu 7., 13. a 15. prosince Dvořákovu “Ru- sálku”. Dr. Ducloux přišel r. 1945 jako americký voják s Pattonovou armádou do Plzně, seznámil se s českými hudebníky a brzy poté byl pozván k řízení České filharmonie a opery Národního divadla. V lednu 1946 řídil ‘Rusálku’ za přítomnosti presidenta Beneše a ministra Jana Masaryka. V hledišti byl tehdy Dvořákův syn Otakar, který pak poslal dr. Ducloux z vděčnosti jeden rukopis svého otce. V Praze a poté v Brně se dr. Ducloux naučil česky a nyní si sám pořídil anglický překlad “Rusalky” podle originálu Jaroslava Kvapila. REV. DR. A. P. SLABEY napísal do marcového čísla časopisu ‘The Moravian’ (Moravian Church, Bethlehem, Pa.) článok ‘John Amos Comenius in Ful- nek’ a do júlovho čísla ‘John Hus and the Bible’. DR. MILOSLAV RECHCÍGL, Jr. z National Cancer Institute, při Národních ústavech pro zdraví, Bethesda, Md., se zúčastnil mezinárodního kongresu výživy, který se konal v Edingburghu od 9 do 15. srpna. Na sjezdu promluvil na thema “Výživa a etiologie snížení kata- lazy při rakovině.” Sjezdu se též zúčastnil DR. J. FABIÁ- NEK z “New York Medical College”, který přednášel o vlivu nedostatku vitaminu C na kožní mukopolysacharidy. Jedním z hlavních řečníků na kongresu byl DR. EGON KODÍČEK z university Cabridge. Přednášel o užití radioaktivního vitaminu D na zvláštním symposiu pojednávajícím o isotopech a jejich užití ve výzkumu výživy. Sjezdu se zúčastnila řada mezinárodních hostí; mnozí přijeli z východní Evropy. Z Československa přijela delegace 18 účastníků — 62 — [pageend6]- nejpočetnější delegace z východní Evropy. JOSEF ČADA, ředitel Slovanského ústavu koleje sv. Prokopa v Lisle, napsal historickou studii “Czech Church Pioneers in America”, která vychází na pokračování v anglické příloze chicagského českého katolického časopisu “Národ”. DR. BOŘEK ŽOFKA, zástupce mezinárodních odborových sekretariátů u Mezinárodní organizace práce v Ženevě, byl v září a v říjnu na přednáškové cestě po amerických a kanadských universitách. V. FANDERLIK napsal pro torontské “Naše hlasy” úvodník “Úkoly SVU”, ve kterém zdůrazňuje tři úkoly svobodné čs. inteligence: Novými myšlenkami a nápady udržovat si světovou úroveň a vhodně uplatňovat svou zkušenost, kulturní, hospodářskou i politickou. - Pokračovat v literární tvorbě a udržovat kontakt se světem. - Jít mezi ostatní krajanskou veřejnost a sdílet s ní trochu toho, čeho má víc. VLADIMÍR KRAJINA pracoval se svými asistenty na vegetační zonaci při ústí kanadské řeky MacKenzie na území permafrostu. Expedici umožnila kanadská vláda a Arktická komise při universitě Britské Kolumbie. Koncem září přednášel na universitě v Amherst, Mass, a příští rok jede na kongres do Edinburgu. JAN POLÁŠEK, čelista žijící v Bavorsku (manželka Barbara je sólistkou na kytaru) získal I. cenu v pařížské soutěži pro mladé hudebníky. JARO HILBERT, malíř žijící v Paříži, vystavoval v Casino de Montreaux sto svých děl. MONINE VANĚČKOVÁ, 11-letá dcera profesora hudby v Dublinu, Jaroslava Vaněčka, získala znovu první cenu pro mladé hudební interprety. ŠÁRKA BORŮVKOVÁ přijela do USA po roce 1948 jako mladá studentka. V New Yorku se věnovala studiu hudby a zpěvu. Když dostala Fullbrightovo stipendium ke studiu operních úloh v Evropě, odjela do Frankfurtu n./M. a tam později dostala další stipendium Rockefellerovy nadace. V Německu již vystoupila na několika koncertech jako sólistka kantát. Nyní ji vysoká hudební škola ve Frankfurtu poslala na svůj náklad do Bayreuthu, kde bude studovat postavy Wagnerových hrdinek. Právě podepsala svou první smlouvu jako dramatická sopranistka v Cáchách. PROF. DR. FRANTIŠEK KRÁL, který založil na Pennsylvanské universitě první dermatologickou kliniku veterinární, publikoval r. 1953 první anglicky psanou knihu o kožních chorobách, vyskytujících se u zvířat a přenesených na člověka. Právě bylo dáno do tisku druhé vydání s názvem “Srovnávací dermatologie”. OSKAR PEJŠA, malíř a amatér mykológ, vystavoval v září v chicagském přírodovědeckém muzeu 50 akvarelů a poučných tabulí pod názvem “Ze života hub”. V popisech byly uvedeny i české názvy namalovaných rodů a druhů. ANTONÍN RAYMOND, 75-letý americký architekt českého původu, který žije nyní v Japonsku, patří dnes mezi přední světové architekty. Narodil se na Kladně a do Japonska původně přišel s Wrightem. Japonci ho považují za otce své moderní architektury. Letos v létě přednášel Raymond v Římě v Ústavu italských architektů. Kromě Japonska stavěl také v Indii a na Filipínách. — 63 — [pageend7]JAK SE DĚLÁ BÁSEŇ Pavel Javor Někdy čekáš nocí-dnem, jako rybář nad splávkem, až se zlatá třpytka třpytne, až se malá rybka chytne - někdy čekáš celý den. Když se tvůj zpěv nakloní nad rozkvetlou jabloní, nebo když se rozzáří dětský úsměv na tváři, náhlý žal když srdce stiskne, prudká radost když v něm výskne, že až srdce usedá - zlatý prach když v očích číchsi s tvým smutkem se večer smísí, když se jako o senách v dívčích očích vznítí prach - v srdci, v kterém láska žije, chytneš rybku poesie . . . ŠTĚPÁN ZAVŘEL je mladý čs. malíř, který přišel na svobodný západ r. 1959 a usadil se v Itálii. Již v Československu pracoval ve studiu kresleného a loutkového filmu. Tomuto koníčku se věnuje i v Římě, kde studoval na tamní akademii. Nyní pracuje už na třetím filmu a to se slovanským námětem. DR. JAROSLAV POLC, profesor a knihovník na Lateránském semináři v Římě, autor řady pojednání o sv. Janu Nepomuckám a Janu v Jenštejna, navštívil v srpnu USA, zejména kolej sv. Prokopa v Lisle, Ill. Dp. Pole pokračuje ve svém historickém bádání. NICK A. MORRIS, redaktor časopisu Slovanské podporující jednoty státu Texas, ‘Věstník’, si vzal za úkol založit ve West v Texasu českou knihovnu, do které by se soustředil knižní a archivní materiál z celé oblasti Texasu. Knihovna už má dokonce vlastní budovu. RENÉ WELLEK z Yaleovy university vydal zjara objemný soubor eseji. Kniha se správně jmenuje ‘Concepts of Criticism’. Tím opravujeme chybu, která se vloudila do květnového čísla. První vydání knihy stálo $7.50. V srpnu vyšla Wellkova kniha jako paperback za $2.45. DUŠAN MAREK, čs. malíř a filmař v Adelaide dostal Velkou cenu australského filmového institutu za svůj film ‘Adam a Eva’. Tato cena byla udělena poprvé od zřízení filmových cen, udělovaných tímto ústavem. Markův film je originální potud, že k jeho zhotovení bylo použito výstřižků, se kterými náš umělec dovede skvěle manipulovat. MIROSLAV V. FIC, který až dosud přednášel na rangunské universitě v Burmě, je od začátku školního roku mimořádným profesorem na universitě Nanyang v Singapuru. Přednáší o státním zřízení v jihovýchodní Asii, a politických stranách a moderní historii. Fic byl až do r. 1948 v popředí čs. studentského života. Studoval v Kanadě a doktorátu dosáhl na Columbijské universitě v New Yorku. Jeho doktorská teze se týkala historie čs. legií na Sibiři. Poté byl několik let profesorem v Indii, odkud odjel do Burmy. FRANTIŠEK MUNK, profesor politických věd na Reed College v Portlandu v Oregonu dokončil knihu ‘Atlantic Dilemma: Partnership or Community?’, která vyjde v nakladatelství Oceana. Munk byl před několika lety ředitelem kulturního oddělení RFE v Mnichově, poté pracoval ve Výzkumném ústavě NATO v Paříži a přednášel na universitě Svobodná Evropa v Bruggách. Své zkušenosti a poznatky shrnul právě do své nové knihy. — 64 — [pageend8]PRAHA ZVE NAŠE UMĚLCE A VĚDCE NA ZÁJEZDY Čs. režim v Praze se netají velkým zájmem o české a slovenské umělce žijící ve svobodném světě. Mnohé z nich otevřeně zve na umělecké zájezdy do Československa. Dělá to nejrůznějším způsobem. Za některými posílá své diplomatické zástupce přímo do bytů, v jiných případech sonduje půdu prostřednictvím třetích osob. V českém tisku v Americe se dokonce objevily inzeráty cestovních kanceláří, které jsou ochotny opatřit čs. visa i pro zájemce, “kteří odešli z Československa po r. 1945”. O tom, že jde o riskantní záležitost, se přesvědčil uprchlík, dnes už švédský občan, který visum dostal bez potíží, ale, jakmile se objevil v domku svých rodičů v ČSSR, byl okamžitě zatčen. Letos v létě přinesl náš tisk zprávu, kterou původně uveřejnily pražské ‘Literární noviny’. Týkala se filmového herce Hugo Haase, žijícího nyní ve Vídni. Haas prý přijal pozvání na oslavy Národního divadla v Praze a dokonce prý požádal o obnovení svého členství v tomto divadle. Avšak 5. žáří pražská “Kulturní tvorba” uveřejnila velmi sympaticky rozhovor s Haasem, který v závěru interview řekl: “ . . . měla by se uvést na pravou míru zpráva ‘Literárních novin’ z července, která bůhví z jakých zdrojů čerpala informace hodně pomýlené: Hugo Haas nepožádal o obnovení svého členství v ND ani nedostal nějaké oficiální pozvání do Prahy.” Jiný hollywoodský herec čs. původu, Francis Lederer, dostal prý pozvání za své nedávné návštěvy v Moskvě na filmovém festivalu, kde zastupoval americký film. Podle zpráv pražského tisku projevil ochotu jet do Československa. V červenci byl v Praze na pozvání Svazu architektů ČSSR prvý americký architekt, jak píší ‘Literární noviny’, od časů, kdy se rozpadla rakousko-uherská monarchie. Je to Richard Neutra z Los Angeles, jehož česká matka se narodila v Bzenci na Slovácku. (Podle názoru, který Neutra vyslovil v Praze, byla velká síla československé architektury za první republiky - v době slávy časopisu “STAVBA” - v oblasti teorie.) Zejména na Slovensku je velký zájem o grafika Kolomana Sokola, který žije od roku 1948 ve Filadelfii. V Bratislavě byla už jeho výstava a dokonce vyšla jeho monografie (Eva Sefčáková: ‘Koloman Sokol’, vyd. SVKL v Bratislavě). Na druhé straně Praha vysílá české i slovenské vědce a odborníky na odborná studia a na mezinárodní sjezdy na západ. Neuplyne měsíc, aby na příklad do USA nepřijelo jich několik. Všichni se zpravidla rozjíždějí po amerických universitách. -vd NOVÉ KNIHY: Právě před rokem vydalo Svehlovo nakladatelství Universum Press v New Yorku další díl politických pamětí Dr. Ladislava K. Feierabenda ‘Ve vládě Protektorátu’. Tento druhý díl pojednává o údobí čs. dějin, o němž zatím nevyšly žádné objektivní doklady: ‘Domnívám se’, píše autor v předmluvě, že je povinností nás, kteří žijeme ve svobodném světě, podat pravdivé svědectví o tom, co se u nás dálo.’ - Letos na podzim totéž nakladatelství v New Yorku vydalo třetí díl Feierabendových pamětí s názvem: ‘Z vlády doma do vlády v exilu’. První díl ‘Ve vládách Druhé republiky’ a snad i druhý díl má vyjít v nejbližší době také v německém překladu. — 65 — [pageend9]‘Komunism smrtelnou hrozbou všem národům’ je nejnovější knížka z plodného péra Dr. Františka Poláka z New Yorku. Jde o historicko-politickou studii, rozdělenou na tři části: Komunistická ideologie a národnostní otázka. - Sovětské národy a jejich koloniální status. - Historický vývoj sovětského imperialismu . . . Podobně jako dřívější Polákovy spisy má i tato studie mimořádnou cenu v pasážích, ve kterých autor uplatňuje své osobní zkušenosti z Ruska. Vyšlo v New Yorku vlastním nákladem. 88 stran. Dol. 2.25. - Možno objednat přímo u autora: Dr. F Polák, 41-82 Gleane Street, Elmhurst 73, L.I., N.Y., USA. The Fate of Admiral Kolchak. By Peter Flemming. 253 pages. Harcourt, Brace and World. New York 1963. Dol. 5.95.- Historická studie o admirálu Aleksandru Vasilěvičovi Kolčakovi a o občanské válce na Sibiři (1918-20). Kol- čak byl podle Flemminga diktátorem, který neuměl diktovat. Studie věnuje místo také čs. legiím a otázce, proč se zmocnily sibiřské magistrály. “Thing to love”, by Geoffrey Household (Atlantic-Little, Brown) je román, který se odehrává v jednom fiktivním jihoamerickém státě, připomínajícím Kubu nebo Venezuelu. Hrdinou je Čech, gen. Miro Kučera, který se po útěku z komunistického Československa vypracoval na velitele jedné divise armády onoho jihoamerického státu. Ve svém novém postavení je znovu nucen bojovat proti komunismu. Jeho boj je idealistický, ale osamocený a izolovaný. “Španělsko, Španělsko” je název nové knihy, kterou vydalo Nakladatelství politické literatury v Praze letos v létě. Autor, Artur G. London, bývalý náměs- tek čs. ministra zahraničí, byl r. 1952 souzen spolu s R. Slánským a letos v létě rehabilitován. Jako účastník občanské války ve Španělsku (“soudruh Gérard”) popisuje historii čs. interbriga- distů ve Španělsku i ve francouzských internačních táborech a dokonce “je- HISTORIE BEZ KONCE “Na západní frontě”, je historická studie, pojednávající o čs. vojenských jednotkách na západě za druhé světové války. Napsal ji kolektiv čs. marxistických historiků už r. 1957. Ačkoliv v soutěži u příležitosti 40. výročí Říjnové revoluce dostala I. cenu, orgány, které měly bezprostředně rozhodnout o jejím vydání, rozhodly negativně. “Ihned postřehly” - píší V. Vávra a E. Čejka v pražské ‘Kulturní tvorbě’ z 1. srpna- ”že kniha přináší některé zásadní změny v dosud zastaralých názorech, v čemž zřejmě viděly určité riziko.” Později několikrát bylo oznámeno, že kniha bude vydána, ale rukopis putoval jako v začarovaném kruhu od jednoho schvalovacího orgánu k druhému. Teprve na jaře 1962 komise odborníků doporučila dílo po ‘určitých úpravách’ k uveřejnění. Počátkem r. 1963 byla kniha dána do sazby, avšak v dubnu se opět našel orgán, který hledal důvody, proč by kniha neměla vyjít a proč by mělo být konečné rozhodnutí ‘přenecháno vyšším orgánům’. Ty vyšší stranické orgány rozhodly, aby kniha vyšla. Měla vyjít ve třetím čtvrtletí. — 66 — [pageend10]jich ilegální práci v čs. zahraniční armádě v Anglii”. “Páteř-Zápisník neznámého brigádníka” z péra šéfredaktora ostravské “Nové svobody”, Ladislava Bublíka, vyšla knižně v ostravském Krajském nakladatelství. Jde o povídku solženicynov- ského stylu, která měla velký ohlas i v zahraničí, když počátkem roku vycházela na pokračování v pražském časopisu “Plamen”. Bublík popisuje životní osudy Karla Kratochvíla, který je v padesátých letech poslán z trestu jako sesazený funkcionář-komunista na stavbu hutního kombinátu v Kunčicích. Na rozdíl od Solženicyna, který zaznamenal bez komentáře jeden den v táboře nucené práce, Bublík nakonec po realistickém líčení jednoho úseku stalinského období moralizuje: Jeho hrdina si zachoval i v době ponížení pevnou páteř a s důvěrou hledí vstříc komunistické budoucnosti. “Československé légie v Rusku 1917- 1920” je slovenská marxistická studie politické diferenciace čs. legií na Rusku od jejich vzniku až po odjezd na Sibiř. Věnuje pozornost Slovákům v Rusku v oné době. Napsal Ján Kvasnička. Vydala SAV v Bratislavě. “Blíží-li se vědeckému pracovníku sedmdesát let, má právo i povinnosti pracovat na syntéze svého bádání a skládat bilanci z vykonané práce. O obojí se snažím; zde předkládám veřejnosti účty aspoň z části své dosavadní práce na úseku spisovného a literárního jazyka” - těmito slovy uvádí akad. Bohuslav Havránek knižní soubor svých statí “Studie o spisovném jazyce” (Nakladatelství ČSAV, Praha, 1963, 371 str. velkého formátu, 42 Kčs). Nakladatelství Prentice Hall, Englewood Cliffs, N.J. vydalo soubory esejů o řadě předních postav světové literatury. Sbírku esejů “Kafka” redigoval Donald Gray, eseje “Brecht” Petr De- metz a eseje “Dostojevský” René Wel- lek. Cena jednotlivých souborů je dol. 1.95. Dvě americká nakladatelství (Frederick Ungar Publishing Co. a New American Library-Signet Classic) přišla letos v létě na trh s novým anglickým vydáním Haškova “Dobrého vojáka Švejka”. Obě vydání jsou v laciné vazbě: Dol 1.95 a 75c. “The Fall of the House of Habsburg” je název obšírné anglické studie, kterou napsal britský žurnalista Edward Crankshaw. Autor žil dlouhá léta ve Vídni a považuje se za odborníka pro evropské záležitosti. Ve své nové knize líčí c.k. Rakousko-Uhersko a habsburskou rodinu dvou generací. Vyslovuje už tradiční názor povrchních historiků, že rozpad staré rakouské monarchie umožnil komunismu nástup ve střední Evropě, avšak uznává, že český národ trpěl německým útlakem. O císaři Františku Josefu II. píše, že byl sice laskavý, že však vládl příliš dlouho. Kniha byla říjnovou selekcí amerického čtenářského klubu ‘The History Book Club’. ZÁZNAMY: Z SVU New York: Národní rada žen svobodného Československa s pracovní skupinou SVU v New Yorku uspořádala 12. září v sále domu Kosciuszkovy nadace koncert komorní hudby. Janáčkovy, Skrjabinovy, Smetanovy a Sukový skladby hráli Slávka Mandlová na klavír a Tomáš Mandl na housle. Oba umělci přijeli do Ameriky jako exulanti počátkem roku. Za Dominikem Čiperou: V kanadském Trentonu zemřel 3. září ve věku 70 let Dominik Čipera, který byl po dlouhá — 67 — [pageend11]leta hlavním spolupracovníkem Tomáše Bati. Za 45 let působení v Baťově organizaci Čipera vytvořil přímo geniální systém vnitřní administrativy, která u- možnila úspěšné uplatnění idey samosprávy dílen a prodejen, na niž přišel r. 1922 Tomáš Baťa. Zesnulý byl několikrát starostou Zlína a po několik let i ministrem veřejných prací. Zemřel dobrý přítel: Koncem srpna zemřel v Římě senátor Umberto Zanotti- Bianco, který stál u kolébky čs. legií v Itálii. Svůj život prožil v kulturní atmosféře, ve spojení s intelektuály celého světa, s humanisty, archeology, politiky, básníky a sociology. Zajímal se o svobodu porobených zemí a o všeobecnou evropskou součinnost. V Římě byl už od Štefánikových dob v úzkém styku s čs. kolonií. Dr. Andic v Albany, N. Y.: V srpnu se rozloučil s čs. Pittsburghem prof. dr. Vojtech Andic, který byl přeložen na vysokou školu do Albany, N. Y. Dr. Andicovi i jeho manželce patří velké uznání za skvělou práci, kterou vykonávali v rámci Československé síně a v Československém výboru na místní universitě. Malé slavnosti na rozloučenou se zúčastnil velký počet místních Čechů a Slováků, kteří měli možnost shlédnout a vyslechnout při této příležitosti hodnotný umělecký program. Přejeme manželům Andicovým podobný úspěch i na novém působišti a doufáme, že na nezorané půdě v Albany založí pracovní skupinu SVU. Zesnulý Low a ČSR: Geniální politický karikariturista David Low, který zemřel v září ve věku 72 let v Londýně, snad jediný ve svém oboru spojoval umění a politický vliv. Jeho karikatury byly mocnou politickou zbraní a vyznačovaly se tím, že varovaly dopředu. Demokratické Československo bylo také věcí jeho svědomí. Nezapomenutelná je jeho kresba z července 1938, jež varovala před zradou Československa: Lavina se řítí na apatický svět, který drží v rukou malý kamínek, mající tvar Československa. “Nepřeháním”, napsal o něm Jan Masaryk, “když řeknu, že kdyby se byla evropská politika dělala podle Davida Lowa, neměli bychom . . . druhou světovou válku”. FCI Oslavy 1.100 příchodu byzantské mise: V polovině srpna byly v Brně zahájeny celostátní oslavy 1.100 výročí příchodu byzantské mise na území tehdejší Velké Moravy a počátku slovanského písemnictví. V brněnském Domě umění byla otevřena výstava “Velká Morava”, která, jak píše místní tisk, “poprvé v celé šíři ukazuje vznik a vývoj Velkomoravského státu i kulturu našich předků v IX. století.” Na podzim se měla konat v Brně a Nitře mezinárodní vědecká konference o vývoji velkomoravské oblasti a významu byzantské mise. — V souvislosti s jubileem byzantské mise se konal v druhé polovině září v Sofii v Bulharsku pátý mezinárodní sjezd slavistu.-Výstava “Velká Morava” v Brně je výmluvným svědectvím jednoho z nej významnějších období československé kulturní a náboženské minulosti a ukazuje vyspělou kulturní úroveň našich předků. Výstava je tematicky a prostorově rozdělena do tří částí. Na venkovních plochách před Domem umění jsou umístěny rozměrné exponáty s monumentálně působícími výtvarnými prvky. Zaujmou zde předvším velké modely tři hlavních velkomoravských center — Starého Města, Mikulčic a Pohanská. Rekonstrukce dvouapsi- dové rotundy z Mikulčic podle věrného obrazu archeologického nálezu je svědectvím mocenské i kulturní síly Velkomoravské říše. V úvodní expozici, která zabírá celé přízemí Domu umění, se soustřeďuje pozornost především na výtvarný symbol, vyjadřující vývoj Slova- — 68 — [pageend12]ZDENĚK KOŠLER OPAT V NEW YORKU Do New Yorku pricestoval opät ví- tohoročnej medzinárodnej súťaže mladých dirigentov o cenu Dmitri Mitro- poulosa, Zdeněk Košler z Ostravy. Bude dirigovať jesennú sériu koncertov new-yorkskej filharmónie a podnikne s ňou od 23. septembra do 25. novembra umelecké turné. S týmto filharmonickým orchestrom bude spolupracovať aj v jarnej sezóne od 2. februára do 17. mája budúceho roku. Zdeněk Košler hovoril nedávno o svojich skúsenostiach z medzinárodnej súťaže o cenu Dmitri Mitropoulosa v New Yorku s redaktorom pražského časopisu “Koncertní život”. Predovšetkým sa zmienil o podmienkách, za ktorých sa súťaž konala a čo vyžadovala od kandidátov rozhodčia porota na čele so šéfdirigentom newyorskej filharmónie Le- onardom Bernsteinom. Potom výslovne uviedol: “Súťaž bola organizovaná filantropickou spoločnostou, zrejme disponujúcou dostatočnými hmotnými prostriedkami, a bola veľkou spoločenskou udalosťou s mnohými schôdzkami za účasti verejných činiteľov a významných osobností kulturného života. Newyorská filharmónia je vynikajúce symfonické teleso, ktorého ťažisko spočíva, vedľa vynikajúcich sólistov, u dychových nástrojov, hlavne na výborne a vyrovnane hrajúcich sláčikových nástrojoch.” Zdeněk Košler potom dodal v rozhovore, že on a ďalší dvaja kandidáti, ktorí zvíťazili v súťaži, dirigovali na záverečnom slávnostnom koncerte v New Yorku filharmonický orchester: “Celá druhá polovica patrila Dvořáko- vej Symfónii d moli,” spomína Košler, “ktorú som dirigoval ja. Obecenstvo bolo prítomné na súťaži až od semifinále a od tej doby mi podľa názoru kritiky “nadržiavalo”. Kritika o mojich vystúpeniach písala azda až príliš lichotivo. Vôbec celá sútaž bola po dobu trvania a až do konca preniknutá duchom tak presvedčivého a opravdového kamarátstva, že sa napríklad nenašiel ani jeden protestný hlas proti niektorému výroku poroty. To najcennejšie, čo si zo súťaže odnášám, je priateľstvo a sympatie všetkých sútažiacích. V budúcej sezóne, kedy mám pracovať ako asistent dirigenta filharmónie”, skončil dirigent Košler svoj výklad, “budem mať iste viac možnosť, aby som sa s rožnými problémami dôkladnejšie soznámil.” -la- nů na našem území v průběhu půldruhá tisíce let. Expozice je uspořádána chronologicky a končí obdobím doznívání Velké Moravy a jejími osudy v 10. a 11. století. V prostorách prvního poschodí umístili projektanti impozantní přehled po výzkumech a naležistích na velkomoravských lokalitách. Nový úspěch J. Krizy: Ve slavné operetě Rudolfa Frimla “Král tuláků”, kterou předváděla divadelní společnost Billa Racha ve stanovém divadle u Chicaga, sklidil velký úspěch náš baletní mistr Johny Kriza. Divadelní stan “The Melody Top” v Hillside, Ill. je vynikajícím dílem moderní techniky. Je zhotoven z ohnivzdorného plátna, je v něm bohaté světelné zařízení pro jeviště i hlediště a pojme na 2.000 diváků. Jeviště je uprostřed. Při setmění stan působí dojmem, že jsou v něm okna. “Seven Decades Salute To Our Estemed Friend - A Portrait of Francis Dvornik” je nadpis anglické životopisné studie z péra dr. Ludvíka Němce, kterou uveřejňuje na pokračování chicagský tý— 69 — [pageend13]deník “Národ” ve své příloze. Dr. Dvornik oslavil letos 70 let svého plodného života. “My Rendezvous With 70 Wonderful Years” je osobní životopisná studie Rev. dr. Arnošta Žižky, dlouholetého česko- amerického katolického kulturního pracovníka a nyní šéfredaktora českého benediktinského tisku v Chicagu. Studie vychází na pokračování v anglické příloze chicagského týdeníku “Národ”. V + W v New Yorku: Časopis New Yorker” uveřejnil v létě vtipný popis newyorského setkáni Jiřího Voskovce s Janem Werichem. V +W se neviděli asi od roku 1948. Jak Werich připustil, občas si jen telefonovali. Werich přijel v čs. delegaci na festival čs. filmu do Montrealu, odkud si zajel do New Yorku za Voskovcem. Česká filharmonie se v srpnu zúčastnila symfonické části hudebního festivalu “Salzburger Festspiele” v Salcburku. Pražské “Rudé právo” píše, že mezi zahraničními sólisty, kteří na jejích koncertech vystoupili, byl také Rudolf Fir- kušný. Podle jiné zprávy ze Salcburku Firkušný vystoupil ve skutečnosti s Vídeňskou filharmonií, kterou řídil jako host dirigent České filharmonie Ančerl. Vídeňskou filharmonii měl původně řídit Rafael Kubelik, ale musel odříci pro časovou tíseň. České mírové návrhy před 500 lety: K nadcházejícímu 500. výročí mírových návrhů krále Jiřího z Poděbrad (1462- 1464) vyšel, jak píše pražský tisk, shodou okolností z archivního přítmí ve Varšavě na světlo dosud neznámý opis projektu mezinárodní organizace států k zajištění míru zachovaný v aktech královské polské kanceláře, kam došel úřední cestou z Prahy začátkem června 1463. Jistou senzací je, že text je výslovně označen jako návrh mírové smlouvy pro celé křesťanstvo (tractatus pacis toti christianitati fiendae), což samo o sobě poráží tradiční výklad, že snad mělo jít o pouhý protiturecký pakt. Na rok 1864 zařadilo UNESCO do kalendáře svých výročí významných osobností a historických událostí i pětisté jubileum mírových návrhů, které byly vypracovány na pražském královském dvoře zásluhou Jiřího Poděbradského. Evropský kongres historiků o nacistické nadvládě v letech druhé světové války se konal od 2. do 4. září v Karlových Varech. Řada západních historiků odmítla účast, protože, jak uvedli, v Československu nejsou záruky vážné, ryze historické diskuse. Pořadatelem byl mezinárodní komitét historického odboje v čele s italským senátorem F. Parrim, ředitelem Národního ústavu pro dějiny italského odboje. Za Československo jsou v komitétu prof J. Kladiva, a dr. J. Šnejdárek . . . Čs. výbor pro dějiny národně osvobozeneckého boje v čele s prorektorem Karlovy university, prof. J. Kladivou, pracuje právě na přehledu dějin čs. odboje. Vědecké sjezdy v Praze: V Praze se konal v druhé polovině srpna II. mezinárodní kongres farmakologů. Při této příležitosti dostali čestný doktorát Karlovy university tři vědci: Prof. Sergej V. Aničkov, nestor sovětských farmakologů, Ital Daniel Bovet (Bovetův otec byl známým švýcarským comeniologem), který má zásluhu na rozvoji chemoterapie sulfoanamidy a jeden z nejvýznamnějších amerických farmakologů, Carl F. Schmidt, předseda farmakologické sekce Mezinárodní unie fyziologických věd, který má velkou zásluhu na tom, že svět zná důležitou sympatikomimetickou látku efedrin. Poprvé v dějinách universit byla promotorem žena, prof. MUDr. Helena Rašková, která také — 70 — [pageend14]předsedala sjezdu. Kongresu farmako- logů se zúčastnilo 340 vědců z USA, 400 z Anglie, 200 ze západního Německa atd ... Po sjezdu farmakologů se konal v Praze Světový kongres ne- frologů (léčba chorob ledvin a krevního oběhu), kterého se zúčastnilo na 900 odborníků. Nové hodnocení Slovenského národního povstání: K 20. výročí Slovenského národního povstání připravuje Vydavatelstvo politickej literatúry v Bratislavě mimo jiné rozsáhlou studii M. Gosio- rovského “Slovenské národné povstá- nie”. Pracovník Historického ústavu ČSAV V. Prečan je autorem dokumentační práce “Svedectva a SNP”. Mezi chystanými publikacemi je i knížka Dr. G. Husáka “K hlavným otázkám příprav a priebehu SNP”, přehled M. Kro- piláka “SNP v udalostiach a faktoch” a Frišova práca “Moskva a SNP.” K letošnímu 19. výročí SNP proběhla zejména v slovenském tisku diskuse o historickém hodnocení SNP a o tom, jak byla za stalinského období “překrucována fakta”. Rehabilitovaní účastníci SNP uváděli v této diskusi podrobnosti styků mezi Slovenskem a Londýnem na jedné straně a mezi Slovenskem a Moskvou na straně druhé. Účastníci SNP, kteří jsou v zahraničí, a konečně i naši odborníci, kteří se zabývají nedávnou historií, by měli tyto nové komunistické názory podrobit objektivnímu zkoumání. SDĚLENÍ REDAKCE A ADMINISTRACE Upozorňujeme čtenáře a spolupracovníky na změnu redaktora a redakce. Nová adresa: Mr. Vojtěch Nevlud, 3675 Camden Street S.E., Washington 20, D.C. Na tuto adresu posílejte příspěvky a dopisy, týkající se obsahu. Administraci časopisu má na starosti pokladník SVU: Mr. Oldřich Černý, 1824 Harvard Street, N.W., Washington 9, D.C., USA. Na jeho adresu posílejte změny adres, členské přihlášky a věci, týkající se finančních záležitostí časopisu i SVU. Prosíme čtenáře, aby nám sdělili adresy osob i institucí, kterým by bylo vhodné posílat ‘Zprávy SVU’. Organizační záležitosti SVU nutno adresovat na generálního tajemníka: Mr. Rudolf Šturm, 107 Regent Street, Saratoga Springs, N.Y., USA. Archiv SVU je na této adrese: Mr. . Jaroslav Němec, 2067 Park Road, N.W., Washington, D.C., USA. Na tuto adresu doporučujeme posílat knihy a jiné tisky, týkající se čs. kultury. Dále doporučujeme našim autorům, aby upozornili nakladatele svých knih na možnost inzerce v našem časopise. Každé nakladatelství inzeruje v odborných časopisech, proto jistě uvítá příležitost upozornit na své knihy, psané našimi autory, případně zabývající se naší problematikou, našich 800 čtenářů. Redakce samozřejmě uvítá redakční výtisk každé nové knihy. Z UNIVERSIT: FRANTIŠEK SCHWARZENBERG, profesor Loyolovy university v Chicagu, ukončil akademický rok v Římě, kam jeho universita poslala na zkoušku několik set studentů z Chicaga ( s několika profesory), aby studovali v Římě a poznali Evropu a evropské kulturní tradice. Asi před rokem jsme o tomto pozoruhodném experimentu Loyolovy university referovali podrobněji. Dr. Schwarzenberg o prázdninách cestoval po Evropě a byl pozván k několika přednáškám o střední Evropě a ne- — 71 — [pageend15]bezpečí komunismu na několik universit v Holandsku. Od podzimu vyučuje opět v Chicagu. KAREL HUJER, profesor astronomie a jaderné fyziky na University of Chattanooga, Tennessee, odjel přes léto opět na studijní cestu do Evropy. Před tím se však účastnil v USA tří vědeckých sjezdů, na nichž proslovil významné přednášky. Především přednášel na valném shromáždění “The Royal Astronomical Society of Canada”, a to na téma: Christian Doppler v Praze. Další přednášku přednesl dr. Hujer na sjezdu Jihovýchodní sekce Astronomické ligy v Hunstville, Ala. Zde přednášel o filosofických důsledcích v moderní astronomii. A konečně přednášel také na výročním sjezdu “Southern Appalachian Association of Friends” v Tennessee. Téma přednášky znělo: “Faith in Man’s Expanding Universe.” MOJMÍR POVOLNÝ, profesor na Law- rencově koleji v Appletonu, Wise, napsal a vydal anglickou studii “Afrika, hledající jednotu”. Dr. Povolný v knize zužitkovává zkušenosti, které získal loni při jednoroční studijní cestě po Africe. PLACENÁ OZNÁMENÍ: PLÁNUJETE BUDOUCNOST SVÝCH DÍTEK? Pak automaticky musíte myslet na jejich vzdělání. Statistiky dokazují, že v roce 1973 existenční podmínky pro neabsolventy koleje budou o 25% těžší, než je tomu v přítomné době. Náklad na studie se v téže době zvýší přibližně o 17%. Zajistěte proto již nyní svým dětem možnost studia na koleji či universitě vhodnou a spolehlivou studijní pojistkou. Jednota ČSA vám nabízí takový studijní plán a řadu dalších výhodných plánů životního pojištění, upravených tak, aby plně sloužily svému účelu v příštích desítiletích. Cenově je životní pijištění ČSA přístupné každé rodině i jednotlivci. Podrobné informace podá ČSA, 2138 So. 61st Court, Cicero, Illinois, 60650. OCEANA Publications, Inc., předběžně oznamuje vydání knihy Jaroslava G. Polacha'. EURATOM. ITS BACKGROUND, ISSUES AND ECONOMIC IMPLICATIONS. Je to první soustavná studie atomické Evropy, k níž předmluvu napsal známý přední americký národohospodář v oboru atomické energie, Dr. Sam H. Schurr. Cena knihy je $7.50. Členové SVU mohou obdržet tuto knihu za zlevněnou “pre-publikační” cenu $6.50. Tato nabídka platí však jen pro objednávky učiněné výlučně prostřednictvím SVU a zaplacené nej- později do 31. prosince 1963. Objednací lístky budou přiloženy k příštímu číslu Zpráv SVU. ZPRÁVY SVU, CSASA News, Official organ of the Czechoslovak Society of Arts and Sciences in America, Inc. - Published monthly except July and August. - Editor: Vojtěch Nevlud, 3675 Camden Street, S.E., Washington 20, D.C. - Business Address: Oldřich Černý, 1824 Harvard Street, N.W., Washington 9, D.C. - Printed by the Orbis Printing Co., Inc., 246 East 84th Street, New York 28, N.Y.- Subscription for non-members: $3.00 per year. [pageend16]