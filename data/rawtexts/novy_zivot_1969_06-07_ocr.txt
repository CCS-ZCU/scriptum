¡«WSHIRS [pageend1]MĚSÍČNÍK c y r il o m e t o d ě j s k é l i g y p r o k u l t u r u a ž iv o t z v í r y • VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMI. NISTRACE: NOVÝ ŽIVOT, VIA DELLA CONCILIAZIONE, 1. 00193 ROMA-ITALIA- • Řídí redakční kruh. • Předplatné na rok 1969 : V Itá lii 1800 lir (podpůrné 2500 lir). Pro ostatní žerné 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvlášť a třeba je platit předem. Předplácí se v Itá lii : pošt. slož.: C. c. post. 1-33428 ACCADEMIA CRISTIANA - Via della Conciliazione, 1. Roma (617) s pozn. NŽ 1969. • Z jiných evropských zemí (Belgie, Dánska, Francie, Holandska, Lucemburska, Německa, Norska, Portugalska, Rakouska, Švédská, Švýcarska) a z Maroka můžete poukázat přímo na post. úřade 1800 lir na : NOVÝ ŽIVOT - ACCADEMIA CRISTIANA, 00193 Roma, Via della Conciliazione 1. - Italia. • Z ostatních zemí mezinár. pošt. poukázkou, sekem, peněžním dopisem římské administraci (na jméno Mons. Francesco Planner), nebo našim zástupcům v jednotlivých zemích : Anglie : CML (P. Jan Lang S. J.), 114, Mount Street, LONDON, W. 1. — Francie: zasláním 15, — NF poštovní složenkou na adresu: Jaroslav Jáchym, 8, rue Paul Bert, 90 Belfort — Nemecko: zasláním 12 DM poštovní složenkou n a : Karl Fořt, Konto München (8000), Nr. 151283. — Kanada: Zemská CML (Václav Vostřez), Box 541 Main P. O., Hamilton, Ont., nebo Czech Jesuit Fathers (Rev. B. Janíček, S. J.), 4605 West Broadway, Montréal 28, P. Qué. — USA : Rev. Jaroslav Tománek, Veseleyville, P. O. Grafton, No. Dakota. Vita Nuova. - Mensile. • Con approvazione ecclesiastica. • Autorizzazione Tribunale Roma N. 3779 del 16-3-54. • Direttore respon- sabile: P. Vincenzo Insolera S. J. živ o t ZEMŘEL KARDINAL BERAN 17. května v koleji Nepomucenum. Bylo tři čtvrtě na sedm ráno. Jako vždy v tuto dobu oblékali jsm e se ke mši svaté, kterou jsme koncelebrovávali s Otcem kardinálem. Přišel na smrt unavený, velice těžce dýchal. Měl jsem strach, jak to dopadne. Mše svátá začala jako obvykle. Už minulé dni na začátku až do evangelia pan kardinál seděl. Dnes byl tak unaven, že si dal říci a sedl si i po obětování. Vydržel to až do modliteb před proměňováním. Pak si stoupl, a při pozdvihování zvedal svátou hostii i kalich, i když se mu ruce povážlivě třásly. Zápasil o dech, měl málo kyslíku. Po proměňování jsme ho zase nutili, aby si sedl. A on — to dojalo nás všechny — chytil oběma rukama kalich a držel se ho jako své opory. » Ten nepustím ,« říkal odhodlaný výraz jeho tváře, kterou jako vždy zdobil úsměv. Po Otčenáši si opět sedl, i svátou hostii jsem mu podal do ruky k svátému přijímání. K pití z kalicha však opět povstal. A pil dlouze — třikrát přikládal ke rtům kalich nejsvětější krve. I to na mne hluboce zapůsobilo. Člověk očividně odsouzený k smrti — a pije kalich nesmrtelnosti. Krev Krista, který vstal z mrtvých jako první z bratří. Nem ohl jsem na to nemyslit, když jsem viděl, jak ten kalich až lačně už po třetí přikládal ke rtům. Po mši svaté jsme ho nutili, aby si šel lehnout. Nepodařilo se nám to. Přinesli jsme mu tedy do kaple lenošku a matka představená přišla s kyslíkovou bombou. Vdechoval kyslík a modlil se své obvyklé modlitby. Zatím jsem zatelefonoval lékaři. Přišel v půl hodině a shledal stav pana kardinála velmi vážným. Nehty měl černé, spotřeboval všechen kyslík, který měl ještě v krvi, a nebyl s to si ho nahradit. Lékař vyslovil obavu, že se nedočká zítřka. Včera se ještě Otec kardinál pohyboval jako vždy. Byl svátek svátého Jana Nepomuckého a zúčastnil se i akademie k jeho poctě. Bylo tedy těžké udělovat mu svátost pomazání nemocných. Dnes však už bylo nutné se mu o tom zmínit. Řekl jsem mu tedy, že tu už byl lékař lidský, ale v jeho situaci že lépe může pomoci lékař božský, Kristus Pán, který pro nemocné ustanovil zvláštní svátost pomazání nemocných. Jak to pan kardinál uslyšel, ihned souhlasil. A velmi živě, jak to on dovedl. Hned že ji chce. Řekl jsem mu tedy, že není takový spěch, že jsem to domluvil s mons. rektorem na deset hodin. Byl velmi spokojen. Já zatím telefonoval do sekretariátu svátého Otce, abych tam oznámil, jak je s panem kardinálem. Brzo mě volal arcibiskup Benelli, oznamoval, že svátý Otec chce přijít a ptal se, kdy by byla nejvhodnější chvíle. Řekl jsem, že doufám, že by to šlo i odpoledne, ale že situace je taková, že čím dřív, tím lépe. Řekli mi, že mám čekat na odpověď. Zatím bylo deset hodin, šel jsem znovu k panu kardinálovi. Tomu za přítomnosti všech boho- slovců a kněží koleje uděloval rektor Planner pomazání nemocných. Pan kardinál těžce dýchal, ale všecko vnímal a sám na modlitby odpovídal. Pak s dětskou upřímností poděkoval mons. rektorovi, zdravil jednoho po dru- 126 [pageend2]hém kněze a bohoslovce koleje a nakonec jim dal požehnání. Běžel jsem znovu k telefonu, abych nepropásl ^oznámení, kdy přijede svátý Otec. Tu přiběhne matka představená: Pojď te honem, pan kardinál umírá! Seběhnu dolů, vidím, jak se v ložnici pana kardinála modlí modlitby umírajících, přede dveřmi však najdu už jednoho zástupce Vatikánu z průvodu svátého Otce. Ten prý tu bude co nejdříve. Běžím tedy před kolej, tam už přijíždějí první auta, ve třetím je svátý Otec. Říkám mu celý zajiknutý, že pan kardinál právě umírá. Ani jsem nezaslechl, že mě mezitím mons. rektor opravil, že je už mrtvý. Doprovodím svátého Otce do ložnice pana kardinála. Zdál se mi příliš bledý, ale přece mu šeptám do ucha: Eminence, svátý Otec je už zde. Oznámil jsem mu to totiž už dříve, a on se na to těšil. Svatý Otec je už zde, říkám mu ještě jednou — a teprve pak si uvědomuji, že on mě už neslyší a slyšet nemůže. Asi před dvěma minutami skonal. Svatý Otec bere do svých jeho ruce a pak ho líbá na čelo. Pak se modlíme všichni společně Zdrávas, královno. » A požehnaný plod života svého nám po tomto putování ukaž, ó milostivá, ó přívětivá, ó přesladká Panno Maria. « Je sobota, den mariánský v máji, měsíci Mariinu. Panna Maria nás vyslyšela. Doktoru Josefu Beranovi, arcibiskupovi pražskému, primasovi českému, kardinálovi svaté církve římské titulu Svatého kříže na Flami- niu, ukázala svého Ježíše, který pro nás byl ukřižován a vstal z mrtvých. A my v přítomnosti svátého Otce cítíme, že je to tajemství víry, lásky a věrnosti, které se nedá vyjádřit slovy. A že náš národ má v nebi o jednoho svátého patrona víc. Jaroslav škarvada ★ ★ ★ Tehdy budou stát spravedliví s velkou důvěrou před těmi, kteří je kdysi sužovali a m ařili jejich snahy. Ti se při pohledu na ně zachvějí hrozným strachem a užasnou nad nečekanou spásou spravedlivých. Navzájem si budou lítostivě říkat a vzdychat z úzkosti duše: » To jsou ti, co jsme se jim kdysi vysmívali a dělali na ně hanlivé vtipy. My pošetilci! Považovali jsme jejich život za bláznovství a jejich konec za bezectný. A teď jsou přidruženi k dětem Božím a m ají úděl mezi svátými! « (M ou d r 5,1-5; čtení ze m še m učedníků v době velikonoční). 127 [pageend3]Kdo znal kardinála Berana minulá léta, měl dojem, že jeho tělo nezná únavu. Stačil kratičký spánek nebo oddech, aby se zotavil i z té nej těžší námahy. » Eucharistie a práce « bylo jeho heslo — a opravdu našli jsme ho buď před svatostánkem v kapličce naproti jeho bytu v koleji Nepomucenu, nebo za psacím stolem, nebo ťukat u psacího stroje. Přece jen loni na jaře začalo se projevovat, že jeho výkonnost není taková, jaká byla dříve; také se ho občas zmocnila únava. Nedbal na to a přijímal všechny práce a závazky, o které byl žádán. Odmítal důkladnější lékařskou prohlídku a ve svém kalendáři měl už zaznamenány závazky až do podzimu: po letním oddechu v severní Itálii se chystal posvětit kostel v Diir- waldstettenu, který byl opraven péčí našeho krajana mons. Jaroslava Kubovce, a pak ho čekala daleká cesta do Brazílie a Kolumbie na eucharistický sjezd. Cestou do Německa se mu přitížilo; kostel přece jen posvětil, a protože měl několik dní volna, dal se přemluvit a šel na lékařskou prohlídku. Lékaři odhalili jeho starý neduh, komplikovanou kýlu, ale též nádor v zažívací oblasti, a radili operaci. 5. srpna byl operován. Bohužel lékaři hned zpozorovali, že věc je vážnější, a předvídali, že zhoubný proces bude pokračovat. Cestu do Latinské Ameriky, na kterou se tolik těšil on i naši tamější krajané, musel odříci. N a průběh rekonvalescence měl též neblahý následek 21. srpen. Chvílemi se zdálo, zvláště po návratu z Německa do Říma, že se stav pana kardinála zlepšoval nebo aspoň nezhoršoval, byl to však jen zevnější dojem. Při prohlídce v listopadu se ukázalo, že nemoc propukla v plné své síle. S příkladnou odevzdaností do vůle Boží kard. Beran přijal soud lékařů a za vlast obětoval svůj život. Jeho síly slábly a zvláště hlas ztrácel na jasnosti, takže ač velmi nerad musel omezit své promluvy rozhlasem k domovu. Velkou radost mu způsobila oslava jeho osmdesátin v kruhu římských krajanů. Blahopřejný list sv. Otce byl nový projev uznání pro jeho celoživotní dílo pro církev a pro vlast. 25. ledna promluvil k činu Jana Palacha: výzvu k rozvážnosti, jednotě a trpělivému přijetí všech obětí nazval svým odkazem národu: » Vy víte dobře, že já, který k vám mluvím, jsem prožil také svá utrpení. Ale dnes není čas na to, abychom myslili na minulost; soustřeďme své duchovní síly ve vzájemné svornosti k práci, k službě bratřím, k rozvětu naší vlasti. Buďm e národ dobrý a statečný. « Jeho nezdolný životní kořínek byl natržen. Zpozorovali to ti z poutníků z českých zemí, kteří přišli poslední měsíce do Říma. Ještě mohl 14. února koncelebrovat se sv. Otcem a s 14 slovanskými biskupy. 19. března už bylo vidět, že jeho tvář je poznamenána smrtí. Jeho konec přišel rychleji než jsme čekali. 16. května se zúčastnil v sále Nepomucena krátké akademie ke cti sv. Jana Nepomuckého a k. 40. výročí posvěcení koleje. Nikdo z nás netušil, že když odcházel a nám žehnal, že to bylo jeho poslední požehnání. ★ ★ ★ Prostřednictvím státního sekretáře kard. Jeana Villota Pavel VI. poslal latinský telegram pražskému apoštolskému administrátorovi biskupovi Františku Tomáškovi. Otce biskupa, m etropolitní kapitulu, kněze i věřící pražské arcidiecéze ujišťuje svou účastí nad sm rtí arcibiskupa kardinála Berana. Vzpomíná jeho vynikajících vlastností mysli i srdce, jichž kard. Beran využil k posvěcení duší jem u svěřených; všem byl vynikajícím příkladem především svým duchem oběti, křesťanskou statečností, nezdolnou laskavostí a konečně velkou láskou k církvi a k své pozemské vlasti; hluboce pociťoval je jí radosti i bolesti. A Pavel VI. závěrem telegramu vybízí duchovní děti kardinála Berana a všechny, kdo ho milovali a kdo na něho vděčně vzpomínají, aby i oni uváděli ve skutek to, čemu je kard. Beran učil, a aby s pevnou nadějí obraceli k nebi své srdce. ★ ★ ★ S pánom kardinálom Beranom som sa poznal vlastně od prvej chvíle, co úradne patřím do duchovného stavu. Veď on to bol, čo m i udělil ton- zúru a nižšie svátenia na sviatok sv. Petra a Pavla v r. 1948 v Prahe. Žiaťbohu potom naše styky sa za dlhší čas nemohli rozvíjať, pretože o krátký čas sme boli obaja konfinovaní a střetli sme sa až v r. 1965 tu v Říme, kde nás okrem iného spájal aj spoločný osud exilu. Spomínam si ešte veVmi dobré na prvé stretnutie s ním v Řím e hned’ po jeho příchode, V památi m i ostali vryté hlavně jeho šlová: » Čo som urobil svojmu Xudu, že som musel odísť do vyhnanstva? « No znášal aj tento kříž velm i hrdinsky, hoci stále tužil a mal nádej sa vrátit’ do Prahy. Kardinál Beran bol skutočný hrdina. Dovolil som si to vyjádřit’ aj pri oslavách jeho osemde- siatich narodenín. Povedal som, že podťa m ojej mienky, zo súčasných kardinálov on si najviac zaslúži nosiť kardinálsky purpur, ktorý je symbo- lom krvi a mučeníctva. Naposledy som ho videi 16. mája v kolégiu sv. Jána Nepomuckého. Sedel som s ním skoro celá hodinu. Medzi rečou sme spomenuli, že teraz je hádám nádej, že sa bude m oct vrátit’ do Prahy. On s úsmevom odpovedal: »Bude, ako Pán Boh dá. « Tieto šlová hádám najlepšie vyjadrujú celá jeho osobnost’ a životná cestu. 128 [pageend4]Hned’ ako som sa dozvěděl o jeho smrti, išiel som mu-vždať svoj hold. Stretol som sa tam s viacerými významnými hodnostármi. Jeden z nich mi povedal: »Tu máte nového sv. Vojtěcha.« Praha a český národ molu byť na něho hrdí ako na jedného zo svojich najváčších synov. Tak isto, ako bol zaiste najznámejším pražským arci- biskupom na svete za svojho života, aj po smrti ostane jeho pamiatka živá vo všetkých národoch. Ako slovenský biskup vyslovujem čo najsrdeč- nejšiu sústrasť bratskému českému národu nad touto vetkou stratou. Kardinál Beran ostane v nasej pamati, ako bdti v jeho památi hrdinskí slovenskí biskupi a kňazi trpiagi spolu s ním za svoju vieru, najma biskup Vojtaššák, ktorého často spomtnal s vetkou úctou a láskou. Slovenský otec biskup Pavel Hnilica ★ ★ ★ Cestou od mrtvého těla pana kardinála papež Pavel pronesl několik slov k alumnům Nepomu- cena. Vyjádřil jim svůj smutek nad smrtí tohoto vyznavače, smutek, který je však prozařován křesťanskou nadějí ve zmrtvýchvstání. Svatý Otec dal bohoslovcům, od nichž, jak řekl, dnešní doba Žádá ty nejvyšší ctnosti, kardinála Berana za zářný příklad. » Byl to velký kněz Kristův,« řekl, » který je pro vás příkladem. Tak je třeba žít. Jsem poprvé ve vaší koleji, a je to smutné, že je to při této příležitosti, ale mohu vás ujistit, že vaše vlast je mi drahá a že se modlím za tu krásnou zemi, jež se jmenuje Československo. « ★ ★ ★ Vedle referátu o pohřbu vatikánský L ’Osserva- tore Romano přinesl zvláštní vzpomínku na kardinála Berana. Vyzdvihuje příkladnou důslednost, s níž kardinál Beran po celý svůj život podával svědectví své křesťanské víře. Článek začíná úryvkem z listu, který papež Jan poslal kardinálu Beranovi k 50. výročí jeho kněžského svěcení. Výročí připadalo na 10. červen 1961; list byl datován už 30. května, ale protože nebylo možné ho doručit — kard. Beran byl tehdy internován na neznámém místě — byl uveřejněn 6. července. Jan X X III. psal arcibiskupu Beranovi: »N echť tě sílí vědomí, les jednal správně. Do nynější situace tě nepřivedl žádný přečin, nýbrž tvoje statečnost. Nebude nadarmo a bez užitku nečinnost a utrpení, k němuž tě donutili, nespravedlnost, kterou trpíš, nezasloužený trest, který na tebe uvalili. Pšeničné zrno se sice rozpadne v zemi, ale pak vydá klas a dozraje ve zlatou žeň.« A vatikánský deník končí: »N e připomínáme to vše, abychom se vraceli k nespravedlnostem, jichž kardinál Beran byl obětí; ale aby zůstala světu uchována památka na jeho věrnost kněžskému povolání a biskupskému úkolu; bylo to pevné svědectví, podávané s pokorou a důstojností, s všední denní hrdinností, zbavené jakékoliv okázalosti a divadelnosti. « Bezduché tělesné pozůstatky byly oděny v biskupská roucha a vystaveny v sále koleje. 18. května večer se konal oficiální obřad uložení do rakve. Nejdříve byl čten latinský kardinálův životopis; pergamen byl vsunut do cínového pouzdra a uložen do cínové rakve spolu s biskupskou mitrou. Rakev byla zapečetěna a uložena do druhé dřevěné rakve. Obličej kardinálův výjimečně nebyl přikryt kalichovým velem, takže návštěvníci mohli vidět skleněným okénkem klidnou tvář zemřelého. Protokol o uložení do rakve podepsalo 12 osob: papežský hlavní ceremonář lazarista P. Hanibal Bugnini, ceremonář mons. Rossetti, slovenský biskup Pavel Hnilica, farář kostela Svatého Kříže při Flaminio- vě cestě, který byl titulárním kostelem kard. Berana, rektor koleje Nepomucena mons. Planner, oba kardinálovi sekretáři mons. Jaroslav Skarvada a dr. Karel Skalický, jezuita P. Olšr, představená komunity sester boromejek v Nepomucenu matka Bonita, zástupce bo- hoslovců ctp. Vladimír Vyhlídka, zástupce českých laiků pan Karel Weirich a předseda farní Katolické akce od Svatého kříže. Nakonec se všichni pomodlili kající žalm De profundis; předmodlíval se jugoslávský kardinál Šeper, který se právě přišel k rakvi pomodlit. Bylo by těžké vyjmenovat všechny, kdo vzdali našemu panu kardinálovi poslední hold: kardinál Ottaviani, který mluvil s naším primasem den před jeho smrtí, státní tajemník Villot, bývalý státní tajemník Ci- cognani, mons. Verolino, který byl posledním správcem pražské nunciatury v r. 1949, mons. Casaroli, který 19. února 1965 přivezl kardinála Berana z CSSR do Říma, české a slovenské řeholní sestry, které právě dlely v Římě, čeští a slovenští kněží z Říma i z domova, děti, které kard. Beran biřmoval atd. Až po smrti jsme viděli, jak byl v okolí znám. Pohřeb 21. května večer byla rakev přenesena z Nepomucena do baziliky sv. Petra k pohřebním obřadům. V krátkém průvodu, který vyšel z vedlejšího vchodu baziliky, kráčel za rakví kardinálův bratr Karel se sestrou paní Marií Kavinovou, kteří přijeli před samým uzavřením rakve, všech sedm biskupů z CSSR, americký biskup českého původu z Houstonu mons. John L. Mořkovský, biskup dr. Adolf Kindermann, někdejší profesor na pražské německé teologické fakultě a dnes světící biskup hildesheimský, a čeští a slovenští kněží i věřící. Rakev byla položena v příční lodi baziliky napravo od papežského oltáře, v kapli sv. Procesa a Martiniána, nalevo od oltáře sv. Václava, u něhož kard. Beran tolikrát sloužil mši svátou pro své krajany. Tam se den potom konaly pohřební obřady. U hlavy rakve hořela jediná velikonoční svíce, znamení vzkříšeného Krista, který je zárukou našeho vzkříšení. Svíce hořely také u oltáře sv. Václava. Zádušní mši svátou sloužil pražský biskup František Tomášek, který poslední čtyři roky řídil pražskou arcidiecézi místo nepřítomného kardinála Berana; asistovali mu čeští a slovenští bohoslovci z Nepomucena; podjáhnem byl sa- lesián P. Ladislav Dittrich ze střediska Velehrad, které kardinál Beran založil, jáhnem dp. dr. Jaroslav Pole, přisluhujícím knězem mons. dr. František Rýpar. Na předních místech po pravici a levici jsou osobnosti a hosté: 35 kardinálů, mj. Villot, Cicognani, ukrajinský Slipyj, jehož pojil s kard. Beranem osud exulanta, Ottaviani, Šeper a Willebrands; kromě biskupů, kteří už včera provázeli rakev, byli tam ještě rusínský arcibiskup Elko, substitut státního sekretariátu Benelli, dále Casaroli, sekretář Rady pro veřejné církevní záležitosti; zástupci řeholních řádů a společností; za konstantinský řád sv. Jiří, jehož byl zvěčnělý kardinál 129 [pageend5]velkokřižníkem, byl přítomen v zastoupení řádového velmistra velkokřižník Karel Schwarzenberg ; početně byli zastoupeni čeští a slovenští kněží a věřící a naši slovanšti přátelé; velké byly skupiny krajanů ze zahraničí, především ze Švýcarska, Německa a Anglie — z Londýna přišli v národních krojích a se čtyřmi prapory Sokola a Cs. obce legionářské v zahraničí; velké pozornosti se těšila delegace Společnosti pro lidská práva, která teprve nedávno jmenovala pana kardinála svým čestným členem v uznáni za jeho zásluhy v boji o zachování lidských práv ve světě a pro jeho nekompromisní postoj za protektorátu i v těžké době temna po druhé světové válce — členy této delegace byl předseda Společnosti prof. Milan Machovec, který diplom čestného členství 26. dubna kardinálovi odevzdal, generální tajemník dr. Emil Ludvík a členové předsednictva: redemptorista P. dr. Jan Blesík a dr. Rudolf Fendrych. A nesmíme zapomenout ani na vatikánský diplomatický sbor v čele s jeho děkanem, velvyslancem Kuby. Chyběl jen zástupce vlasti kardinála Berana, která ho poslala do exilu ... Po skončení mše svaté sestoupil do baziliky sv. Otec — on sám chtěl vykonat liturgický výkrop » na znamení své velké úcty a lásky k našemu kardinálovi, který zemřel daleko od své diecéze a od své vlasti a jehož život byl provázen mimořádnými zkouškami a protivenstvími, která kard. Beran snášel s nezdolnou křesťanskou statečností a odevzdaností « (L'OR). Když ukončil obřady, sv. Otec zavolal k sobě kardinálova bratra a sestru, aby ujistil je a všechny kardinálovy příbuzné svou účastí v jejich bolesti, svou hlubokou úctou k jejich bratrovi a svými modlitbami za pokoj jeho duše. Po odchodu sv. Otce se kolem rakve shromáždili čeští a slovenští krajané: krátce k nim promluvil litoměřický biskup Štěpán Trochta: neloučíme se s panem kardinálem, protože nám, kdo věříme, smrt neodnímá život, jen ho mění. — Česky se nad rakví se všemi pomodlil Odpočinutí věčné ; všichni zazpívali svatováclavský chorál a panu kardinálovi na rozloučenou československou hymnu. Modlitbu za vlast a kardinálovu oblíbenou píseň Čechy krásné, Čechy mé. To už rakev byla odvážena do krypty pod bazilikou, kde byla uložena v kapli Panny Marie della Bocciata, po boku papežů, kardinálů a dalších významných osobností. Hrob v kryptě pod bazilikou Kaple je v místech mezi hořejší sochou sv. Ondřeje a svaté Veroniky; kdo nyní sestoupí do krypty, musí požádat hlídače, aby ho pustil poněkud zpět. V další kapli je na pravé straně fresko představující oltář sv. Václava ve staré Konstantinově bazilice: český kníže je ve vévodském rouchu s praporem v ruce a jemu po boku jsou svátý Vojtěch, svátý Prokop, Karel IV. a první český kardinál pražský arcibiskup Jan Očko z Vlašimě. K hrobu byly položeny první věnce: Společnosti pro lidská práva, Norsko-čs. pomocného spolku, krajanského klubu Národ z Chicaga, příbuzných a sdružení, které organizovalo loni pouti italských katolíků k Pražskému Jezulátku. I katolíci v ČSSR doufají, že to není místo trvalého odpočinku tělesných pozůstatků kardinála Berana, že se jejich arcibiskup a primas vrátí do své katedrály do hrobky pražských arcibiskupů. Než se tak stane, všichni naši lidé, až za své návštěvy v Římě zavítají do krypty pod vatikánskou bazilikou, po modlitbě u hrobu Pia XII. a Jana XXIII. se zastaví také u hrobu svého kardinála exulanta a budou se modlit s ním a se svátým Václavem, jehož oltář není daleko, za svou vlast. Také našich krajanů v zahraničí se zpráva o smrti kardinála Berana hluboce dotkla. Duchovní správci při nejbližší vhodné příležitosti uspořádali za českého primasa zádušní bohoslužby. Tak ve Vídni v kostele na Rennwegu se konaly ve čtvrtek 29. května, v Londýně měli českou mši svátou za pana kardinála na svatodušní neděli a 7. června bylo slavné koncelebro- vané rekviem ve westminsterské katedrále; hlavním celebrantem byl v zastoupení arcibiskupa kard. Heena- na světící biskup Patrik Casey. V Los Angeles uspořádali tyto bohoslužby 30. května, kdy v USA byl národní svátek Den padlých; proto se do kostela Nejsvě- tější svátosti v Hollywoodu sešlo mimořádně mnoho lidí. KAREL VRÁNA EXPERIMENT S BOHEM (Dokončení) c) Ztroskotání ateistické etiky. » Přiznejme si upřímně — píše František Kautman (FČ 1967, str. 557, č. 4) ve svém pojednání » Existencialismus ve světle sovětské kritiky « — že etická soustava neopřená o náboženství, je stále ještě nevyřešeným problémem. V mezních situacích revolučních zvratů (sociálních, národnostních) se zpravidla sice utvoří etická soustava, působící sama ze sebe a alespoň ve svých základních normách bývá dodržována. Ale všeobecnou platnost má zpravidla právě jen v nevelkém časovém úseku revoluční situace. Jiné systémy,všelijaké volnomyšlenkář- ské » laické morálky «, » anarchistická morálka « nebo jakékoli formy ateistické morálky byly vždy spíše záležitostí úzké elity, sekty, jejíž příslušníci byli natolik pohlceni svou ideou, že z ní pro sebe více méně důsledně vyvozovali etické normy. Většina moderních společností řeší svízelnou situaci tím, že neúčinnost etických norem paralyzuje stále větším počtem norem právních státně vyžadovaných a spadajících do oblasti veřejné jurisprudence. « A ovšem do oblasti vynutitelnosti a přinutitelnosti. Proto Kautman správně podotýká (str. 558), že »otázka náboženskosti exi- stencialistické etiky není otázkou existencia- lismu, ale otázka etiky vůbec. « 130 [pageend6]Stále častěji slyšíme otázku, zda je opravdu možná skutečná etika bez ontologického a me- tafysického zakotvení v transcendentním Bohu (srov. Proměny: Karm a). Přibývá statečných lidí, kterým nic nebrání, aby se nepodívali na velké otázky člověka zpříma a aby i ze svého ateismu nevyvodili etické důsledky, třebas hrozné, děsivé a kruté. Jean Paul Sartre považuje svůj existencialismus za důsledné, logické domyšlení skutečnosti, že Bůh neexistuje. To není filosofie pohodlná. Důsledný ateista musí smazat i všechny hodnoty a vyvrátit všechny obecně platné mravní zákony. Laická, ateistická morálka si představovala svůj úkol příliš snadno a lehce: chtěla sice popřít Boha, ale přitom si ponechat alespoň něco z pevného mravního řádu, alespoň nějaké mravní normy a průpovídky, jimiž by nás mohla častovat a držet na uzdě naše pudy. Říká se často: Kam by to vedlo, kdyby neplatil žádný mravní zákon! Proto se nám stále hlásá: » Buď statečný, buď čestný, nezabíjej, nekraď, nečiň druhému to, co nechceš aby činili tobě, jednej spravedlivě a td .« W erfel ukazuje velmi vtipně a inteligentně na neudržitelnost a přímo směšnost mravních norem v nihilistických a ateistických perspektivách. » U všech všudy — píše — pročpak mám být statečný a poctivý, proč nemám činit zlé a nemám se vyhýbat odpovědnosti? Vždyť jsem jen vírem nějakých potrhlých elektronů, slepených v chuchvalec trusu, který se stejně po krátké době rozplyne nikoliv bez zápachu. Ve světovém dění nezůstane po mně ani stopy. Je to docela jedno, činíme-li dobré, či zlé; jsou to ostatně jen antropomorfní pojmy. Máli-li mít odpovědnost smysl, musejí z mého jednání vyplývat věčné následky. Co však z mého jednání vyplývá, je ubohé Nic. Svým pocitem odpovědnosti podrobuji se jen bez kritiky vyko- řisťovatelským účelům zespolečenštění, nezáleží zda kapitalisticky či socialisticky zabarveného. Mravnost je podle mého názoru — uvažuje dále ateista — jen umění prosadit svou osobu a nedostat se do kriminálu. Co pravíte, komu že mám přinášet oběti? Příštím generacím? Svým dětem? Čím zdůvodníte, smím-li se ptát, tuto humanitářskou prolhanost? Teď a tady žiji já! Šance se už nevrátí. Nikom u je nedostoupím. To s tou budoucností a s těmi dětmi je prázdná metafysika, kterou svatouškům čepuje veškerý klérus, od katolického až k marxistickému. Nenechám se ohlupoval, rozhorluje se ateista. Poněvadž všechno je nic, boj po ukojení mých pudů je jedinou skutečností. « KARD. BERAN den před smrtí uděluje v sále koleje Nepomucena požehnání spolu s kard. Ottavianim a ostatními biskupy, kteří byli přítomni vzpomínkové slavnosti k 40. výročí koleje v den svátku jejího patrona sv. Jana Nepomuckého. Podle W erfela by takto měla vypadat každá důsledná morálka, jež není zakotvena v myšlence závislosti na Bohu. Jen málokdy se dnešní člověk, i když se chlubí logickou důsledností, odváží formulovat zcela nihilisticky mravnost a zákon. Udělal to Sartre, pokouší se o to Samuel Beckett a několik málo jiných autorů. V praktickém životě se mravní anarchie a nihilismus projeví častěji; ale i tam mravní nihilista musí být velmi opatrný a chytrý, jinak skončí opravdu v kriminále. Určitá lenost, konformita, spořádanost, rodinný a státní svazek brání lidskému živočichovi vyslovit na plná ústa tyto rozvratné myšlenky. Nevylučuje se ani zbabělost nebo strach podívat se otevřenýma očima na největší životní otázku. » Je nejvýš na čase — říká W erfel — aby člověk duchovně probuzený poznal: nesmím se vyhýbat poslední otázce a zůstat slabochem na této zemi, slabochem, jenž nemá pevného stanoviska.« (77) d) Co dál? Myslím, že to byl Romano Guardini, který upozornil na radikalizaci základních etických a náboženských postojů v dnešní době, na radikální rozlišení křesťanství a světa, humanismu křesťanského a ateistického (Das Ende 131 [pageend7]der Neuzeit, str. 124-5). Experiment není ještě u konce. Nezdá se ostatně, že by jeho organizátoři chápali hloubku a šířku odpovědi, kterou dnes už dává. Nechybějí ovšem ani ti, kteří alespoň tuší, že novodobý experiment s člověkem odtrženým od Boha vede k naprostému vyvrácení veškerého etického a humánního řádu. Toto tušení samo o sobě stačí na to, aby naplnilo člověka beznadějností, smutkem, únavou, hrůzou. Co dál? Můžeme ještě věřit nebo doufat v člověka? Problémem se zabývá též Hans Sedlmayr (Verlust der Mitte 190). Sedlmayr ví, že neexistuje magická formule, kterou bychom mohli zastavit rozkladný proces humanismu. Nezoufá si však a vybízí k tomu, abychom se opět pokusili zachytit uvnitř této nové a temné situace věčný obraz člověka. » Jedině tam lze usilovat o obnovu, kde tento stav je vnímán jako nemoc, kde se jím trpí, kde se stydíme za ponížení a pád člověka a kde si téměř zoufáme.' A kde zároveň přijmeme na sebe toto utrpení a snažíme se mu dát nějaký smysl. » Tajemství tkví v tom, že bolest rodí vyšší hojivé síly« (Ernst Jünger). Naděje leží tam, kde tímto stavem se nejhlouběji trpí.« Nejvíc ovšem trpějí umělci (Verlust der Mitte 190) už proto, že jsou citlivější na tyto problémy lidské existence a protože dovedou do svých podobenství zachytit věrně a dokonale pád a ponížení člověka. » Všichni trpí tím, že Bůh je daleko nebo že je mrtvý a že člověk je ponížený« (191). Co říká k naší situaci Werfel? » Cítím se právě jako žid — píše — jménem prastarého pokrevního a bytostného příbuzenství oprávněn k tomuto názoru: svět, jenž se nazývá civilizovaný, může být vyléčen, pouze najde-li opět cestu k pravému křesťanství. Proč? — budou hartusit kostelníci světského smýšlení. Poněvadž učení Kristovo, jak musí doznat hlubší vhled, netoliko není vyčerpáno, ale sotva se tuší. Poněvadž převyšuje všechna přítomná hnutí metafysickými a etickými hodnotami o celý vesmír. Poněvadž staví neohrabané barbary realismu a posedlé interesenty v Evropě a okolí před svátý paradox: „ žij proti svým zájmům, pro Pravdu a Život. ” « ZDISLAVY Václav Ryneš — Ambrož M. Svaloš » Blažená Zdislavo, kterás po vůli rodičů vstoupila v manželský stav, s tou nadějí, že dobrými skutky získáš si zásluhy pro nebeskou vlast...« V 1. desítiletí 18. století oslavuje tímto veršem — uvedeným v překladu zvěčnělého profesora dr. J. Vašíci — anonymní skladatel k její poctě složených Malých hodinek, v Jablon- ném v Podještědí odpočívající » paní Zdisla- vu « — manželku českého šlechtice Havla, který se psal r. 1241 podle nedlouho předtím vybudovaného hradu Lemberka, r. 1249 však již používal predikátu podle severočeského (nedaleko Lemberka ležícího) Jablonného v Podještědí. Náboženská úcta této vzorné a manželky jako blahoslavenkyně byla před více než 60 lety (28. srpna 1907) schválena papežem sv. Piem X. a její hrob v nádherném kostele sv. Vavřince v Jablonném je od staletí cílem poutníků. V naší době zvláště kolem 30. května, kdy vzpomínáme její památky. O životnosti památky paní Zdislavy svědčí i v naší době uskutečňované druhé zpracování jejího života z péra univ. prof. dr. Zdeňka Kalisty. Verš Malých hodinek z r. 1709 stručně naznačuje, v čem lze vidět Zdislavin příklad dnešku, když praví, že » v manželství čistě živa byla ... « Slova hymnu jako by rozváděla, co o bezúhonném životě severočeské šlechtičny, pocházející z Moravy, zaznamenali nej starší naši zpravodajové: nedávno znovu tiskem vydaný tzv. Větší letopis býv. cisterciáckého kláštera ve Žďáru na Moravě (kolem 1300) a poněkud mladší veršovaná Česká kronika tzv. Dalimila (kolem 1314). Jestliže žďárský klášterní letopisec věnuje větší pozornost Zdislaviným nejbližším příbuzným, žijícím ve stínu kláštera, a o vzdálené Zdislavě se zmiňuje jen stručně třebaže pochvalně, odráží se ve verších tzv. Dalimila, muže střízlivého a postoje spíše světského než duchovního, velmi zřetelně mocný dojem, jímž sedmdesát let po své smrti (| 1252) působila na mladoboleslavský kraj, s nímž byl tzv. Dalimil mnohonásobnými pouty spjat, křižanovská rodačka, matka mladého Havla, Markéty a snad i Jaroslava a Zdislava z Lemberka a Jablonného. Zřetelně jako mocná divotvůrkyně (thau- maturga) vystupuje v jeho verších paní Zdislava, jejíž manžel Havel st. a syn Havel ml. 132 [pageend8]nejsou našemu kronikáři neznámi, i když se o jejich rodinných vztazích nezmiňuje. Mlčením . Dalimil pomíjí i dominikánský klášter v Jab- lonném, třebaže jeho existence je zcela spolehlivě dosvědčena právě pro rok 1252, úmrtní rok Zdislavin. Slyšme, co podle vydání B. Havránka a J. Daňhelky » D alim il« uvádí o manželce Havla st. z Jablonného, jehož nové době vylíčil dr. Zd. Kalista jako šlechtice věrného církvi i králi: » Léta ot narozenie Jezu Krista milého po tisíci po dvú stú po pětidcát druhého (1252) s v á t é h o ž i v o t a žena, paní Z d i s 1 a v a s světa snide, pro niž p r a c n ý m veliká útěcha přijde. Pět mrtvých jest boží mocí vzkřie- sila, mnoho slepých prosvítila, chromých a malomocných mnoho uzdravila a nad jinými p r a c n ý m i veliké divý činila. « M lčení o bl. Zdislavě Nejsou-li pochopitelně - středověkému kronikáři z počátku 14. století zázraky něčím cizím, je v líčení ženy svátého života, paní Zdislavy, těch nadpřirozených zásahů do přirozeného běhu světa nahromaděno víc než kde jinde v . České kronice. Možno říci, že kronikář je přímo ohromen divotvornou mocí jablonské paní, a tak zapomíná čtenáři uvést konkrétnější data o pozemském běhu jejího života a o místu posledního odpočinku, lépe řečeno, tuto znalost předpokládá. Víme-li, že Zdislavin manžel byl v polovině 13. století pánem na Jablonném, že se podle něho psal a že je k r. 1252 doložena listinně existence mužského dominikánského kláštera v tomto místě, pro něž se o století později vyskytuje označení » městys « — můžeme směle souhlasit s údajem pozdější doby, že manželka pana Havla Jablonského byla pochována v jablonském klášteře řádu kazatelů na manželově panství založeném — jistě ne bez zájmu celé rodiny, zvláště zbožné paní Zdislavy. Shora naznačený Dalimilův » předpoklad « se nesplnil, neboť do sklonku 16. století se naše historické prameny o paní Zdislavě nezmiňují, přestože — jak ještě uvidíme — v místě svého působení a pohřbu zapomenuta nebyla. Na otázku, proč kronikáři, kteří psali o českých dějinách po Dalimilovi, se o paní Zdislavě nezmiňují, je odpověď dosti snadná: nej významnějšímu z nich (ve 14. století), Při- bíkovi Pulkavovi, z něhož vycházeli i další, šlo v druhé recenzi jeho české kroniky jen o činy českých panovníků a pražských biskupů., jak to zvláště zdůraznil Fr. Palacký. Do této dějinné koncepce — odpovídající přání panovníkovu — se zřejmě nehodila ani venkovská šlechtična Karel Pokorný: Blahoslavená Zdislava — poprsí. Chrám sv. Vita v Praze na oltáři sv. Ludmily v první kapli napravo od vchodu (1921). svaté pověsti Zdislava, ale ani např. želivský opat z 12. století Gotšalk, proslavený kronikářem Jarlochem. Ve své základní práci ukázal Zd. Kalista, že uvedení dominikánů do Turnova v polovině 13. století souvisí s činností Zdislavina manžela, a nejinak tomu bylo jistě, pokud šlo o vlastní Havlovu državu — Jablonné v Podještědí. K r. 1252 doložená existence jablonského mužského dominikánského kláštera nám naznačuje toho ještě více, když si uvědomíme, že kláštery řádu kazatelů (dominikánů) byly ve své době určeny jen pro města, ať královská nebo vrchnostenská, a jen tam byly zakládány. N aznačuje totiž úmysl páně Havlův, více či méně hned uskutečňovaný, vybudovat vedle »česk é v s i« (toto označení se v sousedství Jablonného pro původní slovanskou osadu i později zachovalo) všemi náležitostmi vybavené městečko, 133 [pageend9]což — jak se zdá — se plně podařilo až pozdější vrchnosti z 2. pol. 14. století, Berkům z Dubě. Přesto již od samého počátku mělo Jablonné farní kostel (později se pro něj zcela pravděpodobně uvádí titul mariánský) s ple- bány, klášterní kostel (1539: sv. Vavřince) a naposled i nezbytný tehdy špitál s kostelem sv. Volfganga. Obdobné schéma zjišťujeme i u jiných měst a městeček 13. století, i když jsou rozdíly v řádech (jde zpravidla o mendikanty) i pokud jde o správu (časnější či pozdější) a dobu vzniku špitálu. Klášter dominikánů v Jablonném I když se první zmínka o budování jablonského dominikánského kláštera objevuje až v úmrtním Zdislavině roce, nemůže být pochyb, že přípravy trvaly déle a že do nich příznivě v posledních letech svého života zasahovala i zbožná jablonská paní Zdislava. Pohřeb manželky fundátorovy v nově budovaném klášterním chrámu byl zcela v duchu doby a není nic tak nepravděpodobného na pozdějších vývodech legendistů, že se paní Zdislava k novému klášteru připoutala i těsněji — jako dominikánská terciářka. (O členství v ženské větvi dominikánské nemohlo jít, neboť k r. 1252 je v Jablonném doložen klášter mužský.) O osudech tohoto kláštera mnoho toho nevíme, avšak ve spisech o pobělohorském sporu jablonských dominikánů o užívání Janovského lesa [Jonaswaldt] z r. 1625 [SÚA, Praha, odd. feudalismu, sign. D-33-20-3] je výtah z arcibiskupských knih (L. E., 1.13), podle něhož 21.3. 1402 bylo jablonským dominikánům k onomu lesu zřízeno užívací právo, pokud šlo o jejich potřebu. R. 1425 se stal jablonský dominikánský klášter obětí husitských válek, avšak rozptýlení mnichů netrvalo dlouho, neboť o pět let později (1430) Jarek z Pecky odkázal do Jablon- ného roční důchod na oděvy mnichů a opravu budov. V listopadu 1431 byly do Jablonného ze žitavy vráceny ukryté tam věci. O víc než století později se uvádí ve výpočtu českých dominikánských klášterů i klášter » Svatého Vavřince v Jablonné« (1539). Týž údaj je i v seznamech připojených v Hájkově české kronice (1541). O tom, že Hájek něco věděl o hrobu svaté ženy, jíž věnujeme pozornost, v jablonském klášteře, svědčí jeho stať k r. 945. Avšak v této stati náš kronikář-popleta v jednu osobu spojil manželku Havla z Lemberka z 13. století se sestrou sv. Václava, Přibyslavou z 10. století, uváděje, že ta byla prý přenesena do jablonského kláštera z » modlitebnice« pod vrchem Krutinou. Toto spletení není ovšem u Hájka ojedinělé, neboť např. » vyrobil« ze sta- roboleslavského kostela sv. Kosmy a Damiána kostel sv. Cyrila a Metoděje (915), k r. 1167 spojil vjedno údaje o Děpoldovi švihovském s údaji o Děpoldovi I. Přemyslovci, zatímco později do let 1383 a 1393 rozdělil údaje vztahující se na osobnost sv. Jana Nepomuckého. Avšak i ve své zmatečné formě je pro nás Hájkova stať k r. 945 důležitá jako doklad tradice o pochování svaté ženy v jablonském klášteře. Pro poslední desítiletí 16. století jsou příznačné některé nábožensky význačné události. R. 1588 bylo ze zřícenin starého sázavského kláštera přeneseno tělo jeho svátého zakladatele Prokopa na Pražský hrad; následujícího roku byly snahy o obnovu benediktinského kláštera ve Svatém Janě pod Skalou korunovány nalezením ostatků sv. Ivana opatem Vilémem Hifftlem. Bez ozvěny v naší vlasti nezůstalo zřejmě ani slavnostní svatořečení jednoho z prvních slovanských dominikánů, sv. Hyacinta, odpočívajícího v polském Krakově, r. 1594. Nastupující katolická reformace se na sklonku 16. století projevuje však nejen slavnostmi, ale i cílevědomou snahou o povznesení duchovenstva světského i řeholního, zvláště o reformu klášterů. I jablonský dominikánský klášter prožíval v 2. polovině 16. století své krize, ale cestu k lepšímu přináší ustanovení P. Dominika Stallhofera, rodem z Mikulova, který byl převorem r. 1594. P. Stallhofer pečoval nejen o povznesení jablonského klášterního hospodářství (SÚA, sign. SM-D-33-20-1 z 23.4.1596), ale zvláště i o oživení starých duchovních tradic svěřeného mu konventu. Zdislavin hrob Podle záznamu » Protokolu« jablonského kláštera z r. 1720 dal r. 1596 P. Stallhofer provést úpravu tamního Zdislavina hrobu (sacrum sepulchrum). Zedník dal hrob do pořádku (ma- gis accomodavit). Velmi důležitá je zpráva, že zámečník vyčistil u hrobu železné mřížoví, neboť tento údaj ukazuje, že dávný hrob fundátorovy manželky nebyl pro konvent jen hrobem řadovým, nýbrž hrobem v úctě, chráněným před zneuctěním železnou mříží, podobně jako železná mříž např. chránila v svatovítském dómu hrob r. 1393 utopeného vyšehradského kanovníka Jana z Pomuku, a to už od 15. století. Ještě např. r. 1680 pražští jezuité na Ko- šířském hřbitově tzv. » Malostranském« železnou mříží opatřili hrob svých řádových bratří 134 [pageend10]NA BOŽÍHO TĚLA Jen strunou brnklo slunce do mé cely, a rozestoupily se těsné zdi. Dnes dálky dokořán se otevřely, vzplanula za dne všechna souhvězdí. A zvony hlasem nad dech ptáků tišším se zdvihly v bouři, kterou v srdci slyším. Vzduch nad koberci květných obětin, jež z nevědomých ruček sypou děti, vře anděly jak lány kopretin s rozhořelými terči na soukvětí. A nebe věčné proudí s jásotem v chrám této chvíle, v požehnanou zem. Z té trpké brázdy stínů, vln a žalů, sám světlo v tmách, sám život na hrobě, odevzdám v ruce sluhů svých, král králů do věků září v křehké způsobě. A vše, co jest, ho velebí svou řečí jak louka vůní, zrajíc k senoseči. I hlasy lidské, které mnohý sten už nalomil, se chvalozpěvem přímí. Žilnaté ruce — žebra pod listem — rozkvetly knížečkami modlícími. A zástup lačných blažen klopýtá za chlebem, který živí dosyta... Též jsi tam kráčel. Dávno, vzpomínáš-li? Vzduch jako z hudby, záře, zvonů slit. Ty v naškrobeném líci s velkou mašlí a s šerpou přes prsa — a v očích třpyt planoucí svící, slunce, oslnění, jako bys Boha nesl na rameni. Závratné slastné, sladké břemeno! ( v zádech podpíral tě pohled matky.) Od těch dob stokrát z ramen puštěno a stokrát v slzách vyzdviženo zpátky, přilnulo bolestně a ztěžklo v kříž. O, neopusť mě, nikdy, nikdy již! O, neopusť mě, požehnaná tího, polední slunce, všudypřítomné! L ij do srdce jak zrna zrajícího krev lásky své! A ť nejde m im o mne žár stravující vše, — i tebe, tebe, ty lásko vtělená, ty věčný chlebe! Jihlava, červen, 1955 V áclav Renč koadjutorů, kteří zemřeli při ošetřování obětí řádícího tehdy moru. S úpravou starého železného mřížoví, chránícího uctívaný Zdislavin hrob, souviselo i vymalování jejího náhrobního kamene od malíře. Že se P. převor nespokojil jen s úpravou dosavadního stavu, zdá se vyplývat ze zprávy, že truhlář tehdy postavil kolem hrobu dřevěné hrazení a natřel je červenou barvou, jakož i že malíř vymaloval almužnickou tabulku (tabella eleemosynaria). Nelze-li vylučovat, že i při těchto úpravách šlo jen o obnovu starších zařízení patrně z údobí před německou reformací pocházejících a v následujícím údobí po- zanedbaných, je třeba se zvláště zamyslit, co autor záznamu rozuměl pod » almužnickou tabulkou «. Je pravděpodobné, že tato tabulka, ať již jen obnovená, či nově pořízená, měla totéž poslání, jaké měly jinde » knihy dobrodin í« (libri beneficiorum): Ukázat poutníkům divo- tvornou moc světce, k jehož hrobu přišli, a tak obměkčit jejich srdce k almužně. Připomeňme, že se v 2. pol. 14. století vedla » kniha dobrodiní« u hrobu sv. Zikmunda, mučedníka a spolupatrona země české, v dómu svatovítském na Pražském hradě a že votivní dary věřících nej různějšího druhu bývaly pravidelným příslušenstvím poutních míst. Dar Volfa Berky z Dubé k Zdislavinu hrobu v částce 15 tolarů z r. 1599 ukázal, že výzva nezůstala bez odezvy. V této souvislosti nutno si uvědomit, že berkovský vztah k Zdislavině památce neměl na přelomu 16. a 17. století jen náboženský přízvuk (pokud byli katolíci), ale že se k jablonské paní hlásili (nevíme, zda právem) jako k své předkyni. R. 1599 se o blažené paní Zdislavě, zakladatelce jablonského kláštera, kde m á i svůj hrob, zmiňuje v podání ze dne 23. března na pražského arcibiskupa Berku kadaňský děkan a farář Bartoloměj Riemer a o tři léta později přestala být věc paní Zdislavy záležitostí jen severního kouta české země a stala se věcí celé vlasti. Tento krok je spojen se jménem korunovaného básníka, svatovítského kanovníka a později probošta, mosteckého rodáka Jiřího Bertolda Pontána z Braitenberka, významného průkopníka katolické reformace na přelomu 16. a 17. století. Svatí čeští patronové Pro lepší porozumění souvislostem si povšimněme rozvoje Pontánova zájmu o českou ha- giografii, jak se jeví v jeho literárním díle: Nejdříve vyšel veršovaný životopis zakladatele premonstrátského kláštera tepelského, blah. Hroznatý (1586; další vydání 1595), šest 135 [pageend11]let nato Život sv. Ivana. Nezávisle na tom vydal r. 1590 mostecký rodák sbírku latinských hymnů ke cti Panny Marie, svátých andělů a českých zemských patronů. Z nich uvádí však Pontán jen známou šestici, jejíž úcta se v naší vlasti ustálila v 14. a 15. století: světce Víta, Václava, Vojtěcha, Zikmunda, Prokopa a Ludmilu. R. 1599 — po 9 letech — vydal Pontán českou a latinskou modlitební knihu » k přeslavným svátým dědicům « ( Spirituále Regni Bohemiae — Duchovní obveselení Koruny české) s vyobrazeními. Uvedená » šestice « byla tu již rozhojněna o dva české v té době nekanonizo- vané světce: sv. Ivana a o sv. Jana Zpovědníka (Nepomuckého). Ještě více se rozrostl sbor zemských patronů v novém vydání starší latinské sbírky z r. 1602 (Hymnorum sacrorum de BMV, de ss. angelis et ss. patronis R. Bohemiae libri třes). Vedle v závěrečné básni uváděných méně významných osobností české náboženské minulosti, vedle světců známých ze Spirituále z r. 1599, jsou tu nově proti sbírce z r. 1590 samostatné hymny ke cti sv. Cyrila a Metoděje, sv. pěti bratří mučedníků, Hroznatý a jeho sestry Vojslavy, Anežky a svaté Zdislavy. Zdislava je uváděna i v prozaickém pendantu Pontánovy básnické sbírky, v čtvrté knize jeho dějepisného díla » Bohemia p ia « — vydaného ve Frankfurtě r. 1608, kde nově přibývá do naší řady ještě Mlada Přemyslovna. Šest let poté Pontán umírá. Zamýšlíme-li se nad jednotlivými světci, jimiž Pontán rozmnožil v době předhusitské stabilizovanou » šestici « českých zemských patronů, zjišťujeme dvě skupiny: Do jedné náležejí světci, kteří již dříve byli mezi patrony někdy zařazováni, jako pět bratří mučedníků (od 13. století) a soluňští bratří (od sklonku 14. století spolupatroni Moravy). Druhou pak představují náboženské osobnosti, které se do sklonku 16. století pověsti svatosti těšily ve více či méně širším nebo užším okruhu některé domácí církevní instituce. Celková církevní obnova v potridentinské době pochopitelně působila totiž i na obnovu starších náboženských tradic těchto institucí: U sv. Jana Almužníka či Zpovědníka (Nepomuckého) šlo o okruh svatovítské kapituly, u sv. Ivana o benediktinské probošství ve Sv. Janě pod Skalou (od sklonku 16. století tam docházejí pražští poutníci), u blah. Hroznatý a Vojslavy o premonstrátské kláštery v Teplé a Chotěšově, u blah. Anežky o klášter Na Františku, u Mladý Přemyslovny o ženský benediktinský klášter sv. Jiří na Pražském hradě. Mezi tyto instituce, většinou těžko se probíjející úskalími poměrů, náleží i chudý mužský dominikánský klášter v odlehlejším Jablon- ném v Podještědí s hrobem od Dalimila (ale ne od jeho následovníků) proslavené » paní Zdislavy«. Bez významu pro Pontána patrně nebyla ani okolnost, že v letech 1592-1606 na stolci sv. Vojtěcha seděl Zbyněk Berka z Dubé, příslušník rodu, jemuž Jablonné od sklonku 14. století náleželo. Podobně jako stabilizaci šestičlenného sboru zemských patronů předcházel u jednotlivých světců delší vývoj jejich náboženské úcty (nejednou sahající téměř až ke dni mučednictví, popř. úmrtí), bylo tomu v podstatě podobně i u osob, jimiž tento sbor Pontán postupně rozmnožoval, jak ukazují jim věnované legendy, někdy starší, někdy mladší, jakož i jiné náznaky úcty. A jak to bylo s blah. Zdislavou? O té se nám do naší doby kromě uvedených stručných zmínek z přelomu 13. a 14. století v Dalimilově české kronice, popř. ve Větším žďárském letopisu, nezachovalo z následujícího 15. a zvláště 16. století nic, co by podrobněji líčilo její život a divý. Jsme v tomto směru odkázáni až na Pontána, který o ní píše — jak uvedeno — dvakrát. Nejdříve v hymnu o svaté Zdislavě, otištěném r. 1602. Pontán zde označuje tuto ženu výslovně jako světici. Zároveň ji prohlašuje za ozdobu rodu Berků z Dubé. Po slovech obecné pochvaly vypráví, že jako sedmiletá utekla se Zdislava do poustevny, aby tam vzývala Boha a tvrdě se bičovala. Modlitbou se vznášela až k extasi. Nosila hrubé šaty, živila se jen nuzně, zato byla štědrá v darech, chudým smývala špínu, léčila rány a prala šaty a také předla. Služebnictvo poučovala o utrpení Pána Ježíše a životem mu dávala příklad. Byla vdána. » Manželce svaté manžel mnohou starost ukládá často.« Aby hodnější byla nebeského Ženicha, vešla do dominikánského řádu a svým nákladem, svědectví slyšíc o životě věčném, stavěla mu klášter, snášejíc ke stavbě kamení. V předtuše smrti dává si sama postavit náhrobek ve městě Jablonném v Čechách (Jabelona). Tam je také pohřbena. Když manžel příliš truchlil její smrti, zjevila se mu v rudém rouše, slovy jej těšila a zanechala mu částečku roucha. Uzdravovala všechny, staré i mladé i kněze a křísila mrtvé, a nebylo bolesti, v níž by, dovolávána modlitbami, nepomohla. Hymnus končí vzýváním svaté Zdislavy, dlící nad hvězdami, o pomoc, a pochvalou nejsvětější Trojice. (Dokončení) 136 [pageend12]Naše povídka LUD ĚK M AŠIN C E S T A Není nic kromě nás, tenhle prostor, krychle, nebo jak tomu říkáme, stěny nebo vězení našich těl a očí, plamenů žhavých a lhavých. Je toho málo, hodně málo, netvař se tak nedůvěřivě, málo, slunce zhaslo a sviti jindy, proto ta tma v nás, černá jak inkoust, ne, černější, nesmazatelná průvodkyně mauzolea, kterým protéká krev a křičí v žalostném stroji, perpetuum mobile, které nevydrží a nakonec vybuchne, shoří jak papír a nikdo nebude hrát na loutnu, ani Nero, ten starý romantický blázen, a dodnes se o něm mluví, protože ani požár osamělosti mu nedal klid a dlažba je kluzká jak jazyk, kterým teče řeč, podivná tekutina, neřešitelná, ne, vždy. Vrať se na břeh řeky, zastav se po dlouhé pouti a oddychni si, vím řeka je plná oblud, tak groteskní a strašlivá jak barakuda, celé hejno, zuby jak pila a studené rybí oči, unu- děné bytím, a jsem s tebou a nevěřím v lásku, nebo je to jen póza, venku padají bomby a vycházejí noviny a čtu o narkotikách, které nemám a blouzním bez nich, protože přejít nelze, barakuda — řeka, vlajky a skvrny na zelené vodě, spadalé listí, ale to už bylo loni, když káceli les a našli oběšence, nevěděli kdo to byl, stejně na tom nezáleželo, bylo pozdě. Sartre má pravdu, ne nemá, má jen rozum klikatý jak silnice v horách. Bože, přece musí něco být. Petře, já řekla Bože! Co se to se mnou děje, venku svítí neony a auta a já se ptám proč, a ty mlčíš, přemýšlíš a mlčíš dál v tichu své kůže, kterou nelze svléci, třeba jako had a vyměnit za jinou, proto vše jde tak dál, jen ta kůže zůstává, světlá, hebká, špinavá, protože pod ní je tma, a když se píchneš, tak to bolí, a jaká je vlastně rakovina, babička na ní zemřela, ale já ji nedostanu, tak řekni něco, cokoliv, jen se tak nedívej jako rentgen, soudce nebo kat, Goethe se díval jinak, ale nepatří mezi nás, vysedával v Mariánských Lázních a hleděl k zemi nebo k nebi, kdoví, a měl tuberkulózu, s kterou utíkal za sluncem, kde ji hýčkal jako milenku a nemyslil na ni ve svém klobouku s prstenem na ruce jako kardinál, ale docela světský, ne, král, nakonec umřel, a co vlastně řekl, více světla, nikdo neví, snad, ale budiž, byl velký herec, milenec, tragéd, víno mi stoupá do hlavy, co jsme pili, vždyť už je ráno. Dítě, někde zvoní budíky, zvony a lidi vstávají, snad mají také problémy jako my sami se sebou, s tmou, která nás obklopuje. S tmou, která je v nás. Právě proto nevidíme světo. Škoda, že už nemáme rum, všecko v nás ubili, a sami jsme vinni, protože jsme to chtěli pro pohodlí těla a duši jsme vhodili do škopku v domnění, že se vylouhuje a že ji ráno vytáhnem čistou a svěží jak najlonovou košili, tu, kterou jsem si koupil před týdnem v Kodani, a ještě je čistá a já jsem špinavý s čistým tělem, a kdoví, jestli každý tancuje jak v křeči a dívá se do zrcadla jak Narcis, teď je to zas moderní, sukně nad kolena s tváří hodně bledou, zato však vyzývavou, každá je stejná, je mi na nic, když slyším slova tolikrát znesvěcená. Kdysi mluvil někdo poctivě a čistě a lidé ho tenkrát zabili a zabíjejí ho dnes, vytrvale, vědecky, s rozkoší tekutých mozků, my nejsme lepší, poplivali jsme všecko, co se poplivat dalo, dobyli jsme přírody, člověk poletí na měsíc a kdoví kam, ale co je nekonečno, s Marxem můžeme splachovat kachlíky jistých místností, mají moc rozumu, chacha, a srdce ztratili při zpěvu internacionály světového podvodu, a ze všech stran barevné čáry, že se v nich člověk topí, němý úžasem, otupený a potupený, mluvili o štěstí jako by se mazalo na chleba nebo aspoň na boty, ale ani to nelze, nic, široké nic jak Mississippi nebo oceán nebo cela a srdce kupodivu zůstalo přes všechny deformace. Zběhlý seminarista, pak bankovní lupič Stalin byl genius a pak největší dobrodruh a kat všech dob, to je dialektika. Hochu, začal jsi o lásce, a kde jsi teď. U vraha, který taky miloval, ale sebe a moc nad miliony zmučených, ale já unikl a jsem u tebe, a tys to nikdy nepoznala, protože jsi celý život tady ve svém skandinávském světě, tvé plavé vlasy, ale už je pozdě, kolik jsme toho vypili, říkáš Beaujolais, nebo jsme omá- méni Sartrem nebo vůní vlastních těl, zapo- menem, půjdem každý jinam, všecko je bláznivý kolotoč, srdce si jednou zapumpuje naprázdno a prásk, prásk a člověk se hroutí jak stéblo trávy v dešti nebo v tobě vybuchne rakovina a dají tě k ledu a budou tě pitvat studenou, a budeš se na ně šklebit nahá, nepřítomně a apaticky, budou tě házet do kyblí137 [pageend13]ku a spalovat, posluchači mediciny se budou dívat a budou pít mléko a pojídat rohlíky jako ve fakultní nemocnici na Karlově náměstí, a ty to nebudeš vědět, jim to bude stejně jedno, večer půjdou do kina nebo tancovat nebo se připravovat k poslednímu rigorózu, a na rakovinu si ani nevzpomenou, proč vzpomínat na nepříjemné, a sluha spláchne kachlíky, zhasne světla a půjde ke své ženě, která mu plete svetr a je něžná a tlustá a on si toho neváží. Snad tě někdo obleče a hodí do rakve, a dál už je to jen banální. Není úniku, sami sobě neuniknem, nikdy, kdyby aspoň bylo něco, čeho bychom se mohli chytit, něčeho, co vydrží až do konce a potom, jestli je vůbec nějaké potom, ale musí přece být, kde by se vzalo všechno co tu je, položená osmička v matematice mi brala vždycky dech, měla jsem chronicky dostatečnou, ale kousek nekonečna mi zůstalo, něco jako milióntina vteřiny, ale trvá to stále, cogito ergo sum, nesmysl, ten pán si věšel bulíky na nos a zapsal se do dějin, někdo to dodnes bere vážně, píše knihy a kouří fajfku, jezdí po světě a věří tomu. Cogito, ergo sum, nejdřív veliký objev, kus velikášství a samospasitelnosti, pak hoře z rozumu, iracionální rovnice jsem nedovedla a opisovala jsem, profesor mě viděl, starý dobrák, nosil brýle, kolik to bylo dioptrií? a museli jsme položit všechny příručky na podlahu a prohlížel logaritmická pravítka, měli jsme vzadu vzorce, ale já je znala, jen jsem jich nedovedla používat, později jsem zmírala nad integrálním počtem, nad mořem byli rackové, elegantní v letu, a lodi, já zápasila sama se sebou, něco mě hnalo ven, neznámo kam, a stál nade mnou jak sám Gauss, musel mít mozek jak hora, prošedivělý, utíral si zamželé brýle, jako vždy dopadla jsem stejně, trochu hudby a úniku, láska je lepší, únik je nemyslitelný, všecko mít znamená nemít nic, ale jak to udělat, to už ti nikdo neporadí v bolavém světě, jako dítě jsem upadla, babička zajo- dovala koleno a dala náplast, pláč nikdo neslyšel pro mou tvrdohlavost. Něco viselo nade mnou jako Damoklův meč, teď taky to trvá, víš, něco ... Vím, Karin, ale nemusíš se mučit tak dokonale a přesně, když jsi tak krásná, dobře fungující, jako vodovodní kohoutek, který obvykle neselže. Věřila jsem dlouho, že změna přinese klid a odpověď, ale aspoň částečnou, a tak to šlo pořád až k tobě, teď jsi ty a já a oba jsme nevidomí, pro vlastní já se nevidíme nazvájem, milujem zrcadlo i když je pokřivené, dlouho jsem si to nechtěla připustit, ale teď ano, nemůže to být alkoholem, už by mě dávno bolela hlava, jsem skoro střízlivá a je ticho, strašlivé, jako hrob kdekoliv a kdykoliv, jen červy, ti mlčí a s chutí žerou, jsi stále menší a menší a pak jen kosti, nakonec prach, země se zemí, krátká je křivka života, vystřelený šíp, který se minul s cílem, kráčíme mimo, jsme spolu, a přesto jsme jinde a jiní, a slova se trhají jako pavučina, do které pavouk obalil mouchu, přesně metodicky, jakoby podle příručky a s cynickým úšklebkem, nad jistou smrtí druhého, ani cigarety nechutnají, jsme plni nikotinu, ale vadí nám něco jiného, bláto v cestě, které nechceme obejít, protože jsme si příliš zvykli chodit v něm bosi, mírně chladí, vzrušuje, zvláštní šimrání po těle, jako když se člověk probudí ze sna, který si nepamatoval, snář nemá stejně smysl, v blátě kráčet, z hlavy to nevím, ale my kráčíme z vlastního rozhodnutí jako v rýžovém poli někde v Asii, klesáme do bažin, k čertu, copak to nemá dno? Doufali jsme, že pod bahnem je písek, beton nebo belgické krajky, nebo něco, cokoliv, co nás unese, co nás nepohltí, a chceme ven, toužíme po tom oba, neříkej, že ne, pro všechno na světě, neříkej, že ne, beton za nás nikdo neudělá, ani krajky, trvá to dlouho a jsme smutni nad rachitickou páteří a rozmrzelí hledáním. Slyšíš to ticho, Karin, a tlukoucí srdce mé a tvé, ale nohy mám jak z olova, jako bych se bál na ně postavit, budu se muset učit znovu chodit jako dítě, ale ve mně už není nic dětského, škoda, rád bych aby bylo, ale to je nenávratně pryč s domovem a kamennou zídkou kolem zahrady, kde jsem pěstoval ředkvičky, které jsem nikdy nenechal pořádně dorůst, kde moudrý kocour Robespierre ničil myší hnízda s rozkošnickým elánem, aniž znal Darwina, měl jsem ho rád, i když jsme se navzájem příliš nešetřili, Robespierra samozřejmě. Dělal dlouhé výlety do polí a lovil cokoliv i když to bylo nezákonné, ostatně neuměl číst a školní vzdělání neměl žádné, jednou jsem našel na půdě několik zakousnutých mladých zajíců položených pěkně v řadě, právem ho měl někdo zastřelit, ale byla válka a lidé nesměli mít doma zbraně, hony na škodnou se nepořádaly, zato však hony na lidi, proděravělé Šedé a zelené uniformy se hroutily v poli, ale bylo to vždy tak daleko, že se to k nám nikdy nedostalo, v biografu to vypadalo docela hrdinsky, kanóny se při každé salvě otřásaly a kolem poskakovaly uniformy v přilbách, usoudil jsem, že to kdysi byli lidé bez uniforem, ti, kteří by v civilu bez milosti zastřelili Robes- 138 [pageend14]pierra. Teď na to neměli čas, o tom nebylo pochyb, dělalo mi to radost, dospělí by tehdy byli řekli, že ze mne vyrůstá zvrhlý cynik, ale já myslil na Robespierrovu bezpečnost a válka byla pro mne dlouho jen napínavá kulisa. Nad námi lítala letadla, ukazovali jsme si na ně a počítali je, padaly bomby, ale jinde, a to bylo daleko a lidé si myslili, že jich se to netýká, protože se domnívali, že to právem patří těm druhým, ale ti druzí byli jen jako já, jako Robespierre, jako my všichni. Nakonec přišli s povozy taženými vyhublými koňmi, jejichž obrovské oči mluvily o hrůze mnoha- setkilometrového pochodu, matrace ve škole sotva stačily a lidé říkali dobře jim tak, zaslouží si to, tehdy jsem ještě nevěděl, co je to kolektivní jásot nad bolestí druhých, krutá hysterie oka za oko mnou nikdy nepronikla, mysli jsem si, že slunce svítí pro všechny stejně, ale zřejmě se dopouštělo chyby, protože jedni se pokoušeli usilovně, aby na druhé přestalo definitivně svítit. Po dlouhé a strastiplné námaze se jedněm podařilo spustit závoj tmy a zimy na druhé. Nastalo divoké jásání, přišli jiné uniformy, já nechodil do školy a žil jsem volně jak náš kocour, pozoroval jsem ulice a zdi, které byly stále stejné, a lidi, kteří dnes křičeli něco jiného než včera, mluvili o humanismu, nevěděl jsem, co to je, pracně jsem si to tehdy vyhledal v naučném slovníku a rázem jsem poznal, že opravdu o něm jen mluví. Těm druhým nechali jen šátek, aby měli do čeho plakat, pomstu zaměnili za právo a spravedlnost. A čas plynul nezadržitelně, já jsem dorůstal ve světě zvrácených hodnot a poznal jsem, že lidský život mnoho neznamená. Naučil jsem se pokrytectví, dík školní výchově, kantoři sloužili ochotně a dobře všem režimům, na otázky z dějin jsem zásadně odpovídal správně, tak jak to stálo v nejnovějším vydání učebnic, byli jsme mládež nová, předvoj nové budoucnosti, šťastného života, projevy a plakáty, slibovali všechno, proč ne, je to vždy nejsnadnější a dávno bezpečně vyzkoušené, nevěděli, že lidský mozek se nedá oblíknout do uniformy, proto se někteří z nás vzbouřili a pokusili se prostřílet ze sterilní kazajky uniformity, někteří to zaplatili životem, mnozí kriminálem, někteří se dostali ven. Nikdy jsem ti o tom nevyprávěl, nevím co mi to napadlo, že o tom zrovna teď mluvím, je to podivné a plave to v mlžném závoji, uniformy ji zastřelily, víš Zuzanu, už je to dávno, nevím ani kde odpočívá, už dávno splynula zem se zemí, její němé překvapené a zaskočené oči mě stále provázejí, nosím je s sebou v sobě, měl jsem ji rád, miloval jsem ji, obětovala pro mne všechno, slyšíš všechno, tenkrát jsem věděl, co je láska, potůček čisté vody v lesní tišině, ach, to bylo kdysi, dnes už jen bahnitý močál beze dna, kde člověk klesá stále hlouběji a hlouběji, Karin, pochop to, i ty přece musíš mít za sebou podobné okamžiky, které navždy zavazují. Příliš se zatěžuješ podivným balastem, do minulosti se nikdy nemůžeš vrátit a mrtvé nemůžeš přivolat, ani Robespierra, ani Zuzanu. Žijme dnešku a zítřku, ne dál, člověk se nesmí dívat v příliš dlouhé perspektivě, přináší to jen zklamání, jen nevím, proč jsme tak zoufalí a ztracení, když máme všechno, dej mi cigaretu. Hm, vůbec mi nechutná, proč mi nechutná, řekla a rozplakala se. Pila jsi nad míru, Karin, oba jsme přiliš pili, protože jsme chtěli zaplnit prázdno vlastního nitra, a neradi si teď připouštíme, že se nám to nepodařilo, a že se nám to nikdy nepodaří, budeme-li se o to pokoušet tímto způsobem. Víš, moc jsem přemýšlel, moc, Karin. Ale je ještě cesta, jedna, jediná my však už nemáme odvahu po ní kráčet, i když je rovná a přímá, slyšíš v dáli zvony? Teď se jejich hlas blíží a zesiluje, probuzené ticho nedělního jitra. Vzlykot se změnil v konvulzi pláče. Náhle přestala a řekla tiše, Bože můj, proč jsi mě opustil, proč, proč. Její znavená tvář se zaplavila slzami, které změnily její pečlivě nalíčený obličej v tvář smutného clowna. Pojď za jejich hlasem, jestli chceš, a ty chceš, teď ses rozhodla, i já se rozhodl s konečnou platností, půjdeme za nimi pokorně a tiše a nebudem se ohlížet zpět, protože jen jediné ohlédnutí znamená návrat do prázdna, z kterého jsme si právě teď vybojovali cestu. Uslyšíme jejich hlas silněji a silněji, a mnohokrát klopýtneme a možná, že pádném tváří do bláta, třeba se nám budou smát, ale budem tvrdohlavě pokračovat, protože chceme, a kdo chce, toho nelze zastavit, tělo se může zhroutit, ale duše, motor, který nás žene vpřed, je nezha- sitelný. A jednou snad najdeme ostrov z betonu nebo z krajek nebo z růží, avšak bez bahna, ostrov, kde splyneme se zvony v tichém odevzdání pod ohromnou nekonečnou klenbou Božího odpuštění. Svět bude patřit tomu, kdo mu na tom to světě bude moci nabídnout největší naději. Teilhard de Chardin Pokrok znamená pokračovat k cíli. Jak tedy může mluvit o pokroku ten, kdo zná místo cíle jen dodatečně vymyšlené náhražky? G. Sklaw 139 [pageend15]rozhledy BYL PRVNÍ MAJ roku šedesátého osmého, kdy Václavským náměstím šel volně průvod jásajícího lidu a z tribuny, na níž stáli Dubček, Kriegel, Smrkovský, Svoboda a Černík, se rozvinul rozhovor s pochodujícími. » Byl to krásný První máj, « řekl Dubček Svobodovi. » A takových bude víc. « Bohužel nebylo. V Praze ani v druhých městech průvod vůbec nebyl, oslavy se konaly v uzavřených místnostech nebo tak, aby se přístup, přítomní i ovzduší daly kontrolovat. V Brně mluvil předseda federální vlády Oldřich Černík, v Ostravě dr. Peter Colotka, ve Znojmě Josef Špaček, dr. Císař v Ústí n. L., v Sokolově Josef Smrkovský, v Plzni Karel Poláček atd. Poláček slíbil, že v nej- kratší době bude připraven sjezd strany a budou uskutečněny demokratické volby do všech státních orgánů. Méně obav z případných protestních manifestací měli na Slovensku, kde se tradiční průvody .konaly; v Bratislavě mluvil Husák: je třeba zlepšit vztahy se Sovětským svazem a ostatními socialistickými zeměmi, produktivní klidnou prací dojít k vnitřní stabilizaci, která dovolí vyřešit ostatní problémy; a zase ujišťoval, že nedovolí návrat k padesátým letům, že vyřeší hospodářské problémy a tím si získá důvěru lidu; v první půli příštího roku že bude možné svolat sjezd KSČ, po nich sjezdy strany české a slovenské a konat všeobecné volby. Na tyto manifestace přišlo, zvlášť v českých zemích, málo lidí — západní televize ukazovala poloprázdné sály a nevyzdobené domy, nanejvýš čs. vlajkou; sovětská vlajka se objevila jen na úředních budovách, a ani tam nebyla bezpečná; následující dny ČTK řekla, že několik desítek lidí, »výtržníků«; bylo zatčeno, protože se dopustili urážky států, jež vlajky představují; RP žádalo jejich příkladné potrestání. Místo na organizované tábory veřejnost šla položit kytičku květin k pomníku sv. Václava — v odpoledních hodinách prý tam bylo na 2000 lidí, policie je kordonem vzdálila, zatímco lidé na ni křičeli: »Gestapo!«; v okolních ulicích jezdily obrněné vozy — , k hrobu Jana Palacha a na hřbitov do Lán, kde jsou pochováni Masarykové. K soše K. H. Máchy na Petříně byl přístup zahrazen policií. Aby se předešly výtržnosti, policie už dva dny před Prvním májem vykonala rozsáhlou bezpečnostní akci na území celé republiky; zatčení zdá se byli opravdu živly kriminální, které se předchozími amnestiemi dostaly na svobodu. 9. květen Podobně skromné byly oslavy 24. výročí osvobození republiky 9. května: opět bylo vyvěšeno jen velmi málo sovětských vlajek, třebas veřejnost k tomu byla několikrát vyzývána. V předvečer výročního dne Svoboda, Husák, Černík, Štrou- gal a Sadovský navštívili jednu skupinu sovětských vojsk » dočasně dislokovanou na našem území«; Svobodova řeč — v níž děkoval sovětským vojákům za osvobození a ujišťoval nezru- šitelným přátelstvím se Sovětským svazem, ale nedotkl se 21. srpna m. r., — nebyla uveřejněna v čs. tisku, jen v sovětském. V Praze na slavnostním shromáždění příslušníků federálního ministerstva vnitra mluvil ministr Pelnář; ve Sjezdovém paláci, na oslavě pořádané Svazem čs.-sov. přátelství, člen předsednictva ÚV KSČ Jan Piller a sovětský velvyslanec Červoněnko. Oslavy výročí osvobození přinesly přece jen jednu radostnou věc: přestaly vycházet »Zprávy«, které tiskli v Moskvě a jejichž zastavení marně žádal Dubček a jiní vedoucí. Dojem normálnosti oslav 9. května mělo dát v Plzni vztyčení vlajek všech čtyř spojeneckých států, které bojovaly vedle sebe za druhé světové války; došlo však k proamerickým manifestacím a asi 19 osob bylo zatčeno. Dubček předsedou FS Když 17. dubna padl Alexander Dubček jako první tajemník KSČ, byl navržen za předsedu Federálního shromáždění na místo dr. Petra Co- lotky. K této volbě se obě větve shromáždění sešly 28. dubna. V Sněmovně lidu z 245 platných hlasovacích lístků Dubček dostal 184 hlasů, 61 bylo proti; šest poslanců se hlasování zdrželo; v Sněmovně národů bylo pro Dubčeka 122 hlasů, proti sedm, jeden poslanec se hlasování zdržel. Zmínky zasluhuje, že týž den RP uveřejnilo kritiku Dub- čekovy dřívější politiky, že měla málo společného s opravdovým marxismem-leninismem. Dubček jako předseda Federálního shromáždění je sice druhá osoba po presidentovi, ale ve skutečnosti je odsunut na vedlejší kolej a svou další důvěru u Sovětů si pozvolna a těžko vysluhuje projevy, které mnohdy jsou v rozporu s tím, co říkal loni. Husák versus Dubček? V souvislosti se vstupem Dubčekovým do nové funkce se na Západě objevily dohady o pozadí, které mělo vliv na to, aby odešel z funkce prvního tajemníka KSČ. Byl tu především nátlak sovětských vojsk, která měla rozkaz střílet, budou-li napadena: » Buď si sami uděláte pořádek, nebo ho uděláme m y,« řekl prý Grečko k čs. vedoucím; a druhý zákrok by byl daleko lépe organizován než první. Za druhé: existovalo opravdu spiknutí čs. generálů, vychovaných za války v Sov. svazu; potvrzuje to servilnost, s jakou okamžitě přijeli vítat Grečka, ještě dříve než Grečko šel navštívit presidenta Svobodu. A konečně: Slovensko a zvláště Bratislava prý byly rozhodně proti Dubčekovi a Smrkovskému; Husák už týden před zasedáním ÚV nezakrytě napadl dřívější vedení a Dubčeka obvinil ze slabosti. Přece jen i stoupenci Dubčekovi považovali Husáka za menší zlo, postavili se za něho, když jim slíbil, že je nebude znepokojovat za to, co řekli a vůbec co se stalo v souvislosti se srpnem 1968, a když viděli, že druhá strana chce protlačit kandidáty, kteří jim jsou naprosto nepřijatelní: Bilak, Štrougal, Lenárt. Za140 [pageend16]sedání ÚV bylo proto poměrně krátké; Husák byl přijat téměř jednomyslně a o smýšlení členů ÚV podalo obraz tajné hlasování do nového předsednictva: Husák dostal jen pět hlasů proti, Dubček 38, Štrougal 39 a Bilak dokonce 64, tj. celá jedna třetina ÚV byla proti němu. Proti změnám prý mluvili Miková a Kosík a žádali, aby do předsednictva byl znovu přijat Smrkovský; on sám však to odmítl. Vůbec podle názoru pozorovatelů situace v KSČ a také v ÚV není vyjasněná. Zvolením dr. Gustava Husáka za prvního tajemníka KSČ se uvolnilo místo prvního tajemníka Komunistické strany Slovenska; první zasedání jejího ÚV hned po skončení pražského zasedání věc nevyřešilo. Až 4. května, na druhém zasedání byl tajným hlasováním zvolen dr. Štefan Sadovský, dosavadní předseda slovenské vlády. Jeho nástupcem se stal dr. Peter Colotka, který ustoupil Dub- čekovi jako předseda Federálního shromáždění, třebas byl původně navržen za prvního místopředsedu vlády federální. Také v Bratislavě byl zdá se hlavní protikandidát Sadovského Vasil Bilak; i tentokrát Husák zvitězil. V proslovu Husák podal obraz vnitřní politické situace a přehled své práce od srpna: linie, kterou KSS sledovala, byla správná, musí nastat v celé KSČ. Útočil na pracovníky ve sdělovacích prostředcích, kteří se stále stavějí proti dubnovým rozhodnutím; připustil, že zejména v českých zemích existuje ještě napětí; naléhal na sjednocení komunistů na principiální bázi stranických programů; KSČ musí být uznávána za vedoucí sílu čs. společnosti, ale nebude se vnucovat, členové strany nebudou mít privilegované postavení. Vtok proti sdělovacím prostředkům Týdny koncem dubna a v květnu byly ve znamení útoků proti sdělovacím prostředkům: tisku, rozhlasu a televizi. Snad nebylo řeči Husákovy nebo zvláště Štrougalovy, aby v ní nebyly odstavce proti novinářům, i komunistům, kteří » dlouhé měsíce porušují zásadu novinářské etiky a zásadní povinnosti strany« (Štrougal, 20. května), kteří » se nedostatečně prosazují a neangažují se v politickém boji s pravicovými protisocialistickými a protisovětskými silami« (ČTK 6.5.). Kdežto Rudé právo za jediný týden vlády svého nového redaktora Jiřího Smrčiny našlo znovu mluvu éry Novotného, jiným deníkům a časopisům to trvalo déle, nebo ji našly, až když dostaly nové redaktory. Západní tisk vypočítal do 25. května výměnu sedmnácti redaktorů: v Práci, Mladé frontě, ostravské Nové Svobodě a jiných časopisech; do Květů se vrátil smutně proslulý Jan Zelenka, který na podzim r. 1968 přijal redigování Literárních novin. Práce ještě 26. dubna osvědčuje svou věrnost linii Dubčekově a uveřejňuje rezoluci kovodělníků. byť notně cenzurovanou, v níž se vyslovuje pro svobodu tisku, pro akční program z března 1968 a proti paušálnímu obviňování z anti- socialismu a antisovětismu; a 6. května uveřejňuje rozhovor s dr. Vladimírem Klokočkou z ČNR, který se stavěl proti volební listině s jédnotnou VELEHRAD u Uherského Hradiště, dědic staromo- ravského Velehradu, kam r. 863 přišli svati bratři Cyril a Metoděj na pozvání knížete Rastislava a kde byl r. 885 pochován Metoděj. — V letošním jubilejním roce smrti sv. Cyrila je Velehrad cílem tisíců poutníků z českých i slovenských zemí, zvláštní poutě organizují farnosti i celé diecéze, jako např. brněnská 22. června. Vrcholem bude 5. červenec; jako před lety desetitisíce budou jedněmi ústy a jedním srdcem zpívat: » A ten poklad tisíc let již máme, ó, kéž jej i věrné zachováme ...« Velehradem nás, českých katolíků v zahraničí, bude Řím. Za dnů své pouti 18.-25. července se v duchu spojíme se svými krajany doma a společně se budeme modlit za uchování cyrilometodějské víry v našem národě. kandidátkou. Kulturní redakce RP prý celá odešla pro nesouhlas s novou redakcí. Redaktor RP Smr- čina přiznal, že dostal mnoho dopisů, v nichž čtenáři protestovali proti sovětskému imperialismu a proti primitivnosti sovětského národa, který užívá tanků, aby udusil touhu po svobodě; Smr- čina to nazývá dezorientací veřejného mínění. Některé časopisy zaplatily neochotu přijmout nově pokyny úplným nebo dočasným zastavením; tak slovenský Kultumý život hned po svém prvním čísle byl zastaven na dva měsíce; prý nedodržel koncepci, kterou navrhl vydavatel a kterou Slovenský úřad pro tisk a informace schválil; v prvním čísle měl anketu » Co očekávám od KŽ « — Jiří Šotola prorocky odpověděl: » Že i nadále bude mít těžkosti s úřady.« Reportér, Listy a snad i Zítřek přestanou vycházet koncem května, protože jejich redakční kruh nepřijal předběžnou cenzuru; opatření byla učiněna také proti Světu v obrazech a My 1969; Studentským listům byla oznámeno, že jejich registrace pozbývá platnosti. 141 [pageend17]17. května přineslo RP prohlášení víc než 120 novinářů, kteří se distancují od svého oficiálního Svazu a staví se bezvýhradně za dubnová usnesení. Druhá bašta odporu proti nové linii strany je mezi studenty a kulturními pracovníky. Parlament českých studentů v Olomouci nepřijal návrh připojit se k Národní frontě a tím se stal ilegální organizací; ČSAV vyslovila svou solidaritu se Smrkovským a Dubčekem a předběžnou cenzuru nazvala neslučitelnou se základními principy socialismu a žádala její zrušení. 13. května bylo též oznámeno, že v zahraničí je 550 pracovníků ČSAV, z nich asi 70 oznámilo své rozhodnutí nevrátit se do vlasti. » Pohyb ce n « Velkou ranou novému vedení bylo zdražení, které bylo ohlášeno k 14. květnu; u některého zboží, jako nábytku, elektrických věcí, kávy, cigaret, importovaných věcí a látek ceny stouply až o 58%; a zdražování není konec, druhý » posun cen «, samozřejmě nahoru, přijde v létě, a to u poplatků za rozhlas a televizi a v jízdném na železnicích a ve společném stravování. Zdražení prý tvoří součást celkové ekonomické reformy a konsolidačních opatření; je pravda, že se očekávalo, přece jen znamenalo velký otřes a další snížení obliby nových vedoucích a vůbec komunistické strany. Tím si vysvětlíme velký odchod členů ze strany, některé základní organizace prý ztratily až 50% svých členů; lidé se vymlouvají na zdravotní a rodinné důvody, odchodem chtějí protestovat proti zásahům do vnitřních stranických záležitostí. Z Večerní Prahy 12. května se dovídáme, že za první čtvrtletí KSČ přijala 4035 nových členů, je to nejméně od r. 1952; stav členů se snížil o 21 050 za uplynulé tři měsíce, tedy víc než za celý loňský rok; bylo vyloučeno nebo zrušeno členství u 12 369 členů, nejvíc od r. 1955. K 1. dubnu měla KSČ 1 656 567 členů — tolik měla v r. 1961. Jedním z důvodů poklesu obliby strany byly jistě také nucené demise řady krajských a okresních sekretářů a funkcionářů; na veřejnost pronikla demise, samozřejmě přijatá, českobudějovického Jana Duby a moravských Alfréda Černého a dokonce i Josefa Špačka, velkého Dubčekova spojence a bývalého člena předsednictva ÚV KSČ. Jak bude dál? Situace v ČSSR je tedy v půli května nevyjasněná: konzervativní síly pod vedením Štrougala víc a více vystupují do popředí; proti nim stojí kulturní pracovníci, studenti a také část dělnictva, které loni ochutnalo svobody a kterému se po ní nyní stýská; např. dělníci z ČKD v Praze děkovali Dubčekovi za » krásné jaro 1968 « a jiní prý nedovolili, aby se u nich konalo zasedání Spolku čs.-sovětského přátelství. Těžká je za této situace pozice Husákova: hledal pochopení a pomoc v Budapešti, Varšavě a především v Moskvě: vysvětloval tam, že jen poskytnutím půjčky a odsunutím aspoň části sovětských vojsk může zlomit nepřátelství, s nímž se doma setkává on i Sovětský svaz. Pochopí to v Moskvě? Nebo se už považují za dost silné a s pomocí štrougala, Bilaka atd. chtějí udělat další krok a defenestrovat i Husáka? Anebo počkají až po konferenci komunistických stran, na níž právě CSSR bude nepříjemným bodem diskusí? Zasedání ÚV 29.-30. května skončilo velkou čistkou v jeho řadách a důrazným napomenutím všem členům. Z ÚV byli vyloučeni: Ota Šik, protože svým vystupováním v zahraničí po srpnu poškodil zájmy státu; František Kriegel, do srpna předseda NF, a František Vodsloň, protože v říjnu hlasovali proti dohodě o » dočasném« pobytu sovětských vojsk na čs. územi — Kriegel byl vyloučen také ze strany, místo sebekritiky prý pronesl věci, které se neshodují se socialismem; filosof Karel Kosík a spisovatelé Karel Pavlištík a František Pavlíček, protože podepsali manifest »2000 slov « a odmítli sebekritiku; rektorovi prof. Oldřichovi Starému, Martinu Vaculíkovi a Janu Gočárovi byla udělena jen stranické napomenutí, protože podpisu litovali. Josef Špaček a Václav Slavík byli vyloučeni ze sekretariátu ÚV KSČ. Byly vytvořeny dvě komise; jedna bude vyšetřovat činnost Milana Hubla, rektora Vysoké stranické školy a velkého reformisty, a generála Václava Prchlíka, který už před srpnem byl zbaven významného místa v armádě, protože kritizoval chování sovětského vojenského velení; a druhá má zkoumat činnost členů vlády, kteří byli v posrpnových dnech v zahraničí a tam se exponovali — myslí se tu asi hlavně na bývalého ministra zahraničí Jiřího Hájka. Rozhodnutí ÚV sdělil dělníkům v ČKD sám Husák — doprovázeli ho president Svoboda a ministerský předseda Černík. Je naprosto nutné obnovit jednotu strany na základně marxismu-le- ninismu; je nutné obnovit vedoucí úlohu komunistické strany, aťsi má sebeméně členů — a Husák tu kritizoval i vystoupení některých členů stran národně socialistické a lidové; nová opatření musí pomoci vyvést zemi z krizové situace; je nutné zlepšit vztahy se Sovětským svazem a ostatními socialistickými zeměmi. Husák nazval též ilegálními koordinační výbory mezi studentstvem, inteligencí a dělnictvem; jakákoliv diskuse o stažení sovětských vojsk je předčasná; půjde-li vše dobře, začne se o tom mluvit příští rok. Pražský rozhlas konečně vysílal výzvu ke všem komunistickým stranám, že KSČ si nepřeje, aby se v Moskvě na konferenci mluvilo o srpnové invazi; prý se jich to prostě netýká. NAARDENSKÉ HNUTÍ Téměř před 300 lety zemřel v holandském městečku Naardenu jako vyhnanec Jan Ámos Komenský (Comenius), slavný český pedagog. U jeho hrobu bylo 28. března 1969 založeno hnutí, které 142 [pageend18]si klade za úkol sjednotit m ilion Cechů a Slováků, rozptýlených po světě. N ěkteří jsou potom ky lidí, kteří ještě před vznikem Československé republiky se usadili ve Vídni nebo se z hospodářských příčin vystěhovali do Ameriky. Jiní odešli před druhou světovou válkou, aby bojovali ve spojeneckých armádách. Po roce 1945 se jich většina, přes nejistou politickou situaci, vrátila domů, kde je komunistický puč v r. 1948 přinutil odejít opět v další vlně em igrace, která trvala tém ěř dvacet let. Lidé s nasazením života odcházeli znovu nejen před hrozbou kriminálů, ale i pro hluboký odpor k bezpráví a lži, v níž nechtěli žít. Usazovali se v Něm ecku, Francii, Anglii, Spojených státech, v Austrálii atd. Československé jaro 1968 op ojilo národ kouzelnou vůní tém ěř zapom enuté svobody, v kterou už se ani nedoufalo. » L ib e rá ln í« komunisté se však marně pokoušeli přetnout pouta, která své vlasti před dvaceti lety sami nasadili: podařilo se jim jen sjednotit národ k velkém u a nebývalému nadšení, nikoli dát mu vedoucí postavu Masarykova form átu. Skutečná povaha vztahu CSSR k SSSR se odhalila brzy v celé své koloniální hrůze. Po okupaci odešly znovu desetitisíce občanů, z velké části příslušníci inteligence, kteří byli od r. 1948 nejvíce vystavováni osočování, posměchu a bezpráví komunistické byrokracie, ale také ti, kteří si uvědom ili, že naděje na svobodný život ve středoevropské kolonii jsou m arné a nechtěli už pracovat pro sovětské pány. Neodešli z opor- tunismu. Byli ochotni nasadit za svobodu své vlasti životy. Nedostali k tomu příležitost. Sto let odcházely tedy na západ z Československa nej různější skupiny lidí, spojených jen neochotou žít v nelidské společnosti a nesvobodě, ale jinak politicky i sociálně nehomogenní. Starousedlíci, kterých je většina, představují ve svých zemích především střední vrstvy a jsou tradičně křesťansky zaměřeni, ale bez zkušenosti s komunismem, se současnou skutečností ve vlasti. Ale i dvacet let je dlouhá doba, za kterou se Československo zm ěnilo — a zm ěnila se i jeh o politická struktura. Konečně poslední vlna vystěhovalců se svými čerstvým i zkušenostmi ví toho zase jen velm i m álo o životě ve svobodném světě a musí se teprve aklim atizovat. V Československu dne 21. srpna 1968 věděli všichni, a ť už byli jakéhokoli náboženského vyznání či politického přesvědčení, co se stalo, a svým chováním nečekaně a velkolepě to před světem potvrdili. K takové jednotě nem ohlo ovšem d o jít m ezi emigranty, kteří jsou organizováni v nej různějších spolcích a rozděleni vzdáleností zem ěpisnou i duševní. Při vší své dobré vůli i vlivu, který ve svých nových domovech m ají, m ohli jenom sym patizovat. Mohli by prospět víc, kdyby se spojili? Jistě. Ale jak dosáhnout jednoty? Politické rozdíly záleží především v různých názorech na to, ja k se má dosáhnout cíle. Tak odlišné postoje nelze spojit. Ale lze se velm i dobře dohodnout o cíli, který se jev í všem podobný. K dyž se zam yslím e nad československou renesancí r. 1968, je zřejm é, že Češi a Slováci vlastně na prvém m ístě nebojovali ani za socialismus, tím méně za komunismus s lidskou tváří (který se ani nenamáhali definovat), ani za nevolené liberální hrdiny, ani dokonce za vlast a národ. B ojovali za něco ještě základnějšího: za svou lidskou důstojnost, za lidská práva, po staletí odpíraná. Teprve jejich přiznání um ožňuje sociální spravedlnost, národní nezávislost, svobodný politický život. Opakovaně se dovolávali Charty lidských práv OSN. Ještě dnes je Společnost pro lidská práva organizací všech vrstev národa, kterou ani pooku- pační tlak nepotlačil. Lidská práva jsou také jasně form ulovanou koncepcí, přijím anou alespoň » de iure « všem i civilizovaným i státy světa a nepochybně svátou všem Cechům a Slovákům. Úsilí o jejich prosazení lze považovat také za smysl českých a slovenských dějin. Účastnit se tohoto procesu zrání touhy po lidských právech pak nevyžaduje žít ve vlasti. Kom enský je velkou hum anistickou postavou českých dějin, přestože byl nucen žít jako em igrant v cizině. Patřil však k národu. Jeho služba vlasti je příkladem a jeh o víra sym bolem naar- denského hnutí. Charta O SN o lidských právech je m yšlenkovou baží naardenského hnutí. B rzy se ukázalo, že tato široká koncepce a K omenského jm éno byly voleny správně. Všichni cítili, že sjednocení je velkou povinností. V několika měsících vznikají naardenské výbory v USA, Anglii, Francii, Kanadě, Austrálii, Rakousku, Švýcarsku, Něm ecku, Lucembursku, Belgii, Holandsku atd. Když se jejich zástupci poprvé v Naardenu sešli, byli dojati a šťastni. Jejich společná Deklarace je rom antická jako každý květ nadšení a citu. Budou však brzy skutečně pracovat. Tak vzniklo toto pluralitní hnutí s různým i názory, ale stejným i srdci. Chce zahrnout všechny spolky a organizace, aniž om ezuje jejich autonom ii a činnost. V ítá každého jedince, který se chce do hnutí zapojit. Hnutí se nedovolává pro sebe práv: chce sloužit. N ení to útočné sdružení, ale spíše charita nebo » trust m ozků a s rd c í«. Nem usím e být proti nikomu, víme-li přesně, pro co jsm e. Nuže, dejm e tomu, že jsou Češi a Slováci sjednoceni. K jakým činům? 1. Budou se snažit být vyslanci kultury svých zemí. Připom ínat světu je jí m inulost a současnost. Považovali by i za svou prohru, kdyby svět zapom něl na sym patie s Československem a smířil se s jeh o neštěstím jako s nutným zlem nebo s obětí za světový m ír. 2. Naardenské výbory budou sloužit jako inform ační body a centra pro Čechy a Slováky. Podle svých m ožností a ve spolupráci s existujícím i po[pageend19]mocnými organizacemi jim budou opatřovat místa, podporovat je (zvláště studenty) a ubytovat. 3. Poněvadž se domnívají, že nejlepší ochranou proti duchovní agresi je styk se světem, budou pomáhat českým a slovenským studentům, vědcům a umělcům, aby m ohli navštěvovat svobodný svět co nejčastěji. 4. Budou posílat odborné knihy a časopisy do vlasti. Ve spolupráci se SVU chtějí vyzvat světové university k založení ORBIS PICTUS L IB RARY podle názvu slavného díla Komenského. Jako projev solidarity studentů a vědců věnovaly by tyto university československým universitním a vědeckým knihovnám důležité a v ČSR těžko dostupné publikace. 5. Evropské naardenské hnutí připravuje kulturní časopis. Naardenské výbory pak bude pojit Inform ační bulletin. 6. Stále budou udržovat živou snahu o svobodnou a demokratickou Československou republiku. JEDNOTA NÁRODA A PRŮMĚRNOST V Československu nyní vycházel týdeník PO LIT IK A , který otiskoval články týkající se problémů současných i minulých. Nelze popřít, že v mnoha těch článcích je odvaha a kus pravdy. Ale má-li tento týdeník být svědectvím o nynější semknu- tosti českých politiků a novinářů s českými občany, pak do takového programu určitě nezapadl říjnový článek »M alá, ale n aše« od Františka Lukeše. Článek se zabývá historií druhé republiky. Přiznává, že po odkrojení sudetského území bylo naší republice zapotřebí svornosti a semknutosti. Ale přesto charakterizuje autor tu českou semknu- tost velm i divně. Mluví o přechodné zbytečně pro- tiněmecké náladě, která řadila fašisty po bok agrárníků a vedla k diskriminaci německých sociálních demokratů. Pranýřuje diktátorské snahy agrární strany, jež se snažila vybudovat Stranu národní jednoty. Charakterizuje tehdejší nacionalismus jako uzavřenost a malost. Odsuzuje jednání tehdejší české pravice s nej různějšími souvislostmi, např. s jazykovou očistou a div že už ne také s obnovenými snahami rehabilitovat R K Z a s upřímným kultem národní písně, jíž později arciť Kuratorium mládeže zneužilo pro své propagační účely. Vrcholem všeho je však, když pan Lukeš ve své analýze poměrů » druhé republiky « míchá pomalu do jednoho pytle nejrůznější zboží, aby se tak řeklo: údajně degenerovaný nacionalismus Gajdovy fašistické obce, preferovaný prý katolický literární okruh s Demlem a Zahradníčkem — a když předkládá v náznaku, jako by autoři zaměření Demlova a Zahradníčkova bývali v protikladu — s demokracií. Hned vedle nich staví pan Lukeš uštvaného Karla Čapka (ale kým, snad Zahradníčkem, Demlem, Lazeckým a jiným i autory?), avantgardisty, konečné nasazuje všemu korunu, když uvádí, jak lidé spojovali ve svých sympatiích Beneše a Stalina. Objektivní psychologická analýza tzv. okleštěné republiky dopadne ovšem jinak. Národní semknu- tost se plným právem obracela k české kultuře a k tradičním českým spisovatelům, jako byl Jirásek a Němcová. Historikové měli mnoho vážných důvodů, proč obraceli svůj zájem ke katolickému J. Pekaři. Zvýšená úcta k tradičním hudebníkům a výtvarníkům (Smetana, Dvořák, Mánes, Aleš) měla za úkol připomínat národu v jeho těžké hodině, že v oblasti kultury světu něco poskytl, něco, čeho si vážila kulturní cizina. Takovému úkolu nemohla posloužit levicová avantgarda. I když je pravda, jak praví jiný článek v témže časopisu, že mladí odkojení Voskovcem a Werichem stáli později na hranicích ochotni bojovat proti Něm cům. Taková tvrzení se vyjím ají demagogicky, uvážíme-li, že se pom lčuje o tom, kolik českých vlasteneckých kněží bylo v nacistickém koncentráku, kolik upřímných vlastenců riskovalo a obětovalo život za svobodu národa, i když jejich vlastenectví se upínalo, dejme tomu, k Rukopisům, a nikoli k S. K. Neumannovi, ke klasické opeře, a nikoli právě k Ježkovu jazzu nebo k socialistické avantgardě. Také dnes je česká emigrace v podobné situaci: i když je na jedné straně velm i žádoucí, aby se zapomnělo na staré národnostní rozpory, poněvadž dnes více než jindy nám musí demokraticky smýšlející Něm ec být bližší než komunisticky sm ýšlející Čech, i když duchovenstvo české emigrace jakýchkoli náboženských denominací by si rozhodně m ělo podat ruku s duchovenstvem jiných národů v odporu proti celosvětovému komunistickému diktátu, na druhé straně dnes víc než jindy je třeba udržovat mezi emigrací všechny zachované hodnoty české kultury. Není třeba stavět Karla Čapka proti Janu Zahradníčkovi, byli ovšem odlišní, ale oba svým způsobem bojovali za svobodu a za češství. A cizina dnes víc než jindy oceňuje to, čím český národ přispěl světovému umění v minulosti. Dokonce i kdybychom měli ten nejlepší český big-beat, hudba Dvořákova a Smetanova nepochybně bude hovořit k svědomí svobodných národů, i těch, kteří k sovětské agresi až zbytečně trpělivě přihlíželi, daleko působivěji než třeba popěvky Voskovce a Wericha, jakkoli jim jistě nikdo neupírá svěžest, typičnost pro určité údobí divadelní satiry u nás doma a vtip. A vy- táhneme-li, ať už obrazně nebo skutečně do boje, daleko spíše vyzvedneme standartu se svátým Václavem než se Švejkem, ač se žurnalistům u nás již opět začíná zdát svatováclavská tradice tuze nepohodlná. Ale kdo je to, kdo v národní tradici vidí malost a fašismus a kdo dnes doma proti sovětské agresi staví avantgardu? Tu avantgardu, která nepochybně své umělecké poslání měla, ale která se orientovala kosmopoliticky v době potřeby národního uvědomění, která kritizovala a často rozvracela v době potřeby skutečné národní jednoty, tu avantgardu, která sice hlásala nonkonfor- mitu, ale v kruzích mládeže často později vytvářela nenápadný diktát nové a morálně leckdy ne144 [pageend20]žádoucí konform ity (viz páskovské výstřelky, pochybné, b yť proti oficiálním u m ládežnictví působící extrém y kolem jazzové a taneční hudby, la- scivní film y apod.)? V tém že čísle Politiky přispěla bezděčně panu Lukešovi na pom oc autorka Anna Tučková, která chválí a charakterizuje novou českou m ládež v tom, že proti tradici starších generací chtěla především » m ožnosti «. To je ovšem paušální a vágní tvrzení, právě jako citově působící otázka, co nabídnem e svým synům. Co však není tak paušální ani tak vágní, je fakt, že Anna Tučková, která se dnes staví m ezi obránce současné české mládeže, je nepochybně spoluautor- kou paličské a nepravdivé, pro stalinismus kdysi agitující knihy »J a k to bylo v ú n oru «, vydané u nás brzy po únorovém kom unistickém puči. Tyto okolnosti a souvislosti nám ukazují leccos divného, ale snad se m ůžem e shodnout na jedné věci: Ceš- ství je ovšem m ožno p rojevovat různě. V em igraci není třeba přít se o oprávněnost těch a jiných uměleckých směrů. A le zatím co u nás politické doktrinářství vystřídává kulturní a m orálně často laxní avantgarda, česká em igrace si žádnou avantgardu dovolit nemůže. U nás dom a se m ládeži dnes lichotí, do značné m íry právem. N eb oť i ti vlasatí mládenci, kteří předtím nem ěli úctu k nikomu a k ničemu, kopali do sovětských tanků, jak konstatuje Pavel T igrid ve Svědectví. A l e : i když těm m ódním rebelům patří naše uznání, naše úcta patří něčemu jiném u: tomu, co český národ vytvořil v oblasti kultury a umění od dob sv. Cyrila a M etoděje až doposud. A m nohem důležitější pro náš kulturní odkaz v em igraci je např. sm ír s tradicí Jana Ám ose Kom enského, ač byl nekatolík, než sm ír s českým i beatniky, i když dnes ob jížd ějí svět a svým způsobem také dem onstrují proti sovětské agresi. M a jí svoje zásluhy. Ale česká tradice je onou pevnou zdí, o niž se musíme opřít jako M oravané kdysi o bělohorskou zeď, český program , který nás od ostatních národů kulturně odliší a současně svou hodnotou nás s nim i sblíží, ale ne tak, abychom s nim i splynuli v bezejm ennou jednotu, která bude b o jovat proti sovětskému diktátu způsobem jakým - LETNI KRAJINA Alej do modra rozběhlá někam, kde konce není tajemným kouzlem prokvetla jak řeka, když se vzpění a potom ztichne znenáhla, šeptajíc divnou báji o rúii, která odkvetla v zapomenutém háji. Omšelé zdivo hřbitova ti kyne jaksi měkce, že bys je s láskou pohladil, tak hebounce a lehce, jak doma někdy hladil jsi mamince šedé vlasy. Rozkvetlá pole zpívají a sládnou zlaté klasy. Je všade plno úsměvu a plno lásky skryté. Jen k objetí jsou rozpjatý ty ruce na kříž vbité. Zříš kolem starých Božích muk dnes divnou svatozáři, tíživá touha po lásce je vryta v Boží tváři. Rozkvetly řady kopretin a měkce tráva voní. Babička vnouče pohladí na lávce pod jabloní. Jsou slzy blízko úsměvu a poutem lásky spjaty. Pán kráčí starou alejí a seje Pokoj svátý! V. Štěch koli, ne však už specificky českým. Nebude to česká m alost ani dokonce fašismus, když se víc než jin d y obrátím e k našim tradičním hodnotám křesťanství a jeh o básníků i mluvčích. Jiří Veselý stalo se doma , v exilu a jinde ve svété VE VATIKÁNE A V ITÁLII V latinské řeči, při níž 28. dubna ohlásil 35 nových kardinálů, papež Pavel také oznámil, že v nejbližších dnech bude vydán nový Mešní řád a Římský liturgický kalendář; že dosavadní kongregace obřadů bude rozdělena na dva samostatné ústřední církevní úřady: na kongregaci pro liturgii a na kongregaci pro procesy svatořečení-, a konečně že plní přání předloňského biskupského synodu a zakládá teologickou komisi. Dva dny potom odevzdal novým kardinálům kardinálský biret; v příležitostném proslovu naznačil, že dva kardinálové, jejichž jména neohlásil, kardinálové » in pec- tore«, tajní, pocházejí ze zemí, v nichž církev nemá plnou svobodu, a závěrem jmenoval novým státním tajemníkem 631etého Francouze kard. Jean Villota, který poslední dvě léta byl arcibiskupem v Lyonu a prefektem kongregace pro kněze — po padesáti letech přichází na druhé místo ve Vatikáně kardinál neital- ského původu (posledním neitalským státním sekretářem byl kard. Merry del Val), a za druhé nepřichází z diplomatické služby, ale z praktické duchovní správy. Kard. Villot je nástupcem 861etého kardinála Jana Ci- cognaniho, kterého jmenoval státním tajemníkem ještě [pageend21]Svatý Otec s bratrem a sestrou kardinála Berana po pohřbu v bazilice sv. Petra. Provází je kardinálův osobní sekretář mons. dr. Jaroslav Škarvada. papež Jan roku 1961. — Mezi členy teologické komise najdeme např. rakouského jezuitu P. Františka Lakne- ra, z Německa P. Rahnera a dp. Ratzingera, z Polska dr. Stanislava Olejnika, ze Švýcarska dp. Urs von Bal- tasara, z Francie dominikány P. Congara a de Guilloua a jezuitu de Lubaca, z Itálie mj. titulámího biskupa Colomba, který platí za soukromého teologa sv. Otce, a z Konga mons. Tarsicia Tsibangu. — Novým kardinálům, bývalým nunciům v Itálii a ve Francii, měli podle dávného zvyku odevzdat kardinálský biret ta- mější presidentové, hlavy států; na přání Svaté stolice se však této své výsady vzdali, stejně jako hlavy státu španělského a portugalského, kteří rovněž měli tuto výsadu. Také v uplynulých týdnech se zúčastnily středečních generálních audiencí početné skupiny poutníků z českých zemí; jmenujeme alespoň skupinu sester sv. Cyrila a Metoděje z Velehradu a Krásné Lípy u Rumburka, které poutí k hrobu sv. Cyrila chtěly poděkovat Bohu za 40 let své společnosti; farníky z Horních Moštěnic, Počenic a Pačlavic, z Hradčovic a Blatničky; zaměstnance brněnského podniku Železniční stavebnictví a zaměstnance závodu Koh-i-noor z Českých Budějovic. Několikrát přijel do Říma zvláštní vlak turistů ze Slovenska; také je Pavel VI. pozdravil aspoň krátkým projevem: nabádal všechny naše krajany k věrnosti víře, k vytrvalosti a k důvěře v ochranu Boží i za nynějších těžkých okolností. Svatý Otec dále přijal v audiencích mj. generálního tajemníka OSN U Thanta s vedoucími agencí a organizací, které jsou k SN přidruženy — tato audience se konala v sále biskupského synodu a Pavlu VI. poskytla novou příležitost osvědčit své uznání pro záslužnou činnost, kterou SN konají k celistvému povznesení chudších a méně vyvinutých národů; delegaci koptské pravoslavné církve z Egypta, která byla přítomna v Benátkách oslavám 1900. výročí mučednické smrti sv. Marka; skupinu amerických pilotů z první světové války; účastníky zasedání mezinárodního ústředí charitních organizaci Caritas intemationalis — byli mezi nimi také zástupci České charity, vedení pražským světícím biskupem Kajetánem Matouškem, a Slovenské charity; národní ředitele Papežských misijních spolků; účastníky sjezdu pořádaného Evropským ústavem pro výrobu dětských hraček — v proslovu se zmínil o významu, který má pro psychický a fyzický růst dítěte hračka, a chválil pořádání Světového dne na heslo » Keep sm iling« ve prospěch trpících a chudých dětí; zástupce katolických universit a vysokoškolských učilišť, kteří se sjeli do Říma na zasedání — v proslovu hájil nutnost a oprávněnost universit řízených církevní autoritou: jsou znamením přítomnosti křesťanského myšlení v úsilí o růst kultury, katolické university mají být jakoby mostem mezi hodnotami moderní kultury a věčným poselstvím evangelia. Pavel VI. poslal soustrastný telegram indickému vicepresidentovi Girimu k smrti presidenta Husajna Za- kira. * Novým prefektem kongregace pre kněze, nástupcem kard. Villota, který byl jmenován státním sekretářem, se stal americký kardinál John Wright, dosavadní arcibiskup v Pittsburku. * Svatá stolice a Tájské království se rozhodly navázat diplomatické styky na úrovni velvyslanectví a nunciatury. * Vláda republiky Súdánu dala souhlas k tomu, aby Svatá stolice v hlavním městě Chartúmu měla svého zástupce v hodnosti apoštolského delegáta; i když tento zástupce nemá diplomatický ráz, přece jen bude pojítkem mezi tamějšími biskupy a katolíky a střediskem církve. Komise pro průzkum společnosti, rozvoje a míru » Sodepax«, kterou vytvořila papežská komise Spravedlnost a mír spolu se Světovou radou církví, dostala od fundací » Humanum « a Fordovy dar 440 000 dolarů na uskutečnění tříročního pracovního programu, jehož účelem bude koordinovat různé akce křesťanských církví na poli rozvoje, spravedlnosti a míru, hlavně v zemích třetího světa. Papežská kolej Nepomucenum pro studenty z ČSR, kteří se v Římě připravují na kněžství, vzpomínala 23. dubna čtyřicáté výročí svého posvěcení. Vykonal je tehdejší pražský arcibiskup dr. František Kordač. Pro úmrtí trnavského biskupa Lazíka a pro nemoc kardinála Berana byly zevnější oslavy odloženy. Výročí vzpomněl na hlavní svátek koleje svátého Jana Nepomuckého kardinál Alfréd Ottaviani, který byl rektorem někdejší České koleje, jejím ž je Nepomucenum pokračovatelkou. Na děkovné Te Deum a kratičkou akademii přišel také kardinál Beran. Bylo to v předvečer jeho blažené smrti. V ČESKOSLOVENSKU NÁBOŽENSKÉ ZPRÁVY Smrt kardinála Berana vyvolala také v ČSSR velký ohlas — oficiální komunistický tisk a také rozhlas jí však věnoval jen maličkou zmínku, více Svobodné slovo, Lidová demokracie, která přinesla Beranovu fotografii s článkem jednoho z jeho sekretářů, a Katolické noviny, které kardinálovi věnovaly první stránku. V den pohřbu vyzváněly v pražské arcidiecézi zvony po čtvrt hodiny; 29. května večer bylo v katedrále sv. Víta slavné koncelebrované rekviem za přítomnosti všech českých biskupů, zástupce presidenta republiky, vlády, diplomatického sboru a kulturních představitelů. U katafalku byla kardinálova busta; kardinála Berana vzpomněl biskup Tomášek, který jako apoštolský administrátor řídil arcidiecézi místo nepřítomného arcibiskupa. Podle západních zpráv chtěl brněnský biskup Skoupý celebrovat zádušní bohoslužby ve své katedrále už v neděli 18. května, ale musel je odříci, protože byl zavolán mimo město. * Pohřbu trnavského apoštolského administrátora biskupa dr. Ambrože Lazíka se zúčastnil slovenský ministr spravedlnosti dr. Felix Vašečka, zástupci obou národních ministerstev kultury, všichni čs. biskupové, několik biskupů ze zahraničí a zástupce sv. Otce mons. Cheli. Trnavskou diecézi řídí dp. Julius Gabryš. * KN ze 27. dubna uveřejňují společný pastýřský list o plodném 146 [pageend22]manželství; biskupové a ordináři se v něm stavějí za encykliku Humanae vitae a vybízejí katolické manžely k zachovávání a respektování její nauky. * Litoměřický biskup dr. Štěpán Troch ta vydal k velkonocům pastýřský list, jehož podstatnou část věnuje žalostnému stavu mnoha kostelů severočeského pohraničí; na jejich záchranu vyhlásil zvláštní sbírku. * Po takřka dvacetileté přestávce byli v arcibiskupském paláci v Olomouci promováni na doktory teologie bludovský administrátor P. Václav Medek a soběchlebský administrátor P. Jaroslav Kúřil. Promotorem byl proděkan ThDr. Boh. Zlámal, doktorské odznaky odevzdal novým doktorům ThDr. Jan Merell, děkan CMBF v Litoměřicích, jejíž je olomoucký seminář odbočkou. * 17. dubna zemřel v Přerově-Předmostí E. Josef Ku- nický, homiletický pracovník a překladatel žalmů; dále zemřeli; dpp. František Vyskočil, farář v Hartvíko- vicích; Jan Kř. Valášek, premonstrát, kdysi farář v Zábrdovicích; P. Stanislav Nekula, redemptorista z Myslibořic. R. i. p. * V roce 1968 přijalo svátost biřmování v pražské arcidiecézi 5200 biřmovanců, v litoměřické 44, v českobudějovické 2253, v brněnské diecézi 3700, v olomoucké arcidiecézi 14206 a v apoštolské administratuře Český Těšín 2197 biřmovanců.' * 20. dubna posvětil biskup Trachta ve Varnsdorfu pět nových ocelových zvonů, které darovali kostelu bratři Alfréd a Erich Ludwigovi z Meringu v NSR na památku svých rodičů, kteří jsou ve Varnsdorfu pochováni, s přáním, aby se zvony staly symbolem míru a přátelství s lidmi celého světa a nikdy nemusely zvonit na poplach. 28. dubna byla v Doubí u Karlových Varů slavnostně zahájena výstavba první čs. vesničky SOS; výkop vykonala choť presidenta paní Iréna Svobodová. Druhá vesnička se chystá v Petřvaldově, poblíž Karviné. V rozhlasovém rozhovoru pověděli, že čs. vesničky budou po mnoha stránkách mít odlišný způsob výchovy než obvyklé SOS vesničky na Západě:, děti budou vychovávány ne ženou, » matkou«, ale manželským párem; čs. vesničky mají splynout s okolím, děti by neměly mít dojem něčeho zvláštního; jejím provozovatelem bude stát, ne sdružení, které na ni začalo shromažďovat prostředky a chce ji stavět; a konečně výchovný systém nebude založen na principu katolické výchovy. Proto bylo oficiálně odmítnuto označení SOS a bude se mluvit o dětských osadách, vesničkách. * Obroda, která v čísle z 23. dubna měla odvahu vyjít s bílou stránkou, která asi neprošla cenzurou ( » Obvyklý komentář čte většina z vás asi 5 minut. Dnes vám ale doporučujeme, abyste raději 5 minut přemýšleli«), přinesla reportáž v následujícím čísle » Čeští benediktini v Itálii«, článek » Historik o Andreji Hlinkoví« a jako přílohu začala vydávat Úvod do filosofie od známého spisovatele dp. prof. Dominika Pecky. * 20. dubna vzpomněli v celé královéhradecké diecézi 100. narozenin posledního biskupa dr. Mořice Pichy, který zemřel r. 1958. Diecézi řídil plných 25 let. K 1. dubnu bylo v duchovní správě královéhradecké diecéze 268 kněží, přitom 234 farností nemá vlastního kněze; průměrný věk kněží je 56 let; v semináři má diecéze 27 bohoslovců. * V LD z 23. dubna se dovídáme o katastrofálním stavu vršovického kostela sv. Václava; jestliže nedojde tento rok k opravám, bude nutné kostel na několik let zavřít — a přitom slouží také věřícím ze Strašnic, z Malešic a Zahradního Města, píše administrátor P. Jiří Hájek. * 23. dubna se konala v brněnském domě instalace nového kanovníka dr. Aloise Michálka a kapitulního děkana dr. Vladimíra Nováčka. * LD z 23. dubna volá po zpřísnění potratového zákona; Pražský apoštolský administrátor otec biskup František Tomášek se dožívá 30. června sedmdesáti let. Srdečně blahopřejeme a vyprošujeme hojně Boží pomoci pro jeho obtížnou práci. » nad naším národem se snáší přízrak vym írání«. Za novelizaci zákona o přerušení těhotenství se bijí především Katolické noviny a Obroda; i komunisté uznávají jeho stinné stránky, ale nevědí, jak na to. * 13. dubna uvedla pěvecká skupina Poutníci v kostele božského Srdce Páně na Vinohradech poprvé českou džezovou mši od Jaroslava Hanuše. ★ V kostelíku sv. Václava v Roudníkách v severních Čechách byla na dveřích pod přemalbou z 18. století nalezena velmi cenná pozdně gotická památka: Jan Hus jako světec a po jeho boku svátý Václav. Dveře jsou zbytek původního křídlového oltáře, který byl rozebrán, protože zobrazoval » kacířský námět«. 12. dubna byly uloženy v Polešovicích u Uherského Hradiště do společného kněžského hrobu tělesné pozůstatky saleziána P. Vojtěcha Basovníka. Na kněze byl vysvěcen v Turíně 2. července 1939; působil postupně v Ostravě, Fryštáku, Brně, Praze, Mníšku pod Brdy a v Oseku u Duchcova až do' 13. dubna 1950, kdy byl spolu s ostatními spolubratry a řeholníky , internován a pak uvězněn. P. Basovník ukončil svou životní křížovou cestu v nemocnici v Jičíně 17. března 1955; bylo mu 43 let. Byl pohřben na vězeňském hřbitově ve Valdicích. Po exhumaci byly nyní tělesné po147 [pageend23]zůstatky převezeny do jeho rodiště v Polešovicích. Pohřební obřady vykonal litoměřický biskup salezián Štěpán Trochta. RŮZNÉ ZPRÁVY Třebas na jedné straně rostl tlak v dubnu i květnu, pokračovaly dál rehabilitace; zmínky zasluhuje rehabilitace kováře Tomáše Rumíška z Javorníka, který byl v lednu 1953 odsouzen k trestu smrti; rehabilitace členů Orla dr. V. Jandečky a dr. F. Boublíka, odsouzených r. 1949 na dvacet let do žaláře; rehabilitace členů Junáka dr. K. Průchy a F. Němce z Prahy, K. Grimma z Písku atd. — činnost obžalovaných že byla vyprovokována, sledována a řízena orgány ministerstva vnitra; 24 bývalým studentům z elektrotechnické fakulty bylo dovoleno pokračovat ve studiu při zaměstnání. * Průměrná mzda v loňském roku byla 1750 Kčs, píše Práce 15. dubna. * Dva výbory SNR, ústavně právní a výbor pro vnitřní věci prokuratury a spravedlnosti, navrhly, aby 29. srpen byl vyhlášen za státní svátek Slovenské socialistické republiky. 29. srpen je výroční ďen Slovenského národního povstání. ★ Dr. Borkovec, který je předsedou komise města Prahy pro cestovní ruch, řekl v rozhlasovém rozhovoru, že Praha se ještě docela nevzdala naděje, že r. 1980 uspořádá Olympiádu. * Od 15. června budou létat z Bratislavy do Splitu a Dubrovrúku caravelly; zpáteční lístek stojí 488 a 518 Kčs. * Hlubinný důl Nelson 3 v Oseku u Duchcova přestal 20. května těžit. Uhlí se tu dobývalo 86 let. Na dole Nelson se v r. 1934 stalo největší důlní neštěstí v dějinách severočeské hnědouhelné pánve, při kterém výbuchem uhelného prachu přišlo o život 142 horníků. * Za skautských dnů v Žilině, ohlášených k 50. výročí vzniku slovenského Junáka, bylo poprvé uděleno slovenské skautské vyznamenání » Řád junácké hvězdy « mj. presidentu Svobodovi, dr. Gustavu Husákovi a Alexandru Dubčekovi. * Funkce generálního prokurátora se 22. května vzdal dr. Miloš Čeřovský — jmenovaný loni v dubnu — a jeho nástupcem se stal Slovák dr. Jan Feješ, který poslední dobu působil na krajské prokuratuře v Bratislavě; v padesátých letech prý byl též obětí diskriminace pro svůj nekompromisní postoj při prosazování socialistické zákonnosti. * V roce 1968 došlo na čs. silnicích k 61881 dopravním nehodám, při nichž bylo usmrceno 2353 osob, tj. o 535 víc než v r. 1967. * 3. května vzpomněli na Bradle 50. výročí tragické smrti Milana Rastislava Stefánika; slavnostní projev pronesl místopředseda federální vlády dr. Samuel Fal- ťan; na budově předsednictva SAV v Bratislavě byla Štefánikovi odhalena bronzová pamětní deska; po 31 letech se podobizna štefánikova objevuje znovu na čs. známce — Štefánik je na ní vyobrazen ve dvou podobách: v civilu a v generálské uniformě francouzské armády. * Moskva vysílá česky od 5,30 do 9,00 hodin, od 13,00 do 14,00 a večer od 16,30 nepřetržitě až do půlnoci. 7. května referoval světový tisk o tom, že do drátů okolo čs. hranic je zase zaváděn elektrický proud. ★ Víte, co je to » socialismus s husí káží«? * Komunisté v centrále ministerstva vnitra měli 12. a 13. května konferenci, v níž negativně zhodnotili činnost generála Josefa Pavla: aktivně se podílel na deformacích v počátcích let padesátých a také jeho činnost jako ministra prý měla negativní dopad na ministerstvo. * 18. května mluvil na národním hřbitově Památníku Terezín Alexander Dubček; byla to jeho první veřejná řeč po abdikaci 17. dubna. Odsoudil revan- šistické a neonacistické tendence v NSR, ujistil 50 000 přítomných, že polednová politika trvá a volal po normalizaci. Z cizích delegací byly aplaudovány jen jugoslávská, italská a rumunská, to je ty, které odsoudily srpnovou invazi. * Jako před březnem kolovaly letáky konzervativních skupin, tak se nyní šíří letáky a » ilegální« tiskoviny z druhého křídla; nabádají komunisty, aby bojkotovali RP a Tribunu; často se objevuje heslo » Svobodu pro lid a demokracii pro stát«. * Ministr vnitra Jan Pelnář odevzdal 28. dubna předsedovi Kulturního sdružení občanů německé národnosti Herbertu Pansterovi, poslanci FS, rozhodnutí, jím ž se schvalují stanovy jejich sdružení. * V pořadu rozhlasovém » Na smluvené znamení« pověděli, že z 1581 plánovaných druhů náhradních dílů, které měla dodat SSSR, bylo splněno pouze 195 dílů, 191 dílů je pod 100% a bez jakéhokoliv plnění závazků daných smlouvou zůstává 1195 náhradních dílů. Z 243 plánovaných dílů z Maďarska nebyl k termínu dodán ani jediný. * Velké rozhořčení vzbudilo v Moskvě a také v ÚV KSC usnesení Cs. státní tělovýchovy, aby se čs. reprezentanti nezúčastnili Závodu míru; usnesení nebylo odvoláno ani po změnách v dubnu. * V Kunovicích u Uh. Hradiště absolvoval 16. dubna svůj první úspěšný let prototyp nového turbovrtulového dopravního letounu L410 Turbolet; letoun je pro 18 osob. * Venezuela a ČSSR obnovily 29. dubna diplomatické styky, které byly přerušeny před 16 lety. * Za leden a únor přijelo do CSSR 158 000 zahraničních návštěvníků, je to polovina ve srovnání s loňskem; ubylo především turistů z některých socialistických zemí, i když návštěvy ze Sov. svazu představují skoro čtyřnásobek proti loňskému roku — jsou to opravdoví turisti? Ze západních států přijelo v lednu a únoru o 7000 méně. ★ V Rabštějně u české Kamenice na Děčínsku vzpomínali 5. května obětí tajného koncentračního tábora z druhé světové války. Rabštejn byl druhým největším nacistickým koncentračním táborem pro muže v Čechách; jeho vězňové byli používáni při stavbě podzemních hal továrny na letecké součástky. KULTURNÍ ZPRÁVY » Z dobrých důvodů« rozhodla česká část Svazu čs. spisovatelů odložit svůj sjezd chystaný na polovinu června. Je to už třetí odklad. 12. června by se měl konat sjezd Svazu slovenských spisovatelů; předsedou úřadujícího předsednictva, které je pověřeno přípravou sjezdu, byl zvolen Andrej Plávka. * 5. května zemřel v Jindřichově Hradci ve věku 89 let Bohumil Bydžovský, dlouholetý profesor matematiky na Karlově universitě; a 9. května odborník v dějinách slovanských literatur Frank Wollman, profesor na universitách v Brně, Bratislavě a Praze. * 19. a 20. dubna vzpomínali v Českých Budějovicích 100. výročí založení prvního českého gymnasia v jižních Čechách. Gymnasium dostalo znovu jméno svého zakladatele biskupa Jana Valeriána Jirsíka. Na původní budově mu byla odhalena pamětní deska. Byl přítomen biskup dr. Josef Hlouch. * Dnem 1. září definitivně zaniknou dosavadní střední všeobecně vzdělávací školy; v českých zemích bude od nového školního roku 220 gymnasií čtyřročních, která budou mít větev humanitní a přírodovědnou. Provádí se i experiment s 10 sedmiletými a osmiletými gymnasii, o něž je velký zájem; na nich bylo zavedeno psychologické testování, které má » ozdravit střední školu a zabránit nezdravé feminizaci zejména na gymnasiích.« * Rektorem Karlovy university na nové funkční období byl zvolen prof. Josef Charvát; dřívější rektor prof. Oldřich Starý se těšil velké oblibě u studentů. * Jako člen americké delegace na plenárním zasedání Mezi148 [pageend24]národního výboru pro výzkum vesmíru, které se konalo v druhé půli května, přijel do Prahy kosmonaut Frank Borman, velitel posádky měsíční lodi Apollo V III, která loni o vánocích obletěla Měsíc. Zasedání se zúčastnilo na 600 badatelů z 28 zemí. * Na mezinárodním filmovém festivalu v Cannes zastupovaly čs. kinematografii dva film y: » Všichni dobří rodáci « Vojtěcha Jasného, který dostal jednu z vedlejších cen, a pak Šormův » Farářův konec« — po němž se rozvinula nečekaná debata o vztazích mezi církví a státem v ČSSR; film jedná o dobrodružství kostelníka, který vystupuje jako farář. * Před sto lety, 14. května 1869, byl ve Vídni přijat zákon o povinné školní docházce. V článku v MF napsal ministr školství české republiky, že zákon obsahoval progresivní rysy, za které bychom se nemuseli stydět ani dnes. * Koncem dubna navštívil Prahu cestou do Drážďan světoznámý francouzský spisovatel, dramatik a filosof Gabriel Marcel. Na filosofické fakultě přednášel na téma »M oje filosofická cesta«. MF v edici Váhy připravuje jeho eseje pod názvem »Nástin fenomenologie a metafysiky«. * Ústav pro jazyk český vydal 1. sešit Staročeského slovníku. Protože Slovník Gebaue- rův zůstal torzem (uvízl při jeho smrti u začátku písmene N), začíná teď Staročeský slovník vycházet - od písmene N, a až dojde k ž, teprve pak se vrátí na začátek abecedy k A. Náklad je 2000 výtisků, číslo o 56 stranách stojí 7 Kčs. Tento první sešit obsáhl hesla na - nádobie. V EXILU A JINDE VE SVĚTĚ NĚMECKO. — Na území berlínské diecéze, která leží v NDR, pracuje už 66 jáhnů-, 3. května v katedrále sv. Hedviky dostalo pověření pracovat jako stálí jáhni 21 mužů. Sbírka na katolické podniky v zemích Latinské Ameriky, konaná loni v adventě na heslo Adveniat v katolických kostelích NSR, vynesla na padesát milionů marek, je to o 2,7 % víc než před rokem. Sbírka se konala už po deváté a vynesla asi 321 milionů marek. Na zasedání Kněžské rady v Mohuči dne 19. května bylo vzpomenuto smrti kardinála Berana a přitom navrženo toto: na památku založení pražského biskupství roku 973 a že Praha byla 400 let pod mohučskou metropolí, mohučská diecéze vystaví v Praze kostel. Návrh byl jednohlasně přijat celou Radou a schválen biskupem Volkem. ■ Tradiční sjezd na heslo »N a pomoc pronásledované církvi«, který je letos konán už po devatenácté v Konigsteinu u Frankfurtu nad Mohanem, má letos ústřední téma » Neklid ve svété «. V přednáškách bude řeč o úsilí po svobodě v komunistických zemích, o maoismu a čínské revoluci, o situaci náboženství a o zákonodárství v komunistické Číně. Sjezd se koná ve dnech 23. až 27. července. ECUADOR. — Biskup z Riobamby mons. Leonidas Proaňo Villalba dal rozdělit chudým indiánským rodinám 2500 hektarů půdy, která patřila diecézi. Mons. Villalba má v úmyslu rozdat celkem 114 000 hektarů. Novým vlastníkům poskytuje též technickou a finanční pomoc. V USA bylo k r. 1968 katolíků 47 873 238; je to o 404 905 víc než před dvěma roky; církev řídí 13 428 škol základních a středních s víc než pěti miliony žáků a studentů a 297 universit a vysokoškolských kolejí s 435 717 studenty. P. dr. Adolf Pelikán padesát let knězem Duchovní správce české osady na Pacifiku, P. dr. Adolf Pelikán, kterého vidíme s dvěma svými mladými fam íky na Hod Boží velikonoční, oslaví 5. července své zlaté kněžské jubileum. Narozen 5. května 1896 v Myslibořicích nedaleko Moravských Budějovic, odešel po maturitě na třebíčském gymnasiu do kněžského semináře v Brně a v tamější katedrále na Petrově přijal 5. července 1919 kněžské svěcení. Jen krátce působil jako diecézní kněz; pak vstoupil do řádu jezuitů a po doplnění filosofických a teologických studií působil v řádových domech jako exercitátor, kazatel, redaktor časopisů »V e službách K rálovny«, »R ozsévače«, »D orostu «, spisovatel, spirituál v semináři atd. Události r. 1948 ho přiměly, aby volil cestu do exilu; působil v Londýně v CML, v Římě jako redaktor ve Vatikánském rozhlase, v Montrealu, Chathamu a nakonec zakotvil v Los Angeles, kde za jeho vedení byla založena a nadějně se rozvíjí česká duchovní osada. — Jménem čtenářů, časopisu NZ, u jehož kolébky stál, blahopřejeme P. dr. Pelikánovi k jeho jubileu kněžskému a přejeme hodně zdraví, aby i nadále mohl ještě mnoho vykonat na vinici Páně. 149 [pageend25]HOLANDSKO. — Ve dnech 26.-28. března se uskutečnilo u hrobu velkého českého exulanta Jana Ámose Komenského v Naardenu setkání tzv. naardenských skupin. Inž, M. Hruška z Holandska přivítal zástupce šesti evropských skupin a také zástupce naardenských výborů z USA prof. L. Broma, který měl pověření rovněž za Kanadu a Austrálii. Na zasedáních byly probrány a schváleny stanovy i jednací řád valného shromáždění a jednací řád předsednictva. Vrcholný orgán se bude nazávat » Naardenský výbor — Československo« a jeho sídlo až do příštího valného zasedání v jubilejním roce 1970 — tři sta let od Komenského narození — zůstane v Anglii (22, Landbroke Square, London W. 11). Byla vypracována a schválena Naar- denská deklarace a provedeny volby jak do ústředního Naardenského výboru tak i do evropského; evropský má své sídlo v Lucemburku a volně jsou mu podřízeny výbory z Anglie, Německa, Rakouska, Švýcarska, Švédská atd. Svá ústředí mají též USA a Austrálie (viz. str. 142). Předsedou ústředního výboru byl zvolen Rev. Jan Lang S. J., prvním místopředsedou dr. Andrej Slovák a generálním tajemníkem dr. Vladimír Svoboda. Kromě těchto věcných jednám byla na pořadu mše svátá v naardenském kostelíku pro katolické účastníky, návštěva radnice a Muzea Komenského, návštěva domku Anny Frankové, výlet do tulipánových zahrad a pietní vzpomínka u Komenského sochy a v jeho Mauzoleu. KANADA. — Cs. národní kanadská společnost uspořádala 3. a 4. května v Ottawě svůj 21. výroční kongres a věnovala ho slavnému emigrantovi Janu Amosů Komenskému. Promluvil o něm místopředseda Společnosti dr. Jiří Škvor. FRANCIE. — Náš krajan, úspěšný malíř Jaro Hilbert, uspořádal ve dnech 11. května až 8. června ve své vile » L ’Orangerie « ve Ville-ďAvray výstavu svých 33 olejových a 35 akvarelových maleb; motivy byly vzaty z poetické Bretaně. V SOVĚTSKÉM SVAZU pracuje víc než 500 státních rozhlasových stanic a vysílají v 67 řečech národů SSSR; programy ústřední televize se vysílají v hlavních městech 13 svazových republik a ve víc než 130 dalších sovětských městech; místo retranslačních linek začínají užívat též družic. V Moskvě bylo nedávno vybudováno nové televizní středisko, jehož unikátní věž dosahuje výšky 533 metrů. Do zahraničí Moskva vysílá v 68 řečech. BULHARSKO. — Sofijská akademie věd uspořádala 9. května slavnostní zasedání k poctě 1100. výročí smrti sv. Cyrila, zakladatele bulharského písemnictví. Promluvili ekumenický patriarcha Athenagoras, bulharský pravoslavný patriarcha Cyril a vedoucí delegace Svaté stolice remešský arcibiskup mons. Maury. Bylo přítomno na 50 představitelů pravoslavných církví; též český ministr školství prof. V. Bezdíček. KŘESŤANSKÁ AK AD EM IE M Á N A SKLADE Eystein Agnmson-Emil Walter, Lilie 600 lir Anna Achmatová, Requiem 200 lir Vladimír Boublík, Boží lid 2 000 lir Pavel Claudel, Svaté obrázky české 150 lir Jan Cep, Květnové dni 200 lir Petr Den, Světélko jen malé 300 lir Jaroslav Durych, Služebníci neužiteční, I 1500 lir Jaroslav Durych, Služebníci neužiteční, II 1500 lir František Dvomík, Svatý Václav 1 200 lir Encyklika k 1100. výročí smrti sv. Cyrila 200 lir Romano Guardini, O posvátných znameních 600 lir Jiří Hájek, Cesty po Símě 2 100 lir Vilém Hiinermann, Hořící oheň 2400 lir Jaroslav Kadlec, Svatý Prokop 1 500 lir Jiří Kavka, První sůl 450 lir Alois Krchňák, češi na basilejském sněmu 1 200 lir Fanyn Krša, Domine non sum dignus 300 lir Hans Kiing, Aby svět uvěřil 600 lir Norbert Ixihfink, Jak porozumět Písmu svátému 300 lir Jacques Maritain, Integrální humanismus 1 500 lir Felix Mikula, Záhada a tajemství 600 lir Můj první misálek 600 lir O pokroku národů 300 lir Petr Pavan, člověk a demokracie 1 500 lir Písmo svaté v obrazech 1 800 lir Ladislav Radimský, Skloňuj své jméno, exulante 900 lir Alois Rozehnal, Unfulfilled Promises Am. dol. 3,50 Římský misál 1 200 lir Se znamením kříže 3 000 lir Božena Sirková, Povídky a zkazky z Nové Guineje 600 lir Karel Skalický, Radost a naděje 2 000 lir Milada Součková, Pastorální suita 300 lir Bedřich Svatoš, Zády k světu 1 200 lir Bedřich Svatoš, Krůpěje zašlého času 900 lir Tomáš špidlík, Po tvých stezkách 1 500 lir Tomáš Špidlík, Klíč k neznámu 1200 lir Walter Trobisch, Měl jsem rád jedno děvče 600 lir Jan Zahradníček, Rouška Veroničina 600 lir Z časů nedávno zašlých 2 100 lir Zelená do života 900 lir Pavel Zelivan, Teilhard de Chardin 900 lir Život v Kristu - Katechismus pro dospělé 1 500 lir (jeden americký dolar je 600 lir) Objednávky vyřizuje: KŘESŤANSKÁ AKADEMIE, 00193 ROMA, Via della Conciliazione, 1 - Italia 150 [pageend26]p o z n á m k y Doktrinárské deformace a »V y soká škola« Vedle ilegálních Zpráv, které vydávaly sovětské okupační jednotky, a legální Tribuny se nyní i měsíčník Vysoká škola dostal brzy na půdu starých doktrinářských lži a rekvizit. úvodník Fr. Kavky » Cesta padesáti le t« (Vysoká škola č. 5, leden 1969) má několik pasáží plných kultovních nepravd, polopravd a cynismu. Všimnu si jen pasáže o Únoru a poúnorové éře na vysokých školách. I když by opravdu zasloužila uvést správnou míru i tvrzení o vysokých školách Masarykovy republiky. O poúnorové éře píše Kavka doslova : » Bylo by nespravedlivé nevidět, že vysokoškolská reforma z r. 1948/1949 přinesla řadu pozitivních prvků do transformace tradiční university středoevropského typu v nový typ vysoké školy založené na efektním organizování studia.« (0 efektním koletivním organizování poúnorového studia mluví nejlépe jeho katastrofální výsledky.) Jde však o věci daleko zásadnější. Kavka nemluví o tvrdých čistkách v Únoru na universitách a o zásazích Státní bezpečnosti nemluví již vůbec. Neví o tom, co se dělo např. na právnické a filosofické fakultě Masarykovy university v Brně? Právnická fakulta byla prakticky vylidněna zásahy tzv. akčních výborů, a to nejen v řadách studentů, ale i v profesorském sboru — a řada vysokoškoláků z filosofické fakulty byla zatčena StB v čele s předsedou Spolku posluchačů filosofie Rudolfem Osičkou. Kavka však říká pouze, že » bylo asi 10 % posluchačů vyloučeno ze studia. Bylo by nehistorické tyto výsledky generalizovat. Došlo vskutku ke zmaření dalšího vývoje mnoha talentů, sotva však lze mluvit o likvidaci výkvětu celé jedné generace. Nejenže řadě postižených bylo umožněno později studia dokončit, ale u velké části šlo vskutku o lidi studijně neproduktivní. Tam, kde došlo ke skutečným přehmatům, zjedná prováděná rehabilitace nápravu.« — Zde je celá doktri- nářská, cynická tvář Kavkova — cožpak je možno ztracených 20 let vědeckého života odbýt půl větou o rehabilitaci? Copak je možno léta strávená v koncentračních táborech — neví např. Fr. Kavka, že byli vysokoškoláci vězněni v uranových dolech v Jáchymově — takhle odbýt? Copak je možno odbýt větou, že došlo-li skutečně někde k přehmatům, že je rehabilitace napraví? Píše-li někdo historii universit, měl by se také zamyslit nad celou hrůzou, co museli prožívat studenti, za kterými docházela celá síť agentů StB po vyloučení ze studia a pod různými výhružkami je nutili ke konfidenci a udavačství. Copak Fr. Kavka opravdu neví, jak se provádělo vylučování studentů (ale i profesorů a docentů) v Únoru a v poúnorové éře — pak si ovšem klademe otázku, proč vůbec psal článek, nezná-li objektivní skutečnosti. Politické vylučování na vysokých školách bylo dvojí — dělilo se na dva stupně — a) studenty vyloučené hned po únoru 1948 akčními výbory, — b) studenty vyloučené v roce 1949 prověrkami, tzv. » demokratizací« vysokých škol. Slovo demokratizace bylo cynickým paradoxem. Smyslem vysokoškolské reformy po únoru bylo — jak přiznal Nejedlý v jednom ze svých tehdejších pravidelných rozhlasových projevů, aby dělničtí kursisté změnili třídní složení. Na konci roku 1953 tvořily nekvalifikované kádry (na řadě nových vysokých škol — z nichž mnohé již zase zanikly) téměř 50 %. Kvalifikovaní vysokoškoláci byli ve výrobě, ve vězeních nebo odešli do exilu. Neví Fr. Kavka, že byla např. v Ludwigsburku tehdy otevřena Masarykova universitní vysokoškolská kolej pro studenty, kteří museli uprchnout do exilu? Pokud se týče vyloučených stu dentů, první skupinu tvořili posluchači, kteří museli ihned po komunistickém puči opustit akademickou půdu. Akční výbor tehdy nemohl pro jejich vyloučení najít žádné právní zdůvodnění, únorová vyloučení byla jen a jen msta. Tragédie těchto vysokoškoláků byla v tom, že jim byla v pravém slova smyslu ihned pověšena na krk Státní bezpečnost, která je sledovala na každém kroku. Druhá skupina byla na tom poněkud lépe. Pro druhé vylučování, které probíhalo v daleko větším měřítku, bylo užito termínu » demokratizace«, a vylučování zdůvodňovali tím (a Kavka to opakuje), že » je nutno vyčistit vysoké školy od věčných studentů «. Ovšem věčný student se stranickými funkcemi na fakultě zůstal. Jednou by stálo za to zveřejnit, jaké otázky dávali prověřovací členové AV studentům při demokratizaci. Tato » demokratizace « se prováděla na základě předběžného kádrování, které nebylo ničím jiným než formou udavačství. Např. na brněnské filosofické fakultě bylo na tento » demokratický« způsob očisty vyloučeno 258 posluchačů. Na právnické fakultě bylo hned v únorových dnech již vyloučeno na 200 studentů, mohli bychom pokračovat čísly z Vysoké školy zemědělské až po stoprocentní vyloučení způsobené uzavřením fakult. — N ejznámější v zahraničí byla teologická fakulta v Olomouci (založena 1576), na které působili jako profesoři čtyři pozdější biskupové atd. Snad by bylo zajímavé, kdyby Fr. Kavka napsal, jak bylo naloženo se slavnou knihovnou této fakulty — i tato skutečnost patří do historie vysokého školství. Bylo by objektivní psát o diletanství, které se po únoru na fakultách rozbujelo, kdy byli za katedry posazeni lidé, kteří mnohdy neměli ani předběžné universitní vzdělání, o cen- zorních zásazích v knihovnách, o militarizaci, kdy » mírové fakulty « pořádaly manévry, o úrovni, jaké dosáhly diskuse o Stalinových » geniálních statích « o jazykovědě atd. To je jen namátkové několik problémů, které F. Kavka úmyslně či z neznalosti opominul — mrzí nás, že sympatický časopis, jakým Vysoká škola bezesporu byl, se snížil k tak neobjektivnímu článku. Dnes se dá již mluvit o padesátých letech zčásti objektivně. Fr. Kavka by udělal záslužnou práci, kdyby např. prostudoval zásahy Státní bezpečnosti v poúnorové éře na akademické půdě, kdy byla akademická svoboda pošlapaná nejhrubším způsobem. Jistě by mu k tomu pomohla objektivní vědecká práce, která vyšla na Západě z pera dr. Antonína Kratochvíla: Die komunistische Hochschulpolitik in der Tschechoslowakei, Fides- Verlag, München 1968, str. 272. Je to svědectví člověka, který na vlastní kůži prožíval únorové události na filosofické fakultě v Brně. Je to dílo, které svou bohatou dokumentací pomohlo odbourávat paušální předsudky a na Západě splnilo svou funkci. Svou objektivitu dokázal dr. Kratochvil pozitivní analýzou nového vysokoškolského zákona z března 1966 i začátku obrodného procesu. Jiří S. Svoboda čert má mnoho cukru, proto i hřích chce udělat sladký. České přísloví 151 [pageend27]d op isy • d o ta z y • od p ověd i K šestému výročí smrti papeže Jana Na italském knižním trhu se stále čas od času objevují knihy věnované nezapomenutelnému papeži Janovi; většinou jsou to vzpomínky jeho někdejšího osobního tajemníka, dnes arcibiskupa v Chieti Lorise Capovilly. Tak např. k 10. výročí ohlášení sněmu — 25. ledna 1959 — jsme se dověděli, že myšlenka svolat koncil napadla papeže Jana už pět dní potom, ce byl zvolen papežem: 5. listopadu 1958. Následující dny se o záměru radil s některými svými nej důvěrnějšími přáteli, např. se svým zpovědníkem a s donem Rossim z Assisi, svým dávným přítelem. 20. ledna 1959 to řekl státnímu sekretáři kard. Tar- dinimu, ten po kratičkém zaváhání s plánem souhlasil. Dny 21. až 24. ledna byly pro papeže Jana podle mons. Capovilly dny modlitby za to, co chtěl ohlásit; nemyslil tolik na kázání, které měl 25. ledna pronést. Ráno sloužil sám mši svátou ve své soukromé kapli. Cestou do baziliky svátého Pavla byl neobvykle zamlklý. Skončila mše svátá. V kapitulním sále pověděl svůj záměr kardinálům. Málokdo ho bral vážně. Ekumenický sněm! Vždyť předcházející, první vatikánský, ještě vlastně nebyl ukončen, a pro mnohé to byl nezdar. Svolat nový sněm bylo vnuknutí Boží. A papež Jan ve své naprosté poslušnosti hlasu Božímu se nezalekl. V tom byla jeho velikost a svatost. Asi měsíc po zvolení papežem nějaký čas myslil na to, že se vzdá pontifikátu, » kdyby páni kardinálové přišli ke mně a řekli: Nejsme spokojeni s tím, jak vykonáváš svůj úřad.« Hned však tuto myšlenku zapudil: » V tomto prvním měsíci bylo už něco vykonáno: byl položen začátek k dobré práci a něco nového se chystá.« Myslil tím na koncil. Od tohoto okamžiku mi papež Jan už nepřipadal jako » přechodný papež«, dodává mons. Ca- povilla. Jednu dobu se v Itálii mluvilo o možnosti návštěvy Chruščovovy, který by splatil návštěvu, kterou v Moskvě vykonal italský president Gronchi. Ptali se také papeže Jana, jak by se zachoval; zda by odjel do Castel Gandolfo, jak to udělal Pius XI., když do Říma přijel Hitler. » Zůstanu doma,« odpověděl papež Jan podle mons. Capovilly : » nemám důvod, proč bych měl jít pryč z Řima. A kdyby mě Chruščov — papež Jan se svou nevyčerpatelnou dobráckostí řekl » Quel buon uomo« — požádal, zda se mnou může mluvit, pak bych ho přijal. Napřed bych poslouchal, co mi chce říci, a pak bych mu se vší laskavostí řekl také, co mám na srdci. Církev dnes nehledá žádnou protekci, ale svobodu, aby mohla kázat, hlásat své evangelium. « Koncem svého pontifikátu papež Jan velmi trpěl polemikami, které se ve světě objevily, především protože přijal Chruščovova zetě Adžu- beje, a pak s ohledem na encykliku Mír na zemi. 31. května 1963 mu mons. Capo- villa z pověření lékařova měl sdělit, že mu zbývá jen pár dní života. Zprávu přijal slovy žalmu: »Zaradoval jsem se, když mi bylo řečeno: Půjdeme do domu Páně.« Když přijal svátosti, s vypětím všech sil promluvil krátce k okolostojícím: »T oto lůžko je oltář. Oltář chce oběť. Jsem připraven. Obětuji svůj život za církev, za pokračování sněmu, za mír ve světě, za jednotu křesťanů. V této své poslední hodince jsem klidný, plný důvěry, že Bůh ve svém milosrdenství mě nezavrhne. Sloužil jsem mu jako služebník nehodný a neužitečný, nic jiného jsem nehledal než pravdu, spravedlnost a lásku; podle slov evangelia hleděl jsem být srdce tichého a pokorného... Můj pozemský den končí, ale Kristus žije dál a církev pokračuje ve svém úkolu ... Nebojte se, Bůh řídí svou církev ... Doufám, že jsem vám nedával špatný příklad. ... Zdrželi jsme se poněkud tím, že jsme sbírali kameny, které na nás házeli z jedné i druhé strany; ale ani jeden jsme nehodili nazpět...« To byl dobrý papež Jan, muž Boží, poslušný Božích vnuknutí a také vnuknutí svolat sněm. Církev je mu za to vděčna. Viditelným důkazem jsou zástupy, které denně přicházejí k jeho hrobu. Z dopisů Měl jsem moc velkou radost z těch dvou pátků ve švédsku, jen mi ji pokazily následky, které z toho byly; ale nediv se, prostě prasklo to, co jsme všichni, komunisté i nekomunisté, měsíce museli potlačovat. A tak zas nastalo období různých předpovědí, strachů, dohadů a kombinací. Zůstávám i nadále optimistou. Máme pořád ještě svátého Václava, a ten nás jen tak nedá. Všichni to dobře vědí. Měl bys vidět jeho sochu! Hned poté, co zmizely » Štrougalovy sady«, u paty sochy s objevily kytičky. Svatý Václav se stal pojmem a zůstane jím, i kdyby se dělo cokoliv. Z Čech Apoštolát modlitby V červnu se modlíme na úmysl, aby věřící lépe znali eucharistii jako oběť a učinili z ní střed svého života; úmysl misijní: za opravdovou náboženskou svobodu v asijských zemích. V červenci: za posvěcování neděle jako dne Páně; úmysl misijní: za překonání překážek pro katolické školy v misiích. V srpnu: aby lidé, kteří nemají pravou víru, byli přivábeni k poznání pravého Boha láskou věřících a jejich dobrým příkladem; úmysl misijní: aby kazatelé při hlásání evangelia užívali takových metod a cest, které jsou ve shodě se stavem kultury a mentality jejich národů. DVOJČÍSLO, které máte v rukou, vyšlo se zpožděním; způsobila je stávka italských pošt — proto se omlouváme těm z našich přispěvatelů, kteří v tomto čísle nenajdou svůj článek, a též náhlá smrt pana kardinála Berana. Příští číslo bude srpnové a vyjde k 15. srpnu. Uzávěrku pro ně 15. července. Redakci došlo Tomáš Špidlík, Klíč k neznámu. Vyšlo jako 17. svazek náboženské edice Křesťanské akademie v Římě léta Páně 1969. Cena 1200 lir. Romano Guardini, O posvátných znameních. 14. svazek náboženské edice Křesťanské akademie. Cena 600 lir. Pavel Tigrid, Politická emigrace v atomovém věku. Vydáno nákladem Svědectví: 6, rue du Pont du Lodi, Paris 6', France. Cena 2 dol. nebo příslušný obnos v jiné měně. Padesát tet. Soubor vzpomínek a úvah o Masarykově republice. Vydaly a vytiskly »Naše hlasy« k 28. X. pod záštitou Československé společnosti pro vědy a umění. Do tisku připravili redaktoři František Třeš- ňák a Ivan Herben, Cena 4,50 dol. 6. - 7. číslo Nového života vyšlo v Římě 15. června 1969. — Vytiskla P.U.G. Roma, Piazza della Pilotta 4, - Italia [pageend28]