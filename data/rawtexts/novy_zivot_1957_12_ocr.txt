ž iv o t O B S A H POJEDEME NA POUŤ DO LURD • BERNAT : PO DESÍTI LETECH. • HEIDLER : »SPUTNÍK«, NEBE A STVOŘITEL • ČEP: VÁNOČNÍ ÚVAHA • JOERGENSEN : JESLIČKY V GRECCIO • BAAR: VÁNOCE EMIGRANTŮ« CLAUDEL-ČEP: PRAŽSKÉ JEZULÁTKO • VÍTOVSKÝ : CÍRKEVNÍ DOGMATISMUS • SHEED : LAIK V CÍRKVI • STŘEDA: SILVESTROVSKÁ • PETR: NOS GENERÁLA FRANCA • JÁCHYM: ŽIVOTNÍ REVISE • ROZHLEDY • ŽIVOT Z VÍRY • O LEPŠÍ SVĚT • STALO SE DOMA, V EXILU A JINDE VE SVĚTĚ • DOPISY, DOTAZY, ODPOVĚDI. P Ř Í L O H A A C M : KOŘEN : DUCHOVNÍ ŽIVOT PRAVOSLAVNÉ CÍRKVE V RUSKU. • T Š ; POLITICKÁ PROPAGANDA A NÁBOŽENSKÁ SKUTEČNOST V 40. VÝROČÍ ŘÍJNOVÉ REVOLUCE. • SLOVANSKÝ SVĚT • KRAJANSKÝ APOŠTOLÁT. MOC. IX . MIM ■ PROSINEC 1957 [pageend1]živo t MĚSÍČNÍK CYRILOMETODĚJSKÉ LIGY PRO KULTURU A ŽIVOT Z VÍRY • VYDÁVÁ KŘESŤANSKÁ AKADEMIE V ŘÍMĚ . ADRESA REDAKCE A ADMINISTRACE: NOVY ŽIVOT, VIA DELLA CONCILIAZIONE, 1. ROMA-ITALIA. Časopis řídí redakční kruh • Redakční uzávěrka 10. každého měsíce. • Předplatné na rok 1957 : V /talii 1800 lir (podpůrné 2.500 lir). Pro ostatní země 3 dok (podpůrné 5 dol.) nebo stejná hodnoto v jiné měně. Zasílání letecky účtujeme zvláší a třeba je platit předem. Bližší návod, jak předplácet Nový život, je na poslední straně časopisu, i se seznamem našich zástupců. • Vita Nuova. - Mensile • Con approvazioneecclesia- stica. • Autorizzazione Tribunále Roma N. 3779 del 16-3-54. • Direltoreresponsabile: P. Vincenzo Insolera S. J. PROČ POJEDEME NA POUŤ DO LURD? Svatý Otec Pius XII. nedávno vyhlásil zvláštní jubilejní lurdský rok, od 11. února 1958 až do 11. února následujícího roku. Všichni lurdští poutníci mají možnost získat v Lurdech mimořádné jubilejní plnomocné odpustky, vykonají-li předepsané podmínky. První z nich je vykonat dobrou sv. zpověd a přijmout tělo Páně, — Ale svátý Otec si přeje, aby lurdský mariánský jubilejní rok měl mnohem širší význam. Nemá se omezit jen na Lurdy a několik set tisíc nebo i milionů poutníků, kteří připutují do Lurd. Nejlépe to je vidět z okružního listu, který svátý Otec poslal už 2, července t. r. francouzským biskupům. Uveřejňujeme z něho dnes několik vět, které ukazují pravý význam lurdského jubilea. Mimochodem znovu upozorňujeme, že československá národní pout se bude konat, jak bylo oznámeno v minulých dvou číslech Nového života, od 7. do 11. července, a pouti se zúčastní (podle zprávy, kterou jsme dostali v těchto dnech z Chicaga ) také ndp. opat Ambrož Ondrák, O.S.B., a američtí krajané. Pro bližší informace si pište na : Mission Tchécoslovaque - 15, rue Philippe Girard, Paris 10. - France. U milostné lurdské jeskyně svátá Panna jménem svého Božského Syna nás vybízí k obrácení srdce a k důvěře, že nám bude odpuštěno. Uposlechneme jejího volání? Pravá velikost nastávajícího jubilejního roku záleží právě v pokorné odpovědi člověka, který uznává, že je hříšníkem. Kolik dobro- U PAMÁTNÉ JESKYNĚ MASSABIELLSKÉ V LURDECH diní můžeme očekávat pro Církev, jestliže každý lurdský poutník — podobně jako každý katolík duchovně spojený s lurdskými jubilejními oslavami — uskuteční ono dílo posvěcení nejdříve v sobě samém, a to » nejen slovy a jazykem, nýbrž skutkem a upřímně« (1 Jan 3, 18). Každá věc to ostatně v Lurdech hlásá, neboť snad na žádném místě více než tam necítíme, jak nás to táhne k modlitbě, k zapomenutí na sebe a k lásce. Když vidíme nezištnost ošetřovatelů, klid nemocných, plný jakéhosi nadpřirozeného jasu, když pozorujem bratrského ducha, který pojí v jedné a téže modlitbě věřící ze všech národů, když hledíme na ochotnou vzájemnou pomoc a na horlivost poutníků, kteří klečí před jeskyní bez přetvářky, tu ty dobré to vede k životu ještě oddanějšímu službě Bohu a bližnímu. Ti méně horliví si uvědomují svou vlažnost a nacházejí opět cestu k modlitbě. Zatvrzelých hříšníků, ano i nevěřících, se nejednou dotkne milost, anebo, jsou-li upřímní, nezůstávají necitelnými při pohledu na to » množství věřících, kteří mají jedno srdce a jednu duši« (Sk. 4, 32). * ' Avšak několik dní pouti obyčejně nestačí, aby vtisklo do duše nesmazatelnými písmeny výzvu Panny Marie k opravdovému duchovnímu obrácení. Proto vyzýváme biskupy a kněze, aby pouti důkladně připravili a uskutečnili je takovým způsobem, který by co nejvíce přál hlubokému a trvanlivému působení milosti. Časté přijímání svátostí, zachovávání křesťanské mravnosti v celém životě, obětavá práce v šiku Katolické akce nebo v jiných spolcích doporučených Církví — to má být to ovoce spásy, které má lidstvo dnes tolik zapotřebí. Než obrácení jednotlivých poutníků — i když zajisté to je věc nejdůležitější ■— nestačí. [pageend2]LURDY. Celkový pohled. Vyzýváme vás, milovaní synové a ctihodní bratří, abyste v tomto jubilejním roce probouzeli mezi věřícími svěřenými vaší péči touhu po kolektivní obnově společnosti, to ať je naše odpověď na volání Panny Marie. Už Pius XI. při mariánských oslavách jubilejního roku 1935 prosil Boha, aby » osvítil zaslepené S. BERNAT: P O D E S Í T I Posudek o prvním desítiletí pastýřské činnosti J. E. Msgre Štěpána Trochty v litoměřické diecési by mohl dát příležitost k chvále neúnavného biskupa plného iniciativy, schopného využít každé příležitosti k rozšíření království Kristova v srdci svého lidu — pod podmínkou, že bychom žili doma ve vlasti a v normálních letech. Zatím se ale nacházíme již po léta v exilu, vzdáleni od diecése, o jejímž rozkvětu bychom chtěli mluvit, a muž, jen,ž měl být oslavovaným divotvůrcem oné náboženské obrody, trpí ve vězení, odsouzen na 25 let nucené práce. Zůstává nám tedy jediná možnost, chceme-li vzpomenout nějak desíti let episkopátu pana biskupa Trochty, a to : zamyslit se poněkud nad programem a uskutečněním (byť pouze částečným) jeho pastýřského díla. ACTIO — SACRIFICIUM — CARITAS PRÁCE — OBĚŤ — • LÁSKA # # # Pan biskup pravil ve svém prvním pastýřském listě o vánocích 1947 : » Nepochopíme-li velkých úkolů přítomné doby a svých závazků k nim, pak jsme opravdu pro své poslání nedorostu a dějiny budou jednou proti nám zle svědčit, ze jsme nesplnili, co po mysli světlem pravdy a spravedlnosti, aby bloudící přivedl zpět na stezku spásy, aby dopřál všude Církvi spravedlivou svobodu a aby pro všechny národy nastala doba opravdového blahobytu « (List Pia XI. z 10. ledna 1935). ‘ L E T E C H nás žádala Bozi vůle, poněvadž jsme nebyli mravně dost vysoko, abychom chápali svou povinnost pracovati přihlížejíce k věcnosti. « (Past. list str. 4-5.) A nejen že upozornil katolíky své diecése na vážný okamžik, v kterém se octli, ale poukázal i na vznešenost břemene, které jim ukládá doba : » Dívejme se však na p r á c i jako na nejsvě- tější povinnost, na vyšší službu Bohu i bližnímu, a stane se nám snesitelnější, ano radostnou. Vždyi práce je vlastně nejvýmluvnějším výrazem naší lásky k bližnímu, školou, v níž se tříbí a zdokonalují charaktery, příležitostí k zadosti- učinování, vnitřnímu zdokonalování a opravdovým následováním božského Dělníka Ježíše K rista. « (Str. 5.) Pracovalo se skutečně na všech stranách, a pan biskup byl první, který nešetřil silami: malý seminář v Bohosudově, velký seminář, katechetická škola » Zdislava «, kanonická visitace v diecési, organisace laického apoštolátu a tolik jiných podniků potvrzovalo jeho slova : » Actio, to není jen práce, to je všestranná činnost a podnikavost, to je iniciativní postoj ke každému úkolu, kterého žádá doba a který je ušlechtilý a pro spásu duší potřebný. « (Str. 5-6.) ‘ 247 [pageend3]SKAUTSKÝ BISKUP MSGRE ŠTĚPÁN TROCHTA Leč jen krátkou dobu trval odvážný let uprostřed mračen. Bouře na sebe nenechala čekat, a odvážnému orlu byl další rozmach znemožněn. Obstál-li v první zkoušce vítězně, druhá měla být pro něho mnohem těžší. Druhým slovem životního programu pana biskupa je o b ě ť . A právě tu od něho žádal Bůh v míře vrchovaté. Nejdříve v choulostivé otázce jednání s vládou, posléze i ve fysickém utrpení. » Nebylo to často právě ono vnitřní nadšení a zápal živený neochvějnou vírou v nadpřirozenou pomoc Boží a odhodlání ke krajní (sebe- oběti, jež rozhodlo nakonec o vítězství Božího dílal « (Str. 7.) Tím spíše, poněvadž » výsledky obětí přinesených pro Ježíše Krista nelze ani měřiti měřítkem časným a hodnotiti je toliko lidsky vynaloženým úsilím. Jejich ovoce je přebohaté a zaručené, protože jsou oplodněny a zúrodněny obětí krve Kristovy, která se slévá s oběťmi věřících a svátých, aby vytvořila před tváří Prozřetelnosti Boží mohutný tok milosti strhující síly a nevylíčitelné očistné smírné moci. « (Str. 7.) První i druhou zkoušku svého životního díla podstoupil pan biskup vyzbrojen silou, kterou vyjádřil třetím slovem svého hesla LÁSKA. Ano, jeho síla tkví » v správně chápané a odhodlané lásce. V nadpřirozené lásce k svému vyššímu poslání, k svému zvláštnímu, vznešenému povolání pracovati na záchraně duší pro život věčný i záchraně života po dobu života časného. Vždyť kde je láska, tam, není utrpení, a dostaví-li se, bývá přijímáno s láskou. Tak asi miloval i Ježíš Kristus své utrpení, poněvadž v něm spatřoval jedinou cestu k naší spáse. Tak milovaly utrpení svaté duše, poněvadž v něm viděly posvěcení své lásky prahnoucí po záchraně duší. I my musíme míti mnoho této nadpřirozené lásky, chceme-li pomoci duše pro život věčný zachraňovati. « (Str. 8.) Nyní pan biskup Trochta přijímá každodenně nový kalich utrpení, aby z něho pil hořký nápoj oběti. A jako Ježíš, i on jej jistě přijímá s láskou, poněvadž v něm vidí jedinou cestu ke spáse duší sobě svěřených a celého národa. Skláníme se v úctě před tímto hrdinným skutkem lásky, a jeho vlastními slovy mu vzdáváme svůj dík : » Dějinný vývoj dá vám jednou za pravdu a dokáže, že vaše služba byla ta nejužitečnější a nejpodstatnější. Budoucí pokolení budou vám vděčna za to, že jste upevňovali mravní základy národa v době a na místě nejpotřebnějším, a k vaší práci budou vzhlížeti jednou s obdivem a uznáním. « (Str. 7.) V ČESKÉ ŘEČI VYSÍLÁ VATIKÁN denně večer o půl deváté středoevropského času na vlnách 19ém, 48,47m, 41,21m, 31,10m a 25,67m ; toto vysílání je opakováno příští den o půl druhé na týchž vlnách, jen misto 48,47m je 19,84. Slovenské vysílání je v osm večer a v jednu odpoledne na týchž vlnách jako české vysílání. Zprávu o poslechu vděčně přijme » Sezione Ceca, Rádio Vaticana, Cittá del Vaticano«. n d p . b i s k u p č e s k o b u d ě j o v i c k ý m s g r e j o s e f HLOUCH se letos také dožil desátého výročí svého biskupování, ale v exilu mimo svou milovanou diécési. Na obrázku s ndp. arcibiskupem Beranem a ndp. opatem Ondrákem před rodným domem ndp. opata Prokopa Neužila v Bechyni v srpnu 1947. Jak se od té doby mnoho změnilo 1 Ale všeho do času. Pán Bůh na věky. ^ 248 [pageend4]A LE XAN D ER H E ID L E R : 44 SPUTNIK” , NEBE A STVOŘITEL Komunistický ukrajinský deník » Prikarpat- ska Pravda« prohlásil dne 18. října, že sovětský vynález umělé družice má nesmírný význam především pro vědeckou bezbožeckou propagandu. Ostatní komunistické orgány to sice většinou neříkají tak otevřeně, ale tím více se snaží využít sensace, spojené s oběma Sputníky, aby aspoň nepřímo zaútočily proti náboženství. V různých obměnách naznačují že tyto vynálezy boří náboženskou představu 0 nebi a že stvořitelem už nelze nazvat Boha, nýbrž nového komunistického člověka. Takové útoky předpokládají u věřících lidí velkou dávku naivnosti. Sotva mohou zmást vzdělaného křesťana, zvláště ve svobodném světě. Stojí tedy vůbec za to, abychom se jimi vážně zabývali? Myslím, že ano. I mezi námi jsou lidé, kteří prošli materialistickou školou a jsou poznamenáni jejími stopami více, než si sami uvědomují. A každému z nás poskytuje toto téma zajímavou příležitost k názornému ujasnění některých pojmů z křesťanské filosofie i z učení víry. Když jako křesťané mluvíme o » nebi« v náboženském slova smyslu, tedy na příklad v souvislosti s nanebevstoupením Páně, s nanebevzetím Panny Marie nebo s druhým příchodem Ježíše Krista, kterého očekáváme z nebe, máme na mysli docela jinou skutečnost, než jakou se dnes zabývá astronomie. Křesťanská víra v » nebe « nemá kromě slova nic společného s nějakou starověkou, předvědec- kou představou o hmotném vesmíru a o jeho složení. Je pravda, že se s takovými představami o nebi a zemi setkáváme i v bibli, zvláště ve Starém Zákoně. Ale to jsou takřka jen šaty, do kterých jsou oblečeny Boží výroky. Je to jen časově podmíněný kroj, v kterém k nám přichází nadčasová Boží pravda. Nemůžeme přece žádat od Abrahama, aby byl oblečen do smokingu, modrálců nebo battle- dressu. Klidně mu ponecháme jeho beduinský kaftan — a přece se ho můžeme zeptat, zda k němu promluvil Bůh, co mu řekl, a co mu řekl 1 pro nás. Zamyslíme-li se nad theologickým pojmem nebe ve světle katolického učení, uvědomíme si, že je to skutečnost, která je mimo tento náš fysický prostor a tento náš fysický čas, úplně mimo něj — a právě proto se s ním může v jistém smyslu i prolínat. Toto náboženské » nebe« tedy nehledáme na obloze, nehledáme ho někde nad stratosférou nebo nad viditelnými hvězdami, nehledáme ho ani za posledními, nám dosud neznámými mlhovinami, a jeho vzdálenost neměříme světelnými lety. Je to prostě skutečnost jiného řádu. O její existenci nám dává jistotu duchovní světlo víry. Přírodní věda ji nemůže ani dokázat, ani popřít. Může nám snad o ní jen poněkud usnadnit představu. To se dnes děje na př. Einsteinovou teorií relativity. Ta nám totiž ukazuje, že všechen ten pro nás tak nesmírný prostor a čas hmotného vesmíru je ve skutečnosti přece jen konečný. Má-li hmotný vesmír » začátek « a » konec « — ani to si dnes ovšem nesmíme představovat příliš » pozemsky « — snáze si představíme skutečnost, která je mimo něj : » před « ním, » po « něm, » nad « ním nebo i » pod « ním, prostě mimo. Ale pokud jde o tento hmotný vesmír, přijímáme o něm jako křesťané bez obtíží představu, které nás učí současná věda — a nepotřebujeme k tomu ani umělých družic, v kterých se jen technicky uplatnily některé ze známých přírodovědeckých poznatků. Tím nechci říci, že oblast vědy a oblast náboženství vůbec nemají styčných bodů. Vždyť základní styčný bod je vyjádřen hned v prvním článku naší víry : » Věřím v Boha, Otce všemohoucího, Stvořitele nebe i země « — a nicejsko-cařihradské vyznání k tomu ještě dodává : » všech věcí viditelných i neviditelných «. Bůh je Stvořitel všeho, co existuje, a tedy i Stvořitel tohoto našeho hmotného vesmíru, který studuje přírodní věda a jehož zákonitosti využívá lidská technika. Tento hmotný [pageend5]vesmír je jeho dílo, nese jeho stopy, a z něho také můžeme Boha poznat, už přirozeným světlem našeho rozumu, nezávisle na nadpřirozeném světle víry. Je jenom třeba, abychom měli správný pojem o Stvořiteli a o jeho díle. — K dyž pozoruji obuvníka, který sedí u verpánku a na starý způsob šije botu, nemohu pochybovat o tom, že ta bota je lidské dílo. Když pozoruji moderní zautomatisovanou továrnu, která téměř bez lidské obsluhy chrlí snad stovky bot za minutu, mohl bych na chvíli propadnout přeludu, že tyto boty lidské dilo nejsou. Ale tento přelud snadno překonám, jakmile si uvědomím, kolik lidského důmyslu, lidského přemýšlení a lidské práce je uloženo právě v této dokonalé továrně. Inženýr, který tu továrnu vymyslil a dal sestavit, působí na vyšším stupni lidské práce než onen starý obuvník — a zaslouží si tím většího obdivu, čím méně je ho v továrně vidět. Podobně je tomu i ve stvořeném vesmíru. Bůh je jeho vynálezce, jeho inženýr, jeho » první příčina«. Ani zde to neznamená, že Bůh dělá všecko takřka vlastníma rukama. Jeho dílo se naopak podobá dokonale zautoma- tisované továrně. (Tak se to aspoň jeví našemu pohledu ; ve skutečnosti je tomu obráceně : naše technika je dílčí a nedokonalé napodobení Božího díla v přírodě.) »První příčina« působí skrze » příčiny druhotné«. Bůh při svém díle používá věcí, které stvořil, a zákonů, které stanovil, a to vždy na způsob, který jim určil. Nakonec používá při svém díle i člověka, jeho myšlenky, jeho práce, jeho techniky. (Zde ovšem tak, že zároveň respektuje svobodu, kterou mu svěřil; s tím souvisí jeden z největších mravních problémů naší doby : možnost techniky zneužít.) Když zahřmí, řekne si snad primitiv : » Pán Bůh se hněvá. « Považuje bouřku za bezprostřední projev Božího ducha. Polovzdělanec, který něco slyšel o elektřině a jejích zákonech, se tomu pohrdavě zasměje, a prohlásí: »J a kýpak Pán Bůh? Všechno je vysvětleno přírodními zákony. Nepotřebuji Boha, abych vysvětlil bouřku ani cokoliv jiného v přírodě. « Ale člověk opravdu moudrý se ptá dále: »Odkud jsou ty přírodní zákony? N eznamená každý zákon nějakou myšlenku? A nepředpokládá každá myšlenka nějakou m yslící bytost? « A tak se opět dostává k Bohu, tentokrát již myšlenkou značně očištěnou a prohloubenou. Vědecké studium přírody se přímo zabývá jen » druhotnými příčinami « — a jich také využívá lidská technika. Zůstaneme-li na povrchu věcí, může se nám stát, že nám vědecké studium a technická zkušenost na chvíli zastíní » příčinu první«. Ale jakmile trochu hlouběji přemýšlíme o výsledcích tohoto studia a této zkušenosti, přibližujeme se » první příčině « tím přesvědčivěji. Právě umělá družice nám zde může posloužit jako názorný příklad. Uvažujme, co to dalo lidem přemýšlení, než byly vynalezeny a vytvořeny dvě malinké oběžnice naší Zem ě! A všechny ty úžasné hvězdy a hvězdné soustavy ve vesmíru že by vznikaly bez myšlenky, bez tvůrčího Ducha? A všechen jejich podivuhodný vývoj že by byl jenom dílo slepých, nemyslících sil? Tvrdit něco takového by byl ještě mnohem větší nesmysl, než kdybychom prohlašovali, že sovětští vědci a inženýři nemají na umělých družicích žádnou zásluhu a že vznikly čirou náhodou. Čím lépe tedy poznáme přírodu a vesmír, čím hlouběji se ponoříme do studia jejich vývoje, od atomu po mléčnou dráhu, od prvoka po lidské tělo, čím poctivěji tedy děláme to, čeho tak nepoctivě zneužívá » vědecká bez- božecká« propaganda komunistů, tím více se budeme obdivovat Stvořiteli — leda že bychom před ním úmyslně zavírali oči. A přitom si ještě musíme uvědomit, jaký je rozdíl mezi Bohem a lidským inženýrem. Inženýr pracuje s tím, co už je. Bůh tvoří z ničeho, dává všemu existenci. On jediný existuje sám od sebe a sám sebou. Nemá už žádnou příčinu, a všechen důvod své existence má sám v sobě, v naprosté plnosti svého Bytí. Inženýr může odejít, a továrna pracuje dále, protože má existenci odjinud. Bůh je ve vesmíru stále přítomen a stále v něm působí, protože on je jediný zdroj bytí, a kdyby přestal působit, věci by přestaly existovat ; kdyby přestala působit příčina první, nebylo by ani příčin druhotných. Inženýr musí dlouho přemýšlet a pracovat, než něco vynalezne, a potřebuje ke svému vynálezu a k jeho provedení spolupráci tisíců vědců a tisíců dělníků — kdežto Bůh všecko poznává jediným pohledem svého ducha, všecko tvoří jediným slovem své moci. Inženýr je prostě jen dílčí a nedokonalý obraz Boha, který ho stvořil. Každé bytí podmíněné předpokládá Bytí nepodmíněné. Všechny divý stvořeného světa nám naznačují velikost, moudrost a krásu Boží ; naznačují, ale zdaleka ještě celou nevystihují ; ona se v nich zčásti odráží, ale není jimi vyčerpána. Počátkem 19. století žil v Paříži vědec, je250 [pageend6]hož jméno všichni známe, protože ho dnes čteme na každém elektrickém zařízení. Jmenoval se Ampére. Jeden čas u něho bydlel mladý historik, později známý katolický sociální pracovník Ozanam. V jednom pokoji pracoval Ampére na svých fysikálních objevech, v druhém sedával Ozanam nad knihou. K dyž A m pére objevil nějakou novinku ve svém oboru, volával k sobě Ozanama a řík al: » Podívej se, Ozaname, jak je Pán Bůh velik ý! « To je postoj, který si dnes musíme osvojit. Pak nebude věda ani technika překážkou naší zbožnosti, nýbrž jeden z jejích pramenů. Musíme pěstovat úctu a obdiv k Bohu Stvořiteli přímo jako zvláštní pobožnost. Pak nám tento pestrý a hlučný svět našeho století nebude Boha zastiňovat ani přehlušovat, ale bude nám ho stále připomínat a bude nás k němu povznášet. Neboť i dnes » nebesa vypravují slávu Boží a dílo rukou jeho zvěstuje obloha «. Jaroslav viTovsKÝ: Církevní dogmatismus Začátkem září t. r. vysílala anglická BBC- televise zajímavou diskusi. Jeden katolický biskup zastával tam proti třem příslušníkům jiných náboženských společností nerozlučitel- nost manželství. Všichni čtyři se shodovali na společné základně, uznávali Písmo svaté. Kdo z nich však byl svobodnější — biskup, který samozřejmě hájil dogmata římské Církve, anebo ti tři ostatní, z nichž jeden dokonce napsal knihu o rozluce? Rozprava byla vysoce zajímavá. Vedoucí debaty vyzval nejdříve biskupa, aby vysvětlil své stanovisko, a potom dal slovo ostatním, aby přednesli své námitky. Biskup na ně odpovídal s velkým klidem. Citoval nejdříve slova Kristova z evangelia, a potom přešel dokonce i k jakési ofensivě. Vzal text formule, které se užívá při oddavkách v Church of England, a dokazoval, že i anglikánští snoubenci se při tomto obřadu zavazují k věrnosti až nadosmrti. Jsou-li slova anglikánské snubní smlouvy myšlena upřímně, říkal, o možnosti rozluky nelze vůbec mluvit. — - Biskupovi protivníci namítali, že katolická praxe předpokládá dokonalost, k níž není každý povolán, a začali potom vypočítávat příklady, kdy by nový sňatek otevřel nové štěstí zklamaným partnerům ... Nás dnes nezajímají přímo tyto problémy. Jde nám spíše o něco jiného : lze přesně zjistit, jaký zákon dal o manželství Kristus? — Výsledek londýnské debaty vyzněl v odpověď naprosto jednoznačnou. Nikdo ze zúčastněných se neodvážil tvrdit, že by Kristus byl rozluku dovolil. Jestliže však je rozluka vskutku zakázána v Božím zjevení, je možno být křesťanem, a přitom tvrdit, že kdo propustí svou manželku, a vezme si jinou, nezcizoloží? (Srv. Mt. 19, 9.) Má křesťanské zjevení jednoznačný obsáhl Myslím, že by to byl velký pesimismus, ba dokonce i rouhání, tvrdit, že zjevení, které dal Bůh lidem, nemá jednoznačný obsah. Že učení, které hlásal Kristus, se dá vykládat v libovolném smyslu. Že by bylo možné vydávat za nauku Kristovu jak manželskou nerozlu- čitelnost, tak zároveň i dovolenost rozluky. Že by měl pravdu ten, kdo by řekl, že Nový Zákon má 27 knih, a zároveň i ten, kdo by z nich považoval za inspirovaných třebas jen dvacet šest. Že ten, kdo říká, že Kristus ustanovil sedm svátostí, má stejně pravdu jako ten, kdo tvrdí, že jsou jenom dvě. — Je vůbec možné připustit zároveň takovéto protichůdné názory, a nezřící se tím samým i zdravého usuzování? V Novém Zákoně je tedy list sv. apoštola Jakuba buď » slaměný «, jak říkal Luther, anebo inspirovaný, jak říkají katolíci. Manželství je buď nerozluěitelné, anebo je lze rozloučit. Svátosti jsou buď jenom dvě, anebo je jich sedm. Odkud to však můžeme vědět? Kdo nám to může zaručit? Odpovčd protestantů Klasická odpověď věřících protestantů z n í: to vše je obsaženo v Písmě svátém, a záruku nám o tom dává Duch svátý, který každého křesťana při čtení Písma osvěcuje. Kdo nám však řekne, které knihy patří k tomu Písmu svátému, a že vůbec Písmo svaté existuje? A jak je možné, že Duch svátý, který má uskutečňovat Kristův odkaz naprosté jednoty všech věřících (srv. Jan 16 a 17), osvěcuje různé protestanty různým způsobem, takže se roztříštili v nespočetné sekty? 251 [pageend7]Odpověd křesťanského starověku Zeptáme-li se křesťanského starověku, uslyšíme jinou odpověď. Dává nám ji na př. svátý Irenej, biskup lyonský z konce II. století, který je zvlášť významný svědek víry prvotní Církve, ježto znal poměry jak na Východě (kde byl žákem sv. Polykarpa, který ještě znal apoštola Jana), tak i na Západě (Řím a Lyon). Ve svém díle » Adversus haere- ses « (Proti bludům, III, 3, 2) odpovídá na naši otázku takto : Je dvojí cesta, jak dojít k jistotě, co patří k Božímu zjevení. Buď navštívit všechny církevní obce a zjistit, v čem se shodují. Anebo — a to je mnohem snazší — jít do Říma a poučit se o učení církve Petrovy. S touto církví prvního mezi apoštoly (potior principalitas) musí totiž všechny ostatní církve souhlasit. Katolická nauka Tato odpověď zůstává platnou i pro katolíky naší doby. Kristus slíbil, že jeho Církev nebude nikdy přemožena (»pekelné brány ji nepřemohou «, Mt 16, 18), že jí sešle svého Ducha (»až přijde on, Duch pravdy, uvede vás do celé pravdy«, Jan 16, 13), že s ní bude »po všechny dny až do konce světa « (Mt 28, 20). Tato Církev je tedy záruka a kriterium Božího zjevení. A my můžeme být jisti, že k nauce Bohem zjevené patří vše to, co » věřili vždy a všude všichni křesťané « (jak výstižně napsal ve svém » Commonitoriu« sv. Vincenc Lirin- ský z 5. století), anebo to, co učí — • jako nauku zjevenou, ne tedy v kterémkoliv ze svých projevů nebo kázání — římský biskup. Co je to dogma ? Tyto pravdy křesťanské víry se nazývají články víry čili dogmata. Patří k nim vše, co je na př. obsaženo ve vyznání víry » Věřím v B o h a «, které hlásala Církev vždy a všude všem křesťanům. Patří k nim dále to, co bylo prohlášeno na t. zv. ekumenických čili všeobecných sněmech (na př. v Niceji r. 325, v Cařihradu r. 381, v Efesu r. 431 a tak dále až po koncil Tridentský z r. 1545-1563 a V atikánský z r. 1869-1870), kde byli přítomni vlastně biskupové ze všech končin světa. Patří k nim konečně to, co za nauku Bohem zjevenou prohlásí římský biskup » ex cathedra «. Zdroje dogmatu Je ovšem nasnadě, že jak všeobecný sněm, tak i papež nemohou vyrábět dogmata podle své libovůle. Než bylo na př. prohlášeno za článek víry, že Panna Maria byla vzata na nebe, nejlepší znalci theologie prozkoumali Písmo svaté a svědectví apoštolské tradice, a svátý Otec poslal dotazník všem biskupům světa, aby o tom sdělili své mínění. Každá církevní definice má totiž své kořeny v t. zv. pramenech křesťanského zjevení, totiž v Písmu svátém a tradici, a každý průměrný student bohosloví musí umět právě z těchto původních zdrojů Božího slova tuto pravdu dokázat. Vývoj dogmatu Tato nauka, obsažená ve zjeveném slově Božím, je ovšem tak hluboká, že nové a nové generace ji mohou stále více a dokonaleji pronikat. Tak na př. v prvních pěti stoletích se prohloubily pojmy i názvosloví týkající se učení o Kristu a nejsv. Trojici. Je-li přesně definováno, že v Bohu je jen jedna přirozenost, avšak tři osoby, anebo že v Kristu je jen jedna osoba (Boha-Syna), ale dvě přirozenosti (božská a lidská), není to nová pravda, která by nebyla hlásána již od apoštolů a samého Krista. Je to jen nová a šťastná formulace, která dovoluje odhalit omyly a vyvrátit chybné výklady Aria, Nestoria a jiných bludařů, kteří by byli jinak znetvořili pravdu obsaženou už v evangeliu. Totéž, byť v jiné obdobě, se opakuje i ve středověku, a kdykoliv Církev vyhlásí nová dogmata. Nikdy to není a nebude něco nového, co tu ještě nebylo, nýbrž jen nová, přesnější formulace, která chrání poklad B ožího slova proti útokům všelijakých theologických a filosofických směrů, které se během dějin mohou vynořit. Dogma a víra Věří-li tedy katolík v dogmata, která mu předkládá Církev, nepřijímá od papeže nějaké nové pravdy. Církev, všeobecný sněm anebo papež dávají mu jen záruku, že ta nebo ona pravda byla zjevena. Křesťan, který ji přijímá, ji pak věří pro autoritu Boha, který ji zjevil, pro autoritu neomylné Boží inteligence. Katolíci a protestanti Katolíci tedy mají stejný cíl jako protestanti, chtějí přijmout Boží slovo v jeho ryzosti, v jeho správném a plném obsahu. Kdo však má větší jistotu, že toto Boží slovo naš e l: protestant, který se opírá jen o svůj vlastní subjektivní úsudek, často velmi proměnlivý, anebo katolík, který se opírá o Církev, které sám Kristus slíbil své přispění? Je tedy směšné, a někdy i zlomyslné, smě252 [pageend8]šovat dogmatismus Církve s » dogmatismem« na př. totalitních režimů. Církevní dogmatismus je cesta k pravdě zjevené Bohem, kterou katolík přijímá pro Boží autoritu. Moderní » dogmatismus « totalitářský není cesta k pravdě odjinud plně ověřené, nýbrž jen diktát předpokládající hloupost a opírající se o násilí. Kdo je svobodnější ? V prvním odstavci jsme nechali neodpověděnou jednu otázku : kdo měl v té londýnské televisní debatě více svobody — • katolický biskup, který byl vázán dogmaty římské Církve, anebo ti tři ostatní, kteří s ním diskutovali? — Odpovím jinou otázkou : kdo je svobodnější při řízení auta — řidič, který přijal od výrobního inženýra poučení, jak používat jednotlivých pák svého stroje a je nyní vázán tímto návodem, anebo dobrodruh, který si návod k použití vůbec nepřečte a chce si udělat o funkci těchto pák svůj vlastní subjektivní názor?— I odpověď může být subjektivní, podle osobního vkusu. Já však bych se dal vézt vždy jen řidičem typu prvního. A proto v oboru víry přijímám dogmata. FRANCIS J. S H E E D : Laik v Církvi (Dokončení) II. - Laik není pouze voják, je to člověk. A jak je tomu ve všech válkách, kvalita vojáka závisí na kvalitě člověka. Mluvili jsme o tom, co by měl katolík činit, aby pomohl druhým najít spásu. Pojednejme ještě o tom, co by měl činit na poli naukovém pro svoje vlastní duchovní blaho, pro svůj růst jako úd těla K ristova. A začneme nejnižším stupněm. Každý člověk představuje jednotu ducha s hmotou, duše a těla. V tom se laik od kněze nijak neliší ; oba dva mají stejné lidské složení a stejné lidské potřeby. Jako hmotný předmět tělo kněze není v ničem rozdílné od těla laika. Potřebuje pokrmu, a zahynulo by bez něho ; potřebuje světla, a nevidělo by bez něho. To je tak zřejmé, že můžete potvrdit, jak se držím slibu vyjít od nejnižšího stupně. Zdá se to až příliš elementární, aby bylo potřeba vám to opakovat. Ale to nás vede k jinému elementárnímu poznatku, jejž, jak se zdá, laici nechápou. Vědí velmi dobře, že jako hmotný předmět tělo kněze a tělo laika se nikterak neliší. Neuváží však, že také jako duchovní předmět duše kněze není jiná než duše laika. Obě jsou duch, který oživuje tělo, obě mají tytéž schopnosti rozumu a vůle, obě jsou ve styku s vnějším světem skrze tělesné smysly. Z toho plyne, že obě mají stejné potřeby, totiž potřeby osobní, přirozené, ne však stejné potřeby oficiální. Kněz se musí modlit církevní hodinky (Officium divinum), laik tuto povinnost nemá, ani nemá moci a úkoly, které je provázejí. Ale co se týká potřeb duše, nakolik je lidskou duší, v tom není žádný rozdíl. Přiblížím vám to příkladem : všecky duše, jak laiků tak kněží, potřebují křtu, biřmování, svátosti pokání, eucharistie a posledního pomazání. Pro své zvláštní funkce v Církvi kněz potřebuje kněžské svěcení, pro jiné funkce, nižšího stupně, na nichž závisí pokračování Církve, laik má zapotřebí svátosti manželství. A všecky duše, jednoduše proto, že jsou to duše lidské, potřebují pravdy, pravdy zjevené. Protože kněz má oficiální úkol učit pravdě, má větší povinnost naučit se jí a šířit ji. Avšak nakolik pravda je dobrem, zjevená pravda prospívá všem duším ; všichni trpí stejně proto, že ji nevlastní, anebo že ji znají méně, než by byli schopni ji znát. Pravda není jenom zbraní v boji o duše druhých lidí. Je to potrava a světlo pro rozum ; bez ní je bez pokrmu a světla. Je to potrava. Náš Pán citoval ďáblu pokušiteli ze Starého Zákona : » Nejen samým chlebem živ je člověk, nýbrž každým slovem, které vychází z Božích ú s t .« Slova, jež Bůh pronáší — příkazy, co máme konat, a pravdy, jež máme vidět — oživují a živí víc než chleba, který sílí tělo. Rozum je proto, aby poznával pravdu, a nic jiného jej nemůže živit ; a nej- vyšší pravdy jsou za hranicí přirozeného lidského poznání. Mohou být poznány rozumem, aby jej živily, jenom tehdy, jestliže je Bůh zjeví. Je to vlastnost pokrmu, že živí jenom ty, kteří ho je d í; my se neživíme potravou, kterou jí někdo druhý. Pouze pravdy, které naše mysl strávila, mohou ji živit. Theologie, kterou znají theologové, nemůže živit laika, dokud se jí nenaučí také on. Avšak osobní potřeba pokrmu pro duši je stejně tak velká u laika jako u theologů. Pravda je pokrm. Pravda je také světlo : když ji máme, vidíme skutečnost takovou, jaká je, žijeme myslí ve skutečném světě. Jak 253 [pageend9]můžeme vidět skutečnost, jaká je? Většinou není možno ji vidět tělesným zrakem. Naše oči nemohou vidět Boha nebo duchovní řád nebo budoucí svět. A jakkoliv rozum svými přirozenými schopnostmi může vidět jejich část, ta je pouze maličkým zlomkem skutečnosti. Větší část může být poznána jenom na základě Božího zjevení. Ti, kdo neznají věci, které mohou být poznány jenom skrze zjevení, žijí na »předměstí« skutečnosti; je smutné pomyslit, že se cítí uprostřed ní. Člověk naprosto odloučený od zjevené pravdy žije z podvýživy a ve tmě. Katolík se nikdy nemůže octnout v takové bídě. Má za potravu eucharistii; a nemůže se vyhnout nějakému poznání zjevené pravdy. Přesto však, dokud nepochopí plně skutečnost, kterou mu taková nauka chce odhalit, také on žije nanejvýš s nedostatečnou potravou a v pološeru. Mezi nevěrcem, který nepřijímá nauku o nejsvětější Trojici, a katolíkem, který ji přijímá, avšak neví, co znamená, není snad ani tak velký rozdíl, jak se nám zdá. K dyž přijmeme jako pravou nějakou nauku, ale nepronikneme dobře její smysl — i když jsme jejími oddanými stoupenci — je nemožno, aby nás živila a aby nám svítila na cestu. Nábožensky vzato laik je často analfabet. Před vynálezem tisku analfabetismus byl takřka všeobecným zjevem ; jenom kněží uměli číst. Po světské stránce tato situace se změnila. Po stránce náboženské však zůstala nezměněna : pouze kněží umějí číst. Je bezpochyby také několik laiků, kteří to dovedou, ale jejich bezvýznamný počet nemění všeobecné pravidlo. Náboženské analfabetství bylo zjevem velmi vážným, dokud vlastně nikdo neuměl číst. Ale co se děje dnes, je daleko divnější a nebezpečnější. Být vzdělaný světsky, ne však nábožensky, ruší rovnováhu v člověku. Má dvě oči, které však není s to soustředit, protože jedním, silným okem vidí život, jak jej vidí svět, a druhým, slabým okem se dívá na život, jak jej vysvětluje víra. To budí pokušení zavřít jedno oko, a to — samozřejmě — • to slabé. Není naprosto nutno, to musíme jasně prohlásit, aby laik znal theologii. Jenom láska je nezbytně nutná. Ale jak je možno milovat Boha bez touhy poznat o něm všecko to, co je možno poznat? Láska budí touhu po poznání, a poznání slouží lásce. Každá nová pravda o Bohu je novým důvodem k lásce vůči němu. Konec konců není důvodem k lásce k Bohu, že naši učitelé jej milují a snaží se nám sdělit svou lásku ; důvodem je to, že Bůh je milování hodný ; a my můžeme vědět, že je hodný lásky, jenom když víme, kdo vlastně je. Láska by měla přecházet do pohnutí, ale neměla by mít v něm své kořeny. Láska není docela pravá a nezranitelná, jestliže jí chybí poznání. To, co jsme řekli o lásce k Bohu, můžeme vztahovat i na lásku ke Kristu Pánu a k jeho Matce. Totéž se může říci o lásce ke mši svaté. Nejvyšší funkcí laika, jak jsme již zdůraznili na začátku, je účast, kterou má, ■— i když malou — ve srovnání s podílem kněze, na oběti mše svaté. Ale kolik z nás v ní vidí nejvyšší úkon, jehož jsme schopni? Mnozí považují za skoro zbytečné chodit na mši svátou ve všední dny, když pro nějakou příčinu nemohou přistoupit k svátému přijímání. Zamyslete se nad rčením » chodit na mši svátou«. Je strašně ubohé a nepřiměřené : budí dojem, že děláme to, co se vyžaduje, naší pouhou přítomností. Ale to nestačí, abychom zbožně seděli, vstávali a klekali během mše svaté. Máme ji obětovat. A jestliže jsme nepochopili nauku Církve o nejsvětější Trojici, o vtělení a vykoupení, nemůžeme vědět, co se obětuje ve mši svaté nebo komu se přináší tato oběť a proč. Nemůžeme vědět, co vlastně děláme — a to je přece nezbytná podmínka pro každého, kdo obětuje. Vraťme se k naší první otázce : co je to za vojáka nevědomý katolík? Vrávorá ve tmě, a ani neví, že je ve tmě, je podvyživený a nemá chuť jíst více, zcela jistě neschopný ukázat druhým skutečnost. Jenom tehdy, až laici budou plně žít ve skutečnosti, budou také dostatečně vyzbrojeni k tomu, aby ji ukázali druhým a přiměli je k tomu, aby v ní žili také oni. Tento smysl má válka Církve. Misijní úmysl na leden připomíná potřeby velikého a nadaného japonského národa. Na japonských ostrovech se tísní na 90 milionů pracovitých lidí. Země je přelidněná. Průměrně připadá na 1 km2 243 obyvatel. Polovina obyvatel se živí zemědělstvím. Půda, kterou možno vzdělávat, však zabírá jen 14% celkové plochy. Tak v zemědělských krajích připadá na 1 km2 až 900 obyvatel! Tato přelidněnost s sebou nese řadu velmi těžkých národohospodářských, sociálních i mravních problémů. Po druhé světové válce byly do země zavedeny metody omezování početí a porodů, Na př. jen r. 1955 podle úředních statistik bylo v Japonsku na státních klinikách provedeno 1,170.000 umělých potratů! Katolíků je v zemi jen nepatrná menšina. Je nebezpečí, že japonský národ, který byl přirozeně zdravý, ztratí smysl pro přirozený zákon a ty lidské hodnoty, které hlásá a chrání křesťanský světový názor. Máme se proto modlit, aby Japonci pochopili a uznali Mesiánské hodnoty, aby poznali, že jen Kristus může přinést rozřešení všech problémů! 254 [pageend10]VÁNOČNÍ ÚVAHA JAN ČEP Drazí přátelé, začněme myšlenkou na ty, kteří nesednou k vašim štědrovečerním stolům. Byli s vámi ještě loni, a letos se už na vás dívají odjinud. A hned potom pomysleme na ty, jejichž nepřítomnost je ještě bolestnější, ještě drásavější: na ty, kteří tráví vánoční svátky — kolikáté už? — ve "vězeňských celách, na Borech, na Mírově, v Leopoldově, na všechny oběti moderních herodesů. Každý z vás má asi na mysli někoho, koho zná, a jehož místo u štědrovečerního stolu zůstalo prázdné. Prožíval jsem skoro vždycky vánoční svátky na venkově v své rodné farnosti. Nevím o ní nic — už víc než devět let. Doufám, že kostel na malém svahu oné moravské vsi je dosud otevřen, že k němu budou moci putovat v noční tmě nebo za ranního šera zástupy věrných ze všech přifařených obcí, jako za mého dětství. Jaká blahodárná tma ! Nikdy jsem necítil tak naléhavě, že existuje jakýsi střed vesmíru, jako v této posvátné noci. Co záleželo na výpočtech a dohadech fysiků a astronomů? Střed vesmíru byl v této farnosti, a střed času v této půlnoční hodině, v které zazpíval kněz od oltáře : Christus natus est nobis. Zástupy, které se hrnuly po polních cestách k světlu, hořícímu nad kostelní branou jako hvězda nad Betlémem, představovaly pouť lidstva prostorem a časem, pouť, která má směr a cíl, která vyúsťuje do věčnosti jako řeka do Oceánu. Bylo těžko rozeznat tváře poutníků v nočním přítmí. Byli to naši sousedé, které jsme znali odjakživa, anebo se k nám přimísili záhadní cizinci ze vzdálených zemí a věků, jako se před dvěma tisíci lety přimísili k betlémským pastýřům vznešení hvězdáři od Východu? Anebo snad kráčejí po našem boku cizinci ještě záhadnější, o kterých jsme se domnívali, že už opustili náš hmotný a viditelný svět, a které poznáváme magnetismem lásky? — Pokusil jsem se vyjádřit tuto intuici před nějakými pětadvaceti lety v próze » Cesta na jitřní«. Dnes čtu v Claudelově básni » Zpěv o vánoční pouti« tyto verše : » A dedek s babkou, děvečky a mládež, a matka s dětmi, A spravedlivý, který nesl tíhu dne, vedle dělníka hodiny jedenácté. NARODIL SE PRO VŠECHNY LIDI (Ze sbírek českého misionáře Josefa Zemana. Zemřel jako oběč pronásledování v Cíne.) Je příliš tma, abychom se mohli spočítat ; člověk by řekl, ze je nás víc než před chvílí. Snad se k nám přidali někteří mrtví : buďte vítáni, drazí příbuzní! « — Buďte vítáni, drazí příbuzní! Vy, s kterými nás spojovaly na této zemi svazky krve nebo pouto lásky a přátelství — i ti, jejichž tělesnou tvář jsme nikdy nepoznali: ti, od kterých nás dělí v čase vzdálenosti věků. Člověk nemůže být v svém krátkém tělesném životě na všech místech najednou, a nemůže obcovat v čase se všemi lidmi. Ale tato vánoční noc ruší všecky vzdálenosti a všecky časy. Tato neznámá venkovská farnost je místem, v kterém se sbíhá a soustřeďuje celý hmotný vesmír ; v této půlnoční chvíli se stýká země a nebe, věčnost a čas. Každá křesťanská farnost, každé lidské srdce jsou Betlémem, v kterém se zasnubuje s lidským osudem Bůh. 255 [pageend11]Z FLORIÁNOVA VÁNOČNÍHO CYKLU 1957. Koho bychom mohli vyloučit z účasti na tomto tajemném dějství? Nikoho. Ani marnotratného syna, který tráví posvátnou noc v krčmě, a který, podle slov Claudelových, » ... slyší uprostřed rouhání cosi jako hudbu, vstane, aby se podíval, a škrabe nehtem zamrzlé okno vykřičeného dom.u. « Zveme k účasti na těchto zásnubách času s věčností, nebe se zemí, filosofy, kteří zoufají nad lidským osudem nebo kteří jej chtějí odloučit od jakékoliv nadpřirozené naděje. Neodehnali bychom ani herodesy, kteří poslali své žoldnéře zavraždit betlémská nemluvňátka : když visel na kříži ten, kterého dnes ohřívají svým dechem vůl a osel v betlémské stáji, řekl; Otče, odpusť jim, neboť nevědí co činí. — Nedovedeme myslit o lidských dějinách jinak než v představách času a prostoru. Události se nám řadí jedna za druhou, rok za rokem, století za stoletím. Náš vlastní krátký život je rozprostřen v prostoru a v čase. Vánoce jsou nám příležitostí, abychom si uvědomili, že se látka jednotlivých lidských životů i celých lidských dějin zároveň navíjí okolo jakéhosi jádra, že z něho roste na všechny strany. Světlo, které padá přes práh betlémské stáje, proniká právě tak tmou dosavadního času, jako toho, který leží před námi. Jsou to právě tak svátky dětství jako věku dospělého ; jako těch, jejichž pozemská pouť se krátí jako pouť starého Simeona. Léta, která leží před námi, a staletí, která leží před lidským pokolením, se mohou zdát mnohým z nás zahalena tmou hustší než byla ona tma, do které padal slabý paprsek z betlémského chléva. Jako si tehdejší svět nevšiml této události, vložené jako tajemné jádro do středu lidských dějin, tak si jí nechtějí všimnout ani vladaři světa dnešního, oni » vladaři noci, « o kterých mluví Otokar Březina. Avšak my víme — i když je naše srdce sevřeno tvrdým objetím úzkosti a naše časná naděje kolísá — my víme, že ani látka budoucích věků se nebude moci vymknout záření svého tajemného jádra, ať dělají přítomní i budoucí herodesové, co dělají. My víme, že máme bratry ve všech dobách a na všech místech země, mezi těmi, kteří už dávno zpráchnivěli, i mezi těmi, kteří se teprve narodí. Jsou dnes všichni s námi okolo betlémských jeslí, v kterých leží Naděje světa. — ÚVAHA SILVESTROVSKÁ JINDŘICH STŘEDA M inuly ty časy, kdy pro českého občánka silvestrovský večer znamenal především, že když se vrátil z kostela — kam kvůli žene a dětem ten večer zase jednou zašel — , vyčkával půlnoc při punči neb jiném hřejivém moku. Není punče ani zde venku, neřku-li doma■ Ale je oslava! Ani doma, pravda, ani ve světě není vždy možno jít do kostela. Ale katolická rodina sama je chrámem ; kdekoli se shromáždí nebo kdekoli v katolickém kraji je kostel otevřen, všude Církev koná stejnou a nezměnitelnou oslavu. Její podstatou je ambrosiánský chvalozpěv. To samo zařadí minulý rok do nedohledného řetězu let, jim iž naše Církev prošla. Vždyť tento velebný zpěv byl sestaven před půldruhým tisíciletím, a to podle skladby ještě starší. A kdo jej (podle tradice aspoň) tak vytvořili Svatý Ambrož — muž památný nejen jako uchovatel antické kulturní tradice v dobách rozvratu, nýbrž i jako představitel té novoty, kterou do nich křesťanství přineslo. Byl to zajisté výjev před vítězstvím křesťanství nepředstavitelný, kterým svátý biskup poznamenal stránky dějin ; a posudťte sami, zda 256 [pageend12]je to výjev možný po svržení křesťanského řádu... Mluvím, rozumí se, o tom církevním pokání, které Ambrož uvalil na římského císaře {na hlavu vlády vzdělaného světa l), když ten zlikvidoval soluhské sabotéry tak, jak bylo odedávna zvykem. Již dva výhledy do dějin se nám nabídly při poslechu ambrosiánské p ísn ě: představa trvalosti Církve — a jejího vlivu na úkoly vlád a policii. Ale považte dále, kdo pořídil metrický překlad, na jehož nápěv je dělán obvyklý český text. Byl to P. Denis {básnickým jménem bard Sined) — rakouský kněz tereziánského období. {Tedy postava z Temna : brr !) A zpívá se dobře : Bože chválíme Tebe ! Pane, moc Tvou velebíme, kterouž zná zem i nebe : vznešené Tvé jméno ctíme — • když se vše v světě mění, Ty sám jsi bez prom ěny! Prostřed závrati, která nás chytá v kolotání strukturních změn a útěkú, přesunů a převratů ponořují nás slova ta v Hlubinu bezpečnosti. Nad světovým děním trůni nepohnutý Bůh, jak pěje svatopisec : » Blahoslavený, kterýž sedíš nad cheruby, nazíraje propasti. «... Ale ani Tvůrce ve svém nedotčeném absolutnu, ani nadsvětoví duchové — jeho nebeské vojsko a dvořanstvo — nejsou vzdáleni od nás a našich strastí. Svatý Pán Bůh Sabaoth ; svátý, jenž řídí národy, jenž pomáhá z běd a psot ... Jestliže jsme při nápěvu Denisovy skladby vzpomněli, jak nás i církevní život spojuje s některými sousedními národy — takže i synové různých katolických zemí mohou slít v jediném nápěvu své v dětství navyklé zpěvy — tak nás nyní slova chvalozpěvu upamatují, že i osudy národů jsou v rukou Páně. A Bůh nebývá posmíván. Bůh zástupů je to, který našemu pokolení dal zpívat vítězoslavný chvalozpěv na den sv. Michaela, knížete vojska nebeského ; na den osmého května ... Než zazdá se někomu, že dnes je doba jiná a na chvalozpěvy méně příhodná ? Jen poslechněte, zda ten tisíciletý chvalozpěv {dělaný, opakuji, za stěhování národů, věru doslova » pod okem barbarů«) — zda je poselstvím nějakého úvodníkového optimismu. Utěšuje snad jeho skladatel své posluchače slohem všech těch vůdců, podvůdců a tlampačů, že poněvadž my jsme na straně práva a svobody, tak není myslitelno, aby síly temna atd., a že není na světě té síly, která by nás atd., a naši nepřátelé marně se snaží zvrátit vývoj, který atd., — nebo jak vidí posvátný pěvec svou Církev? Apoštolů slavný sněm a proroků řád veliký vysílá v plesání svém k trůnu Tvému vroucí díky : kolik mučedlníků tolik chválo řečníků ! Hle, vidění Církve » jako spořádaný šik tábora « ve svém hierarchickém řádu — vidění Církve bojující. {Dovolte filologickou poznámku. Analogie » martyrům exercitus « v příštím verši dokazuje, že » prophetarum num erus« neznamená prostě » počet«, nýbrž je to — známý technický termín východořímské armádní latiny : početní stav řadového útvaru. Pěvec vidí svaté věrozvěsty jako vojenskou jednotku.) A v tom boji důraz na m učedníky! Na ty, kteří po lidsku » zdáli se umírati «. — » Život jejich považovali jsme za bláznovství a konec jejich za hanebný «, líčí kniha Moudrosti stanovisko obecenstva při takovém přelíčení ; nelze stanoviska toho stručněji vystihnouti. Jde nám o to, že tento souhrn představ je výslově vyvolán a připomenout ve znění svátečního slavnostního chvalozpěvu Církve ...N e, Te Deum na Silvestra nemá vlastně mnoho společného s punčem a koblihami. Tam jsou obsaženy docela jiné věci. A pisatel těchto řádků se neubrání vzpomínce, že při svěcení arcibiskupa Berana — kdy, rozumí se, památný chvalozpěv měl své místo — se rozepsal právě také o těchto slovech ; a připomenul, kterak pro nástupce svátých mučedníků Vojtěcha a Jana Nepomuckého tato slova mají velmi pozoruhodný dosah. Ukázalo se, že tomu tak jest. Prostě je zřejmo, že slova posvátných textů jsou ne tak pravdivá, jako pravdou překypující — kdy ale ? Když jsou chápána pozorně a doslovně. Pak se osvědčí doslova pravdivými. Tedy : neutěšuje nás ve svém závěru silvestrovský chvalozpěv, nějakým happy end, že my nebudeme v tomto novém roce, v tomto čase, v tomto životě poníženi a zahanbeni. Neříká nám nic, co by uprchlíkům a vyhnancům bylo neuvěřitelné. Ale vždyť nám chvalozpěv tisícileté Církve nemluví jen o tomto roce, ani o tomto tisíciletí, ani o tomto světě. Tak omezený novoroční rozhled Církve není. Církev ví, že budeme, po příkladu svých předků dávných vyznavačů, v tomto čase pokořeni. Toho nám neskrývá. Ale závěrem silvestrovského zpěvu pozvedá hlas, a vyhlašuje vesmíru : » V Tebe, Pane, jsem doufal : nebudu zahanben na věky. « JEŠTĚ JE ČAS poslat doplatné na Nový život za rok 1957. A abyste nezapomněli, připojte hned předplatné na nový ročník 1958 ! Děkujeme vám. Administrace 257 [pageend13]PRAŽSKÉ IEZ U LÁT KO PAUL CLAUDEL Padá sníh. Sirý svět je bezpochyby mrtev. Je prosinec. Ale jak je útulno, můj Bože, v malém pokojíku ! Řeřavé uhlí v krbu vrhá na strop dřímotné odlesky. Je slyšet odkudsi vodu, která vře a tiše bublá ... Nahoře na přihrádce, nade dvěma postýlkami, pod skleněnou bání, s korunou na hlavě, vládne a trůní Pražské Jezulátko ; jedna ručka drží zeměkouli, druhá se vztahuje k ochraně nad tyto maličké, kteří se mu důvěřují ; je tolik milé v svém dlouhém slavnostním rouše a vznešené pod nesmírným žlutým kloboukem. Je zcela samo před krbem, který je ozařuje jako hostii skrytou ve svatostánku. Ježíšek bdí až do úsvitu nad svými bratříčky. Věčné bytí naplňuje pokojík, neslyšitelné jako dech, vtělené ve všechny tyto chudobné věci, prosté a nevinné. Když je On s námi, nemůže se nám stát nic zlého. Můžeme spát; Ježíš, náš bratr, je zde. Je náš, a také všechny tyto dobré věci : krásná panenka a dřevěný kůň a ovečka — ;jsou s námi všichni tři, tuhle v koutku. M y spíme, 'ale všechny tyto dobré věci jsou naše! Záclony jsou zataženy. — Kdesi v dálce, bůhví kde odbíjí na věži jakási noční hodina. Dítě, šťastné v své teplé postýlce, chápe, že spí a že cítí, že je šťastno ; že je s ním někdo, kdo je má rád ; trochu se zavrtí, vystrčí ručku, pokusí se probudit, ale nemůže. — Přeložil Jan Cep POŽEHNANÉ SVÁTKY VÁNOČNÍ a ŠŤASTNÝ NOVÝ ROK ze srdce přeje všem dobrodincům, odběratelům a čtenářům Redakce a Administrace Nového života VÁNOCE EMIGRANTŮ JIND ŘICH ŠIMON BAAR Dnes Štědrý večer! Proč je Pepovi tak smutno i radostno v duši zároveň? Co Štědrých večerů pamatuje, a nikdy takový zvláštní dojem nepocítil ... Jako dítě dostal od matky hrst ořechů, pár jablíček a běžel na půlnoční. Když dospěl, trávil v Čechách Štědrý večer v hospodě. V Americe až dosud po každé klidně přespal památnou noc křesťanského světa. I loni, když v Rocku u Náhlíků všichni chtěli jiti do kostela, sám ochotně se nabídl, že zůstane doma hlídat. Lhostejně seděl, skloněn nad novinami a četl, dokud se nevrátili ... Dnes sedí sqjioulen u kamen. Žlutavá zář padá z nich na knihu, která se v ruce chvěje, a Pánek může si přečisti pouze tučně tištěný nadpis článku, který si v bibličce vyhledal: »Narození Páně«. Ostatní drobné litery jako by mu tančily před očima, splývají, mihají se a třesou. Ci snad oči se mu tak kalí a ruce tak třesou? ... Ano, stýská se mu dnes. Přece jen tu měla Tonička zůstat... Dnes po prvé cítí, (pokračuje na str. 263.) 258 [pageend14]Příloha Nového života APOŠTOLÁT S V. CYRILA A METODĚJE pod ochranou blah. Panny Marie Prosinec 1 9 5 7 Číslo 4. ABYCHOM BYLI JEDNO... PANE JEŽÍŠI K R ISTE, ty jsi včlenil do svého tajemného těla všechny rodiny a všechny národy země. Učinil jsi nás dětmi jednoho nebeského Otce, a chceš, abychom byli jedno s tebou, jako ty jsi jedno s Otcem. Dej nám bratrsky smýšlet se všemi, jež ty miluješ, tedy se všemi našimi bratřími a sestrami, se všemi lidmi. Dej nám pochopit velikost křtu, který jsme jednou přijali, uč nás znát život, jímž jsme navzájem spojeni, naše společné poslání a konečně i svaté přijímání, jež nás znovu navzájem váže. Uč nás žít, jak se sluší na údy tvého těla, na dítky tvé Církve, nedej, abychom se báli čehokoliv jiného víc než abychom porušili tuto svátou jednotu. Odpusť nám naše myšlenky nenávisti a zatrpklosti vůči našim bližním, vůči rodinám, rasám, národům, kteří nám snad ublížili. Uč nás odpouštět. Odpusť nám, že tak často omezujeme svůj obzor na vršíčky okolo naší vesnice, k hranicím své země. Uč nás s radostným srdcem opustit domov s očima upřenýma vpřed do budoucna. Odpusť nám, že žijeme tak málo s tvou Církví, že necítíme její rány a bolesti. Uč nás vycítit obavy i radosti tvého tajemného těla mezi řádkami novin, v knize dějepisu nebo zeměpisu, ve filmu, v aktualitách, v rozhlase. Pověz nám jasně, že my, křesťané, nesmíme mít tytéž politické zásady jako je mají ti, kdo v tebe nevěří. Uč nás hledat a najít u jiných národů ty dobré vlastnosti, které náš národ nemá. Uč nás milovat Angličana stejně jako Němce, Itala stejně jako Rusa, černocha stejně jako Žida. Jedním slovem, nauč nás poznat tě na všech křižovatkách našich cest a naší země. Tys přítomen všude na dálnicích i na stezkách, v dolinách i na vrcholcích hor. Jsi druh a společník každého z nás, poutníků na cestě k nebeské vlasti. Podle Henry Perrina, » Deník kněze dělníka v Německu« A. Kořen: DUCHOVNÍ ŽIVOT RUSKÉ CÍRKVE Přinásíne s malými úpravami překlad Slánku faráře ruského kostela v Římě, uveřejněného v » Notizie Russe« 1957, č. 1.-2. Theologická studia Časopis moskevského patriarchátu přináší často zprávy o životě pravoslavné církve v SSSR. V Sovětském svazu je asi osm kněžských seminářů a dvě bohoslovecké fakulty. Z náznaků v časopise můžeme soudit, že v SSSR existuje uzavřený počet jak církevních škol, tak kandidátů. Tak na př. v. 11. č. 1954. na str. 60 se čte, že »ve školním roce 1954-55 počet žádostí o vstup do prvního ročníku semináře (v Moskvě) značně převýšil přijímací normu «. Na základě zkoušky bylo přijato 40 chovanců do prvního a sedm přímo do druhého ročníku. Časopis zpravidla nepřináší statistiky týkající se semi- naristů. Jen náhodou jsme se dověděli, že 12. pro259 [pageend15]2 APO ŠTO LÁT SV. C Y R IL A A M E TO D ĚJE since 1956 přijalo v semináři v Oděse 18 seminaristů nižší svěcení a v Leningradu jich bylo 10. října 1956 sedm. Na začátku školního roku 1956-1957 sdělil leningradský metropolita (Časopis patriarchátu č. 11, 1957), že je mnoho těch seminaristů, kteří loni skončili studia a nyní pracují v duchovní správě ; a že mnoho nových kandidátů vstoupilo. Jejich počet však neudává. Kromě seminářů a theologických fakult jsou v SSSR také dálkové písemné kursy, jichž se hodně používá v učebném systému Sovětského svazu. Tento způsob zdokonalení theologických vědomostí je ve stále větší oblibě mezi klérem v duchovní správě. Kdo studují tímto způsobem, mají stejná práva jako řádní posluchači, a na konci kursu seminárního nebo fakultního kursu dostávají stejné diplomy. Rovněž tak je možno dosáhnout akademických hodností. V posledním školním roce čekala již řada disertací na doktorskou zkoušku. V předposledním školním roce se konala tři sezení pro dálkové studenty. Během nich bylo složeno 1949 zkoušek, profesoři napsali 472 recense různých studentských prací a věnovali 356 hodin konsultacím. Nedávno byla prodloužena doba jednotlivých sezení ze 6-7 dnů na 12-13 dní. Postrádáme však znovu statistiku studentů. Ve výběru themat pro theologické disertace je vidět, že trvá odpor vůči katolické Církvi, jako před říjnovou revolucí. Část je jich věnována dějinám ruské církve, obzvláště boji proti katolické Církvi a proti křesťanům sjednoceným s Římem. Dějí se stále ještě pokusy vymýtit z ikonografického umění a z liturgických zpěvů v seminářích všecko, co zavání Západem, hlavně katolickým, a neprojevují se náznaky, že by tato tíživá tendence byla překonána. Víra lidu Přesto musíme zdůraznit opravdovou zbožnost, která proniká nejen seminaristy, nýbrž také představené a profesory. Tento fakt překvapuje tím více, že státní školy, jež udělují předběžnou přípravu kandidátům kněžství, jsou úplně bezbožecké, a kulturní prostředí, v kterém žijí sovětští občané, je rovněž tak vzdáleno veškeré myšlenky na Boha. Efrém Briem píše : »Nedá se popřít, že boj, vnucený ruské církvi v posledních desítiletích, a útrapy, které musela snášet, jí přinesly velké duchovní prohloubení. Mnoho vnitřních nádorů bylo odstraněno, víra se obohatila. Lidé, kteří ji dnes vyznávají, nečiní tak z oportu- nismu ; ti, kteří se teď snaží přiblížit církvi, nejsou křesťané pouze na papíře nebo náboženští ctižádos- tivci. Nikdo nejde studovat na kněze, aby se hmotně zabezpečil ; žádný kněz nemá touhu stát se biskupem, aby se těšil vysokému sociálnímu postavení, se vší tou vnější okázalostí, která v jiných zemích doprovází tuto hodnost. Je jasné, že tento fakt prospívá církvi docela mimořádným způsobem ... « (Briem, Komunismus und Religion in der Sowjetunion, Basel 1948, s. 415.) » Není nám neznámo, jak přímo hrdinský duch oduševňuje tyto mladíky a připravuje je k tomu, aby pro Krista podstupovali mnoho obětí, když se hodlají stát nositeli myšlenek, jež naprosto odporují úřední materialistické ideologii dnešního Ruska.^Duch oběti se může dnes označit, všeobecně vzato, za rozlišující známku pravoslavné církve v SSSR. Věřící, kteří jsou obyčejně nuceni dávat státu velké půjčky, dokážou přesto uchovat si prostředky k vydržování celé církevní organisace, od obyčejné farnosti až po diecési, církevní školy, patriarchální kancelář i časté sbírky na vlastenecké účely. Tyto velkodušné almužny umožňují udržovat v pořádku dosud otevřené kostely. Jak mládež tak dospělí, povinně příslušní k orga- nisacím Pionýrů, Komsomolu nebo Komunistické strany, berou na sebe jakožto věřící veliké oběti spojené s návštěvou kostela. Jsou plísněni, je jim vyhrožováno a musejí snášet trestní sankce svých organisací. Došlo k případům, že do semináře vstoupili dokonce chlapci zapsaní do Komsomolu ; samozřejmě byli z něho vyloučeni, když odepřeli vystoupit ze semináře. « (Rahr, Plenennaja Cerkov, Frankfurt 1954, s. 78). Život v seminářích Život v seminářích je hluboce duchovní. To se dovídáme nejen od cizích turistů, nýbrž také od samé bezbožecké propagandy. Tak na př. v článku nazvaném » Jak jsem se stal atheistou «, v Komso- mohkaja Pravda (24. března 1957) jeden z bývalých seminaristů (Duluman), který odpadl od víry, vypráví svoje zkušenosti. Jako chlapec čítával bezbožecké knihy, aby vyhověl rodičům, kteří nevěřili v Boha a nechodili do kostela. Jeho otec se nevrátil z války ; a matka, aby si pomohla z nouze, pronajala byt místnímu knězi. Tak se započaly rozmluvy o náboženství mezi knězem a mládencem, který se domníval, že hravě potře náboženské » domněnky « svého hosta. Stalo se naopak, jak nám o tom vypráví : » Můj soused se ukázal velmi zběhlý a vzdělaný. Nejen že se mi nedařilo přesvědčit jej o mých názorech, nýbrž on sám doslova ničil mé oprávněné důkazy, které však nebyly upevněny debatní praxí. Ponenáhlu a nepozorovaně mě přivedl k tomu, že jsem začal pochybovat o bezbožectví a materialismu. Kdyby mi býval tehdy někdo řekl, že jsem upadl do vlivu Církve, byl bych se na něho rozezlil. Zdálo se mi, že jsem sám dospěl k pochybám. »Církevní seminář? Ó, čemu všemu tam učí?... Já po pravdě toužím velmi po studiu ... « Na podzim 1945, jako sedmnáctiletý, ještě nedospělý, jsem vstoupil do semináře v Oděse. Nemíním svést všecku vinu na toho duchovního. Já sám jsem vinen tím, co se stalo. Hned v prvních dnech svého styku s ním jsem měl způsobit poplach, varovat ostatní a svěřit své pochybnosti učitelům ve škole, v Komsomolu... Avšak, bohužel, v nešťastných dnech boje s náboženstvím ovládne část mládeže nemístný stud. Chlapec nebo děvče se stydí mluvit o těch věcech, aby nemuseli doznat vlastní porážku, neschopnost k boji a vzdoru proti náboženství. Ale proč se stydět? Proč nevolat kolektiv na pomoc? Když někdo spadne s lodi, i kdyby to byl výborný plavec, nezadrží výkřik o pomoc, jinak mu hrozí smrt. Kolektiv má sledovat ostrozrakem a nemá se vyhýbat problémům toho, kdo padl do sítí náboženského vlivu. Nesmí se popustit náboženství anebo nějaké sektě žádný člen kolektivu. Tak jsem se octl v semináři. Mohu říci, bez nadsázky, že první dojem, který ve mně vzbudilo církevní prostředí, byl pocit někoho, kdo je vržen z dvacátého století nazpět do středověku. Jak nesmysl260 [pageend16]P Ř ÍLO H A NOVÉHO ŽIV O T A 3 né a nepřirozené se mi jevilo hned v prvních dnech líbání ikon, dlouhé modlení církevních hodinek, posty, pokleky, přiiínání božího těla a krve pod způ- sobami chleba a vína atd. ! Ze začátku mě napadalo : f> Přestaňte žertovat ... začněme jednou taky vážně. </ Ale četl jsem v mnoha očích, že ti neměli chuť žertovat, že všecky tyhle primitivní mystifikace pro ně byly vážnější než sama skuteěnost. ... A tak náboženské pozlátko začalo oslňovat také mne. Pustil jsem se s pílí do studia náboženské otázky ... Zkrátka, nejen jsem věřil, nýbrž také žil náboženství. Nábožně jsem vykonával i já tisíce pokleků, postil se, stái bez hnutí po celou dobu každodenních posvátných obřádií (přes pět hodin)... « # # # Z předchozí dokumentace není těžké vyvodit několik jasných závěrů, které pomohou lépe pochopit nesnáze a úsilí pravoslavné církve v sovětském světě : 1) Základní materialistické kultura, které je podrobena veškerá mládež ve státních školách, vytváří silné psychologické potíže v těch, kteří se představí církevním školám. Navázání styku s duchovním křesťanským prostředím podrobuje tvrdé zkoušce jejich mentalitu, navyklou na toporné materialistické schéma a jím nasáklou. To se neděje jenom v SSSR, nýbrž také v katolických zemích, kde vládne komunismus (na př. v Polsku). Převést tyto mladíky po kritické a citové stránce lc neznámému křesťanskému světonázoru vyžaduje nesmírnou dávku pochopení a taktu se strany církevních učitelů, kteří musejí bedlivě rozlišovat, co je podstatné a co vedlejší v náboženské nauce a praxi. Pouze když si uvědomují postupně a jasně náboženské skutečnosti, mohou mladíci projít tímto přerodem bez příliš ostrých nárazů a reakcí. Vnější podoba liturgie a zbožnosti by nakonec mohla zdeptat duši nebo zapůsobit dojmem zpátečnictví, kdyby nedokázala vyjevit podstatu náboženské skutečnosti a její sociální užitečnost. 2) Kněží v duchovní správě nejen se nehlásí k protináboženské ideologii komunistické strany, nýbrž dokážou dokonce rozmetat její argumentace a přivést ke kritické revisi ty, kteří se zajímají o náboženské otázky, až je dokonce dovedou k osobnímu životu z víry. Kromě víry v Boha musejí též hájit proti bájným úředním interpretacím pravdivost a historickou skutečnost osoby a díla Ježíše Krista, se všemi božskými a nadpřirozenými prvky. Křesťanská víra pravoslavných se staví proti oficiální ideologii Sovětského státu a jde odvážně vstříc všem nebezpečím a potížím s tím spojeným. Stran toho je dobře přečíst si mimo jiné kázání metropolity Mikuláše Krutického, který praví : » ... Neporovnatelně vyšší jsou radosti křesťana. S žádnou jinou se nedá-porovnat radost z poznání Ježíše Krista a z víry v něho. Jaké je to blaho vědět, že žil na této zemi před 19 stoletími, že chodil po naší zemi ; zástupy se dotýkaly jeho šatů a jeho zázračnou mocí byli uzdravováni slepí, chromí a němí! Jen ať si tvrdí někteří, že Kristus nežil na zemi. My o tom pojednáme, a to zkrátka. Víme, že Kristus zil, byl pro nás ukřižován, vstal z mrtvých a vstoupil na nebesa. Víme to, poněvadž to zvěstují evangelisté, mluví o tom řada starověkých dějepisců, dosvědčují to posvátná místa udržená křesťany všech vyznání, jako je betlémská jeskyně, Kalvárie, rubáš, v němž byl po smrti zavinut, hrob, Olivová hora, odkud vstoupil na nebesa. O tom všem výslovně svědčí celá skoro dvoutisíciletá historie křesťanství, podepřená velkým počtem svátých, kteří ji proslavili ve všech časech svou vírou v Krista. Jako důkaz k tomu platí bádání všech pravoslavných a všech křesťanských církví celého světa. « (Časopis patriarchátu, 2, 1957). 3) Křesťanská věrnost pravoslavných kněžích, kteří jsou v duchovní správě, je podrobena nejtěžší zkoušce v sociálním osamocení, v němž jsou pastýři duší nuceni žít, a to je zkouška pro každého člověka mimořádně obtížná a vyžadující neobyčejné duchovní energie, aby v ní nepodlehl. Vládní dekrety totiž zakazují kněžím starat se o mládež, organisovat knihovny, charitní díla, navštěvovat nemocné v nemocnicích atd. Tak se klérus cítí skoro isolován od společnosti nebo postaven proti ní. Tento stav je předvídán a připraven marxistickými vůdci všech zemí. V článku bývalého se- minaristy nacházíme takovýto postřeh : » Začal jsem hledat cestu služby společnosti ; chtěl jsem jí být užitečný. Ale není možno sloužit společnosti, když je člověk mimo ni ... « Sovětský stát si vůči pastýřům duší takhle protiřečí : My vás uznáváme jako pastýře, ale zabavuje- me vám stádo. Závěr se rozumí sám sebou : Jste společensky neužiteční. Máte poslání společensky neuskutečnitelné. Dřete se neiíčelně. Duše náleží státu. Chcete-li, pojdte s námi. Je zřejmé, že pouze hrdinná víra v nadpřirozenou cenu modlitby a oběti, zdánlivě zbytečné, a jejich života v isolaci pro duchovní obrodu ruského národa bude moci držet na nohou tyto lidi, obětované temné a těžké přítomnosti. Náboženská politika a skutečnost v době čtyřicátého výročí ruské revoluce ... Jeden ze západních novinářů, který byl přítomen oslavám říjnové revoluce, položil představitelům strany, kteří ho ujišťovali o naprosté náboženské svobodě v Sovětském svazu, tuto otázku : » Co říkáte tomuto mínění? Starý židovský rabín, kterého jsem tu v Moskvě potkal, mi vysvětlil vaši náboženskou politiku tímto přirovnáním : » Sovětská vláda se chová vůči náboženství tak jako vaši abstinenti na západě vůči kouření: jsou zásadně proti, ale pochopili, že nezbývá, než zatvrzelé kuřáky trpět. » Odpovídá to skutečnosti? « — Komunisté se chvilku vykrucovali, ale nakonec se přiznali, že ten starý žid to asi uhádl. Mohli bychom k tomu ovšem dodat, že způsoby, jakými se něco » trpí « ve svobodném světě, a jakými v lidových demokraciích, jsou hodně odlišné. ... V šedi domů ruských měst se pěkně vyjímají pozlacené kostely. Informoval jsem se, odkud berou peníze na tak nákladné opravy. Ujistili mě, že o peníze není nejmenší potíž. Lidé dají do pokladniček těch mála kostelů, jež jsou otevřeny, i poslední haléř. Je to jakýsi snad jediný projev tajného hlasování proti komunismu, připuštěný v sovětském ráji. ... Pravoslavní duchovní, kteří smějí opatrovat kostely, vždy a zásadně cizince ujišťují, že od po- 261 [pageend17]4 APO ŠTO LÁT SV. C Y R IL A a M E TO D ĚJE SLOVANSKY SVĚT • Jubileum Jednoty sv. Metoděje ve Vídni Ve Vídni vzpomínali na svátek Krista Krále 27. října 70. výročí založení prvního odboru Jednoty rsv. Metoděje. Jednota, jež sdružuje české katolíky ve Vídni, slavila loni devadesát let svého života. V ranních hodinách sloužil pro jubilující členy odboru mši svátou s děkovným Te Deum generální představený řeholní společnosti Těšitelů vdp. P. Labré, která si vzala na starost duchovní správu mezi vídeňskými Cechy. Večer se konala v sále Jednoty v XV. okrese slavnostní akademie. Byli přítomni dpp. Labré a Dominik, předseda Menšinové rady Roušar, předseda Cs. lidového sdružení Němeček, starosta jednoty Orla Stefek a mnoho jiných představitelů vídeňské české menšiny. Akademie byla zahájena velehradskou písní. Hlavní projev pronesl dp. Labré : vylíčil pracné začátky české duchovní správy ve Vídni, u jejíchž začátků stál též sv. Klement Maria Hofbauer, redemptorista, rodák od Jihlavy, dále hrabě Harrach, prelát Dr Horný, P. Křesadlo, P. Tomáš Bláha a pozdější olomoucký arcibiskup Dr Antonín Cyril Stojan. Jejich péčí byl založen I. odbor JSM v XV . okrese, zakoupen spolkový dinu, a tím byla spolková činnost usnadněna. V r. 1922 založil vdp. Litomiský řeh. společnost Těšitelů, kteří už 35 let pečují o české bohoslužby jak na Rennwegu, tak i v jiných okresech. » Prosím vás, končil vdp. Labré, vytrvejte všichni v práci pro Boha a národ ! Dnes je jí více zapotřebí než kdy jindy, aby zí zmatku doby vyšel vítězně křesťanský řád spravedlnosti, lásky a pokoje. Aby se v mládeži vypěstoval čistý charakter, zanícený pro pravdu, dobro a ušlechtilost, neboť jen dobří lidé vytvoří dobré časy. Dnešní slavnost konáme v předvečer státního svátku prohlášení samostatnosti. Přestože jsme rakouskými občany, hlásíme se k našemu národu, jejž nás naučila naše matka milovat. Naše srdce patří vlasti. Kéž nás nyní i v budoucnu posiluje jako naše předky obraz Hradčan, Staré Boleslavi, Svaté Hory, Hostýna a Velehradu. Nechť nám žehnají naši slovanští veleknězi sv. Cyril a Metoděj a sv. Václav, abychom měli hodně lásky k Bohu, Církvi a národu!« p. o. Pravoslavná církev c Československu Pravoslavná církev v Československu má dnes celkem 4 biskupství v čele s arcibiskupem metropolitou, který sídlí v Praze. Je jím rodilý Rus Jan Kuchtin. Olomoucko-brněnské biskupství spravuje bývalý řeckokatolický kněz z prešovské diecése Klement Kelly. Prešovské biskupství (násilně převedeno r. 1950 k pravoslaví 250.000 sjednocených řeckokatolíků po uvěznění biskupů a řady kněží) řídí Dorotej Filip pocházející z Podkarpatské Rusi. Biskupství v Michalovcích vede také odpadlý kněz prešovské diecése Metoděj Millý. V Čechách a na Moravě KRAJANSKY APOŠTOLÁT vzrostla pravoslavná církev po r. 1947, kdy se vrátilo asi 40.000 Cechů z Yolyňska. (Vystěhovali se tam kolem r. 1870.) Z nich bylo 32.000 pravoslavných. Usadili se především v Aši, Zatci, v Podbořanech, Frýdlante, Šumperku, Uničově, Albrechticích, Mohelnici, Suchdolu, Olbramovicích a ve Znojmě. Tak vzniklo v ceských zemích nových 22 farností, které byly schváleny státem v letech 1948 a 1950. Počet všech církevních obcí v eparchii pražské a olomoucko-brněnské dosáhl počtu 60. Slovenští řeckokatolíci v Kanadě SAMOSTATNÝ DĚKANÁT SLOVENSKÝCH RECKO- K ATOLÍKŮ v Kanadě v torontské eparchii zřídil nedávno ndp. biskup Isidor Borecký. Děkanát má 8 slovenských řeckokatolických farností. Děkanem byl jmenován redemptorista R. P. Michal Rusnak. Slovenští řeckokatolíci vydávají vlastní náboženský měsíčník » Maria«. Nový kostel v Lankin v Americe Na svátek sv. Václava byl posvěcen nově postavený kostel sv. Petra a Pavla v Bechyni, N. D. Je to filiální kostel fary z Lankin, na níž působí dp. Jaroslav Tománek. Svěcení vykonal biskup z Fargo Mons. Leo F. Dworschak, jehož prarodiče pocházeli z yindřichova Hradce. Bylo přítomno 16 kněží, m. j. Dr Petr Lekavý z Wales, N. D., a dp. Viktor Drapela z Pembina, a asi 200 věřících z celého okolí. K slavnosti dal znamení zvonem předseda stavebního výboru p. Ludvík Kadlec; tento zvon je jedinou památkou na starý kostel, jenž sloužil místním českým katolíkům od r. 1886, avšak 8. prosince m. r. vyhořel. V posvěceném kostele sloužil první mši svátou farář budovatel dp. J. Tománek. Po mši svaté byl zazpíván svatováclavský chorál. Při slavnostním obědě bylo zvláště vzpomenuto Mons. Mikoláška : byl farářem v Lankině po 40 let a je pochován ve stínu kostela sv. Petra a Pavla. Svěcení kostela na svátek sv. Václava se po všech stránkách vydařilo, bylo zde mnoho náhodných okolností, že se nám podařilo postavit venkovský kostelík v rekordním čase i za rekordně nízkou cenu. Pan biskup se při banketu vyslovil, že za deset let co jest biskupem, ještě nikde a nikdo nepostavil takový kostel ani za dvojnásobnou cenu, ani v dvojnásobném čase. Jako projev uspokojení nám odevzdal šek na 2.000 dolarů, což jsme s díkem přijali. J. T. * * * Belgický premonstrát P. Werenfried van Straaten, velký dobrodinec apoštolátu mezi uprchlíky a vysídlenci ze zem- za Železnou oponou, byl vyznamenán záslužným křížem I. tří dy Německé spolkové republiky. čátku revoluce až dodnes v Rusku zásadně žádné pronásledování nebylo. Bez váhání jsem však od nich uslyšel statistiku, z které jo vidět, že počet seminářů a duchovních je snížen na sedminu dřívějšího stavu. ... Seminářů pravoslavné církve je dnes připuštěno sedm, počet klášterů (mužských i ženských) od války stoupl na 69. Povolání by bylo dost, ale vstup do kláštera je spojen s mnoha potížemi. Zdá se, že sestry musejí pracovat na staveništích a jen večer se smějí věnovat řeholnímu životu. ... Ptal jsem se duchovního : » V případě, že vás vláda nutí k nějakému prohlášení, nebo že žádá něco, co se příčí náboženskému přesvědčení, máte nějakou možnost protestu?« — »Vůbec žádnou.« — » A. co tedy děláte?« — »Jediné, čím se můžeme bránit, je snažit se prohlubovat ve vnitřním životě. « ... Říkám komunistům : » Mám dojem, že vy, kteří bojujete proti třídám ve společnosti, jste sami vytvořili ze sebe třídu komunistů. « — Odpověd : » To nám říkal už Trocký ! « ... Cizinci, i ti, kteří znají ruský a mluví s lidmi, nepotkají v Moskvě nikoho, kdo by byl v koncentračním táboře. Proč ? Záhada se vysvětlila. Před jakýmkoli festivalem a sjezdem bývalí vězni dostávají policejní rozkaz opustit město. té 262 [pageend18]jak je samota zlá ... Na kamínkách varem klokotá voda, kterou si postavil na čaj, vaří se, přes okraj hrnku kypí, syčí na žhavé plotně — ale Pepa jako hluchý. Co by za to dal, kdyby tu dnes po jeho boku seděla žena ... Vtom Chudáček zdvihl hlavu, zavrčel, vyskočil a prudce se rozštěkal. » Co to?« vyskočil také hned Pánek a sáhl po karabině. Slyší kroky, kdosi klepá na zamrzlé okno a volá : » Jsi doma? Nespíš?« Pánek poznává Brožův hlas, otvírá hned dveře a radostně, nadšeně přímo vítá hosty. Brož, Hovorka i Pospíšil, v kožichy zachuchla- ní, vcházejí, smějí se radostně a vesele povídají : » Stání jsme doma neměli, tady Brož nás vytáhl. Ke kříži nahoru jdeme, každý vleče otep dříví, hranici tam zapálíme, abychom přece věděli, že je Štědrý večer.« » Jak jste hodní, že jste se zastavili, jak jste hodní,« vděčně, uznale děkuje Pánek. Navlíká hned kožich, náruč suchého dříví nabírá a vypravuje cestou : » T a k smutno mi bylo, jako nikdy dosud, vy máte každý ženu, děti, ale já ke koňům šel, poplácal jsem je, psa pohladil, sladce na ně promluvil, ale neodpovídali, a mně se tak chce mluvit.« Půlnoc se blíží. Před křížem na sněhu tyčí se narovnaná hranice, na nebi třpytí se hvězdy. » T o se dnes těch hvězdiček vyrojilo,« diví se Brož. I Pánek zvedá hlavu a překvapeně k nim hledí. Zdá se mu, že dosud nikdy tolik a tak třpytných hvězd neviděl, jako v této noci. Celá temně modrá klenba nebes jako by hustě zlatými hřeby byla pobita. Oěi od nich odtrhnout nemůže a v hlubokém tichu zdá se mu, jako by slyšel v duši své známý začátek písně : » Jak mě to táhne tam, vy, hvězdy jasné, k vám ...« »J e půl dvanácté, zapálím hranici— co?« pospíchá Pospíšil a vytahuje sirky. » Tak zapal, ať si všimnou a radují se i zde na prérii, že se Pán Ježíš narodil,« rychle hovoří Hovorka. Suchá tráva podpálena chytla, smolné dříví už praská, dým valí se k nebi kolmo před křížem, hranici zdola olizují ohnivé ja zy k y — ale Pánek stojí a upřeně hledí k nebi ... » Jak mě to táhne tam, vy, hvězdy jasné, k vám ...« zní mu stále duší, srdcem, celým nitrem ... Plameny se vzmáhají, do výše rostou, jako ruce k nebi se zvedají, dým řidne a ohromná zář šíří se kolem. Několik zajíčků vyběhlo a usedlo na okraji toho světelného kruhu, ze tmy vyrůstá, vynořuje se hlava jelení, za ní plachá laň, svítí tam dva ohnivé body, jako by oěi šakalí, — ale ani lidský, ani zvířecí hlásek se neozve ... Jen oheň vesele hoří, vrstvu po vrstvě zachvacuje a jako by radostně se smál, hučí, syčí, jiskrami srší, praská a povídá ... Brož strhl náhle čepici s hlavy, do sněhu si klekl, o vinčestrovku opřel sepnuté ruce a zazpíval vysokým hlasem : » Narodil se Kristus Pán« — a jak do výše stoupá melodie, hned vpadají a chytají se ostatní » ... veselme se — z růže kvítek vykvet n á m — radujme se!« — Na kolenou všichni klečí a zrovna trnou čistou rozkoší, když zpívají, kývajíce při tom hlavami, sladce a houpavě : » z života čistého — z rodu královského — «, až zabouřili fortissimem:» Nám, nám narodil se.« Kdesi padl výstřel, za ním druhý, třetí ... Aha ! Po stepi rozlezlí domovináři spatřili zář, zaslechli píseň a hlásí se. Rychle druhou sloku ! » Jenž prorokován jest,« bouří tichou nocí — naši lidé zpívají nejen ústy, ale i zrakem, sluchem, celým tělem, každou kapkou své krve volají do širého světa v té tiché, přepamátné noci: »N ám , nám narodil se,« a při tom re- frainu zase tak jako prve dosud nikdy nepoznaným blahem zatrnul Pánek. Teď ozvaly se spěšné kroky. Sníh chrupal pod nohama a ze tmy do světla vystoupil Irěan, soused Pánkův. Smeká, ze zpocené hlavy se mu kouří, ale také kleká, ruce spíná, rty se mu hýbou, když slyší : » Člověčenství naše — ráčil vžiti na s e « — celým tělem, jako druzí, klátí a jako medvěd blaženě bručí aspoň melodii, když se opakují slova : » Z života čistého ■— z rodu královského« a hned s ostatními se přímí hrdě, nadšeně, když hřmí z hrdel: » Nám, nám narodil se.« Pánkovi mihla se před očima Tonička ... » Ano, jistě i mně se narodil,« na Ježíška při tom myslil i na své vlastní dítě. Dohromady mu obojí splynulo, opojná radost se ho zmocnila, a jako snad nikdy předtím, zpíval v poslední sloce bujně a nezkroceně : » Radujme s e ! Veselme se!« Jinou píseň celou zpaměti neuměli. Hranice 263 [pageend19]s rachotem sesula se ve hromadu žhavého uhlí, půlnoc táhla širým světem. Beze slova, jako na povel vstali, zvedli karabiny do výše, a paterý výstřel zarachotil nočním tichem. Zajíci naráz se rozprchli, stíny zmizely, a Brož řekl dojat: » Nebojte se, — blázínkové, a neutíkejte, dnes bych nemohl zastřelit zvíře, kdybych umíral hladem.« Všichni vesele se zasmáli, spokojeni, šťastni. Ulevilo se jim, za nimi dohoříval oheň a v jejich duších také povolilo napětí, nadšený záchvat a zbyla jen čistá a tichá radost. Přáli si cestou k domovu veselé svátky a zvali Pánka na koledu. Ale ten jen odmítal: » Rád bych si do města na poštu zajel, víte, čekám zprávu od ženy a dočkat se nemohu.« » Jed jen — ohlídáme ti barák —— cesta je zmrzlá, sníh unese — koník odpočinutý — to se ti na něm pojede !« Pánek už se neděsí samoty, naopak nyní těší se na ni, rychle loučí se se sousedy a zahýbá ke svému obydlí. Radostným kňučením vítá ho uvnitř uvězněný Chudáček, veselým zařičením vítají ho koníci, příjemné teplo vítá ho ; v kamínkách dosud neuhaslo, žíznivé uhlí svítí okeničkou a na stoličce při ní jako by viděl Pánek seděti Toničku, přikládá jednou rukou dříví na oheň a druhou rukou chová na klíně usměvavé dítě ... »N á m , nám narodil se,« jako by z veliké dáli slyší hlas, a zdá se mu hlas Toniččin ... » Kdypak jsem poznal takové závratné štěstí, takovou čistou rozkoš, jako dnes tam u ohně a před křížem?« sama sebe se ptá Pánek, uléhaje na tvrdém loži. » Nikdy,« přiznává si poctivě, » protože jsem žil jako zvíře, a ne jako člověk. Jak jsem jen tak mohl žít!« a spokojený, šťastný, blaženě usíná. (Z románu K Bohu) JESLIČKY V GRECCIO JOHANNES JOERGENSEN Koncem roku 1223 byl sv. František v Římě. Šlo o schválení jeho řehole papežem. Bydlel v osamělé věži na zahradě kardinála Leone. Ale i tam mu to připadalo příliš přepychové. Najednou opustil Řím a v nejostřejší zimě a v prudkých lijácích rychle spěchal na sever, ke svým drahým bratřím. Mezitím ho však očekávala tam nahoře v divokých Sabinských horách jiná útěcha. Po cestě do Svaté země a po návštěvě v Betlemě cítil František vždycky zvláštní lásku k vánočním svátkům. Jednou připadla tato slavnost na pátek a bratr Morico navrhl bratřím zřeknout se masa při vánoční hostině. Ale František zvolal: » Když jsou vánoce, žádný pátek neplatí! A kdyby zdi mohly jíst maso, mělo by se jim v ten den d á t ; avšak protože to nemohou, já bych je aspoň potřel masem!« A často dodával: » Kdybych se znal dobře s císařem, požádal bych ho, aby se o tom dni nařídilo všem lidem sypat zrní ptáčkům, a zvláště našim sestrám vlaštovkám ; a aby každý, kdo má v chlívku nějaká zvířata, aby jim dal toho dne z lásky k Ježíškovi narozenému v jeslích výjimečně hodně dobrého krmení. A já bych chtěl, aby v ten den bohatí pozvali ke svým stolům všecky chudé !« Nuž v roce 1223 směl František slavit vánoce způsobem, jaký až dosud svět neviděl. V Grec- cio měl jednoho přítele a dobrodince, pana Jana 264 [pageend20]Vellita, který jemu a jeho bratřím daroval jeden skalnatý a zalesněný pahorek naproti městu, aby se tam mohli usídlit. František ho tedy dal zavolat k Fonte Colombo a řekl mu : » Přeji si s tebou slavit svátou noc vánoční; a poslouchej, co mě napadlo ! Y lese, u naší poustevny, je jedna jeskyně mezi skalami; tam postavíš jesle naplněné senem. A bude třeba, aby tam byl také nějaký volek a nějaký oslík, právě tak jako v Betlemě. Neboť chci slavit věrně, aspoň jedenkrát, příchod Syna Božího na zem a vidět na vlastní oěi, jak chtěl být chudý a ubohouěký, když se z lásky k nám narodil!« Jan Yellita připraví všechny věci, jak si přeje svátý František, a ve svaté noci, před půlnocí, přijdou bratří z Fonte Colombo, a všichni obyvatelé kraje přicházejí v zástupech, aby byli při tom vánočním svátku. Yšichni nesli rozžaté svíce a okolo jeskyně se postavili bratří s voskovicemi; tak byl celý les v jasu jako za slunného dne, pod tmavou klenbou jedlí. Mše byla sloužena na jeslích, které byly oltářem, aby nebeské Děťátko bylo tam pod způ- sobami chleba a vína osobně přítomno, jako bylo přítomno v betlémských jeslích. A tu měl Jan Vellita náhle dojem, a to velmi jasný, že vidí opravdové dítě ležící v jeslích, ale jakoby spící nebo mrtvé. A hle, zdá se mu, že se František přibližuje k Dítěti, bere je něžně do rukou, dítě se probouzí a usmívá se na bratra Františka a hladí jej po tvářích zarostlých vousy a po okraji jeho hrubé šedé kutny ! Avšak pan Vellita nežasne nad zjevením ; Ježíš se zdál mrtev, anebo při nejmenŠím spal v mnoha srdcích, v nichž ho bratr František probudil jak svými slovy, tak příklady. A když František jako jáhen zazpíval evangelium, předstupuje a » hluboce vzdychaje, přemožený plností své zbožnosti a zrovna se rozplývající nesmírnou radostí, světec Boží si stoupl blízko jeslí,« jak vypráví Tomáš z Ce- lana. A jeho hlas, silný a měkký, a jeho hlas jasný a zpěvný vybízí všecky okolostojící, aby hledali to nejvyšší dobro. Bratr František káže o Ježíškovi, a z jeho slov tryská něha. Mluví o chudém králi, jenž se ráčil narodit za této noci, o Pánu Ježíši ve městě Davidově. A po každé, když má vyslovit Ježíšovo jméno, tu, jak je zapálený ohněm svého srdce, místo aby pronesl ono jm éno, říká » Betlémské děťátko«. A to slovo Betlem pronáší hlasem jako když malý beránek beká ; a když je vyslovil, ponechává jazyk na rtech, jako by chtěl vychutnat sladkost, kterou tam to jméno zanechalo, když přes ně přešlo. A byl!) již hodně pozdě, když dospěla ke konci tato svátá vigilie, a všichni se odtud vraceli domů se srdcem plným radosti. Později bylo to místo, kde byly postaveny jesle, zasvěceno Pánu a stalo se kostelem ; nad jeskyní byl postaven oltář ke cti našeho blaženého Otce Františka, aby na tom místě, kde se před nedávném dvě nerozumná zvířata krmila senem z jeslí, od nynějška přijímali lidé pro spásu své duše a těla neposkvrněného Beránka, našeho Pána Ježíše Krista, jenž dal z nevýslovné lásky svou krev za život světa. (Z knihy Svatý František z Assisi.) SMUTNÁ ZPRÁVA DO VÁNOČNÍ RADOSTI ZEMŘEL VDP. VÁCLAV Ř E H O Ř .— Náhle nám odešel na věčnost vzácný kněz a veliký dobrodinec a přítel našich exulantů, P. Václav Řehoř z Veselí. No. Dak. Byli jsme v posledních sedmi letech důvěrnými přáteli, a řízením Prozřetelnosti Boží se stalo, že jsem právě zastupoval nemocného kaplana v Graíton v týdnu, kdy jej, raněného mozkovou mrtvicí, dopravili do tamejší nemocnice. Byl jsem stále u jeho lůžka, až vydechl svou šlechetnou duši ve středu 23. října v 8.35. Pak ovšem spočinula na mých bedrech tíha veškerých starostí s pohřbem a projednávání pozůstalosti, alespoň v začátcích. Pohřeb měl královský. V pátek večer bylo jeho tělo vystaveno v nedostavěném kostele sv. Lukáše, bylo to velmi dojemné. Naši exulanti poslali koše květin z Chicaga. V sedm hodin byl český růženec, pak jsem měl kázání na rozloučenou, pak jsme zapěli — Tománek, Lekavý a Světinský — Odpočiňte v pokoji... V devět hodin následoval anglický růženec, anglické kázání a zpěvy, v deset hodin se loučili rytíři Kolumbovi, pak po celou noc přicházeli osadníci, aby drželi noční vigilii. Druhý den ráno bylo tělo převezeno do prostorného kostela sv. Jana Nepomuckého v Písku, kde pan biskup Dworschak sloužil pontifikální requiem za účasti 26 knězi a církevních hodnostářů. P. Řehoř byl pak pohřben na veselskem hřbitově po boku kněží pionýrů. R. i. p. Jar. Tománek A l í USA. — Z rozhodnutí katolických biskupů bude neděle 29. prosince Den modliteb za věřící v zemích pod komunistickým jhem. • Y posledním týdnu listopadovém se konala ve všech katolických farnostech USA tradiční sbírka Šatstva a obuvi pro chudé zeme na světě. Tato sbírka byla konána už osmkrát, vždy v týdnu, na který připadá Thanksgivingday, Den díkůvzdání. Minulý rok se sebralo 16 a půl milionu liber šatstva a obuvi. Poslední zásilka z této sbírky odjela v září do Polska. 265 [pageend21]rozhledy 80 LET NDP. BISKUPA VOJTAŠŠÁKA Stařešina sboru ěsl. arcibiskupů a biskupů ndp. Ján Vojtaššák se dožil 14. listopadu t. r. požehnaných osmdesáti let. Narodil se 14. listopadu v Zákameném na Oravě. Na kněze byl vysvěcen 1. července 1901. Boku 1920 byl jmenován spišským biskupem. Konsekroval ho v Nitře tehdejší papežský nuncius v Československu Klement Micara, nynější kardinál vikář svátého Otce Pia XII. Ndp. biskup Vojtašsák byl vždycky především vzorným pastýřem jemu svěřeného lidu, nezištným, obětavým, skromným. Když však bylo třeba, dovedl nesmlouvavě hájit práva Boží a Církve. Zvláště mnoho vykonal pro výchovu kněžstva ve své diecési. V lednu r. 1951 byl ve známém divadelním procesu, spolu s ndp. biskupy Gojdiěem a Buzalkou, odsouzen na 24 let vězení. Po letech strávených ve Val- dicích a v Leopoldově byl propuštěn pro své stáří z vězení, ale do diecése se nemohl vrátit. Žije pod dozorem v Děčíně. Přejeme ze srdce ndp. biskupovi mnogaja Ijeta!, ale na svobodě, se svobodnou Církví ve svobodném národě. Budeme za něho i za ostatní naše ndp. biskupy prosit Pána, aby jejich cesta na Kalvárii byla posilou pro všechny dobré a vyprosila obrácení vlažným i pronásledovatelům. vf NOS GENERÁLA ERANCA (Mezinárodní přehled.) Říjen roku 1957 vešel do dějin ve znamení dvou ruských sputníků. Byly jako dvě elektrické jiskry, pod jejichž vzrušujícím nárazem se i nejlínější mozky po celé zeměkouli daly do pohybu. Vidiny netušeného budoucna se otevřely před lidmi, už tak dostatečně vyjevenými z předchozích sensací atomic- kých vynálezů. Ve světě demokratickém rozehrála sensace sputnikovská v lidských duších hned dvě citlivé struny : strunu zmatení nad vědeckým neznámem, a strunu obav z politické budoucnosti. Obě vyzněly znepokojeně. Byl-li však celkový zájem v široké veřejnosti svobodného světa tísnivý, byl ještě tísnivější na odpovědných místech vládních ; neboť těm neunikla ona stránka ruských sputníků, kterou by bylo možno nazvat vnitřně sovětskou. Z postalinovského období zmatku se v Moskvě vynořuje nový, trvalý režim. A vystřelení obou sputníků do vesmíru bylo součástí mimořádně obratného plánu, jenž nový režim usazuje do pevného vládního sedla se všemi známkami trvanlivosti. K porozumění vývoji, který tu vyvrcholil, zopakujme několik skutečností sovětské vnitřní politiky od Stalinovy smrti. Stalinův nástupce Malenkov vzal do své vlády —- aby zvýšil její popularitu — maršála Žukova, předního hrdinu druhé světové války. Byl to krok v Sovětech neobvyklý, a z ortodoxního bolševického stanoviska povážlivý. Už Lenin učil, že bolševická strana se musí pečlivě vyvarovat tak zvaného bonapar- tismu, to je nebezpečí takového vývoje, v němž by populární generál byl s to poslat revoluci k čertu a nastolit vojenskou diktaturu. Brzy poté armáda, jejímž představitelem Žukov byl, dodala vládě silné mocenské pozadí, když byl odstraňován Beria a jeho druhové, kteří také vládli armádou, a to policejními sbory GPU. Pak byl Malenkov svržen skupinou Chruščev-Bulganin, opět s pomocí Žukova a armády, které se nelíbilo zmenšování důrazu kladeného na těžký a zbrojní průmysl. Po jistém časovém odstupu byla pak vyřazena, znovu s podporou Žukovovou, vlivná skupina Molotov a spol. Na vrcholu Sovětského svazu (a světového komunismu) zbyly jen dvě organisované síly, představované dvěma jmény : Chruščev a Žukov. A závěrečné kolo mezi oběma bylo skupinou Chruščevovou, vracející se oklikami k ortodoxní linii Leninova protibonapartistického odkazu, plánováno velmi pečlivě. Byla vyvolána náhlá zahraniční krise na Blízkém Východě, za jejíž ochotný nástroj byla vyvolena vláda syrská. Maršál Žukov, zřejmě nedosahující ¡mistrovské úrovně Nikity Chruščeva ve strategii kremelských zápasů o moc, odjel na oslavnou návštěvu do Jugoslávie. A zatím co s Titem honil kamzíky na Bledu, sekyra bolševické guillotiny se dala v Moskvě do pohybu. Běda nepřítomným, » les absents ont toujours tort «. Byl obviněn z kultu své osobnosti a ze sklonu k zahraničněpolitickému dobrodružství, neboť odpovědnost za umělou krisi na Blízkém Východě byla přišpendlena na jeho prázdné křeslo. Byl zbaven členství ve vládě a v politbyru. Avšak armáda, jejímž byl oblíbencem, jevila nepokoj. Bylo s tím'počítáno. V záloze byli dva » sput- níci«, kteří byli vypuštěni a neminuli se s očekávaným účinkem. Rozruch, jejž vzbudili, přehlušil všechno, uvrhl do nadšení bolševickou stranu a sovětskou veřejnost, strhl armádu, rozjásal komunisty po celé zeměkouli a ohromil demokraty. Žukov byl zapomenut, a nový kremelský režim, zbavený vší organisované oposice, se představil světu v magnetické záři prvotřídního úspěchu na všemožných polích, vnitropolitickém, zahraničněpolitickém, vědeckém, vojenském a propagačním. Vavříny prvenství v technickém pokroku, které tak dlouho věnčily Spojené státy, se daly na cestu do Sovětského svazu. Na Západě se bouře kritik a 266 [pageend22]nevole snesla na Washington, kde vláda Eisenhowe- rova jasně prohrála jednu velkou psychologickou bitvu studené války. Po dlouhou dobu se jí promíjely, často se značným přemáháním na straně Evropanů, její četné slabiny v zahraniční politice, a to právě pro onu gloriolu prvenství v technickém pokroku. Nyní však jí byla pozbavena a vavříny se přestěhovaly na hlavy vlády sovětské, upevněné, téměř stalinovsky jednotné, úspěšné, dynamické a velmi obratně vedené. Sputníci projevili sílu sovětské vědy, která byla dosud jen tušena. A po tomto odhalení přišla další, ještě znepokojivější, neboť se týkala přímo věcí vojenských. Admirál Wright, který je vrchním velitelem námořních sil států Atlantického paktu, prozradil veřejnosti, že Sovětský svaz má nyní 500 ponorek, čili třikrát tolik jako všechny státy Atlantického paktu dohromady ; je to největší podmořské lodstvo, jaké kdy existovalo v době míru, a zvětšuje se každým rokem o 75 ponorek. Celé válečné lodstvo Sovětského svazu, podmořské i povrchové, se pozvedlo na mezinárodní stupnici ze sedmého místa, jež zaujímalo roku 1945, na místo druhé, hned za Spojenými státy. Pokud jde o armádu pozemní, je dobře známo, že Sověty udržují nejsilnější brannou moc na světě. A v dálkových střelách, zbrani to budoucnosti, nepochybně předhonily Spojené státy, jak ukazují oba sputníci. Tváří v tvář těmto tvrdým skutečnostem organi- sace Atlantického paktu upadla do stavu poplachu. Uvědomuje si, že zůstává pozadu v nynějších divokých závodech v moderním zbrojení, v kterém — jak vyjevil sám president Eisenhower — pouhé čtyři setiny jednoho druhu dálkových střel se v palební intensitě vyrovnají úhrnu veškerého dělostřelectva nasazeného v celé druhé světové válce. V prosinci se sejde v Paříži konference nejvyšších představitelů členských států Atlantického paktu, aby pojednala o těchto dramatických otázkách. Účinky zanedbané obrany západního světa se však projevují už dnes. Je v Evropě muž, který vyniká jemným čichem pro vyhrávající stranu na světovém kolbišti. Je to generál Franco, který vládne ve Španělsku už dvacet let. Nikdo ho nemůže podezírat ze sympatií prosovětských a každý mu musí přiznat mimořádnou dávku politického realismu v zahraničních věcech. Projevil ji přesvědčivě za poslední války, kdy odmítl ztotožniti se v zahraniční politice se svými příbuznými diktátory, Hitlerem a Mussolinim, v době, kdy jejich čáka na vítězství vypadala nejpříznivěji ; a vývoj války mu dal za pravdu. Tento muž s jemným politickým nosem a dlouhou vládní zkušeností se dal v posledních týdnech na podivné cesty. Nejen že dopřál sovětským sputníkům znamenitou publicitu ve španělském tisku, ale v jednom ze svých osobních projevů dal průchod vysokému ocenění ruských vědeckých úspěchů. K tomu dodal překvapivé srovnání mezi svým režimem vlastním a sovětským, chvále u obou disciplinu a pořádek. Z těchto a jiných náznaků povolaní pozorovatelé vyvozují, že generál Franco vážně uvažuje o postupném vymanévrování Španělska ze studené války a zaujetí stanoviska neutralistického. Španělsko není členem Atlantického paktu, má však zvláštní spojeneckou úmluvu se Spojenými státy, a není pochyby o jeho velké strategické důležitosti v případě válečné srážky států Atlantického paktu s blokem komunistickým. I když je pochybno, zda by Španělsko mohlo skutečně jít až do takové kraj- nosti, že by zůstalo neutrální v zápase na život a na smrt mezi Západem a Východem, zůstává postoj generálův velmi příznačným pro dnešní období studené války. Je to znamení na zdi. Vyjadřuje s chladnou logikou, co mnoho lidí v demokratickém táboře se neodvažuje domyslit : že půjde-li to tak dále, jako to šlo až dosud, západní svět neodvratně prohraje studenou válku. Zdeněk Petr CÍRKEV — NEZNÁMÁ INSERÁTY O NEPRODEJNÉM ZBOŽÍ » Pamatujte si, že pracujete pro Boha, víru a vlast «. Tato slova klade CEC (Catholic Enquiry Centre - Katolické informační středisko) na srdce svým spolupracovníkům, ale zároveň lze jimi výstižně vyjádřit celou její vlastní činnost. Tato práce se koná tímto způsobem. Během dvou vybraných období (od 1. ledna do 30. dubna ; od 15. září do 30. listopadu) CEC uveřejňuje skutečně zvláštní inseráty : nabízí se v nich totiž něco neprodejného, co každý může dostat zadarmo, a tím se obohatit pro věčnost. Tyto inseráty jsou obyčejně oživeny kresbou přibližující uvedený text. Jeden z nich začíná slovy : » SMRT — A CO POTOM? « Kresba podává siluetu člověka, rýsující se proti nebeskému obzoru, a text říká : » za sto let budete mrtev. Pravděpodobně k tomu dojde daleko dříve. Co pakl Co se stane potom? Znamená smrt konec? Velká většina lidí věří, že budete žít, i když vaše tělo bude pohřbeno. Věříte v to i vy “l Většina lidí má však jen mlhavé představy o posmrtném životě. Doufají, že budou žít — avšak nemohou to dokázat. Nechtěl byste o tom vědět něco jistého'! Stovky miliony katolíků mají za to, že život po smrti není nic nejistého. Nechtěl byste se dovědět, proč katolická Církev je si tak jista svým učeními « — Pak následuje kratičké vysvětlení o CEC a kupon, kterým si čtenář může zažádat o podrobnější informační brožurku. Toto je jeden z několika inserátů, jak jich CEC používá. Jeho začátek se snad někomu může zdát odstrašující, avšak nelze popřít, že celek je působivý : každý z nás se zajímá o svou vlastní budoucnost a má zájem o to, co se s ním stane po smrti, protože té se žádný člověk nemůže vyhnout. Inseráty byly zprvu uveřejňovány jen v místních novinách. Dnes je můžete najít ve většině celostátních deníků (Daily Express : 4,042.334 výtisků, Daily Herald : 1,653.997 atd.), nedělních novin (Sunday Dispatch : 2,420.159, Sundy Times : 618.540 atd.) a časopisů (Reader’s Digest : 1,100.000, TV Times : 1,300.000 atd.). Výsledky této inserční propagace za první tři léta jsou : 67.056 lidí si zažádalo o informační brožurku, 36.643 lidí se zapsalo na písemný katechismus, 3.345 tazatelů bylo odevzdáno kněžím pro ústní katechesi a 1513 lidí vlivem těchto kursů bylo přijato do Církve. V prvním roce jeden dotaz o informaci odpovídal 30 šilinkům vynaloženým na inserci, kdežto v roce 1957 průměrná číslice byla 4 šilinky — sedminásobné zlepšení. Vzestup činnosti a vlivu si lze ověřit statisticky : Do konce roku 1954 1955 1956 Žádosti o informační brožuru 9821 30.428 61,142 Žádosti o zasílání kursu 5829 17.556 34.297 Písemný kurs zahrnuje 21 lekcí, které jsou obyčejně zasílány v týdenním odstupu, avšak každý zájemce si může zvolit jiný interval. Po prvních pěti lekcích je přiložen dotazník, kterým se každý 267 [pageend23]student může zeptat na jakoukoli věc, která mu v předchozích lekcích nebyla dostatečně jasná. Na dotazy se odpovídá písemně, a je-li to nutné, kněžští rádcové se pustí do další korespondence. Dotazový list je zaslán ještě po 11., 17. a poslední lekci. Kurs, který je dnes přístupný i širší veřejnosti v knižní podobě, vypracoval první představený CEC P.G.P. Dwyer, nyní biskup v severoanglickém městě Leeds. Aby si bylo možno utvořit představu o prostotě a přístupnosti této písemné katechese, přečtěte si překlad odstavců lekce č. 12. Je zajímavá nejen jako zahájení druhé polovice školení, nýbrž její téma je stejně důležité pro naše nekatolické spolubratry jako pro nás samé. Lekce č. 12 : Hřích. Největší zlo — vlastně by bylo možno říci jediné zlo — je hřích. Hřích je zlo, protože je to přestupek proti Bohu. A je to zlo, protože nás odřízne od Boha ; zňstaneme-li odříznuti a odvráceni od Boha, nepodaří se nám nikdy dosáhnouti cíle, pro který jsme byli stvořeni. Veškeré opravdové náboženství je založeno na lásce k Bohu. čím více milujeme Boha, tím lépe chápeme, v jaké míře hřích je zlo. Hřích je bláznovství. Hřích je něco hloupého. Hříšníci přestupují Boží zákon, a očekávají, že takovým jednáním najdou štěstí. To je nanejvýš pošetilé. Že přestoupení zákona je pošetilé, vysvítá jasně, uvažujeme-li o fysických zákonech. Člověk, který skočí se střechy, protože shledává příliš namáhavé jít dolů po schodech, je blázen. Vždyť tak nenajde nějakou pohodlnější cestu dolů. Naopak rozbije se na padrť, protože je podroben zákonu zemské přitažlivosti, člověk, který se snaží vyhnouti mořské nemoci chůzí po vlnách, je blázen a utopí se. Každý tuto pravdu vidí, když běží o fysické zákony. Když však jde o hřích, to je porušení mravního zákona, pokoušíme se uchlácholiti, že přestupek nemá žádné následky. Mravní zákon Boha je však zákon stejně tak jako jiné zákony. Porušení mravního zákona má za následek katastrofu buď nyní, nebo po smrti. « Tímto prostým způsobem jsou vypracovány i ostatní osmistránkové lekce. Celý kurs se lehce vměstná do zaslaného obalu, na němž jsou natištěny nejpoužívanější katolické modlitby. Každý žák je nabádán k tomu, aby během kursu nejen studoval, nýbrž aby se též modlil. Po skončení kursu CEC nabízí zájemci jakoukoli další pomoc a prosí o odpověď na dotazník, kde vybízí ke kritisování kursu. Kurs někdy vede k rozhodnutí vstoupit do Církve, jejíž učení zájemce poznal a pochopil. Jindy z něho vzejde žádost o další poučování na místní faře. Někteří lidé však i po daných výkladech shledávají, že nedovedou věřit ; přesto často i pro ně studium mělo kladný výsledek. O tom nejlépe svědčí slova, která napsala učitelka, která nedokázala přijmouti plně křesťanskou víru. » Chtěla bych vám oznámit, kolik světla mi váš kurs přinesl. Skutečné poučení o katolické víře,mě navždy ochrání před tím, abych patřila do skupiny lidí, kteří jsou neodůvodněně zaujati proti římskokatolictví. « Konvertité nejsou jediný druh zisku ; i nezaujatí nekatolíci znamenají mnoho. Vždyť CEC si zvolila jako svůj program výrok velkého Angličana a katolíka, kardinála J.H. New- mana, který napsal před sto lety o situaci katolíků v Anglii slova, jejichž platnost přetrvala celé století. » Přinuťte lidi, aby vás znali ; přesvědčte je, doléhejte na ně, aby se červenali pro to, že vás neznají. Udělejte jim naprosto jasné, kdo jste, aby nemohli předstírat, že vás nevidí, ani odmítnouti dáti vám za pravdu. Náboženství, které pochází od Boha, se zalíbí lidem všude, kde je skutečně chápáno ... Musíte je příměti k tomu, aby nás znali tak, jací jsme. Musíte je příměti k tomu, aby znali naše náboženství tak, jaké je, ne jak si je vybájili. Musíte je přimět k tomu, aby se na nás podívali, a změnili svůj postoj. « česlav Velecký V A R B IN K A Na světě není tak mnoho lidí, kteří jsou docela spokojeni se svým životním osudem. Mnohem častěji se setkáme s lidmi, kteří věčně naříkají. Stěžují si na své příbuzné, na své okolí, na samého Pána Boha. A těmito nářky otravují život sobě i druhým, Kdyby byli jen trochu upřímní, museli by uznat, že sami mají největší vinu na svém neštěstí. Proto když se setkáme se spokojeným, vnitřně vyrovnaným člověkem, a chvíli s ním hovoříme, je nám, jako kdyby nám zasvítilo teplé jarní sluníčko po dlouhých chladných a deštivých dnech. Člověk pookřeje při takovém setkání. Rozhovor se spokojeným člověkem nám často dodá odvahy k dalšímu zápasu, pomůže nám objevit zakopaný poklad v našem vlastním utrpení. Takoví lidé působí někdy skoro zázraky. A třebas o tom sami ani nevědí, svým nenápadným apoštolátem radosti ze života zachraňují mnoho lidí pro časný i věčný život. Škarohlíd- ství, zoufalství, malomyslnost nevedou k Pánu Bohu. Dělají radost jen peklu a dovedou člověka přivést k nejhanebnějším zbabělostem a zradám. V Símě jsme měli příležitost setkat se s člověkem, který zasvětil tomuto apoštolátu kus života : je to Bulharka, slečna Varbinka Dimitrová. Salon papežské ruské koleje byl přeplněn při její přednášce. L’Osservatore Romano přinesl o ní dlouhý referát. Slečně Dimitrové je dnes 37 let. Mluví osmi jazyky. Ale více než její slova působí její živý příklad. Když vešla do sálu dáma mladistvého vzezřeni v kožešb novém plášti, nikdo by neřekl, ž ' má obě nohy umělé. A kdy” od oži'a plášť a skromně usedla na pódiu s úsměvem v tváři vedle vystavených výšivek a krajek, nikdo by neřekl, že za touto usměvavou tváří je skryto tolik lidského neštěstí a lidské tragiky ! , Duchovní správce ruského kostela sv. Antonína a sv. Terezie Ježíškovy v ft i mě otec Antonín Kořen ji krátce představil, a slečna Dimitrová začala vyprávět italsky svůj život. Je v Itálii teprve čtyři měsíce. Nemluví dokonale, ale vyjadřuje se plynně a srozumitelně. Pochází z malé bulharské vsi. Narodila se o Květné neděli roku 1920. Dovedete si představit, jak hroznou úzkost pocítila matka při pohledu na své dítě : děvčátko bylo bez rukou a bez nohou. Jen čtyři pahýly. Levá paže kratší s jedním jakýmsi zakrnělým prstíkem, pravá ručka bez prstů, místo nožiček dva pahýlky. Sousedky radily nešťastné matce ukrátit život nešťastnému tvorečku, aby se nemusela dívat na jeho utrpení. Už, už se chtěla odhodlat k hroznému činu. A tu v noci se jí zdálo, že k ní přišel nějaký stařec a řekl jí : » Nešťastnice, co to chceš udělat? « — *A co mám dělat — řekla mu matka — Bůh mi dal toto ubožátko bez rukou a bez nohou. Chci ušetřit sobě i jemu další utrpení. « — Ale stařec jí na to řekl: » Jestliže Bůh ti dal tento dar, musíš si ho vážit a starat se o něj : On už se potom postará, aby to dítě bylo v životě šťastné ! « Matka se probudila. Otevřela oči a celá se třesouc 268 [pageend24]volá : » Pane Bože, odpusť m i! « Nad hlavou maličké uviděla světelnou záři, a za několik chvil potom slyšela zvony, které ohlašovaly vzkříšení Páně. Tři dni po velikonočním Božím hodu dítě bylo pokřtěno a dali mu jméno Varbinka. » Když jsem byla malá, « vypravuje sama slečna Varbinka, » nikomu ani nenapadlo, že bych mohla chodit do školy. Bratři a sestry chodili do školy, mně však nechtěli dovolit, třebas jsem strašně plakala. Ale konečně jsem si vyplakala dovolení! Vzpomínám si na to docela živě. Byly počty. Učitelka se tázala třídy : » Máte dva ořechy, maminka vám dá jiné dva ořechy, kolik máte pak ořechů? « — Viděla jsem, že všechny děti se dívají na své prsty. Podívala jsem se také, ale hned jsem si uvědomila, že nemám prsty. A tu z jakéhosi vnitřního nutkání jsem se podívala na okno a začala počítat okenní tabulky, a první ze všech jsem odpověděla : » Čtyři. « A později v počtech jsem se vždycky dívala na okna, až to bylo učitelce nápadné. Vysvětlila jsem jí to. A tu pak sama radila rodičům, aby mě posílali do školy. To bylo mé první vítězství v životě. Když bylo pěkně, doplazila jsem se do školy po kolínkách, když pršelo, bratr mě tam donesl na zádech. Když jsem byla větší, styděla jsem se a nechtěla jsem se dát nosit od bratra. Prosila jsem otce, aby mi dal koně. Dobrý táta mi koupil koně, dala jsem mu jméno Gorcio. Byl to chytrý kůň, donesl mě ke škole, a když byla brána zavřena, začal kopytem tlouci na dveře, až přišli otevřít. Jednou se začaly učit mé spolužačky vyšívat a háčkovat. Učitelka mi řekla : » To je pro tebe příliš těžké. Tomu se nebudeš moci naučit! « Pravda, jak jsem mohla pracovat s háčkem? Byla jsem proto velmi nešťastná. Naplakala jsem se mnoho a usnula : A tu se mi zdálo, že se mnou mluví neznámý stařec a ptá se mě : » Proč pláčeš?« — Vyložila jsem mu svou bolest, že se nemohu naučit vyšívat a háčkovat. A on mi dal zvláštní háček na háčkování! S tím ti to půjde. Vzala jsem jej, a opravdu to šlo. — Když jsem se probudila, vyprávěla jsem sen tatínkovi, a ten mi dal udělat podobný háček, jaký jsem viděla ve snu. A s ním jsem se mohla naučit pracovat jako mé spolužačky. Už tehdy jsem poznala, že Pán Bůh nikoho neopustí ! Slova : » Neumím, nemohu« nejsou v mém slovníku. A proto jsem se naučila mnohým věcem. « Vystavené výšivky a krajky v sálu jsou dílem Var- biněiným. A slečna Varbinka vezme jednu rozdělanou práci a ukazuje, jak pracuje. Navlékne nit do jehly velmi obratně, aniž dlouho hledá, a kdo se na ní dívá při práci, neřekl by, že nemá prsty ... Její bratr, který ji všude doprovází, ukazuje několik koberců (také jejích výrobků), udělaných podle metody zemí, kde žili několik let : v Libanu, v Sýrii a v Egyptě. A tu se slečna Varbinka obrátí k publiku s úsměvem a praví: » Myslíte-li, že máte těžký život, řekněte si : Ne ! Je velmi lehký ! Co je člověku nemožného? Říkám si často, deset prstů na rukou není pro práci, nýbrž jsou jen pro ozdobu a fantasii! Ukazuje, jak dělá některé práce v kuchyni, připravuje jídlo pro všechny, pere i prádlo. » Když pracuji sama doma, pouštím si gramofonové desky. Mám ráda hudbu. « A hned vloží novou desku, vymění jehlu, natáhne péro. Zatím co sálem se ozývá valčík, vyšívá. Naučila se šít na šicím stroji. Dovede se sama učesat. Připíná si náramkové hodinky a všechno tak rychle a obratně, že by člověk nevěřil, že nemá prsty. » Říkají o mně, že jsem nešťastná, ale já naopak říkám, že nešťastní jsou ti, kdo nemají žádnou vůli «, ujištuje slečna Dimitrová. Studovala do 18 let, má maturitu, zná osm řečí, dovede psát velmi hbitě. Na tabuli napsal křídou : » S vírou, trpělivostí a rozhodnou vůlí se dokáže v životě všechno. « A končí stále usměvavá : » Jsem spokojena s Pánem Bohem, jsem spokojena se svým životem. A na důkaz toho vám ještě zazpívám jednu národní bulharskou písničku, kterou mi zpívala matka, když jsem byla maličká v kolébce. Spi detensje : Spi, mé děťátko, spi, můj andílku, ve své kolébce ! Na svět jsi přišla nešťastná, můj mrzáč- ku, ale Bůh ti pomůže. Spi, můj miláčku, v mámině náručí! « Ta píseň měla být pozdravem a projevem vděčnosti stařičké mamince v bulharských horách, kterou viděla naposledy před 18 roky. Není neštěstí, dovedeme-li je přijmout z Božích rukou. Máme-li víru, máme-li trpělivost a chceme-li s vytrvalostí pracovat. Když jsem slyšel historii Varbinčinu, vzpomněl jsem si na tolik nešťastných dětí, velikých i malých! Kdyby ji mohly slyšet a vidět, měly by více kuráže a více odhodlanosti. A vzpomněl jsem si také na Církev v mnohých zemích pod komunistickým režimem. Podobá se dnes také často bezmocnému mrzáčkovi: bez rukou a bez nohou. Ale Bůh ji neopustí: Živá víra, trpělivost, vytrvalá spolupráce s milostí Boží přinese jistě vítězství ! V. F. Trnavský APOŠTOLÁT M O D L IT B Y V L E D N U 1958 Aby všichni hledali Mesiánskou jednotu v katolické Církvi, založené od Ježíše Krista. — Z celého lidstva, asi 2,500.000.000 lidí, je alespoň podle jména 472 milionů katolíků, t. j. 19% ; protestantů nejrůznějších směrů je 250 milionů (10%), schismatiků ve 27 různých samosprávných církvích je asi 200 milionů (8%) ; všech křesťanů dohromady asi 37% z počtu všech lidí. Třetina lidstva věří v Krista, ale plného požehnání Kristova zjevení a všech prostředků jeho vykupitelské milosti požívá ani ne pětina lidí, kteří jsou údy katolické Církve. U všech křesťanů se stále živěji pociťuje nutnost jednoty. Protestanti o ni usilují především t. zv. ekumenickým hnutím. R. 1939 byla ustavena Ekumenická rada církví. Je v ní zastoupeno asi 168 protestanských náboženských organisací a církví, které mají asi 150 milionů věřících. Na dvou posledních světových kongresech (r. 1948 v Amsterodamů a 1954 v Evan- stonu) se dosáhlo velice málo. Místo skutečné jednoty se propaguje jakýsi mlhavý neutralismus. Ale již vědomí této rozříštěnosti a touha po sjednocení je krok vpřed. O jednotu se schismatiky v posledních letech usilovaly různé unionistické kongresy (na př. známé kongresy velehradské (od r. 1907 do r. 1947) a po nich v posledních letech unionistické sjezdy v Lisle. Téže myšlence slouží už léta Apoštolát sv. Cyrila a Metoděje. A to je forma unionistického apoštolátu, kterou může uskutečňovat každý věřící : modlit se za jednotu, snažit se pomáhat druhým najít cestu k jednotě. Nejjistější cesta je ta, kterou naznačil veliký apoštol církevní jednoty, Francouz Pavel Couturier (1881-1953) : Pane, dej nám, abychom byli jedno v lásce ; z ní vyroste jednota ducha ve víře a v pravdě. ^ W k ň J W W V W W W W W W W W W W W W W W V CML V LONDÝNE. — Doplňovací čsl. škola v Londýně uspořádala 26. října oslavu národního svátku v sále školy na Clareville Street. V neděli potom se konaly v kapli bohoslužby za trpící národ. Všimněte si obrázku ze slavnosti na str. 274. 269 [pageend25]život z víry CO JE V N IT Ř N Í ŽIVO T? (dokončení) Podle P. Ghautarda: Duše veškerého apoštolátu. (Viz NŽ č. 11, str. 238) VIII. zásada : Vnitřní život závisí na bdělosti : » S co největší péčí opatruj své srdce, protože z něho vyvěrá život « (Přís 4, 23). Bdělost je ustavičná nebo aspoň častá pozornost, abych své jednání v každém okamžiku ochránil toho, co narušuje dokonalost jeho pohnutek i provedení. Tato pozornost má být klidná, nenucená, bez chvatu, ale vytrvalá, protože vyplývá z dětinné důvěry v Boha. Je to více úkon srdce a vůle než ducha, který musí zůstat volný pro plnění povinností. Správná bdělost nepřekáží činnosti, nýbrž naopak : zdokonaluje ji tím, že ji řídí Božím duchem se stálým zřetelem ke stavovským povinnostem. V tomto smyslu můžeme být bdělí ustavičně. Je to takřka dozor srdce na činnost v přítomném okamžiku, pozornost na podrobnosti v práci. Je to důsledné provádění zásady : » Age quod agis. « — » Co děláš, dělej dokonale! « Duše pozoruje jako bdělá stráž každé své hnutí, všecko, co se v ní děje : dojmy, úmysly, vášně, sklony, zkrátka všechny své vnitřní i vnější úkony, myšlenky, slova a skutky. Bdělost vyžaduje soustředěnost mysli; roztržitý člověk nedovede být bdělý. Snažíme-li se poctivě o bdělost, osvojíme si ji postupně jako trvalý stav. » Quo vadam et ad quid? « — i) Kam jdu a nač ? « — » Co by teď dělal Ježíš, jak by se choval na mém místě ? « — » Co by mi poradil? Co ode mne žádá v tomto okamžiku? « To jsou otázky, které se mimo volně vynořují v duši, která žízní po vnitřním životě. U duše, která se snaží spojovat se s Ježíšem skrze Pannu Marii, bývá bdělost ještě vroucnější : taková duše má přímo potřebu utíkat se ustavičně k nebeské Matce. IX . zásada : Kristus vládne v duši, která se snaží, aby mu byla co nejpodobnější : aby ho opravdově, ve všem a s láskou následovala. Toto následování má dva stupně : 1. Duše usiluje o svátou » lhostejnost « vůči tvorům, ať už jí jsou po chuti nebo ne, aby na nich nebyla závislá. Podle Kristova příkladu se ve všem chce řídit jenom vůlí Boží : » Sestoupil jsem z nebe, ne abych konal vůli svou, nýbrž vůli toho, který mě poslal. « (Jan 6, 38.) 2. » Kristus nehleděl jenom na sebe. « (Non sibi placuit. - Řím 15, 3.) Duše dělá raději to, co se protiví její narušené přirozenosti. Tak uskutečňuje zásadu » Agere contra « (»jednat proti «), o které mluví sv. Ignác ve známém rozjímání o Kristově království. Jedná totiž proti narušené přirozenosti, aby následovala Ježíše především v chudobě, v lásce k utrpení a k pokořování. Takové duši se pak dostane opravdového poznání Ježíše Krista. X. zásada : Ať je můj duševní stav sebebídnější, vždy mi Ježíš Kristus nabízí všechny prostředky k k vnitřnímu životu, jen chci-li se modlit a věrně spolupůsobit s jeho milostí. čím víc se pak jeho život ve mně rozvíjí, tím důvěrněji se s ním stýkám, a nepřestanu se radovat ani v trpkých zkouškách a protivenstvích. Potom na sebe mohu vztahovat slova proroka Izaiáše (58, 8.9 a 11) : »Tehdy se tvoje světlo rozzáří jak úsvit a rychle se uzdravíš. Před tebou půjde tvoje spravedlnost a Boží sláva tě bude provázet. Budeš-li pak vzývat Pána, vyslyší tě, budeš-li k němu volat, řekne ti : Hleď, tady jsem ! Tehdy vzejde ve tmě tvé světlo a tvoje temno se změní v polední jas. Pán ti dá trvalý klid, tvou duši naplní zářivým jasem a posílí tvé kosti. Budeš se podobat vydatně zavlažované zahradě, budeš jak vodní zřídlo, které nevysychá. « X I. zásada : Žádá-li Bůh ode mne, abych nejen posvěcoval sám sebe, ale pracoval i apoštolsky, musím být především pevně přesvědčen o tom, že Ježíš Kristus chce a musí být také životem mého apoštolátu. Moje úsilí samo o sobě není nic, naprosto nic : » Beze mne nemůžete dělat nic. « (Jan 15, 5.) Jenom tehdy je užitečné a požehnané, když je vnitřním životem ustavičně spojuji s Ježíšovou životodárnou činností. Pak teprve je má námaha » všemohoucí « : » Dokážu všecko, protože jsem spojen s tím, který mi dává sílu. « (Fil 4, 13.) Pochází-li však z pyšné domýšlivosti, z důvěry ve vlastní vlohy, honím-li se za lidským uznáním, Bůh mé úsilí zavrhne. Je to přímo svatokrádežná pošetilost, opovážlivě si přivlastňovat čest, která patří jedině Bohu. Toto přesvědčení mě však nepřivede k malomyslnosti, nýbrž naopak mě vzpruží a posílí. A jakou potřebu modlitby ve mně vzbudí, zvláště modlitby o pokoru! Pokora je pravý poklad, protože je zárukou Boží pomoci a úspěchu v apoštolátě. Nechám se tedy proniknout důležitostí té zásady, a při duchovních cvičeních se budu vážně zpytovat: Jsem vždy živě přesvědčen o tom, že má činnost je nicotná, je-li » sama «, a že je silná a mocná, jakmile ji spojím s Ježíšovým působením? Potlačuji neúprosně každé samolibé a marnivé hnutí v duši ? Ustupují v apoštolské činnosti moje osobní zájmy do pozadí? Udržuji si naprostou nedůvěru v sebe? Prosím Boha, aby oživoval mé činy a uchránil mě pýchy, která je první a hlavní překážkou jeho spolupůsobení ? Je-li celé moje bytí postaveno na tomto » Krédu vnitřního života «, zaj istím si tím už zde ná zemi podíl ve věčném štěstí. Vnitřní život je život vyvolených. Je v plné shodě s naším posledním cílem: » Člověk je stvořen k patření na svého Tvůrce, aby stále vyhledával jeho krásu a byl s ním spojen pevnou láskou. « (Sv. Řehoř Vel. : Knihy mravoučné VIII, 12.) Je ve shodě s účelem vtělení: » Bůh poslal na svět svého jednorozeného Syna, abychom skrze jeho zásluhy začali (duchovně) žít. « (1 Jan 4, 9.) Šťastný to stav! » Účelem člověka je spojit se s Bohem ; v tom záleží jeho štěstí. «'(Sv. Tomáš Akvin- ský.) Je to pravý opak světských radostí: zevně tmí, uvnitř růže. Svatý farář arský kdysi řekl: » Jak lituji světáků ! Mají na sobě plášť podšitý tmím a nemohou se pohnout, aby se nepopíchali. Praví křesťané mají však na sobě plášť podšitý kožešinou. Kříž je vidět, ale ne útěchu. « Nebeský stav! » Stále se v myšlenkách zabývej Bohem, a z tvé duše se stane nebe. « (Sv. Efrém.) Duše jásá se sv. Markétou Marií: » Mám a nosím s sebou vždy a všude Boha svého srdce a Srdce svého Boha. « To je začátek nebeské blaženosti, jak říká sv. Tomáš Akv. o milosti, protože milost posvěcující je nebe v zárodku. Zdeněk Švéda 270 [pageend26]o lepší svét ŽIV O TN Í R E V ISE Katolická akce — zásady a zkušenosti. -IV. č. (Viz NŽ listopad, str. 237.) Tak zvaná životní revise je jedna z nejdůležitějších částí našich pracovních schůzek. Je to metodické přezkoušení různých případů z našeho denního života v továrně, a zvláště ze styků inženýra s dělníky ve světle Božích zásad. Má sloužit k lepšímu poznání správnosti nebo nesprávnosti našich rozhodnutí v praktickém životě. Má také pomáhat zdokonalovat jak náš osobní křesťanský život, tak i naše svědectví Kristu v našem pracovním prostředí. V jedné skupině inženýrů (15 osob, z nich 2 kněží), kteří pracují většinou u vysokých pecí, byly předloženy k přezkoumání tyto případy : 1) Jak má jednat inženýr s dělníkem upadlým fysicky i mravně, který nechce pracovat atd. Kterak mu nalézt práci, která by odpovídala jeho schopnostem, a mohla by ho mravně pozvednout? 2) Kterak zvýšit pracovní výkonnost jedné skupiny dělníků ? 3) O vhodnosti nebo nevhodnosti společné volební akce dělnického odboru, závislého na komunistické straně, a odboru křesťanského. 4) Jak má jednat křesťanský inženýr s dělníkem, který přinel falešnou omluvu pro vynechání práce? 5) Jak soudit o případu dělníka, kterého inženýr propustil z práce, poněvadž vynechal práci, aniž si obstaral náhradníka. Z těchto případů na schůzce byl vybrán poslední. Abyste lépe rozuměli celému postupu, krátce případ popíšu. Je to dělník u vysokých pecí. Je mu 46 let. Vyučený, specialisovaný dělník, zařazený do kategorie P 2.; pracovní týden pro tyto dělníky je 56 hodin. Dělníci mohou vynechat směnu, najdou-li si sami náhradníka. Nebývá to vždy snadné, poněvadž to jsou odborní dělníci, kteří mají dlouhý pracovní týden. Na jednu neděli připadlo slavné první sv. přijímání dělníkova dítěte. Dělník chce být doma, ale nechce si hledat náhradníka : » To není má práce, abych si hledal náhradníka. O to se musíte postarat vy ! « — řekne inženýrovi. Inženýr však trvá na stanovisku závodu : >> Můžete zůstat v neděli doma, ale musíte si najít náhradníka sám ! « — Dělník se nechce podrobit. Vynechá nedělní směnu, a náhradníka si nenajde. Inženýr ho za trest propustí na nějakou dobu z práce. Inženýr je katolík, chce apoštolovat ve svém prostředí. Jednal správně? Jak měl postupovat? Aby se došlo k jasnému a správnému řešení, je třeba uvážit mnoho okolností. Je třeba zkoumat případ s hlediska sociálního, mravního i náboženského, uvážit příčiny i následky. Nedělní práce u vysokých pecí je za nynějších okolností nutná. Je veliká nouze o náhradníky, neboť pracovní týden (56 hod.) je příliš dlouhý, a mimoto velký počet děníků vynechává nedělní směnu právě pro první slavné přijímání svých dětí. (Ve Francii je zvyk, že tak zv. slavné první přijímání dětí se koná s velikou zevnější oslavou, s velikým rodinným obědem, a to často i v rodinách, kde se náboženství jinak nepraktikuje. Ze staré náboženské tradice zůstala často jen zevnější světská okázalost a duchovní smysl slavnosti zmizel.) Přes tyto potíže je pravděpodobné, že by se náhradník našel i v tomto případě, kdyby ho dělník chtěl hledat, jako ho našly desítky jiných dělníků.— Není však sankce: dočasné propuštění z práce — příliš tvrdá? S mravního hlediska se musíme tázat předně : Jednal inženýr správně, když neústupně trval na tradičních předpisech závodu? A za druhé : Má dělník, když chce vynechat nedělní směnu, právo žádat od závodu, aby si hledal náhradníka sám? Kdosi z přítomných upozorňuje, že dělník si mohl náhradníka najít, ale nechtěl ho hledat proto, že je velmi neoblíbený mezi kamarády v partě pro svou špatnou povahu a straní se ostatních. Ale tato okolnost nic nemění na vlastním případě ani nepřináší nový prvek k jeho řešení. Vyplývá z toho jen, že mezi členy » party « je malá solidarita. V každém případě však tu jde o autoritu inženýra, která je ohrožena. Konečně se musíme podívat na případ i s hlediska duchovního a náboženského. Dělník je jen matrikový katolík ; jde jen o jednu neděli, o rodinný svátek, o první přijímání jeho dítěte. Někdo upozorňuje, že vztahy inženýra s tímto dělníkem nebyly ani dříve dobré, bylo v nich velmi málo křesťanské lásky. Ale právě při této příležitosti se mohl ukázat křesťanský duch inženýrův. Nepodlomil vlastně svým autoritářstvím základ veškeré autority, kterým je Bůh? Autorita je od Boha, pokud se srovnává s Boží vůlí. Ale hledáme-li při rozkazování jen sobecky sebe, abychom měli pokoj, potom to nemá nic společného s Bohem. Chceme-li být křesťany, musíme hledat cestu ke smíření. Oč tu konečné jdel Někteří popírají, že se v tomto případě jedná o zdokonalení a zduchovnění rodinného života. Matrikoví katolíci vidí při prvním přijímání často jen materiální stránku věci: dobře se najíst a napít. Ale jiní namítají, že otázka není tak jednoduchá, že se nemůže tak generalisovat. Je tu řada dobrých a méně dobrých prvků. Třeba rozlišovat. Jedno je jisté : ve vztazích mezi dělníky a inženýry je třeba více porozuměni a loyality. Které chyby třeba odstranit? Předně existuje kolektivní hřích moderního světa : nedělní práce. Bylo by dobře prostudovat důkladně tento problém, pokud a jak by mohla být odstraněna nedělní práce a dělníkům zajištěn nedělní odpočinek. V našem případě by bylo třeba se také snažit o zlepšení vztahů dělníka k jeho kamarádům v partě, a naopak. Inženýr se dal strhnout pýchou k neústupnosti. Kdyby bylo více vzájemného pochopení na obou stranách, více loyality, konflikt by se dal předejít. Budeme-li mít před očima Boha a jeho božský plán, pak inženýr bude v podobných případech hledat mezi různými řešeními takové, kterým by mohl vykonat co nejvíce dobra a přiblížil se co nejvíce Božímu plánu, a obě strany se budou snažit o porozumění. Budou mít na mysli nejen své osobní zájmy, nýbrž i společné zájmy podniku, v němž pracují. Upřímná snaha o řešení spravedlivé a skromnost v jednání nám usnadní tento úkol. Nesmíme zapomenout, že se člověk takto prakticky účastní na velikém stvořitelském a vykupitelskóm Božím díle ve světě. Pracujeme tak o lepší svět. Lepší proto, poněvadž je více Boží. Jaroslav Jáchym 271 [pageend27]stalo se doma, v exilu a jinde ve svété STALO SE V ŘÍMĚ. 16. listopadu se sv. Otec Pius X II. vrátil z Castel Gandolfo do Ržma. Tím se skončil jeho letošní pobyt na venkově» kam odjel 24, července. Ve Vatikáne přijal v soukromých audiencích velvyslance republik Peru Luigi Canada Čoudu, a Kolumbie Dr Karla Arango Veleza, kteří Piu X II. odevzdali své pověřo- vací listiny, a pak m. j. ministra národní obrany Rakouské spolkové republiky Ferdinanda Gráfa a filmového režiséra Cecila de Mille, autora filmu » Desatero přikázání«. Zvláštní audience udělil účastníkům řady sjezdů, mezinárodních i národních italských, které se konaly v Římě ; byly to na př. mezinárodní sjezd Latinské módní unie, zasedání Evropského společenství pro uhlí a ocel, zasedání komise OSN pro zemědělství a výživu FAO, evropský sjezd o otázkách soukromých škol a porady lékařů odborníků v anestesiologii. Ke všem skupinám Pius X II. alespoň krátce promluvil. Svatý Otec Pius X II. přijal 27. listopadu v slavnostní'audienci presidenta Némecké spolkové republiky Dr Teodora Heussa. Byla to první návštěva hlavy německého státu ve Vatikáne od 23. dubna 1893, kdy papeže Lva X III. navštívil císař Vilém II. Tato audience znamenala konec kulturního boje a začátek nové éry v poměru německého císařství ke katolické Církvi. Zápisy vyprávějí, že Vilém II. přijel do Vatikánu spolu s císařovnou Viktorií Augustou v kočáře, zvlášť k tomu přivezeném z Berlína. Po skončení obřadního rozhovoru a audience Vilém II. poslal císařovnu do vatikánské basiliky a do museí, a proti všem předpisům protokolu se vrátil k papeži na nový rozhovor, tentokrát skutečně »soukromý«, který trval přes hodinu. Tento » neprotokolní« rozhovor vyvolal ostré protesty všech nepřátel přátelských styků mezi Církví a státem. Presidentu Heussovi Pius X II. udělil jedno z nejvyšších papežských vyznamenání, řád » Zlaté ostruhy«. Italským rozhlasovým poselstvím sv. Otec zakončil velké lidové misie, které se konaly po celý měsíc listopad v Miláne, iniciativou místního arcibiskupa Mons. Jana Montiniho. Soustrastný telegram, své apoštolské požehnání a hojnou materiální pomoc zaslal obyvatelstvu v ústí řeky Pádu, které bylo postiženo katastrofálními zátopami. Blahopřejný dopis sv. Otce dostali američtí jesuité misionáři v Britské Guayaně : slaví letos sté výročí svého příchodu do té země. V Sixtinské kapli ve Vatikáně byla 5. listopadu sloužena mse svátá za kardinály, kteří zemřeli v uplynulém roce : kardinála Saliěge z Toulouse, kard. Seguru ze Sevilly a knihovníka sv. římské Církve kard. Mercatiho. Celebroval děkan sboru kard. Tisserant. První čtvrtek v listopadu byly obnoveny mše svaté v basilice P. Marie Sněžné za Církev umlčenou. Prvním celebrantem byl Mons. Josef Zágon, rektor Maďarského církevního ústavu v Římě. Při mši svaté bylo vzpomenuto především madárského primasa kard. Mindszentyho a ostatních internovaných a uvězněných biskupů, kněží i kat. laiků. Pobožnost byla zakončena modlitbou Pia X II. za Umlčenou Církev. Vatikánské posty vydaly sérii čtyř pamětních známek k 800. výročí posvěcení první mariánské svatyně v Mariazell v Rakousku. Na dvou známkách je průčelí basiliky, na dalších dvou motiv hlavního oltáře s nápisem : » Cella Magnae Matris Austriae «. V ČESKOSLOVENSKU O smrti presidenta Ant. Zápotockého se svět dověděl ještě v ranních hodinách 13. listopadu. Smrt přišla poměrně náhle : 4. listopadu po záchvatu srdeční slabosti byl přijat do nemocnice Státního sanatoria. Stav se zlepšoval, až 12. listopadu v noci došlo k nové poruše a ráno v 5 hodin srdce vypovědělo úplně. Zápotockému bylo necelých 73 let. Státní pohřeb se konal 18. listopadu za přítomnosti zahraničních delegací, především ze zemí komunistického bloku. Sovětský svaz zastupoval president Nejvyššího sovětu Voro- šilov a ministr obrany maršál Konev. Po smutečním aktu ve Španělské síni byla rakev na lafetě děla vezena Prahou na Václavské náměstí. Promluvil první tajemník ÚV KSČ Ant. Novotný, Vorošilov, Polák Zawadski, předseda Státní rady a člen politbyra polské soc. dem. strany, a Číňan Li Sien nien, člen politbyra KS Číny a náměstek předsedy Státní rady ČLR. Mrtvola byla spálena. Popel uložen v památníku odboje. Hned příštího dne byl zvolen nový president. Volba se konala ve starobylém Vladislavském sále na Hradčanech, za přítomnosti Vorošilova a Koněva. Na návrh předsedy vlády Širokého byl zvolen— jednomyslně, všemi 353 hlasy přítomných — první tajemník UV KSC Antonín Nototný. Novotný se narodil 10. prosince 1904 v Letňanech u Prahy. Patří ke staré gardě komunistů. Jeho hvězda stoupla po únorovém puči 1948, k němuž významně přispěl jako vedoucí tajemník strany v Pražském kraji. Po Gottwaldově smrti byl zvolen prvním tajemníkem Ústředního výboru. On též vedl delegaci strany na X X , sjezdu KSSS v únoru 1956 v Moskvě. Zvolení Novotného za třetího » lidového, dělnického« presidenta bylo pro pozorovatele na Západě překvapením. Už ze slov Širokého a z minulosti Novotného usuzují, že i v ČSR se stranická kázeň uvolnila, a že úkolem nového presidenta, muže strany, bude tuto kázeň utužit. Novotný je jediný z vládců lidově demokratických zemí, který je presidentem republiky a zároveň prvním tajemníkem strany. Obě tyto funkce měl jen Gottwald v letech 1948-1953. Z rozhodnutí vlády bylo odloženo sčítání lidu, domů a bytů, které se mělo konat v příštím roce. Podle sdělení Státního úřadu statistického bylo k 1. červenci 13,353.104 obyvatel; za posledních dvanáct měsíců se počet obyvatel zvýšil o 129.000. Koncem srpna byla zahájena stavba největší plynárny v republice v Úžině n. L. Bude na ní zahájen provoz r. 1961, kdy bude dodávat 200 milionů krychlových metrů plynu. Nedaleko Klecan u obce Husinec-Rež (na sever od Prahy) se buduje ato- mické městečko. Jde o kombinaci provozních a administrativních objektů Ústavu jaderné fysiky Čs. akademie věd. Jádrem Ústavu je atomový reaktor a cyklotron sovětské výroby. Reaktor byl » zapálen« 24. září, do konce roku má být v pokusném provozu a pak teprve bude oficiálně odevzdán vědeckým pracovníkům. Podle Státního úřadu statistického vychází v ČSR 1501 časopisů, z toho 17 deníků. Celkový náklad deníků byl 1,9 mil. výtisků denně, což je 144 výtisků novin na tisíc obyvatel. Rudé právo mělo průměrný náklad 715.000 (v neděli 725.000 a v pondělí 860.000), Práce 230.000 (v neděli 275.000), Mladá fronta 150.000 (v neděli 160.000), Svobodné slovo 122.000 (v neděli 218.000), Lidová demokracie 122.000 (v neděli 187.000) atd. Na každého obytavele připadalo ročně průměrně 37 Kčs výdajů za noviny a časopisy. • V letních měsících navštívilo ČSR 13.700 turistů ze Západu. • 30. září skončila 3. strojírenská výstava v Brně. Výstavu navštívilo 1,637.000 osob, cizinců bylo na 8.000 a pocházeli ze 70 států. Byli to většinou odborníci. Výstava ukázala zanedbávání výroby spotřebního zboží. Druhý poznatek : » rozpor mezi tím, co umíme dokonale vyrobit, a mezi tím, co můžeme v dostatečném množství dodávat na domácí trh« (pražský rozhlas 30. září). Počet návštěvníků byl z počátku nízký pro poměrně vysoké vstupné (10 Kčs jednoduchá, 40 Kčs stálá vstupenka). Zvýšil se, až když snížili vstupné pro návštěvníky po 13. hodině. Letošní brněnská vý272 [pageend28]stava strojírenská byla poslední ; příští rok mají být v Brně Mezinárodní vzorkové veletrhy. X. Mezinárodní ƒ ilmový festival se konal v Karlových Varech od 6. do 21. července. Velká cena byla udělena indickému filmu» Pod rouškou noci«, a tři hlavní ceny filmu maďarskému » Pan profesor Hannibal«, sovětskému » Výška« a východoněmeckému » Lissy«, tedy až na indický film filmům z východního bloku. Poukázaly na to i londýnské Times. Zmínky zasluhuje, že Cenu čs. kritiky dostal francouzský film » Ten, který musí zemřít«, film hluboce duchovní a náboženský, promítaný mimo soutěž. Mezinárodní katolická filmová komise na festivalu v Cannes jej poctila zvláštní pochvalou. Celkem byly promítány filmy z 42 zemí. 0 Festival byl doma velký zájem. Už 18. června byla vyprodána všechna večerní představení v dvou sálech. V předprodeji si koupilo vstupenky na festivalové filmy do toho dne 35.000 zájemců. Potíže byla s ubytováním : hotely byly pro zahraniční hosty, pro domácí návštěvníky bylo postaveno za Poštovním dvorem stanové město (Lid. dem. 27. června). V Karlových Varech byla 19. července konference organi- sovaná pracovníky televisního studia Praha. Csl. televise vysílá šestkrát týdně o 28-30 programových hodinách. Počet přijímačů z dnešních 125.000 se má zvednout do roku 1960 na jeden milion, to by znamenalo televisor v každé rodině. CSR pak bude mít i druhý televisní program a 9 vysoko výkonných vysílačů. Už letos začne televise vysílat přímé reportáže z velkých sportovních událostí v NSR a NDR. Do roku 1960 bude uskutečněno přímé spojení s moskevskou televisí. Nové poštovní známky : 8. června byly vydány dve nové známky k 15. výročí vyhlazení Lidic, s motivem ženy s tváří zastřenou smutečním závojem, a pak s růží, symbolem Sadu přátelství; 5. července známky s portrétem vynálezce hlubotisku K. Klíče a vynálezce lodního šroubu J. Ressla ; 15. září známka k 90. narozeninám Petra Bezruce, s námětem Ma- ryčky Magdonové. Příležitostné poštovní známky budou též vydány k IV. Světovému odborovému sjezdu v Lipsku, a pak k zahájení dopravy tryskovými letadly Cs. aerolinií do Moskvy, Paříže, Káhiry, Damašku a Bejrutu ; na známce bude znázorněno letadlo TU-104 v letu. NÁBOŽENSKÉ ZPRÁVY Koncem října byl zatčen farář z Prusinovic u Holešova vdp. Jan Stojaspal. Podle zlínské Naší pravdy dp. Stojaspal » zneužíval náboženské činnosti k hanobení republiky«, podněcoval farníkv proti vládě a vzbuzoval v nich naděje, že bude svržena, šířil zprávy nepřátelských rozhlasových stanic a mluvil proti místnímu Jednotnému zemědělskému družstvu. Když se ho ptali, proč nenávidí režim, odpověděl, že» se necítí svoboden ve vykonávání svých kněžských funkcí a že v CSR není náboženská svoboda«. Do farní kroniky zaznamenal V r. 1953 zatčení 14 biskupů a na 5.000 kneží v zemích za Železnou oponou. (Demokracie v exilu Č. 11.) • Listopadové » Hlasy z Říma« referují, že z dalších klášterů na Slovensku byly vyvezeny řeholní sestry, tak na př. z Topolčan v noci ze 6. na 7. srpen. • Bratislavský rozhlas vysílal v pořadu » Mládí republiky« sérii protináboženských besed. Mezi odezvami, jež vysílání vyvolala, byl i tento výrok slovenské katolické matky : » Raději chci vidět své děti na márách, než aby měly žít bez Boha, jak to vy chcete.« V neděli 3. listopadu se konala v kostelích Dušičková sbírka pro Českou Charitu. • V basilice $v. Markéty v Břevnove vzpomněli 13. října slavnou mší svátou dvoustého výročí znovuposvěcení chrámu po zneuctění pruskými vojsky za sedmileté války. Kázal vldp. vikář Zima z Dejvic. • » Kat. noviny« 17, listopadu věnovaly vzpomínku Janu Ignáci Komenskému, faráři v Louňovicích pod Blaníkem ; byl to blízký příbuzný, bratranec nebo synovec, Jana Amose Komenského. Narodil se v Komne na Moravském Slováčku a r. 1670, kdy Amos Komenský zemřel, jeho jmenovec byl vysvěcen na katolického kněze. Zemřel 15. července 1687. Je možné, že jemu patří jedna z dvou rakví objevených v kryptě, s pozůstatky kněžského šatu. Y témž čísle najdeme výzvu k věrnému splnění dodávek a norem. T Písmo svaté je přivoláno na pomoc : » Kdo skrývá obilí, na toho svolává lid kletbu, požehnání však na toho, kdo je prodává« (Přísl 11, 26). V Lísku u Bystřice n. P, oslavil 28. října zlaté kněžské jubileum zasloužilý farář dp. kons. rada Ludvík Vrána. KNĚŽSKÉ IIROBY ; Ve věku 65 let zemřel 1. listopadu kanovník Msgre Karel Reban, dlouholetý profesor pastorálky a katechetiky a pak i rektor kněžského semináře v Českýeh Budějovicích. Posmrtnou řeč nad jeho rakví pronesl ThDr Msgre Jan Roubal, jehož zlaté kněžské výročí Msgre. Reban oslavil v kázání jen před několika dny. • Na hřbitově na Královských Vinohradech byl pochován 2. října vdp. Kamil Filipec, čestný kanovník diecése litoměřické, který zemřel v kněžském domově České Charity v Senohrabeeh u Prahy ve věku 84 let. • 23. října zemřel vdp. Bohuslav Pohlídal, farář v Pecherách u Kladna. * Koncem října v Hostících u Vyškova vdp. F. Fabiá- nck. farář v. v. KULTURNÍ ZPRÁVY. — Do prvních ročníků fakult vysokých škol v CSR nastoupilo více než 13.000 nových posluchačů. Kromě nich studuje v prvním roku 1,200 posluchačů z 39 evropských a zámořských krajin. • V Praze se sešel 16. září aktiv divadelníků z celé republiky k diskusi k zahájení divadelní sezóny. Vedoucí divadelního a estrádního odboru min. školství a kultury Eva Soukupová konstatovala, že na činoherních scénách se nezvyšuje počet her se socialistickou thematikou, opery by naopak měly obohatit svůj repertoár. Divadla nesmí připustit jakoukoliv ideovou nejasnost nebo jakýkoliv ústup od socialistické bojovnosti a umělecké přesvědčivosti. Diskuse prý měla značně slabou úroveň. • Mezi 23. až 29. zářím se konala v Praze v Karolinu mezinárodní konference pro bádání o živote a díle J. A. Komenského. Byla ohlášena účast vědců z 18 zemí a delegát UNESCO. Toto Kulturní oddělení OSN vydalo sborník vyhraných statí z Komenského děl » Jan Amos Comenius«, francouzský a anglicky. V knize jsou výňatky z »Labyrintu světa a ráje srdce«, z »Velké didaktiky«, »Vševýchovy« a » Všenápravy«, dále některé texty nově objevené. • Ve dnech 9. až 15. září hostila Praha na 700 vědců z oboru makromolekulární chemie na Mezinárodním symposiu. Symposium pořádala Cs. společnost chemická při ČSAV z pověření Mezinárodní unie pro čistou a užitou chemii. Zasedání se konala v novém pražském hotelu Internacional v Dejvicích. Všechny přednášky byly současně tlumočeny do češtiny, ruštiny, angličtiny, francouzštiny a němčiny. Jednu z nejzávažnějších přednášek pronesl prof. Morawetz z N. Yorku, rodem Čech, který opustil CSR začátkem okupace. • Koncem příštího roku přijde do tisku první cesko-svédský slovník. Obsáhne asi 45.000 slov. Kromě nej důležitější slovní zásoby bude obsahovat i řadu odborných výrazů, dále fonetický přepis a základní gramatické tvary. • V Pekinu vyšel Cesko-Unský technický slovník. Je to první slovník toho druhu. Má pomoci překladatelům při překladu českých technických prací. • Petr Bezruc se dožil 15. září devadesátky. Byl mu údělem Rád republiky. • Y budově státního zámku ve Žďáře nad Sázavou bylo 22. září otevřeno Museum knihy a knihoven. Museum obsahuje vývoj 5000 let psané a tištěné knihy až do X IX . století, pradávné způsoby sdělovací až po ukázky našich i světových nej vzácnějších rukopisů románských a gotických v barevných kopiích. V původních skříních je instalována celá knihovna buditele Gelasia Dobnera. • Nakladatelství ČSAV vydalo nový mezinárodní časopis v angličtině a ruštině » Acta virologica« : bude uveřejňovat původní experimentální práce o virusových onemocněních. • Před 410 lety vyšel první český slabikář, jehož jediný exemplář je ve Vídni. Autorem byl Jan Blahoslav Přerovský, vydavatel Jan Guntber. VÁSTAVY. — V Národním museu byla uspořádána k 250. výročí techniky výstava Technická práce v obrazech mincí a 273 [pageend29]LONDÝNSKÉ DĚTI OSLAVILY NÁRODNÍ SVÁTEK 26. ŘÍJNA 1957 šli" '"i PŘEDSEDA CYRILOMETODĚJSKÉ LIGY, hrabe Josef Czvrnin vstoupil v manželský sňatek s dcerou lorda a lady Howard de Walden 20. listopadu t. r. Svatba se konala v chrámu sv. Jakuba na George Str. v Londýně. Srdečně blahopřejeme. medajlí. Je vystaveno 1000 mincí z různých věků a zemí: dokumentují technickou práci, od architektur na antických mincích, denárech a brakteátech, přes alchymii a chemický pokrok vůbec, inženýrské stavby, strojírenství a elektrotechniku až k scénám hornickým a hutnickým. • V Klementinu v Praze byla 4. září zahájena výstava lužickosrbských časopisu. Jsou vystaveny i časopisy náboženské : » Katholski posoí«, vydávaný od r. 1863, jehož Redaktor Michal Horník byl vysvěcen na kněze v Praze. R. 1906 začal vycházet časopis »R aj«. • Ye Valdštejnském paláci byla konána výstava o živote a díle J. A. Komenského k 300. výročí vydání amsterodamského souboru spisů » Opera didáctica omnia«. FILMY. — Režisér A. F. Sulc dokončil naučný film » Poselství krásy«, který tvoří jakoby doplněk k pařížské výstavě starého umění z CSR, hlavně gotického. Film je barevný a byl současně vyroben ve třech kopiích: francouzské, anglické a italské. • První širokoúhlý film v Čs.-franeouzské koprodukci je » V proudech« s franc. herečkou Marinou Vlády. Film jedná o přátelství francouzských a čs. vodáků na řece Dunajci v Tatrách. • Režisér Jiří Lehovec připravuje středometrážní barevný širokoúhlý film » Praha - matka mest« ; film je určen pro Světovou výstavu v Bruselu 1958. • Se západoněmeckou filmovou společností CC Berlin uzavřel Cs. film smlouvu, podle níž bude v koprodukci znovu zfilmován Haškův » Dobrý voják Švejk«, s Heinzem Ruhmannem v hlavní roli. • Nové filmy : » Případ ještě neskončí«, řešící složitý případ vědecko-prů- myslové špionáže, v režii L. Ryehmana ; » Povodeň«. M. Frice, příběh o budování velkého vodního díla, který řeší problém dvou generací ; » Páté kolo u vozu« : zábavným způsobem prý má být upozorněno na postavení starého a zdánlivě už nepotřebného člověka v rodině mladých manželů, VYKOPÁVKY. — V Mikulčicích u Hodonína na t. zv. Valech nebo Švédských šancích pokračují významné objevy (viz NZ č. 7-8, str. 171). V hrobě bojovníka, který měl při pravé ruce železnou sekeru, byly zjištěny zbytky železné schránky, na jejímž víku byl přibit bronzový pozlacený kříž a v jeho středu lidská postava oranta. Jde již o čtvrtý nález s tímto výzdobným motivem a zatím na žádném jiném slovanském nalezišti na sever od Dunaje z 9. století nebylo něco takového vykopáno (Lid. dem. 1. srpna). Dále bylo nalezeno 7 kovových mečů, bronzové i pozlacené ostruhy, zlaté náušnice, všelijaké stříbrné šperky at.d. V ústech pohřbeného muže se našla mince z ryzího zlata s výraznou neporušenou ražbou. Je na ní znázorněno poprsí císaře s korunou a se žezlem v pravé ruce. Nad ním je řecký nápis Mixahl Basil, znamenající byzantského císaře Michala III. a jeho spoluvládce Basilia. Mince patří do doby 866 až 867, kdy císař Michal III. vyslal na žádost velkomoravského knížete Rostislava bratry Konstantina a Metoděje na Moravu. Na druhé straně mince je postava Krista a nad ní řecký nápis IHSYS XRISTOS. Mince v plném rozsahu potvrzuje datování basiliky na mikulčickém hradišti a hrobů kolem ní do doby cyrilometodějské, t. j. do druhé poloviny 9. století. O mikulčických objevech konal přednášky v Madársku a NDR ředitel Archeologického ústavu v Brně a vedoucí výzkumů dr J. Poulík. Na září byla ohlášena do Mikulčic mezinárodní konference. • V Blsanech v lounském okrese v pískovně byl nalezen hrob, jehož stáří se odhaduje na 3500-4000 let. V hrobce byla téměř neporušená kostra dospělého člověka, kostra děcka, dvě vzácné amfory, džbánek a střepy hliněné nádoby. Odborníci dokládají, že jde o členy kmene s t. zv. keramikou kulových amfor. Tito lidé asi žili v našich zemích jen jako obchodníci. Potvrzují to též nálezy hrubých kusů jantaru, pravděpodobně ze Skandinávie. • Žárový hrob byl odkryt též v Jaroměři. Patří k t. zv. lužické kultuře, která pronikla do Čech a na Moravu kolem r. 1200 př. Kristem. • Na Slovensku blízko Krupiny u Banské Bystrice byly nalezeny popelnicové žárové hroby. Bylo objeveno rozsáhlé pohřebiště lužických popelnicových polí. Popelnice pocházejí ze střední doby bronzové, t. j. před 3.000 lety. • V Hajnáčce u Filakova se přišlo na hromadné pohřebiště mastodontů, pravěkých slonů. Jejich zuby stoličky jsou větší než normální cihla. Pravěká zvířata asi zahynula při náhlé přírodní katastrofě. • Na nádvoří zámku lázní Teplic v sev. Cechách se konají odkrývací práce na zbytcích románské basiliky z XII. století, kterou založila královna Judita. Stavba byla r. 1426 ztečena při nájezdu křižáckých vojsk a o století později mizí docela. Teplická basilika se velmi podobá chrámu sv. Jiří na pražském hradě, patří k největším románským stavbám v Čechách a má významné místo v dějinách středověké architektury v celé střední Evropě. • Byla zahájena generální oprava Kuksu, malé osady blízko Jaroměře, jednoho z klenotů českého baroka : Kuks má kostelík nejsvětější Trojice, terasy zaplněné řadou skvělých barokních soch vytvořených Matyášem Bernardem Braunem a italským architektem Alliprandim. • Při archeologicko-historiekém průzkumu tvrziště v Kralicích, kde před 390 lety počala pracovat tajná tiskárna Jednoty bratrské, bylo v srpnu m. r. nalezeno 13 kovových literek. Letošní výzkum vedl*k nálezu 84 kousků tiskařského materiálu, mezi tím 7 literek pěti různých velikostí. Otisky literek položeny vedle originálů kralických tisků z let 1569-1594 podávají přesvědčivý důkaz, že se výzkumem podařilo získat snad nej starší typografický materiál na území republiky. RŮZNÉ. — Ministerstvo vnitřního obchodu zrušilo v pěti krajích prémie za množství prodaných alkoholických nápojů. Po dobrých zkušenostech — na Ostravsku klesla spotřeba alkoholu až o 6% — uvažuje se o zrušení prémií v celé republice. • V Karlových Varech mají kinorestauraci. Návštěvníci při promítání sedí u stolu a obdrží teplá i studená jídla, moučníky, zmrzlinu, nealkoholické nápoje i vína. • Ve statistice 274 [pageend30]kouření stojí CSR na čelném místě. Na hlavu připadá 1132 cigaret za rok. Před CSR je jen Amerika a Kanada. Spotřeba cigaret neustále stoupá ; prý o to mají zásluhu ženy. Klesá zájem o doutníky, zato přichází k vážnosti lulka. V Kutné Hoře se vyrobí ročně 6 tun šňupavého tabáku. • Lid. demokracie z 3. července přinesla zprávu, že prohlídkou dopravních prostředků, zavazadel a osob přestupujících státní hranice se pověřují celní orgány ; kdo ji vykonával předtím, se neříká, asi to byla všemocná PVS. • 0 návštěvě Bulganina a Chruš- Čeva v CSR začátkem července byly vytvořeny tři filmové snímky: krátká černobílá reportáž o cestě a celém pobytu delegace, dále 500 m dlouhý barevný dokument a konečně středometrážní širokoúhlý film. • Na území CSR je celkem 900 míst, kde vyvěrá léčivá nebo minerální voda, z toho 50 míst je využito jako lázní. Nej mohutnějším pramenem je karlovarské zřídlo. Lid. demokracie při této své noticce poznamenává, že za dnů Mezinárodního filmového festivalu » vzrůstal počet žaludečních onemocnění, jež je dobré léčit v Karlových Varech«. Protože asi nemocní, kteří jsou léčeni z prostředků národního pojištění, znamenají pro lázně malý příjem, má se umožňovat ve větší míře než dosud léčení v lázních těm, kteří si pobyt sami platí. Myslí ,se v prvé řadě na cizince. • V plzeňské Škodovce přestali vyrábět parní lokomotivy ; továrna se zaměří do budoucna na výrobu elektrických lokomotiv a lokomotiv se spalovací turbinou, • 9, srpna zaslal ministr zemědělství Michal Bakula UV KSC dopis, v kterém oznamuje, že 50% obdělávané půdy v CSR je v socialistickém sektoru ; JZD je založeno v 64, 1% počtu obcí; 1. září bylo 10.089 družstev. Osudy Mons. Jana Šrámka. — Orel, ústřední věstník Csl. Orla v exilu, č. 2, přinesl zprávu o osudech Mons. Šrámka, předsedy Csl. strany lidové a Cs. Orla, po roku 1948. Byl vězněn nejdříve v Brně, pak v Nové Říši a až do poloviny r. 1952 v Přívozu u Moravské Ostravy. Pak po něm mizejí stopy, a nedlouho potom se objevily v zahraničí zprávy, že Mons. Šrámek zemřel. Smrt ho skutečně zastihla 23. září 1953 v Rajhradě, kam byl převezen v beznadějném stavu z nemocnice u sv. Anny z Brna. Byl pohřben tajně 25. září o sedmé hodině večerní. Při pohřbu byli 4 Členové státní tajné bezpečnosti a jeden ze starých posledních knězi benediktinského kláštera. Na nátlak vlivných anglických přátel byla 12. května 1956 provedena exhumace tělesných pozůstatků, a pak byly znovu pohřbeny na hřbitově v Grygově u Olomouce, kde se Mons. Šrámek před 86 lety narodil. * USA. — Od 27. října do 3. listopadu se konal Týden katolické mládeže Spojených států severoamerických na heslo : » Za Z PRÁZDNINOVÉHO TÁBORA ČSL. DÁLKOVÉ ŠKOLY V NĚMECKU. Chutná všem dobře! SKAUTKY JSOU NEJLEPŠÍ ŽÁKYNĚ ČSL. DÁLKOVÉ ŠKOLY V NĚMECKU zdravější, světější a šťastnější mládež«. Své poselství zaslal m. j. president Eisenhower, státní sekretář Dulles, gen. Grun- ther; mnoho církevních hodnostářů promluvilo při organiso- vaných srazech a schůzkách. Oficiální modlitbu Týdne mládeže sestavil spisovatel trapista Tomáš Merton. POLSKO. — Polská vláda rozhodla, aby byla vrácena dřívějším majitelům část zabaveného církevního majetku. Jsou to hlavně budovy a vzácné bohoslužebné předměty. Nespadají sem pozemky. Jedinou výjimku tvoří majetek klášterů, které smějí vlastnit 12 hektarů půdy. • Kostel ve vzorném socialistickém městě Nowa Hutá blízko Krakowa bude zasvěcen P. Marii, Královně Polska. V městě původně kostel nebyl plánován, a vláda povolila jeho postavení až po událostech z října 1956. • Polské hnutí Junáků skautů, obnovené koncem m. r., zakouší velké potíže se strany komunistů, protože odmítá přijmout do svého programu výchovu k bezbožeetví. Při letošních letních táborech prý nejednou došlo k tichým protestům, když vedoucí zakázali veřejnou večerní modlitbu nebo nedovolovali chlapcům jít v neděli do kostela. Časopis Sztandar Mlodych s rozhořčením referuje, že v jiných táborech dokonce i instruktoři pomáhali postavit v táboře malou kapli, která při inspekci komunistů byla narychlo zbořena a pak zas postavena. Junácké hnutí má 750.000 členů, kdežto komunistický Svaz jen 70.000. Obě hnutí vznikla po rozpuštění Svazu polské mládeže minulý rok. RAKOUSKO. -—- 12. září se konal ve Vídni tradiční kající průvod městem s heslem : » Mír s Bohem — předpoklad míru ve světě«. V čele průvodu kráčeli mladí dělníci, kteří nesli 14 křížů se jmény zemí, v nichž je dnes Církev pronásledována. Průvod kráčel z Náměstí hrdinů, ulicemi Ring až na Karlovo náměstí. Tam jej arcib. Mons. König zakončil svátostným požehnáním. • Vídeňský dóm sv. Štěpána má znovu svůj zvon Pummerin. V neděli 14. října se po evangeliu mše svaté, sloužené Mons. Königem, nový zvon, ulitý z darů věřících Dolního Rakouska, po prvé rozezvučel nad Vídní, Starý Pummerin, ulitý r. 1711 z děl ukořistěných Turkům u Vídně, se rozbil pádem s hořící věže za bojů o Vídeň za posledních dnů války. CYRILOMETODĚJSKÁ LIGA V KANADĚ začala vydávat v pěkné úpravě cyklostylovaný týdeník » NEDELE«, který rozesílá krajanům v 750 exemplářích. Redaktorem je vdp. P. František Dostál, S. J., duchovní rádce Ligy. • Mimořádné námahy spojené s vybudováním nového kostela sv. Antonína v Chathamu, kterého se P. Adolf Pelikán, S. J., s takovým mladistvým zápalem chopil a jej šťastně ukončil, podlomily jeho zdraví tak velice, že nemůže zatím zastávat farářský úřad v krajanské farnosti sv. Antonína. Na jeho místo jako administrátor farnosti nastoupil R. P. Bohuslav Janíček, S. I., dosavadní český misionář v Montrealu. 275 [pageend31]dopisy * dotazu' • odpovědi K V ) STAVĚ STARÉHO ČESKÉHO UMĚNÍ V PAŘÍŽI. — Pokud víme, exilový tisk věnoval málo pozornosti pařížské výstave starého českého umění. Zářijová Sklizeň přinesla dobrý referát J. Jíry. Ačkoliv nikdo nemohl ani chvilku pochybovat o propagačním účelu výstavy, přece si snad zasloužila vetší pozornosti. Přimísíme s velkým opožděním alespoň tuto stručnou poznámku jednoho z návštěvníku výstavy, kterou doplňujeme zajímavou zprávou o tom, jak pařížští krajané z návštěvy výstavy udělali pouť k našim českým patronům. Při procházení výstavou jsme si uvědomili opět známou skutečnost, která však bývá tak často zapomínána. Staré umění je takřka čistě náboženské a Cechy nedělají výjimku. Umění bylo částí kultury (colere, cultus), částí služby Bobu, při které Člověk jako by vracel Bohu plody ducha, kterými ho Bůh obdařil. Druhá myšlenka, která každému návštěvníku přišla na mysl, je fragmen- tárnost našeho umění. Samozřejmě, že Praha neposlala do Paříže vše, co u nás máme. Víme však na př. z pramenů, že klášter v Roudnici byl pravou pokladnicí umění. Zbytek roudnického triptychu, který zde byl vystavován, je sice překrásný paprsek z tč krásy, ale jen malý zbyteček. Jinak se tyto zbytky zachovaly hlavně v oblastech, které nebyly tak dotčeny nesmyslným husitským obrazoborectvím a klášteroborect- vím (na př. Karlštejn, Třeboň, Vyšší Brod). Proto také nemá smyslu mluvit o tom, zda tyto zbytky pocházejí hlavně od Němců nebo Cechů, neboť nikdy už nepostihneme úplnost uměleckého života u nás, abychom si mohli dovolit nějaké závěry. A za druhé moderní rozdělení na Cechy a Němce v oblasti Cech se tak málo hodí do středověku. České umění vrcholí kol r. 1400. Realismus a mystika dávají uměleckým dílům vzniklým v Cechách osobitý ráz. Vyskytla se otázka, jak to, že české umění vrcholí, aniž bychom znali jeho vzestup a vývoj. Z fragmentů se ovšem tento vývoj nedá sledovat. Lépe se však dá sledovat na knižní malbě, která je úplnější. Passionál abatyše Kunhuty zde vystavený (kol. 1316) svými miniaturami může soutěžit s tehdejší evropskou tvorbou (malířem je kanovník Beneš). Výzdoba knih však nevisí ve vzduchoprázdnu, nýbrž souvisí s celým kulturním vzestupem a hlavně s rozvojem vlastní literární produkce v době posledních Přemyslovců. Doba Karlova je zde pokračovatelkou ve zvlášť vhodných podmínkách, které umožnily i umění dosáhnout mimořádné výše. Byli to ovšem cizinci, kteří nás museli v poslední době upozornit na vliv České knižní malby a na české umělce pracující v Anglii a ve Flandrech. Naši historikové příliš zanedbávali literární a duchovní dějiny a soustředili se pouze na dějiny politické a husitství. Tvrdíme-li toto o umění v Cechách, musíme zdůraznit, že umění na Slovensku není skoro vůbec prozkoumáno a proto stojíme před objevenou skupinou soch z Levoče s mnohými otázkami na rtech. Husitské války nejen že zničily umělecká díla, nýbrž i přerušily vhodné podmínky a impulsy doby Karlovy. A tento náhlý zlom pařížská výstava nezakryla, nýbrž zjevila i cizině. vk Po dvě neděle putovala skupina českých krajanů se svým duchovním sprá- cern vdp. Ladislavem Pavelkou na výstavu. Mezi vystavovanými věcmi bylo také několik vzácných relikviářů s ostatky sv. patronů z pokladu svatovítské katedrály. » Místo běhání okolo a vyzývání lidí, aby na výstavu nechodili. jsme viděli ve výstave příležitost, jak bychom mohli oslavit památku sv. Ludmily a sv. Václava u jejich ostatků na jejich svátky. To byl smysl našich dvou návštěv na výstave : Nečumět za sklem na to, čemu nejlepsí duchové našich dějin vzdávali povinnou poctu. My jsme se před ostatky pomodlili a na ostatní klenoty jsme se dívali s úctou, jakou zasluhují. A o národním svátku 28. října jsme konali smírnou adorační hodinu za pronásledovanou vlast a týraný národ. Výstava mohla nést podtitul : Toto všechno jsme donutili, aby nám sloužilo. Proto to zrovna vyzývalo ke smíru a k odčinění.« — Připojujeme jen jedno přání, aby i tento čin, přes všechny záměrně propagační úmysly komunistů, otevřel o Či krajanům i cizině. Naučil nás všechny dívat se objektivněji na naši dějinnou minulost a ukázal nám, jak veliká je tyranie komunistických režimů které není nic svaté a která dovede, všeho zneužít a využít pro svou propagandu. # # # Krajanský věstník» Našim ve Francii a přináší v listopadovém čísle výzvu administrace o zaslání předplatného ped názvem : MANŽELKY MAJÍ VELIK Ý VLIV NA SVÉ MUŽE: »Když jsme uveřejnili zprávu o tom tichošlápkovi, který honem běžel na poštu, aby zaplatil předplatné, poněvadž mu manželka vytýkala, že tak ještě neučinil, dostali jsme celou řadu poukazů. Vliv manželek za- piísobil...« Doufáme, že najdeme i v čtenářské obci Nového života hodně takových energických manželek, které budou mít podobný vliv na své muže. kteří ještě neposlali předplatné na Nový život. Jsou to jen 3 dolarv! ADMINISTRACE P BTJÍMÁ DOPLATNÉ ZA ROK 1957 i PŘEDPLATNÉ NA ROK 1958 kdykoliv a jakoukoliv cestou. Všimněte si návodu, jak možno předplácet Nový život z různých zemí, dole na této stránce. PRVNÍ ČÍSLO nového X. jubilejního ročníku Nového života vyjde po 6. lednu 1958. Bylo zvýšeno poštovné, vzrostly poplatky tiskárně. Nechceme zvyšovat předplatné. Aby časopis mohl vycházet pravidelně a v dosavadním rozsahu, potřebujeme nové odběratele a předplatitele. Neodkládejte se zasláním předplatného. Nejlépe ukážete, jak máte Nový život rádi, včasným zasláním předplatného. Doufáme, že vzroste počet podpůrných předplatných, abychom i v novém ročníku mohli zasílat časopis nemocným a zcela nemajetným zdarma, anebo za snížené předplatné ! REDAKCI BYLO ZASLÁNO : — Jaromír Smutný: ÚNOROVÝ PŘEVRAT 1948. - V. část. Doklady a rozpravy, rok 1957, sv. č. 28. Vydává Ustav Dr. Edvarda Beneše v Londýně (London, S. W. 1. - 45, Hans Plače.). MŠE SV. ZA DOBRODINCE A PŘEDPLATITELE NŽ byla sloužena v listopadu v kostele Gesů nad tělem sv. Josefa Pignatelli, v prosinci bude sloužena v arcibasilice P. Marie Sněžné. JAK PŘEDPLÁCET NŽ? — Předplácí se v Itálii : pošt. slož. : C. c. post. 1-33428 Accademia Cristiana Cecoslovac- ca - Via della Conciliazione, 1. Roma (617) s pozn. NZ 1957. - Z jiných evropských zemí (Belgie, Dánska, Francie, Holandska, Lucemburska, Franc. Maroka, Německa, Norska, Portugalska, Rakouska, Švédská, Švýcarska) můžete poukázat přímo na post. úřadě 1.800 lir na : Nový život - Accademia Cristiana Cecoslovacca, Roma, Via della Conciliazione, 1. - Italia. Z ostatních zemí mezinár. pošt. poukázkou, Šekem, peněžním dopisem římské administraci (na jméno Mons. Francesco Planner), nebo našim zástupcům v jednotlivých zemích : Anglie : CML (P. Jan Lang S. J.), 114, Mount Street, London, \V. 1). — Austrálie : CML (Dr. Stanislav Hofírek), 519, Dryburgh Str., North Melbourne, Vic. — Země Jižní Ameriky : P. José Francisco Buňat DFSsS, Vigário da Paróquia de Sao José de Rio Preto, 5° Distrito de Pe- tropolis, Estado Do Rio. - Brasil. — Kanada : CML (Václav Vostřez), 234 King Str., East 1’ amilton, Ont., Can. — U.S.A. : CML (Rev. Jaroslav Tománek), Lankin, No Dakota. 12. číslo Nového života vyšlo v Římě 5. prosince 1957. - Vytiskla P.U.G. Roma, Piazza Pilotta, 4. - Italia. [pageend32]