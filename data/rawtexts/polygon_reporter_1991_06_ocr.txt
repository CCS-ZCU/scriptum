ČESKÝ ZAHRANIČNÍ ČASOPIS Ročník 8 Curych, 27. září 1991 Jan Kristofori POLYGON 6 reportér [pageend1]Z OBSAHU TOHOTO ČÍSLA Jan Friede:... naplátno rozlitá duše - 2 • Vladimír Valenta: Komentáře 1991 - 3 • Alexej Žák: Kdo má pravdu? - 6 • Jaroslav Lambert: Mea culpa, mea culpa, mea maxima culpa - 8 • Jaroslav Bohanes: Život v našich republikách -11« Dušan Novák: Čtvrtá cesta čs. ekonomie? - 13 • Ota Ulč: Změny v trestním zákoně - 14, Umění se nestrefit - 16 • Robert F. Lamberg: Academia staliniana - z dějin socialismu v Československu; hnědo-rudé hrátky - 18 • Libor Brom: Slovo k soudruhu Dienstbierovi - 19 • Vlastimil Radkovický: Překvapení? - 20 • Josef Koláček: ... a bude vám dáno - 21 • Jindřich Stikarovský: Rozjímání o demokracii - 23 • Pavel Stiller: Trezorové filmy varují - 24 • Pavlína Pilcová: Cestovní zpráva - 26 • Jaroslav Jírovec: Jak jsem prožíval zatmění Slunce - 28 • Otakar Zoufalý: „Budování státu“ - 29 • Jindřich Lion: Záleží na občanské uvědomělosti - 29 • Dopisy & ohlasy-30. * * .* Curych, 27. září 1991 - Příští číslo vyjde v první polovině listopadu. ... na plátno rozlitá duše Výstava obrazů a kreseb Tomáše Krátkého Před více než sto lety prohlásil francouzský básník Arthur Rimbaud o svých verších, že není jejich tvůrcem, ale pouhým nástrojem tvorby. „Slova ze mne plynou, jako bych byl v horečce, a když píši, hýbe někdo mojí rukou a zasazuje obrazy a pojmy do mé mysli. Jsem nádoba, co je plněna a přetéká.“ Rimbaud zemřel mladý 37 let. Tomáš Krátký (Smídek), svým původem Čech, narozen v roce 1961 v Ostravě, od roku 1968 v Burgdorfu u Bernu, měl o své malířské tvorbě podobný názor: „Mám pocit, že ne já maluji své obrazy, ale Že se tak prostě děje. “ I Tomáš Krátký zemřel mladý. Velmi mladý. Ani ne sedmadvacetiletý podlehl v únoru 1988 rakovině. Kdo stojí před jeho olejovou malbou, je nenásilně vtažen do víru melancholie, hlubokých, přehlubokých významů a působivé kompozice barev. I když jsou témata obrazů odrazem osobních životních zvratů umělce, je to ona univerzalita nejzazšího prostoru duše, která se nás dotýká a vytváří styčné body jeho díla a situace každého z nás. Krátkého virtuozita nespočívá v technice olejové malby, nýbrž v adekvátnosti techniky k vyjádřené myšlence a intenzitě pocitu, s jakou obrazy maloval. Tato až mystická harmonie celé umělecké kompozice není u tak mladého malíře samozřejmá. Zejména dílo z posledních měsíců jeho života, kdy už tvořil v plném vědomí blížící se smrti, se vyznačuje transparentními barevnými plochami, z kterých zcela svévolně vyrůstá figurace obrazu. Opouští sice princip diptychonu a triptychonu, jako by vyšel po modlitbě u oltáře z kostela ještě jednou na světlo světa, používá zato „slepování“ a „nastavování“ pláten v jeden obrazový celek. Snad že je nutné ještě něco dodat, snad že pravda není z jednoho kusu, snad že... Žlutý „Narcista“, jedno z posledních děl Tomáše Krátkého, je zobrazením bezprostřední Tomáš Krátký: »Narcis«. 1987, olej na plátně, 191 x 97 cm. konfrontace umělce s vlastním bytím či spíše nebytím. Existencionalismus a zpochybnění „vyššího“ smyslu života tu stojí v rozporu s blízkostí definitivního konce. Je celé naše křečovité upínání k životu bezvýznamnou sebeláskou, naše rakovinou prolezlá játra centrem světa? Klečící postava jako by se již ztrácela v žlutí narcisu a malířova tvář nese stopy utrpení, které zanedlouho skončí. Tomáš Krátký smeká a loučí se. Umělcovo tvůrčí období trvalo přibližně sedm let. Jeho první významnější dílo byl dipty- chon (dvojobraz) s názvem „Rodinný obrat“. Do dvou částí roztržená rodina vytváří jakýsi axiom i jeho následující tvorby. Je to mystifikace těch nejzákladnějších životních otázek, jejich vnitřní rozpor a objektivní neřešitelnost. Jediná možná odpověď je umělcův tichý výkřik, na plátno rozlitá duše. S „Rodinným obrazem“ se Tomáš Krátký mimochodem úspěšně ucházel v roce 1983 o soukromé stipendium L. Aeschlimannové. Velká zásluha na publicitě přísluší obzvláště bemské- mu galeristovi Tonimu Gerberovi, který řadu umělcových obrazů věnoval Kunstmuseu hlavního města. Převážně tyto dary umožnily Městskému uměleckému muzeu v Bernu uskutečnit poměrně obsáhlou výstavu děl čecho-švýcarské- ho malíře. Jeden sál ukazuje i uhlové kresby portrétů osob z umělcova okolí. Všem Berňanům a návštěvníkům Bernu výstavu vřele doporučuji. Na několik okamžiků opustit zajetý běh průměrné všednosti a svět tzv. „starostí“. Ponořit se do absolutna nicotností a s pomocí obrazů Tomáše Krátkého se dotknout nejzazších hranic naší existence. Posléze se vrátit do chodu „normálního“ života. (Výstava potrvá v bemském Uměleckém muzeu do 17. listopadu tr. V příštím roce je možné ji zhlédnout mezi 25. lednem a 22. březnem v Zugu v Kunsthausu.) Jan Friede NÁŠ „NEJMLADŠÍ ŠEDESÁTNÍK“, JAN KRISTOFORI, vystavuje v současné dobé své nové obrazy v GALERII KRAUSE v ITáffikonu (ZH). K našemu redakčnímu spolupracovníku Janu Kristoforimu se vrátíme v příštím čísle. 2 - POLYGON 6/91 [pageend2]Vladimír Valenta KOMENTÁŘE 1991 „My víme, kdo je u moci v SSSR, ale vláda USA to neví." Profesor Marshall Goldman, Harvard University, 25.8.91 „Gorbaěov si nikdy nechtěl vybrat mezi komunismem a reformou. Nechápal, ie je nesoulad mezi komunismem a svobodou." Jacques Chirac, býv. franc, minist. předseda a starosta Paříže, 27.8.91 (TV Antenne 2) Ten den, 29. srpna 1991, když jsem slyšel zprávu z Moskvy, že Nej vyšší sovět SSSR navrhuje rozpuštění starého Sovětského svazu, jsem právě měl malé osobní výročí: 42 let od té doby, co mne zatklo StB. Není to, zajisté, nijak pozoruhodné výročí. Ale pro mne je to jedno z těch, podle nichž měřím svůj čas strávený na této planetě. Je to velmi subjektivní míra a pravděpodobně každý z nás má podobnou odměr- ku, podle níž sleduje, jak ten jeho čas plyne. Naučil jsem se takto odhadovat délku času již jako kluk, když jsem se jednou octnul v Sadové a chodil po vojenských hřbitovech, které tu zanechala bitva u Hradce Králové v r. 1866. Byla to dávná historie, o níž jsme zpívávali u táboráků tu o kanonýru Jabůrkovi: „U kanónu stál a pořád ládoval...“ Bylo to tenkrát, když se prali dva panovníci. Němci. A Češi, jako Jabůrek, mladíci, skončili proto na hřbitově. Tenkrát, když jsem chodil po tom hřbitově, ještě žil T. G. Masaryk, který se jako šestnáctiletý díval na vítězné Prušáky, když po té bitvě vtrhli na Moravu. A možná viděl mezi nimi hejtmana Hindenburga, který zrovna nedávno, když jsem byl v Sadové, umřel. Ale stačil tenkrát ještě úspěšně předat Německo a jeho armádu bývalému kaprálovi Adolfovi. Tenkrát to bylo necelých sedmdesát let vzdáleno ode mne a já jsem si myslel, jak je to dávno, a jak se mne to netýká. Letos na podzim, 7. listopadu, to bude 74 let, co v St. Petersburgu jistý Lenin, který zrovna dostává výpověď ze svého sarkofágu, „otřásal deset dnů světem“. Což je ovšem nafouknutá žurnalistická fráze jednoho amerického reportéra, který o tom napsal knížku, a tu jsem si jednou na samotkách vypůjčil z pankrácké vězeňské knihovny. Dalo by se takto pokračovat do nekonečna. Naše minulost nikdy nezmizí a je stále k disposici. A také nevíme, co je definitivně pryč a co jen poodešlo do stínu. Co se nás týká a co se nás netýká. Tenkrát v Sadové jsem neměl ani zdání, že ta dávná historie bude pokračovat, že brzo zase budou mašírovat Němci okolo hřbitova v Sadové na cestě ke svým předčasným hřbitovům. A kdyby mi někdo něco takového říkal, tak bych byl asi tu souvislost nepochopil. Ale jde mi o ten metr času, který přikládáme k minulosti jako ke kládě, kterou chceme rozřezávat na prkna a pak na police, tak dlouho, až zapomeneme, že to dřevo bylo stromem, že i ti mrtví na hřbitově byli „kluci jako buci“ a ti politikové a jenerálo- vé na obrázcích v historických knížkách byli bezohlední hráči, kteří hazardovali lidskými životy a poráželi je, jako by to byly figurky na šachovnici. Ale ten náš metr času je šalebný, jestliže jej používáme nejen na to, abychom si udělali představu, jak co leží daleko ode dneška, ale i proto, abychom se oddělili od minulosti, která je „passé“ - minulosti, ke které „se nemůžeme vrátit“. Připomíná mi to stavitele, kteří staví dům a nestarají se, jaký to má sklep. Sovětský svaz je „passé“. Už není a nemá být. Světoví údržbáři ovšem dělají, co mohou, aby rozpad zastavili, protože přijdou o práci, když se to rozpadne celé. Možná, i oni to vědí, že se to nedá opravit, ale flikují to, jak jen mohou. Ale ty „tři dny, které otřásly světem“ během srpnové moskevské okupační samoobsluhy, udělaly konec všem ilusím. Poprvé za celou svou historii Sovětský svaz předběhl kalendář - to, co bylo jisté, že se stane nejdříve v příštím tisíciletí, se stalo s desetiletým předstihem. „Dohnat a předehnat,“ pamatujete? A já, i ti estébáci, co mě zamkli a kteří jsou dneska na „zaslouženém“ odpočinku, jsme se toho dožili. Kácejí se sochy těch, kteří před 74 roky snad „otřásali světem“. Ale hlavně si budovali své kariéry na slzách, krvi a životech nevinných, aby tak zapsali do dějepisu toto století jako to nejzběsilejší, nejhnusnější a nejodpomější ze všech v celých lidských dějinách. Můžeme si blahopřát, že jsme to přežili, nebo se stydět, že i my jsme se v tom narodili? Ne, že bych na to hledal odpověď. Bylo možné jít po straně silnice a nebýt pocákán blátem? - Směl slušný člověk jít po straně silnice? - Teď už jsou to jen řečnické otázky a odpovědi zůstanou v hlubinách našeho svědomí. Jinak na to není nikdo zvědavý. Ovšem, je možné, že děláme velikou chybu. Skončila jenom kapitola. Příběh pokračuje. Zase nepoučeni, jako jsem byl já tenkrát na tom hřbitově v Sadové, věříme, že se odvíjí nové drama, které předstírá, že to tu ještě nebylo. Následnické republiky podepisují dohody mezi sebou a my můžeme jen čekat, kdy zaskřípe písek v sovětském soukolí vozu, na němž se pokoušejí svézt noví presidenti. A už se to ukazuje: Kazachstan nevydá Rusku nukleární zbraně umístěné na jeho území. A zatím na druhé straně oceánu, kde se spí, když je v Moskvě den, nevědí, jestli se mají radovat nebo plakat. I oni musí hodit do šrotu mašinérii, kterou byli zvyklí mávat ve střetnutích se supervelmocí, která byla po celá desítiletí úhlavním nepřítelem. Ale postupem času se stával jaksi stále více a více kolegiálním. Jejich presidenti se i líbali. Nyní je to všechno pryč. Supervelmoc na východě se rozpadla a není na světě jediného státu, který by měl naplánováno ve svém rozpočtu dost peněz na zřízení tolika vyslanectví, kolik jich požadují nové republiky. Ale nejde o peníze. Jde především o politické změny. A strategické koncepce v myslích státníků, které rozhodnou o našem dalším osudu. Zatím stále není jasný vztah Washingtonu k neodvratnému rozchodu národů a za tím se skrývá i naděje, že přece jenom to Gorbačov nějak vykouzlí a udrží se u moci toho, co už prakticky není. A nikomu v Americe nevadí, že bývalý generál KGB a později disident Kalugin otevřeně říká, že ke všemu v Moskvě došlo, protože Gorbačov je muž KGB a že KGB „na něj zřejmě něco má“ a že „Krjučkov s tím u soudu pravděpodobně vystoupí. “ V USA, i jinde na světě, co se státníků dotýče, nejsou morálně moc vybíraví. President Bush, navzdory své dobré pověsti jako specialista na zahraniční otázky, se zatím nedostal dále, než že nenechá národy bývalého SSSR tuto zimu uhynout hlady. Stejná nerozhodnost, na jakou stranu se postavit, která před sedmdesáti roky dosadila na trůn Lenina a Stalina, opět panuje mezi západními státníky a může katastrofálně přispět ke vzniku toho, co nikdo nechce: konfliktu mezi následnickými státy, které nechtějí spolu žít a už mají vylomené mříže. Namísto toho, aby se postavili za práva národních republik bývalého SSSR, namísto, aby nezklamali naděje v Západ kladené a tak si udrželi autoritu a možnost, že někdo bude ochoten naslouchat jejich radám, západní státníci jen sledují, jak poslední POLYGON 6/91-3 [pageend3]vládce sovětského imperia předělává konštituční návrhy, které už nikdo ani nečte, jak imperium udržet pohromadě aspoň podle jména. Gorbačov tak činí v hlubokém nepochopení mravní stránky celého problému, která učinila jeho říši neschopnou přežití a přebudování. Říše totiž už nemají právo na život. Západní státníci to dělají proto, že opět myslí více na příští volby než na dějiny. V okamžiku tohoto rozpadu se ovšem také díváme ku Praze. Veliké Rusko se vzdálilo. Především Ukrajina vyrůstá jako nepoznaný hráč a neznámá moc. Zatím jí prakticky nikdo neposkytl politický kredit. Československá šance není využita, jako nebyla využita v baltských státech. Českoslovenští šampióni svobody jsou dnes raději na ocase než v čele. Raději letí do Lisabonu než do Kyjeva. Jsme na přelomu nové epochy. Jaké si dnes uděláme přátele, a jaké nepřátele, bude platiti po celá desítiletí. Nezávislá Ukrajina je jedna ze zemí, jejíž přátelství budeme potřebovat. Jistě tam bude muset mnohé ještě dozrát, ale už dnes by českoslovenští politici měli u toho být. Namísto spoléhání na pochybné naděje, že někdo zaplatí v Praze sovětskou outratu, by bylo lépe budovat nové obchodní vztahy založené na společných mezinárodních zájmech a sympatiích. Píši o Ukrajině, ale jde o celý nový systém vztahů s novými partnery na Východě, které československý velvyslanec v Moskvě nemůže mít natrvalo v referátu. Neměli bychom se divit, že jsou lidé na to tak citliví, užili jsme si podobného přehlížení sami dost. A chceme-li tvořit novou budoucnost, nemůžeme čekat, až nás pozvou k hotovému. * * * Vzhledem k tomu, že v Československu se málokdy někdo kriticky ozve natolik slyšitelně, abychom to i my zaslechli, opět se ozývám k ústavně právním stanoviskům. Tentokrát, jak je sepsal v Literárních novinách 5. září 1991 v článku >Právní stát u nás< Pavel Rychetský. Píši o tom, jak se podle překrucují právní normy, ne jako odborník, ale jako oběť těchto právních machinací Pavla Rychetského a jeho učitelů i spolužáků. Vím, že to je tak trochu marný pokus. Rychetský, Havlův přítel a formulátor právních stanovisek Charty, si zřejmě může s československým právem dělat co chce. Máme příležitost jen sledovat po celou dobu, co je ve službách sametové revoluce. Nikdy nezapomenu na jeho výrok v čs. televizi, že by bylo křivdou vraceti rodinný domek tomu, kdo byl o něj připraven udáním dnešního majitele, neboť by se spáchala další křivda na rodině udavače. Jeho dílem jsou i současné rehabilitace čs. politických vězňů, kdy „rehabilitují“ oběšené odsouzením jenom k mnohaletým žalářům. Nebo změnou trestu smrti v nepřítomnosti zesnulého místopředsedy Rady svobodného Československa na pouze mnohaletý trest vězení v nepřítomnosti. Je to Pavel Rychetský, místopředseda federální vlády, pověřený tvorbou nové ústavy, který vydal provádění rehabilitací bývalých politických vězňů do rukou soudnictví, které bylo zkorumpováno bolševickou mocí a které nemá morální právo vydat ani rozsudek o dopravním přestupku. Pan Rychetský to ovšem všechno ví, vždyť o tomto soudnictví v článku píše, že „za rozhodující a dominující prvek právního státu, ke kterému směřujeme, tedy považujeme renesanci nezávislého soudnictví. Sebelepší projekt lidských práv a svobod by byl bezcenný bez procesních prostředků a záruk. “ Bývalí političtí vězni zřejmě podle něho do „projektu lidských práv a svobod“ nepatří. Je to, jako by nás strčil do auta bez brzd, abychom si vyzkoušeli, jak to vypadá, když se jede s kopce, a teď dával výstražné bezpečnostní lekce nad našimi mrtvolami v příkopu. Nejsme sami, vůči komu nese odpovědnost za hloupou, či záměrně špatnou radu. „Druhým typem je způsob použitý v Ústavě ČSSR z r. 1960, která byla zvláště po této stránce ovlivněna tzy. stalinskou Ústavou z r. 1936, “ píše P. Rychetský, který doporučil Václavu Havlovi, aby vlezl do tohoto „euromobilu bez brzdy“, když přísahal dvakráte na dodržování této ústavy po volbě presidentem. Dobře věděl, jaké jsou rozdíly mezi ústavou bolševickou a demokratickou, kterou Československo má od r. 1920. Píše: „První typ je vlastní demokratickým ústavám, přijímaným na evropském kontinentě až do druhé světové války, zahrnuje též československé ústavy z r. 1920 a zr. 1948. “ Ovšem ta ústava z r. 1948 byla už jen úspěšným pokusem komunistických ma- fiosů-právníků, jak přihrát Gottwaldovi a překroutit demokratické právo v právo tyrana pod rouškou, že jde ještě o právo a spravedlnost. Ale P. Rychetský se dosud neprepracoval k této kritice. Nebo, což je pravděpodobnější, mu chybí schopnost rozeznávat mravnost od nemravnosti. A názor, že právo a mravnost spolu souvisí. Já vím, máme štěstí, kdyby byl Pavel Rychetský dělal svou kariéru už v r. 1945, mohli jsme dodnes mít ústavu předělanou z výnosu Adolfa Hitlera o zřízení Protektorátu Čechy a Morava. „Ideologií, která ovládala nejen tvorbu, ale i aplikaci práva v totalitním režimu v uplynulých 42 letech, bylo nejprve stalinské a později neostalinské pojetí,“ tolik řečiček pro to, co byla prostá výuka v sepisování policejních předpisů, za což i Pavel Rychetský dostal svůj doktorát práv. „ Vyznačovala se nejen vydáváním zákonů umožňujících široké uvážení exekutivě, ale i faktickou likvidaci soudcovské nezávislosti. Výklad práva v případech, které se dotýkaly zájmů vládnoucí skupiny, sloužil tomuto zájmu a byl často přímo contra legem - v rozporu se zákonem. “ Dnes jsme se dostali do situace, že se často klasifikuje podle toho, co je „ústavní“ a co je „neústavní“. To „neústavní“ znamená, že to není v souladu s výše charakteri- sovanou komunistickou ústavou, na jejíž dodržování dvakrát přísahal president Havel, a to „ústavní“ s ní v souladu je. Pan Rychetský považuje sice (snad) komunistickou ústavu za špatnou, ale zase ne natolik, aby se s ní dva roky nevládlo. Proč? Protože se to hodilo technikům moci, kteří chtěli navázat na rok 1968 a nikoli na demokratické tradice Československé republiky. A také to v praxi tak vypadá: Co rozumíte pod pojmem debolševiza- ce veřejného života? Souhlasíte s požadavkem zveřejnění jmen všech spolupracovníků a pracovníků StB? „Debolševizací rozumím omezení vlivu takových lidí, kteří se zaprvé přímo podíleli na zločinné a dnes už právně nepostiži- telné praxi minulého režimu; za druhé těch, kteří jsou nositeli kontraproduktivních postojů a návyků, vypracovaných v dobách minulého režimu. A za třetí de- bolševizace znamená zbavit se takových postojů a návyků, pokud neuvědoměle přetrvávají v nás samotných. Co se týká druhého problému, musíme se ptát - umíme rozlišovat mezi aktivními, iniciativními, kteří se pro to spontánně rozhodli, a těmi ostatními? Dokážeme svěřit rozhodování sporných případů nějakému orgánu justičního typu ? Neumíme, nedokážeme. Proto nesouhlasím s požadavkem zveřejnit jména všech. Nedovedu si představit právníka, který by souhlasil.“ (Petr Pit- hart, předseda vlády ČR, 28.8.1991 [Anketa Lidových novin].) Proto nesmí být schválen zákon o třetím odboji. Ten by totiž ten problém automaticky vyřešil a oddělil by zrno od plevele. A o to šlo a stále jde, jak panu Pithartovi, tak i Pavlu Rychetskému. „Právněnepostižitelnépraxe“ a „Dokážeme svěřit rozhodování sporných případů nějakému orgánu justičního typu? Neumíme, nedokážeme, “ to jsou plody právních koncepcí Charty, promyšlené a aplikované Pavlem Rychetským, který si už nabrousil pero, aby sepsali i tu novou ústavu. Nikdo se dnes ovšem cudně nezmiňuje o třídním boji, který Pavel Rychetský a jeho společníci stále probojovávají. Jinak by totiž nestavěli před soudce, kteří jsou fraškou dnešní republiky, ty, kteří se už ani nemohou bránit za to, co dělali po únoru v r. 1948. Ani by nezpostihovali novými zákony ty, které vyloučili z národa, protože 4 - POLYGON 6/91 [pageend4]se vyhnuli bolševické šibenici. Mnozí z nich odešli ze země v očekávání, že se bude opakovat dříve nebo později historie předchozích zahraničních odbojů. Ti jsou odsouzeni ke ztrátě majetku, zatímco představitelé vlády „neumí a nedokážou“ postavit před soud komunistické vrahy, zloděje a udavače. V tom je ta podlost! Jinak než pokračováním v třídním boji se aplikace právní „filosofie“ Pavla Rychetského nazvat nedá. Jedno positivní si z celé věci odnáším: československá ústava z r. 1920 není mrtvou literou, ale živým právem, které ještě bude uplatněno. Návrat k ní jako inspiraci právního řádu a potvrzení kontinuity Československé republiky je jediným východiskem ze současné patové situace, do které stát dostali dnešní, na své úkoly nedostatečně připravení politici. * * * „Moje osobní prohlášení, vysílané Svobodnou Evropou, bylo motivováno nervozitou z toho, že u nás nikdo nebral převrat vážné. V pondělí jsme slyšeli prohlášení presidenta Havla. Nebylo příliš určité, ale - jak ukázaly výroky dalších představitelů - bylo ještě nejlepší. Například deklarace pana Rychetského či Dubčeka - to bylo čiré poraženectví. Zdá se mi neuvěřitelné, Že se ... okamžitě nesešla federální vláda, která jediná má patřičné pravomoce řešit takovou situaci, že se nesešly branně bezpečnostní výbory parlamentu, že se okamžitě neudělala nějaká opatření vojenského charakteru.“ (Jan Rund, první náměstek federálního ministra vnitra.) „... trvalo plné čtyři dny, než se ’k projednání vzniklé situace' dokázaly sejít federální vláda a předsednictvo parlamentu...“ „Chvála Bohu, že to tak dopadlo,“ komentoval vývoj AI. Dubček. „Jako prozíraví politicijsme věděli, kdy a jak se máme svolat. Praxe odhalila, že jsme se rozhodli správně a že jednání předsednictva nebylo Žádoucí.“ .... nebylo nutné svolávat poslance a mně přišlo směšné, když jsem se dověděl, že ministr Dobrovský žene vojáky na hranici.“ (R. Battěk, místopředseda feder, parlamentu za OF, soc. dem.) Stejný pocit jistoty měl zřejmě i předseda branně-bezpečnostního výboru L. Lis. Zpráva o převratu ho zastihla ve Vídni, kterou projížděl na cestě do Milána. Cestu sice přerušil, ale do středy zůstal v hlavním městě Rakouska. Na zasedání krizového štábu v budově FMV přišel až ve čtvrtek v 16.00, den poté, co štáb skončil činnost. (>RESPEKT< 34, 1.96.1991) Ted’ to vidíme ve východní Evropě: marxisté mění tváře, ale nemění charaktery. (Gen. Al. Haig, býv. státní sekretář USA a býv. vrchní velitel NATO, 24.9.1991.) V době moskevské krize jsme mohli zahlédnout i ministra Dienstbiera. Ve společnosti státního sekretáře Bakera ve Washingtonu. Což přineslo uklidňující dojem těm, kteří se snad obávali, že by se něco mohlo změnit. Ale já jsem litoval opatmic- tví, že z pana ministra nevyšlo jediné slůvko do napřažených mikrofonů před televizními kamerami. První vážná zkouška dopadla tedy neslavně. A může nám být útěchou, že nejdříve do roka budou moci čeští i slovenští voliči vzít v úvahu nejen politické programy, ale i povahové rysy kandidátů. Jako je např. schopnost jednat v krizových situacích, v nichž bývají zašantročeny i jejich životy. Charakter je ovšem jen předpokladem pro kandidáta, který má přijatelný politický program. Nemělo by se opakovat to, že byli voleni lidé podle toho, jak vypadají a kdo je s kým kamarád. Je mnoho programových otázek, k nimž se budou komentátoři vyjadřovat. Ale tou hlavní programovou atrakcí bude ekonomická reforma. Ačkoliv jsme rádi, že zatím všechny ekonomické ukazatele, až na jeden, mluví o dosavadním hladkém průběhu návratu ke svobodnému podnikání, nemůžeme si v hlavě srovnat tu skutečnost, že ukazatel produktivity naopak poklesl. Obávám se, že zásada, že bez práce nejsou koláče se bude dříve nebo později někde nějak projevovat. Rovněž pochybuji, že zjevně mechanické vidění a řešení ekonomických problémů bude schopno dát mravní uspokojení a nastolit důvěru občanů vůči svobodnému podnikání. Bez ohledu a respektu vůči soukromému vlastnictví původních majitelů - nejen z důvodů spravedlnosti, ale i s ohledem na chuť občanů, spoléhajících na jistotu ve vlastnických vztazích, podnikatelsky tvořit v budoucnosti, nelze spoléhat na pevnost celé reformy. A co je ještě důležitější: nikde nenalézáme paralelní snahu o sociální program. Tím je ponecháváno volné pole extrémní levici, aby, namísto uvnitř hospodářské reformy, byly sociální problémy řešeny konfliktem s touto reformou. To je totiž trnem v oku všem stoupencům komunistické nebo »třetí« cesty - je-li v tom nějaký rozdíl. A ti jsou připraveni kdykoliv „všem urazit pařáty“, jak prohlásil před časem jejich staronový ideolog (i na stránkách tohoto časopisu). To vytváří dojem, jako by ideologové reformy ještě nedočetli literaturu o moderním kapitalismu, který se poučil na minulosti a neponechává sociální problematiku mimo svou strukturu. Je nepochybné, že dnešní strany středu potřebují vedle chladného „mechanika“ ekonomické reformy také politika, který dokáže uvažovat o všech politických důsledcích československé obrody. Soudě podle dosavadního ticha, není skoro nikdo, kdo by se chtěl zaobírat problémy mezinárodní politiky a koncepcí československé zahraniční politiky. Nelze se bez ironie dívat na to, kde je čs. zahraniční politika vůči Západu dnes a kde byla před rokem. Okolnosti zavedly na rozumnou cestu československého ministra zahraničí až po téměř dvou létech, kdy jsme trnuli strachy, že setrvá na původní československé koncepci ukázat světu, jak má Evropa vypadat: bez NATO a bez Evropského společenství, jen s jakýmsi domem, o který se budou podílet politici jasných zítřků a ti přitroublí kapitalisti, kteří budou platit činži. Vysvětlení je snad i jinde, viz reakci na moskevský puč - nedostatek odvahy. Proto až o rok později se československá zahraniční politika snaží o to, čeho dosáhli před rokem polští politici za výhodných podmínek, a co je asi předpokladem i pro asociační členství v ES: smlouva s Německem. Zdá se, že Československo zaplatí za rok váhání dost draze. Byl to v tom směru promarněný rok. Hněv některých novinářů je ovšem namířen na sudetské Němce a nikoli tam, kde prodlení bylo zaviněno nesmyslnou snahou po „originální“ koncepci. V podstatě to koluje mezi levičáky už od dob Rapackého plánu vyřadit Ameriku z evropské politiky a předělat střední Evropu, a později celou, podle finského vzoru. Dnes, při zredukované hrozbě Evropě z Východu, se pochopitelně vyjednává mnohem obtížněji, než se to povedlo mrštné polské zahraniční politice, kde žádné slezské a pruské landsmanschafty se nedostaly ke slovu, protože loňská zahraniční politika Bonnu jednala pod jinými tlaky než letos. Skutečností je, že temná minulost stále vrhá stín, ale historický postoj čs. diplomacie a bubnování na poplach v českých novinách, jež navozuje představu, že většina těch, kteří byli dospělí za Hitlera, dosud žijí, prohlubuje propast mezi Čechy a Němci. A tak zkreslují podstatu současného problému pro své čtenáře a narušují šovinistickým panikařením citlivý přístup, který zahájil president Havel na počátku loňského roku. * * * S odprodejem Škodovky Volkswagenu si Československo ublížilo asi hlavně v Paříži. To, že president Mitterand neuspěl se svou přímluvou za francouzského automobilového partnera a zájemce o koupi, asi hraje roli i dnes, když Mitterand říká, že Československo, Polsko a Maďarsko by sice měly být v Evropském společenství, ale POLYGON 6/91 - 5 [pageend5]ne hned. Jistě, nejde jen o osobní rozmrzelost - i když to hraje svou roli ale především o ekonomickou úvahu, jak volný import středoevropských výrobků postihne francouzské producenty, především zemědělce, jejichž zájmy musí Francie úporně bránit proti zámořské konkurenci a nyní by se vše mělo zkomplikovat střední Evropou. Francouzští socialisté si „kvůli nějakému Československu“ neznepřátelí francouzské zemědělce. I to je důkazem, že ekonomie diktuje politice a nikoli politika ekonomii, jak jsou politici ve střední a východní Evropě zvyklí. Navíc Francie ztratila opět zájem o střední Evropu snad i díky novému vývoji v Moskvě. Loňské pražské názory, že je na všechno čas, se ukázaly nesprávnými a opět vidíme, že nikdo se netáže a nikdo neodpovídá, co se stane, když současný trend ke členství v ES pro dohlednou dobu bude nerealisovatelný. Při svém založení Československo dávalo naději, že bude nejen politickou a ekonomickou sílou uprostřed rozvrácené Evropy, ale i ozdravující sílou mravní. Jako příklad demokratického státu uprostřed rozpadlých monarchií a rozvrácených následnických států. Tento úkol Československo dvacet let plnilo. Ale následující půlstoletí, z příčin obecně známých, z něj udělalo rezatý hřebík uvnitř těla ne moc zdravějšího světadílu. Snad má čas tím hřebíkem ještě nějaký čas zůstat. Americký zájem, který byl před dvěma roky elektrisován nadějí v demokratickou renesanci uprostřed Evropy. Byla tu i hrdost na to, že dílo i jeho presidenta Wilsona vyzraje pro roli ještě významnější. Dnes najednou zájem poklesá díky současnému vývoji v Rusku, které má být v budoucnu přijatelným světovým partnerem a spojencem. To, co se děje dnes na jih od maďarských hranic, nejen znechucuje a odrazuje každého se exponovat v této části světa, ale bere to i víru, že rozum a demokratický duch může převažovat v kritických okamžicích. Puncu Balkánu se nemusí vyhnout ani Československo. Proto záleží na samotných státech střední Evropy, kdy a jakou roli chtějí hrát. A to zároveň je důvodem pro chvat a návrat k původnímu poslání československého státu, které dává stále smysl. Státotvorná filosofie T. G. Masaryka a jeho přesvědčení, že národy mají hrát positivní roli nejen uvnitř svých vlastních států, ale i ve světové rodině národů, stále platí. A to by měli mít na mysli nejen českoslovenští politici, ale především jejich voliči. (Edmonton,. 16. září 1991) [[]] Alexej Žák KDO MÁ PRAVDU? Plk. JUDr. Vladimír MALÝ, zástupce policejního ředitele Správy VB Jihomoravského kraje v Brně, řekl dne 24.7.1191 novinářům Mladé fronty Dnes, že „nevylučuje existenci jakéhosi řetězce, jehož je kpt. ŽÁK součástí. Tento řetězec se má údajně skládat z lidí, kteří se snaží ovlivnit politiku v tomto státě.“. Tento výrok soudruha plk. JUDr. Malého, jakož i vývoj událostí v ČSFR, byly impulsem k tomu, abych některé věci nezasvěceným lidem v republice i krajanům v zahraničí objasnil z jiného pohledu, než z toho, který zastávají někteří čs. vládní činitelé a jim nakloněná část sdělovacích prostředků. Hned na samém začátku bych chtěl podotknout, že v ČSFR, jak to vypadá, skutečně existují různé řetězce, skládající se z lidí, kteří již dříve ovlivňovali politiku v tomto státě. V tom má plk. JUDr. Malý pravdu, ale poněkud skromě sám sebe zapomněl do jednoho z těchto řetězců začlenit. Co je plk. Malý zač, je už dostatečně v ČSFR objasněno z materiálů, které jsem poskytl sdělovacím prostředkům, a ze svědectví dalších osob, které přišly do styku s tímto bývalým osvětovým důstojníkem v padesátých letech a do roku 1970 šéfem odboru vyšetřování VB KS SNB v Brně. Lze jenom doufat, že díky aktivitě novinářské obce už nebude mít šanci nikomu škodit a sám ze sebe dělat oběť sedmdesátých let, kdy v současné době zase ohlupuje veřejnost tím, že se nyní znovu stává obětí jakési kliky StB, v níž jmenuje mne a kpt. Petra BARÁNKA. Petr Baránek byl jediný příslušník StB, který pravdivě informoval kompetentní místa o akcích „Klín“ a „Norbert“ a dále o způsobu provádění prověrek StB, kdy mnoho poctivých řadových příslušníků, kteří neměli vazby na politické a policejní špičky, bylo propuštěno, ale jejich nadřízení, zainteresovaní na výše uvedených akcích, v úřadech za pomoci plk. Malého zůstali a nově nastoupivší sametoví revolucionáři si z nich udělali své poradce a pronásledovali opět lidi typu Petra Baránka za zveřejňování pravdivých informací, jako tomu bylo v reportáži „OVEČKA HONÍ VLKY“ v deníku Práce (viz na další straně otištěný dopis Ing. J. Skalického). Rozhodl jsem se proto objasnit veřejnosti prostřednictvím curyšského časopisu POLYGONreportér podstatu a hlavně úlohu těchto řetězců v ČSFR, kde největší ohnisko všech problémů leží na MORAVĚ. Abych zamezil jakékoliv snaze zpochybňovat fakta, která zde budou publikována, budou mezi textem přetištěny i příslušné dokumenty, jež mám k dispozici. Problematika je však natolik rozsáhlá, že se o ní bude pravděpodobně psát po částech na pokračování. Dnešní řádky jsou jen úvodem. 6-POLYGON 6/91 [pageend6]KRAJSKA SPRAVA SBORU NÁRODNÍ BEZPEČNOSTÍ 'V BRNO . VV-548/01-69 CM-............................. - odbor vyšetřování VBi xáří 19Č9 MV - Správa vyšetřování VB k rukám s. pplk. Dr. ŠTURMY p b ŠVEHLA Karel JUDr. mjr. (8.7.1926) - 115896 - návrh ha odvolánÄ z funkce náčelníka odboru vyšetřování MS VB v Brno. Předkládám návrh na odvolání z funkce náčelníka odboru vyšetřování pri MS VB Brno majora JUDr. Karla ŠVEHLY. Jmenovaný slouží v SNB od 1.12.1949, politicky je organizován, v KSČ od 1.7.1948 a do fuňkce náčelníka odboru vyšetřování pri MS VB Brno byl ustanoven dnem 1.4.1960. Po stránce služební i odborné je jmenovaný ve funkci náčelníka vcelku kladné hodnocen. K návrhu na jeho uvolnění z funkce náčelníka odboru vyšetřování je přistupováno pro vážné politické Ohyby a názory, kterých se jmenovaný dopustil a projevoval zvláště V roce 1968 no srnnnvých udaln^tpr^. Svým vystupováním, jako náčelník a dále z titulu funkce člena CÚV KSC při MS VB Brno projevo- val nesprávné .'názory k politické Jutiiar.i v tehdejší dnhěr Na řa<; schůzí a veřejných vystoupeních odmítal zásah spojeneckých vojs. v ČSSR, při čemž prohlašoval, že okupantům sloužit nebude a pod. Vzhledem k jeho služebnímu zařazení nepříznivě tímto svým jednáním ovliyáoval podřízené příslušníky na odboru a jako člen ČUV KSČ také ostatní příslušníky v rámci MS VB. V současné dobé Je vznášena celá řada připomínek k postoji a jednán^ mjr. ŠVEHLY, Jak zě strany kolektivů, jednotlivců, ZO KSČ, tak CUV KSG při KS SNB Brno a při MS VB Brno. Aby celé jednání a negativní postoj mjr. ŠVEHLY k politickým událostem v roce 1968 mohlo být zodpovědně uzavřeno a posouzeno, byla po dohodě s CÚV KSČ ustavena knmisa pro, prošetření oetjého případu, která shromáždí potřebný materiály. Do skončení šetření této komise navrhuji, aby mjr. ŠVEHLA byl odvolán z funkce náčelníka odboru vyšetřování a aby byl služebně zařazen do funkce vyšetřovatele na odbor vyšetřování správy VB Brnn s funkčním platem 2j J100,- Kčs. Návrh byl dne 1.9.1969 projednán v CÚV KSČ Brno a odvolání Z funkce bylo doporučeno.^Rovněž bylo jednáno s vedoucím tajemníkem MěV KSČ Brno s. KRCHŇÁKEM, který s odvoláním z funkce rovněž souhlasí; V Brně dno IB. 6. 1990 ^X.ážoný pano redaktore, • L celý týden jsom přemýšlel, jestli Vám mám napsat a nebo si mám nechat své zkušeností so Státní bezpečností pro sobe, článek "Uvočka honí vlky" Vám možná způsobí nepříjemnosti a určitě so najde dost těch, kteří Vám budou psát ve stylu "Scš vůl ...... DleniČi". Možná i proto jsem sc rozhudl'napsat. x V * Od kvčtna l ok u 1’Jó’J jsem pracoval v podniku Interhotel Jrno ^V různých funkcích, od roku 1979 pracuji jako ředitel hotelu. ÁĹPtoktiky StB jsem puznal a pocítil na vlastní kůži. Neměl jsem '/problémy až do roku 1904. Potom emigrovala moje náměstkyně. kterou jsem přas odpor tehdejšího kádrového náměstka pana Šikuly 'prosadil do funkce a dcera nám oznámila, žo so rozhodli so svým /.přítelem ze SRN uzavřít sňatok co nejdříve. . ;‘0d' té doby jsem neměl klid, najednou si'někdo vzpomněl, že jsem /v'roco 19óU hýl přes dva měsíce v Rakousku n ve ‘Švýcarsku u jako •bývalý emigrant jsem so vlastně vatfnl do KSČ a proto je nutné mě z KSČ vyloučit. Co znaraonalo vyloučení zo strany si každý •.íjiBté pamatuje. Já jsem do strany vstoupil proto, že jsem byl :ž*Ďř,eavčdčený, že společenské změny v totalítnímrcžimu můžou být iniciovány pouze tehdy, až uvnitř KSČ přováží rozumní lidé nad ^apatickými demagogy, jako to bylo.na jaře 196U. ňokl Jsem si, ze strany odojdu až budu chtít já sám a no proto, že mě chce -,1/nBkdo vyhodit. Cítil jsem, jak se postupně okolo mně vytváří po- £01vná atmosféra. Pan Tráge,, a tajemník Svoboda z KV KSČ požadovali ©méýpřísné potrestání,: někteří, vedoucí pracovníci podniku Inter- Wld.tel Brno se mi neustále pokoušeli, prokazovat moji neschopnost, ^IwkdvŽ jsem dosud měl na jlepší hodnocení .Ředitel podniku pan ľ S^azal^-žádal o moje vyškrtnutí ž' kádrových' rozorv KV /K£Č, protože ®»am-mimo Jiné dceru provdanou v.SRN a ve Vašem článku jmenovaný »PP.lk« Laucký mě přátelsky ujišťoval, Že mě bude muset zavřít, gpr^tožo jsem špion západončmecké ONO...Bláhově jsem sc^domníval, ^lepokračuje ve svém zvláštním způsobu žertování (když sc dozvů- Á;d01, že so dcera vdává do SRN, doporučil ml, abycTT si vzal prostě- předlo a šol na hřbitov). .‘.Když mě však krátce nato vo slabé chvilce vyzval krajský náčalník . StB,abych se podíval do zrcadla jak vypadá špion, uvědomil jsem; •Hi v souvislosti se vším ostatním, že nejde o nevinné žertování/ -jalo spíše o hru kočky s myší. \ -M' , fV'- Roditel podniku mi mezi čtyřma očima řekl, že by mč rád ■pomohl, ale nemůže, protože mám příliš mocná- nepřátele a v mám /případě so nedá nic dělat'. Z předešlého vyplývá snad zcela Jasně, že všichni ředitelé hotolů jsme byli v častém kontaktu ä příslušníky StO, hlavnú stöml, kteří měli naše hotely z hlediska státobezpečnostního na starosti. Tak jsem so seznámil 1 s Petrem Baránkom. Nějakou dobu jsme se vzájemně "óiukávali", Já už Jsem byl k příslušníkům StB naprosto nedůvěřivý. Usoudil jsem však, že mu mohu věřit a svěřil jsom se mu se svými problémy. Krátce nato mě Petr varoval, abych si dával pozor, pokud možno se nestýkal s žádnými cizinci a nenavazoval kontakty s nikým v zahraničí. Řokl, že mě nemůže nic víc prozradit, ale že jsem ve velice vážné situaci. Později mě informoval, žo podal stížnost Inspekci FMV a upozornil v ní 1 na můj případ, abych se nedivil, když ža mnou přijdou vyšetřovatelé a abych se nebál jim odpovědět na všechny.otázky. Tehdy mi řokl celou-pravdu, že jsem byl rozpracován jako špion s tím, že minimální výkon troštu by byl v' mém případě •10-let odnětí svobody. Po výslechu pracovníky inspekce jsom mčl od náčelníků StO tpokoj. Pokud jsem si však myslel, že dojde k personálním změnám. 7 vtek jsem byl zklamán. Pan pplk. Laucký byl odklizen do funkce : ^náčelníka Okresní správy SNB vo Zlíně a ostatní zůstali na svých '/místech. Kd^y nepřišel li. listopad, měl bych už možná opět ■ -problémy. A ’v;^‘ " Petr'Baránek patřil mezi nejslušn§$ší příslušníky StB, které ■jsem poznal. Člověk, který sbírá broučky a motýly mě vlastně zachránil před životní tragédií; ' .Sdílím Vaše obavy, aby jeho boj nebyl tak trochu marný. Třeba mu ale pomůže i tento můj dopis v utvrzení se, žo jeho boj měl a má smysl. Proto jsem se rozhodl nákonoc tento dopis napsat a pokud uznáte za vhodné jeho uveřejnění, dávám k tomu tímto souhlas. Kopii posílám panu Baránkovi. S přátelským pozdravem ing. Ján'Ska'lický Vážený pan redaktor - Ivan P. Olenič Redakce Práce . Václavské nám. 17 112 58 Praha 1 POLYGON 6/91 - 7 [pageend7]Jaroslav Lambert MEA CULPA, MEA CULPA, MEA MAXIMA CULPA! V politických kruzích světové veřejnosti se postaral curyšský týdeník DIE WELTWOCHE, vydávaný tiskovým koncernem Jean Frey , čtený po celém světě a patřící mezi seriosní a objektivně informující tisk, z iniciativy našeho časopisu >POLYGON- reportér< o jednu ze senzací roku 1991. I když se v podstatě jedná o „aféru číslo 1“ letošního československého léta, mohlo být její echo zde na Západě mnohem výraznější, kdyby nebylo bezpochyby vyšší aktuálnosti, kterou je probíhající občanská válka v Jugoslávii a odumírání komunismu nejen v SSSR. Jak jsme již v minulém čísle našeho časopisu referovali, nezůstaly články z DIE WELTWOCHE, zabývající se neutěšenými poměry v ČSFR bez ohlasu nejenom v západních mediích, ale ozvěnou zazněl i kompetentní hlas z Mezinárodní organizace pro lidská práva. Vyjádřeno adresně: svým soukromým dopisem reagovala gen. sekretářka švýcarské sekce této organizace, paní Monique Schlegel(pv&), která je velmi dobře obeznámena s politickým klimatem v naší vlasti. Zmíněný dopis se dostal laskavostí adresáta, jímž byl příslušný redaktor DIE WELTWOCHE p. H. P. Bom, zcela legálně do mých rukou. Bez postranních úmyslů, veden pohnutkami morálními, jsem poslal kopii dopisu paní Schlegelové redakci Lidové demokracie do Prahy, která podstatné výňatky zveřejnila, což vyvolalo mnohostranné reakce v ČSFR. Zde ve Švýcarsku se ozval sám pan velvyslanec ČSFR M. Kočárek, kterému jsem na jeho výslovnou žádost přislíbil, že se postarám o to, aby tato celá záležitost nebyla publikována ve Švýcarském tisku. Při této příležitosti se p. velvyslanec vyjádřil v tom smyslu, že vzhledem k předmětnému zájmu, o který se právě akutně jedná, jsou domácí reakce už nepodstatnou záležitostí. Protože náš časopis v žádném případě není součástí Švýcarského tisku, nýbrž jakýmsi „detašovaným šidlem“ v pytli tisku československého, nelze považovat zveřejnění korespondence, která se na uvedené téma rozvinula, za porušení mého slibu panu velvyslanci. V čem ovšem panu velvyslanci nemohu vyhovět, to je jeho přání, abych redakci Lidové demokracie v Praze - a tím tedy i širší veřejnost - upozornil na údajně „zkreslený obsah“ dopisu paní Schlegelové, neboť v dané rozepři jsem já sám odsouzen k roli pouhého „outsidera“, jemuž nebylo dopřáno zjevení čisté pravdy. Prosím čtenáře, aby zveřejnění následující korespondence považovali za snahu o zprostředkování objektivní a nepředpoja- té informace. * * * . Dopis sekretářky Mezinárodní společnosti pro lidská práva ve Švýcarsku, paní Monique Schlegel, redaktorovi týdeníku DIE WELTWOCHE (Zürich), panu Bornovi. Vážený pane Bom, svým článkem v min. čísle >Weltwoche< jste mi promluvil ze srdce. Jako vedoucí Mezin. spol. pro lidská práva ve Švýcarsku jsem byla v loňském roce třikrát v Praze, kde jsem poznala velmi mnoho lidí. Pohnutku pro to, že se obzvláště touto zemí zabývám, zavdalo pozvání prezidenta Havla k účasti v delegaci MSPLP. On nám osobně poděkoval za naše aktivní angažování, neboť MSPLP se velice zasadila o to, že nebyl svými vězniteli ubit k smrti, jak se neustále obával. V průběhu měsíců jsem se setkala s velmi pozoruhodnými věcmi, které mě více než jen zalarmovaly. Výbor dobré vůle Ve >Výboru dobré vůle<, založeném a vedeném paní Olgou Havlovou, sedí staří fanatičtí komunisté (kupř. nějaká Otká Bednářová, která se ze žhavé komunistky stala žhavou katoličkou. Já se domnívám, že se jedná o pokus, paní Havlovou, prostou tichou ženu, takovým způsobem obklopit komunisty, aby její práce nakonec byla znemožněna a aby byly podány zřejmé důkazy pro to, že „Havel ničeho nedosahuje“. Tento výbor má dobré styky s jistým architektem Miluničem, rodilým Jugosláv- cem, který svého času zaujímal důležitou pozici v kanceláři stavitele Kulturního paláce (a jiných obludností v době akutní socialistické konjunktury). S paní Olgou si tyká a prý právě obdržel zakázku na stavbu jejich domu (v proluce vedle jejich nynějšího domu). Chce nyní bezpodmínečně postavit novostavbu Jedličkova ústavu pro tělesně postižené na Vyšehradě (před 10 léty plánovaná jako monumentální stavba). Vede „otevřenou válku“ proti ředitelce ústavu, paní dr. Krčkové, jejíž manžel, Josef Krček, byl před nedávném (společně se svým bratrem, vedoucím slavného orchestru Musica Bohemica) na cestě do baziliky sv. Jiří na Hradčanech zbit příslušníky tajné policie. Jako odpověď na patřičné intervence prohlásil policejní prezident, že má být rád, že nebydlí v Americe. Tam že by její manžel byl hned zastřelen. U příležitosti jedné tiskové konference paní dr. Krčkové v Praze, jíž jsem se také zúčastnila, přišla skupina nepozvaných, aby zde působila kravál a rušila. >Výbor< k tomu ještě objednal videozáznam, který se měl vysílat čs. televizí a měl ukazovat Jedličkův ústav v těch nejhorších barvách. Když režisérka, paní Sommerová, se zdráhala natočit negativní film a namísto toho udělala překrásnou, fantastickou reportáž, byl tento záznam 8.5.91 vzat z programu a Výborem zakázán. Architektura Architekt Milun . lete dále sítě, aby dostal zakázky velkých projektů; v Praze již postavil tři ústavy a děsí veřejnost nadále svým gigantismem. Tak např. plánuje mezi Palácem kultury a hotelem Forum obrovskou stavbu - v bezprostřední blízkosti Vyšehradu, kolébky Prahy. Postavení ústavu pro tělesně postižené v těchto místech by bylo ukrutností. Struktury Při své poslední návštěvě v květnu jsem mohla velmi zřetelně zjistit, že komunistické struktury zůstaly, i když nejhorší hlavy byly uťaty. Určitá šetření kolem starosty města a různých ministerstvech by zde mohla přinést na denní světlo ještě strašné „stories“. Mým opravdovým přáním je, aby se ČSFR stala právním státem. Dost dlouho jsme za to bojovali. Ale to, co se v tomto momentě pod určitými záminkami - nebo docela otevřeně - děje, ve mně vzbuzuje zlé tušení. Když obyvatelstvo včas nepochopí, jakými prostředky tato mafie operuje, pak to vidím černě. Příležitostně si snad můžeme spolu promluvit. Protože mám v Praze dobře informované přátele, dovím se zpravidla velmi rychle, kdy je tam „sneseno shnilé vejce“. Srdečný dík za Vaši odvahu zveřejnit tyto historky. S přátelskými pozdravy Monique Schlegel * * * ODPOVĚĎ OLGY HAVLOVÉ (zveřejněná v čs. tisku) Vážená paní. Váš dopis ze dne 22. července 1991, adresovaný redakci švýcarského týdeníku Weltwoche, který zčásti publikoval deník Lidová demokracie dne 31. července 1991, mne přivedl k rozhodnutí otevřeně se k němu vyslovit. Jeho znění je totiž nebezpečně závažné, a proto mlčet nemohu. 8-POLYGON 6/91 [pageend8]1. Především se velmi podivuji informacím, které jste získala o situaci a činnosti Výboru dobré vůle při svých návštěvách ČSFR. Pokud jste na jejich základě měla obavy o moji osobu a i práci Výboru dobré vůle, nebylo nic jednoduššího, než si je ověřit přímo u mne. Jednostranná informace přece nikdy nemůže být objektivní. Byla bych Vám doporučila, abyste strávila třeba jen jeden den v naší kanceláři a mohla si tak udělat vlastní úsudek o šíři činnosti Výboru dobré vůle a o kvalitách všech jeho členů. Například paní Otká Bednářová, o které píšete, patří mezi nejobětavější ženy Výboru. Znám ji osobně velmi dlouho z práce v Chartě 77, VONS i celé doby pronásledování. Nemám nejmenší důvod o jejích morálních kvalitách pochybovat. 2. Ráda bych uvedla na pravou míru i další Vaši poznámku o stavbě >domu Havlových<. Pozemek, který se nachází vedle domu, kde bydlíme, byl navrácen podle zákona původním majitelkám. O jeho osudu budou rozhodovat pouze ony. 3. Zamyslete se nad hodnověrností některých informací, které Lidová demokracie sice nezveřejnila, ale které považuji za nutné uvést jako příklad: Ředitelka Jedličkova ústavu, paní PhDr. Anežka Krčková, obviňovala Výbor dobré vůle celého půl roku z toho, že Výbor nepředal Jedličkovu ústavu finanční částku ve výši 4 milionů korun, jež byla určena pro děti zdravotně postižené. Skutečnost byla taková: Tuto částku dostal Výbor dobré vůle od představitelů Prahy 4 dne 29. 11. 1990. Hned druhý den, tedy 30. 11. 1990, převedl Výbor dobré vůle částku Jedličkovu ústavu na jeho konto u Komerční banky - pobočka Praha 2. Komerční banka uskutečnila převod nadvakrát, 3,300.000 Kčs dne 30. 11. 1990 a 700.000 Kčs dne 10. 12. 1990, protože neměla celou sumu najednou k dispozici. Tyto okolnosti jsme mnohokrát sdělili paní PhDr. Krčilové i správci Nadace, panu Stuksovi, při různých příležitostech, a přesto ještě na jaře 1991 byl Výbor dobré vůle, dokonce veřejně, o tyto peníze upomínán. 4. Závěrem Vás ujišťuji, že já osobně i Výbor dobré vůle jsme rádi, když nám lidé pomáhají. Neověřené informace a polopravdy však naši práci poškozují. Z toho, co jsem Vám napsala, si můžete udělat úsudek, do jaké míry byly Vám poskytnuté informace pravdivé. Obávám se, že Váš dopis, zveřejněný v Lidové demokracii, posloužil, pravděpodobně nechtěně, lidem, kteří si nepřejí, aby se z ČSFR stal skutečně právní stát. Olga Havlová Praha, 5. 8. 1991 * * ♦ OMLUVNÝ DOPIS J. Lamberts paní Olze Havlové Vážená paní Havlová, ve dvou telefonických rozhovorech s panem velvyslancem M. Kočárkem dne 6. srpna tr. jsem se velice přátelskou formou dohodl, že mimo jiná opatření, směřující k zabránění dalšího šíření informací ve švýcarských mediích ze soukromého dopisu paní Schlegelové, adresovaného redaktorovi časopisu DIE WELTWOCHE, panu H. P. Bomovi, napíši Vám osobně omluvný dopis. Velice rád se chápu této příležitosti. Moje povinnost, omluvit se za nepříjemné následky, které zveřejnění zmíněného dopisu vyvolalo, patří primémě, co do příčiny, paní Schlegelové, Vám osobně pak sekundárně, tedy co do důsledků. Zde musím vzít paní Schlegelovou v ochranu, protože v žádném případě nelze považovat za pomluvu, jestliže si dva lidé soukromě sdělují své dojmy a názory na osoby třetí. Jinak lze už ovšem kvalifikovat jednání, které uvede tyto soukromě sdělené dojmy v širší známost. V tomto případě jsem roli onoho „enfant terrible“ sehrál výlučně já, a to tím, že jsem Lidovou demokracii uvedl v omyl svým tvrzením, že se oné nepochybné indiskrét- nosti dopouštím se souhlasem jak autorky dopisu, tak i adresáta. Jedinou polehčující okolností pro mne může být - a také se jí v upřímné víře v „páchání“ dobra dovolávám -, že paní Schlegelová ve svém dopise se zvláštním důrazem neuvedla, že se v daném případě jedná výlučně o informace přísně důvěrné. Paní Schlegelové jsem se již omluvil a děkuji jí za její velkorysost, s níž uznala morální hodnotu pohnutek, které mne ke „spáchání“ indiskrétnosti vedly. Byl bych Vám velice vděčen, kdyby se mi stejné velkorysosti dostalo i z Vaší strany. K vysvětlení pohnutek, které jsem měl k tomuto jednání, Vám chci sdělit následující: Jak Vy sama, tak i Váš pan manžel, tč. president republiky, nemůžete nevědět a akutně necítit, že o naší společné rodné vlasti lze říci totéž, co Hammlet vyjádřil slovy „Je cosi shnilého ve státě dánském“. Nemůžete přece nevidět, že z nás, kdo jsme opouštěli v době absolutní nesvobody (na rozdíl od současné nesvobody relativní) svou vlast v důvěře, že po přejití vichřice hněvu se vrátíme zpět, abychom přivedli zruinované vlasti své syny a dcery, vyrostlé ve svobodě a v klimatu pravé evropské civilizace, nemůžete nevidět, že se do vlasti nikdo nehrne. A nejenom to; dokonce i naši krajané, žijící v dnes silnými sociálními nepokoji zmítané Jižní Africe, nepovažují pro sebe za větší nebezpečí randalizující primitivní černochy, než je v jejich rodné vlasti neustále sílící rejdění starých struktur. A cítíme to všichni, kdo s obavou držíme palce na pulsu naší mladé, avšak krajně neduživé parlamentní demokracie. Od schvalování zákonů hrubě odporujících praxi právních států Evropského společenství, až po některými ústavními činiteli chráněnou „slušovickou mafii“, tvořící stát ve státě a nezakrytě prohlašující presidenta republiky za spoluiniciátora „komplotu proti Slušovicím“, dostává se jak veřejnosti v ČSFR, tak i nám v exilu dalších důkazů pro naléhavou potřebu jakéhosi „čtvrtého odboje“. Velice alarmující je konkrétní poznání, že lidé stále více ztrácejí zájem angažovat se na politickém dění v naší vlasti a upadají do letargie, která hrozí zasadit těžkou, snad i smrtelnou ránu našim nadějím, uplatnit se jako rovnocenný a plně respektovaný člen rodiny evropských států, jejichž kultura hluboce tkví ve společných kořenech křesťanské civilizace. Je jisté, že právě ony „staré struktury“ páchají na celém našem národním společenství tytéž zločinné praktiky, jaké používali staronoví estébáčtí mocipáni na jednotlivcích v rámci svých běžných výslechových metod, jejichž nej vlastnější smysl spočíval ve snaze: tak dlouho střídat reálné naděje s trpkými zklamáními, až se u manipulovaného objektu dostaví psychický stav rovnající se modelovací hlíně, kterou lze libovolně formovat. Po velikých nadějích a trpkých zklamáních z let 1938, 1948 a 1968, kdy Západ pasivně přihlížel, jak v naší vlasti byly likvidovány svoboda a demokracie, mohly by zklamání a desiluze z roku 1991 vyústit v novou, a snad i definitivní národní katastrofu, jako důsledek frustrace a všeobecné apatie národa, mající svůj precedens v době těsně předbělohorské. Protože cítím v této době víc než kdykoliv jindy svoji generační spoluzodpovědnost před tváří dějin, rozhodl jsem se v současné dusné atmosféře (termín z novoročního projevu presidenta republiky:) „zvířit prach“ akcí, ke které mě inspirovaly dvě historické události, z nichž jedna má své kořeny v době husitské - a druhá v dějích souvisejících s průběhem „revoluce“ z roku 1989. Podle „salcburské rady“ Vašeho manžela jsem se podíval do tváře našim národním dějinám a přidržel jsem se moudré rady, kterou udělil M. J. Husovi muž, který vlastně byl iniciátorem jeho kazatelské popularity (ať už se to našim režimistic- kým historikům líbí či nelíbí). Když totiž probíhaly uvnitř Církve boje za nápravu mravů zesvětštělého duchovenstva, byl to právě arcibiskup Zbyněk Zajíc z Hasenbur- ka, který ustanovil pozdějšího kostnického mučedníka synodálním kazatelem, k čemuž mu dal jednu, možno říci imperativní, radu. Přeloženo do naší moderní češtiny by zněla takto: Mistře Jene, tepej zlořády POLYGON 6/91 - 9 [pageend9]svých kněžských spolubratři ostře a nemilosrdně a neváhej i vědomě pře střelit! A jinak tomu nebylo ani v našich moderních dějinách. Jistě se sama dobře pamatujete, jak Váš manžel srdečně přivítal „přestřelení“ studentů, kteří účelně roznítili spravedlivý hněv lidu falešnou zprávou o zavraždění jejich studentského kolegy. Ano, paní Havlová, přiznávám, že jsem skutečně přestřelil. A přestřelil jsem dokonce vědomě s úmyslem rozvířit hladinu veřejného mínění jenom za tím účelem, aby se očividně se zastavující někdejší bystřina touhy po svobodě a demokracii neproměnila v páchnoucí tůň. Přestřelil jsem mj. především ze strategických důvodů, protože nedostřelit by mohlo znamenat střílení do vlastních řad, v nichž stojíte - a podle zákonů lidské přirozenosti především k Vašemu specifickému společenskému postavení, obklopena mimo jiné i oním druhem lidí, které K. H. Borovský charakterizoval jako „pochlebníky národu nic neplatné“ -, v nichž stojíte i Vy s Vaším manželem. Je skutečně zatěžko odhadnout, jak velké je množství společensky negativních typů, snažících se vetřít ve Vaši přízeň, ale s určitostí lze tvrdit, že jich není nikterak zanedbatelně málo. Je mi upřímně líto, že negativní světlo zde padlo i na paní Bednářovou. Rád bych, sám jako praktikující katolický křesťan, uvěřil, že i ona je tím Šavlem, z něhož se stal Pavel. Ovšem k tomu, abych mohl skutečně uvěřit v její duchovní obrácení, dosud postrádám věrohodné důkazy. Pro mne je totiž naprosto samozřejmé, že každý hluboce obrácený křesťan nese své ponížení s tím, že se ptá svého vlastního svědomí, proč to Bůh dopustil - zda toto není jenom odplata za nepravosti, kterých se jako křehké lidské stvoření sám dopustil proti svým bližním. A její vlastní minulost z doby stalinské hrôzovlády dává paní Bednářové dostatek příležitosti i látky k hlubokému zpytování vlastního svědomí. Co však mou upřímnou radost z jejího duchovního obrácení kalí, je skutečnost, že namísto, aby se svých bližních otázala: „Sestry a bratři, jakou oběť mohu ve své křesťanské pokoře přinést, abych vás přesvědčila o mé duchovní opravdovosti?“, dává přednost úvahám o možnosti dožadovat se pomyslné „spravedlnosti“ pořadem práva civilního u soudů, o nichž si i vrabci na střechách cvrlikají, že jsou stále ještě doménou „starých struktur“. Vážená paní Havlová, závěrem svého dopisu Vás prosím, abyste přijalamé upřímné ujištění, že ke kroku, který se v žádném ohledu ani v tom nejmenším nedotkl Vaší osobní cti, ale jenom nepříznivě kritizoval resp. umožnil publikovat nepříznivou kritiku Výboru, v němž Vy zaujímáte jedno z vedoucích postavení, jsem byl veden pohnutkami ušlechtilými - a podaři- lo-li se mi tím dopomoci aspoň u hrstky našich spoluobčanů znovu vzbudit důvěru, že tentokrát nejsou vlivnými spoluevropa- ny ve svém spravedlivém boji opuštěni, pak nesme všichni rádi oběť, kterou moje indiskrétnost na nás přivodila. Cítila-li byste se však i přesto v jakémkoli ohledu osobně dotčena, pak Vás prosím za prominutí mého jednání, za mou nadměrnou horlivost... Zůstávám s projevem dokonalé úcty Jaroslav Lambert Curych, 12. srpna 1991 * * * DOSLOV Závěrem chci čtenáře znovu důrazně upozornit, že smysl zveřejnění výtahu z dopisu paní Schlegelové panu Bomovi je nutno chápat pouze jako podání objektivní informace o událostech ve vztahu „domov - exil“. Jak mi bylo z redakce Lidové demokracie stručně sděleno, byly některé právní aspekty tohoto případu předmětem dvoustranných jednání, jejichž výsledkem bylo zveřejnění omluvy v Lidové demokracii osobám, které se cítily být dotčeny obviněními, která nebylo možno dostatečně doložit konkrétními důkazy. Dosud nevím, zda snad následovala od Lidové demokracie omluva i paní Havlové. Ovšem, jak z celkové shora uvedené korespondence jasně vyplývá, její osobní čest neutrpěla ani v tom nejmenším. V souvislosti s ohrožením osobní důstojnosti první dámy republiky vidím však nebezpečí ze strany zcela opačné. Mám totiž před sebou pozvánku, určenou především švýcarské veřejnosti, nesoucí v záhlaví titul: „Ekumenické pořady o Československu“, které se mají konat 24.9. a 3.10. tr. v Curychu. Volbě těchto pořadů nelze vytknout ani v tom nejmenším nic negativního, i když si nedovedu dost dobře představit, jak bude p. faráři Pavlincovi možné v rámci skutečně zamýšlené osvěty podat během asi 20 nebo 30 minut kromě krátkého politického přehledu ještě podrobný ná- boženský přehled o průběhu dění v naší historii. Co však považuji za rušivý moment tohoto pořádání, to jsou závěrečné body uvedených programů (uvádím doslovný překlad): 1) sbírka k pořízení léků pro nouzí trpící obyvatelstvo; 2) sbírka pro „Výbor dobré vůle“ paní Olgy Havlové. Uspořádání 3.10. má být dokonce přítomna osobně i paní Havlová. Nedávno jsem četl v Lidových novinách, le ministerstvo financí ČR prakticky odpustilo slušovickým mafiánům tzv. „Dodatkové odvody daní z nepovolené činnosti“ z let 1986-89 (tedy v podstatě pokuty) ve výši 246 milionů Kčs. Otázka: je skutečně důstojné, aby choť presidenta státu, toho státu, který má dostatek energie k tomu, aby přinutil každého do vlasti se vracejícího emigranta k převedení veškerých svých dlouholetých úspor do čs. státní banky, ale na druhé straně trpí naprostým nedostatkem energie k tomu, aby přinutil v ČSFR „operující“ mafii, aby kromě zaplacení pokut také převedla ze svých kont v západních bankách deponované stamiliony US$ do téhož „finančního ovčince“, jak musí učinit každý vracející se emigrant, - je skutečně důstojné, aby choť presidenta republiky byla využívána jako volavka pro podobné neseriosní žebravé a republiku ponižující akce? Vyslovuji prosbu: Přátelé čecho-švýcar- ští ekumenisté, přestaňte při vašem bohulibém díle apelovat na city neinformovaných a dbejte více národní hrdosti! SDĚLENÍ ČTENÁŘŮM Milí přátelé, ani tentokrát se nám nepodařilo správně odhadnout, kolik asi dojde nových objednávek předplatného pro vaše příbuzné a známé v Československu. Ani tentokrát jsme nemohli odeslat poslední číslo (5/91) na všechny nově došlé adresy. - Mnozí z vás již urgovali oznámení, kolik že mají zaplatit. Prosíme o strpení, víme, že zaplatíte i později. Vyúčtování dojde! Dále: děkujeme všem, kdo jste nám napsali - a není vás málo -, že jste s naším časopisem velice spokojeni, že je to nejlepší a nejzajímavější exilový časopis, že by měl vycházet častěji než 8x do roka, a také za doporučení nových předplatitelů, jejichž počet v poslední době skutečně stoupá. Nezlobte se, že nemůžeme z časových důvodů odpovídat na jednotlivé dopisy, ale máme z nich radost. A nakonec od různých institucí, spolků a organisací, převážně z ČSFR, dostáváme žádosti, abychom o nich otiskli to a ono. Ať se ani tito žadatelé nezlobí, že nemůžeme jednotlivě odpovídat a jejich žádostem při nejlepší vůli vyhovět pro naprostý nedostatek místa. 10-POLYGON 6/91 [pageend10]Jaroslav Bohanes ŽIVOT V NAŠICH REPUBLIKÁCH 10.8. -10.9.1991 1. VZTAH ČECHŮ A SLOVÁKŮ Před bouří? Zvíření zklidněné letní hladiny, které způsobil ’televizní dialog“ dvou republikových premiérů počátkem srpna, zahájilo další fázi vyčerpávajícího úsilí o zachování společného státu. Nejdříve zareagovalo Občanské hnutí na své tiskovce 12. srpna. Místopředseda federální vlády, dr. Rychetský, na ní vyslovil obavu, že mizí politická vůle na Slovensku k zachování společného státu a že proto stojíme před velice obtížným jednáním při přípravě ústavy ve federálním parlamentu. Upozornil současně, že průzkumy veřejného mínění stále ukazují odlišné názory veřejnosti a politické reprezentace Slovenska. Občanské hnutí se bude proto ze všech sil snažit o uskutečnění referenda k otázce společného státu, a to co nejdříve. Prohlášení o odlišnosti názorů veřejnosti a politiků potvrdil průzkum slovenského časopisu >Smena<, jehož výsledky byly uveřejněny 13. srpna. Podle nich 79% Slováků je pro zachování společného státu, i když se současně téměř polovina (48%) obává, že v brzké době nebude možné překonat vzájemnou nedůvěru mezi oběma národy. Znovu se prokázalo, že se v podstatě nepodařilo sblížit stanoviska obou reprezentací a že rozdíly z Trenčanských Teplic se až do Kroměříže nezměnily. Referendum Na scénu vstoupila otázka referenda. Zatím ji většina politických stran a hnutí odmítá. Požaduje je jen Občanské hnutí a slovenská Verejnosť proti násiliu. I Dubček se vyslovil proti referendu. Podle jeho názoru neměla žádná politická strana ve svém volebním programu, na který dostala hlasy, rozpad společného státu (kromě SNS). Je proto nutno pokračovat v úsilí politiků o nalezení přijatelného řešení. Referendum je podle něj až poslední institucí pro případ konečného neúspěchu jednání. Předseda federálního parlamentu má pravdu, žádná z vládních politických stran a hnutí ani v jedné republice nedostala mandát k rozbití státu. Dnes je však bohužel jiná situace. Bez ohledu na obsah svých volebních mandátů dnes další a významné politické síly na Slovensku společný stát zpochybňují. Ale nejen na Slovensku. I v České republice již některé strany připouštějí vznik dvou samostatných republik. Jednání mezi představiteli obou stran bude ještě pokračovat, neskončilo dosud neúspěchem a bezprostřední nebezpečí rozpadu státu tedy snad zatím nehrozí. Nelze však vyloučit překvapení, protože se stále hlasitěji ozývají hlasy na Slovensku, aby Slovenská národná rada přijala vlastní slovenskou „čistou“ nebo „úplnou“ ústavu. Tím by prakticky vyhlásila samostatný svrchovaný stát. Zdá se proto, že se blíží chvíle, kdy bude zapotřebí postupovat podle ústavy a přistoupit k referendu jako k prostředku, jak zajistit skutečnou vůli většiny obou národů a občanů. Institut referenda má zajisté řadu slabých míst. Jednoduchost jeho výpovědi nedokáže postihnout plně celý obsah vůle občanů. Může jen vyjádřit zásadní stanovisko ke společnému státu, ale nemůže blíže určit, jak má být tento stát uspořádán. Přesto by i takto zásadně vyslovené přání mělo nesporně velikou váhu, kterou by musili všichni demokratičtí politikové respektovat. V takovém smyslu patrně chápal prezident Václav Havel význam referenda při svém interview pro Lidové noviny, v němž se vyslovil pro jeho uspořádání. Pro obě strany by kladná odpověď občanů byla nepřehlédnutelným signálem a pokynem, aby s ještě větším úsilím a tolerantností hledali přijatelný kompromis. Tři dny Ve druhé polovině srpna, 19.-21.8., otřásly tři dny nejen Sovětským svazem, ale celým světem a změnily jej. Nemohly zůstat bez bezprostředního vlivu i na Československo. Sok a pochopitelné oprávněné obavy o budoucnost našeho státu a o naši ohrožující se demokracii vyvolaly zvýšený pocit společného osudu, pocit sounáležitosti všech, kdo žijí mezi Ašem a Čiernou pri Čope. Tento zesílený pocit všech občanů vyjádřilo na svém mimořádném zasedání i předsednictvo federálního shromáždění v prohlášení, v němž se říká, že „si znovu a ještě naléhavěji uvědomujeme hodnotu soužití Čechů a Slováků a národnostních menšin ve společném státě, založeném na ústavnosti, demokracii a svobodě“. Toto prohlášení bylo přijato všemi, tedy i slovenskými představiteli, až na Slovenskou národnou stranu. Ta se k němu nepřihlásila. Ani v tak vypjaté a nebezpečné chvíli tato strana nedokázala překonat svůj úzký, sobecký přístup k zájmům svého politického cíle oproti zájmům všech občanů našeho státu. Její „smysl pro odpovědnost“ je poučný a varuje. Neměl by být zapomenut. Tentokráte to dopadlo dobře, ale budoucnost může přinést ještě různá překvapení. Po porážce moskevských pučistů se vývoj i u nás zradikalizoval. Lze očekávat, že dojde k odstranění všech „bývalých“ z odpovědných míst ve státní správě i v hospodářském životě. Přísnější a radikálnější postup se určitě projeví i v programu federálního shromáždění a ve způsobu projednávání zákonů. Další jednám V posledních srpnových dnech se vedení Občanského hnutí vypravilo na Slovensko, aby se tam setkalo s vedoucími představiteli všech významných politických sil. Myšlenka i její provedení sice přišlo dost pozdě, ale je třeba uvítat tento první krok české reprezentace k hlubšímu poznání slovenských partnerů a problémů. Je to nejlepší cesta k pochopení rozdílů, jejich příčin a tedy i k jejich postupnému řešení. Vzpomínka a oslavy výročí Slovenského národního povstání na konci srpna v Banské Bystrici daly příležitost zmírnit alespoň na chvíli probíhající česko-sloven- ské spory a napětí v souvislosti s jednáním o ústavoprávním uspořádání. Prezident Havel ve svém projevu zdůraznil, že Slovenské povstání zůstává nepopiratelným důkazem uvědomění, obětavosti, demokratismu a politické zralosti slovenského národa. Po SNP již nikdo nemůže pochybovat o jeho plné identitě. Premiér Čamogurský ve stejně smířlivém duchu řekl mimo jiné, že „hlediame základy spolužitia s bratským českým národem“, a na jiném místě „chce- me-li se sjednocovat s Evropou, musíme se napřed sjednotit mezi sebou“. A konečně i Dubček podpořil společný stát. Ve svém projevu vyzval k ukončení národnostní konfrontace a k hledání spojujících prvků. Po debatách, které po skončení oslav vedl se slovenskými politiky, konstatoval prezident Havel s uspokojením, že všichni z nich projevili zájem o zachování společného státu. Ale toto přechodně vyjasněné nebe se opět brzo zatáhlo. Již 4. září varoval V. Mečiar premiéra Pitharta před nesprávnými závěry. Vytkl, že česká reprezentace stále nechápe a nemá dostatečné informace o Slovensku a že dosud neprojevila dost jasně svoji vůli. Téhož dne uvedl na tiskovce Krestian- sko-demokratického hnutia jeho tajemník Petřík, že na Slovensku probíhá sbližování politických sil na základě postupu při obhajobě slovenských národních zájmů. Jde především o dosavadní antagonistický vztah mezi KDH a Mečiarovým HZDS. Jeho překonání se v poslední době zdá dosažitelné. Ukazuje se, že národní slovenské zájmy jsou pro oba tyto partnery důležitější než jejich spory. POLYGON 6/91 -11 [pageend11]9. září jednalo v Bratislavě vedení Občanské demokratické strany v čele s V. Klausem s vedením KDH v čele s J. Čamogurským. ODS zřejmě převzala štafetu od Občanského hnutí a vydala se také na Slovensko, aby si ověřila situaci a poznala blíže stanoviska jednotlivých představitelů. Shodli se v názorech na zachování kontinuity společného státu a na ústavní postup. Přibyl ještě třetí shodný názor - na plnou kompetenci federálních institucí v těch oblastech státní správy, které jí budou vyhrazeny. V ostatních bodech, zvláště v rozsahu těchto federálních kompetencí a v otázkách suverenity republik, zůstávají značné rozdíly. V Bratislavě došlo také k prvnímu setkání představitelů Hnutí za samosprávnou demokracii, Čs. strany lidové, Občanského hnutí z Moravy s představiteli Mečiarova HZDS. Podle novinové zprávy na něm projevili moravští představitelé pochopení pro slovenské stanovisko ke státoprávnímu uspořádání. Tato stručná informace vzbuzuje pozornost a otázky, kdo byl iniciátorem. Jde o pokus získat spojence proti „Praze“, mohlo by to vést k nalezení přijatelného kompromisu? Snad nám odpoví blízká budoucnost. Setkání předsednictev ČNR a SNR Nejdůležitější událostí uplynulých dní pro budoucnost Československa a další vývoj vztahů mezi Čechy a Slováky bylo setkání předsednictev České národní rady a Slovenské národní rady ve dnech 5. a 6. září. Bylo napjatě očekáváno, protože mělo na pořadu přípravu státní smlouvy mezi oběma republikami. První den byl vyplněn objasňováním některých základních pojmů, jejichž výklad nebyl u obou delegací stejný. Předsedkyně ČSN, dr. Burešová, řekla, že předsednictvo ČNR šlo do Bratislavy s vůlí jednat. Předseda SNR, F. Mik- loško, oznámil, že převážná část slovenské delegace nemyslela na samostatný stát. Přesto však bylo jednání velmi obtížné a přineslo jen částečný úspěch. Dohoda byla dosažena jen ve dvou bodech: 1. zachovat kontinuitu společného státu a 2. zachovat plně ústavní postup. Názorové rozdíly zůstaly v dalších dvou zásadních otázkách: 3. odvození státní suverenity republik od federace nebo naopak a 4. časová násled- nost přijímání ústav (nejprve federální, potom republikové nebo naopak). Shoda v prvních dvou bodech má nesporně svou cenu a pozitivní význam pro pokračování v jednání. Přetrvávající rozdíly však stále skrývají velké nebezpečí konečného neúspěchu. Problém svrchovanosti republik bude nejtěžším oříškem. Zatím se názory stran zdají neslučitelné. Jaká je dnes naděje na zachování společného státu? Zatím stále ještě převládá na Slovensku přání společný stát zachovat. Tato většina se však nepřetržitě zmenšuje. Zda se podaří tento nepříznivý vývoj zastavit, to bude ve veliké míře záležet na tom, jak si bude v příštích týdnech počínat především česká reprezentace. Je nutno, aby se obě strany více poznaly, zjistily stav veřejného mínění v obou polovinách státu a potom upřímně hledaly řešení. 2. VNITROPOLITICKÝ VÝVOJ Česká republika V České republice pokračovaly politické strany v přípravách na volby. Tvořily koalice a politická scéna se tak pozvolna formovala do nové podoby. Vedle koalice Československé strany socialistické se Zemědělskou stranou a s Čs. sociální demokracií vznikl Republikánský blok, do něhož vstoupily Republikánská strana. Republikánská unie a Republikánská strana venkova - tři malé strany, které chtějí získat naději na významnější politické postavení a na účast v parlamentu. Přihlásila se také Československá konfederace odborových svazů, jejíž předseda V. Petrus oznámil, že se připravuje založení nové Strany práce. Má se o tom rozhodnout 15. září. Taková strana by podle V. Petruse měla stát „mezi pravicí a KSČ“. Tedy určení velice neurčité. Dojde-li ke vzniku této strany, může to přinést výraznou změnu naší politické scény. Premiér Pithart navštívil Moravu a jednal se zástupci samosprávných orgánů. Oznámil, že česká vláda předloží návrh na uspořádání České republiky, na její rozdělení na tři země - Čechy, Moravu a Slezsko. To jistě vyvolá řadu polemik a sporů. Návrh však svědčí o tom, že si česká vláda uvědomuje neúnosnost současného centralistického způsobu výkonu státní správy. Premiérův návrh také vzbuzuje naději u bojovníků za moravskou samosprávu. Současně je třeba počítat s novými problémy. Severní Morava nebude patrně souhlasit. Máme před sebou pravděpodobně další problem „státoprávního uspořádání“, tentokrát v čistě českém provedení. Věřme, že tak daleko věci nedojdou. Veřejnost vzrušila akce zvláštních jednotek ministerstva vnitra a čs. armády na ostravském letišti v Mošnově v noci z 28. na 29. srpna. Jejím úkolem bylo odhalit pašování nebezpečného nákladu, jehož obsah nebyl přesně znám. Zásah proběhl podle plánu, ale neměl úspěch, pašovaný náklad nebyl objeven. Oba ministři (federální ministři vnitra a národní obrany) se octli v palbě kritiky veřejnosti, tisku i četných politiků a případ byl projednáván v parlamentě. Dosud není ukončen a záležitost není zcela objasněna. Nepochybně bude mít dohru, až se zjistí všechny okolnosti. Moravské Hnutí za samosprávnou demokracii prochází stále těžší krizí. Odštěpila se skupina několika okresních organizací, která se pod názvem Platforma Hnutí Moravy a Slezska výrazně distancuje od vedení HSD a kritizuje zvláště způsob nakládání s financemi hnutí. Krize se velice negativně projevuje na popularitě hnutí, které ztrácí prudce příznivce. Zdá se, že mu hrozí pokles mezi bezvýznamné politické strany. Neúspěchem skončilo také jednání o sblížení mezi Občanskou demokratickou stranou a Konzervativním blokem v čele s dr. Kotasem. Jednání přerušil Konzervativní blok, protože prý ODS postupovala při jednání nepřijatelně. Odmítla sblížení na základě dvou subjektů a žádala, aby členové vstoupili do ODS individuálně. Dr. Kotas má nyní v úmyslu vybudovat silnou Konzervativní stranu. Svou aktivitu velmi zvyšuje Čs. strana lidová. Konala setkání všech svých okresních představitelů v Ostravě. Postavila se tam za spolkový stát na občanském principu, žádá radikální debolševizaci společnosti a chce usilovat o „morální obrodu“. Před jednáním předsednictev národních rad v Bratislavě vydali poslanci ČSL v České národní radě prohlášení s 6 požadavky: 1. zachovat ústavu ČSFR, 2. neustupoval neoprávněným slovenským požadavkům, 3. uspořádat ČSFR jako spolkový stát na občanském principu, 4. odmítnout samostatnou slovenskou ústavu jako protiústavní, 5. neuzavírat státní smlouvu se SNR, která by předjímala obsah a zásady ústavy, protože by šlo o zásah do pravomoci federálního parlamentu, a 6. nedoporučuje provádět v současné době referendum. Slovenská republika I na Slovensku se bojuje o voliče a strany se intenzivně připravují na volby. V. Mečiar nabídl na tiskovce HZDS podporu svého hnutí Krestianskému demokratickému hnutiu ve Slovenské národné radě. KDH by mohlo samo vytvořit slovenskou vládu, která by měla podporu Mečiarova HZDS. Vznikla by tak jakási koalice bez účasti Demokratické strany, Verejnosti proti násiliu a Maďarské demokratické iniciativy, která by mohla přijmout slovenskou ústavu. Ta za současného stavu sil ve SNR podle Mečiarova názoru neprojde. Jeho návrh nezakrytě míří proti DS a VPN, které v současné době představují otevřené obhájce společného federativního státu. Slovensko by se tak dostalo zcela nepochybně na cestu ke státní samostatnosti se všemi s tím spojenými důsledky. KDH tuto Mečiarovu iniciativu odmítlo jako neproveditelnou - zatím. Bylo řečeno, že jednou z překážek takové koalice je také právě osoba pana Mečiara a jeho způsoby. Toto stanovisko však nemusí být konečné. Víme 12-POLYGON 6/91 [pageend12]již, že podle tajemníka KDH Petříka dochází k překonávání vzájemných averzí v zájmu „slovenských zájmů“. Parlament se na svém podzimním zasedání, které bylo nedávno zahájeno, bude zabývat řadou velice významných zákonů. Mezi nimi je třeba jmenovat především novelu občanského zákona, obchodní zákon, živnostenský zákon, novelu soudního řádu, zákon o kárné odpovědnosti soudců a tak zvaný lustrační zákon. Ten se nepochybně stane předmětem velice ostrých polemik, protože je považován za důležitý nástroj pro upevnění demokracie a konečného odstranění přívrženců a pohrobků komunistického režimu ze všech státních i hospodářských vedoucích pozic. IIII Dušan Novák ČTVRTÁ CESTA ČS. EKONOMIE? Reforma: úspěch nebo katastrofa? V červenci pokračoval dosavadní vývoj čs. ekonomiky. Inflace se zcela zastavila, cenová hladina zůstala na úrovni předešlého měsíce (pokles o - 0,1%). Katastrofické předpovědi Valtra Komárka o hyperinflaci 250% v blízké době se neplní. Za období liberalizace cen, od prosince 1990 do července 1991, však spotřebitelské ceny vzrostly o celou polovinu, takže životní náklady se zvýšily o 45%. Největším úspěchem, o kterém se však kupodivu nepíše, je klid mezi obyvatelstvem. Nedochází k protestům, ani odbory a opozice nevyužily snížení životní úrovně občanů k útokům proti vládě. Tisk rovněž opomíjí chválit praktickou (nikoliv oficiální) konvertibilitu čs. koruny za úřední kurs. Zmizeli vexláci a mnoho občanů si ani nemění za 5000 Kčs valuty, na které má každý v letošním roce nárok. Největší pozornost však ekonomové věnují vývoji průmyslové výroby, jejíž pokles dále pokračuje, neboť ve srovnání s červencem minulého roku se snížila o 22% a za sedm měsíců o 15,7%. Největší pokles, kolem třetiny, zaznamenal konfekční, kožedělný a elektrotechnický průmysl i hutnictví neželezných kovů. Hlavní příčinou jsou nižší dodávky pro tržní fondy, které činily 108 miliard Kčs a byly o 25% nižší než v předešlém roce, zatímco pro vývoz dosáhly 125 miliard Kčs a úbytek činil jen 8,6%. Levicová kritika stále upozorňuje na analogii s krizí třicátých let a prof. Komárek předpovídá snížení hrubého domácího produktu o 15-25% a růst nezaměstnanosti ke konci roku na 750-900 tišíc osob. Druhým nepříznivým jevem, který kritika ministru Klausovi vytýká, je platební neschopnost podniků. V současné sobě činí kolem 70 miliard Kčs a údajně měsíčně stoupá o dalších deset miliard. Prof. Matějka z toho vyvozuje, že „se dostane do spirály smrti“. Základní příčinou tohoto jevu jsou zásoby neprodejných výrobků u finalistů, kteří chtějí udržet provoz a nepropouštět zaměstnance, i když nemají pro svoje zboží odbyt. Banka neposkytne úvěr a proto podnik neplatí přijaté faktury. Jejich dodavatelé jim účtují za den prodlení l%o penále, ale dodávají dále, poněvadž pro objednané zboží nemají jiného odběratele. Podle ankety Svazu průmyslu ČR je postiženo platební neschopností v současné době 83% podniků. Ministr Klaus odmítá „požadavky vůči státu na globální oddlužení, aby se zabránilo jejich hromadným úpadkům“. Je přesvědčen, že nedávno schválený „zákon o úpadku umožňuje věc řešit úpadkem neschopných podniků a zároveň dává možnost zadluženým, avšak životaschopným podnikům vyřešit své problémy restrukturalizací“. Skutečností však je, že výrobky mnohých podniků jsou neprodejné za své- stojné ceny, především pro jejich nízkou kvalitu (elektrotechnika) anebo pro naprostý nedostatek poptávky (traktory a jiné strojní zařízení). Jestliže postižený podnik ohlásí úpadek (Tesla Rožnov, Zetor Brno), pak se zboží prodá za zlomek ceny, stejně tak výrobní zařízení a věřitelé odepíší velkou část pohledávek do ztrát. Proto optimismus ministra Klause se jeví jako přílišný: „Je zcela nesmyslné obávat se úpadku špatných podniků a strašit nás úpadkem celé ekonomiky.“ (Občanský deník). Ministr předpokládá, že podniky překonají nedostatek poptávky zvýšenou vlastní aktivitou. Budou investovat mimořádné zisky ze začátku roku, provádět reklamní kampaně, racionalizovat provoz, zlepšovat kvalitu a rychlost dodávek. Podniky však namítají, že je nejvíce tísní vysoké nákupní ceny výchozích surovin (mlékárny, kožedělný průmysl), které činí až 80% prodejní ceny, takže pro racionalizaci zbývá jen 20% mzdových nákladů. Pravicová kritika varuje, že v mnohých podnicích komunističtí ředitelé vedou podniky k úpadku, aby v privatizaci koupili konkursní podstatu za levnou cenu buď sami anebo s pomocí zahraničního investora, který je zato ponechá ve funkci. Nepříznivá situace v odbytu zemědělských produktů zesílila diskusi o státních zásazích do ekonomiky. Moravské konzervárny nakoupily levné okurky nakládačky v Polsku a jihomoravští pěstitelé se topí v neúrodě. Slovenští vinaři si stěžují, že pražské závody dovezly levné hrozny z jižních zemí a nevykupují jejich úrodu. Opozice vytýká vládě, že se zbavuje odpovědnosti za vývoj hospodářství a neformuluje dostatečně důrazně zemědělskou, vývozní, dovozní a další odvětvovou politiku. Před sedá Tošovský SBČS varuje před extrémy přílišných anebo žádných zásahů do ekonomiky a opatrně doporučuje: „Toto období je třeba naplnit určitými zásahy státu.“ (Rudé právo). Poněvadž již koncem pololetí provedlo ministerstvo financí několik opatření, která kritika žádala (snížení bankovního úroku a několika sazeb daně z obratu), můžeme očekávat, že i na podzim provede určité úpravy dosavadní příliš liberální politiky. IIII POLYGON 6/91 -13 JAN KRISTOFORI [pageend13]Ota Uli ZMĚNY V TRESTNÍM ZÁKONĚ Sametovým revolucionářům se vyčítá, že se loudají, s potřebnými změnami si dávají příliš na čas. Ledacos už ale přece jen učinili a mezi učiněným je i novela trestního zákona. Koupil jsem ji od kolportéra v pražském metru a chci teď o ní poreferovat našincům v různých zemních a kontinentech. Však mnozí z nás se podle předchozího zákona provinili, odsouzeni byli, buď tedy na předmětném místě nebo až pak pohodlněji (pro nás pohodlněji) in absentia. První stalinský zákoník vstoupil v platnost v roce 1950, druhý - poněkud, ale nepříliš osvícenější - se zrodil v roce 1961 za vlády Antonína Sličného. Ten tedy nadále platí, ale se změnami s účinností od 1. července 1990. K úplnému přepsání tedy nedošlo a řada ustanovení zůstala beze změny. Nezměněny například zůstaly definice trestného činu („čin pro společnost nebezpečný“), zavinění (úmyslné či z nedbalosti), pokusu, okolností polehčujících a přitěžujících, kategorie mladistvých (věk 15 až 18), ustanovení o nepří- četnosti, nutné obraně a krajní nouzi, atd. Zmizely ale ony protivné politické formulace: rozvleklou frázi „socialistické společenské a státní zřízení“ nahradilo jedno slovo, totiž adjektivum „ústavní“. Přitěžující hřích „nepřátelství“ k onomu mnohaslovnému zřízení nahradila všeobecnější „zvlášť zavrženíhodná pohnutka“, mezi níž - aspoň pro většinu obyvatelstva - onu nelásku k marxlenin- skému stavu věcí nelze počítat. Požadavek .řádný pracující člověk“ se odpolitizoval na prostého „občana“. Změna trestu smrti ve „trest výjimečný“ je ale podstatnější. Tímto trestem se teď rozumí odnětí svobody jednak nad 15 až do 25 let, jednak až na doživotí. Nedovedu si vysvětlit, proč to takhle podivně zformulovali, proč ono Jednak“ a nikoliv jednodušší „od 15 let až na doživotí“. Každopádně věšet se už nebude. Však nebylo hlasitějšího odpůrce trestu smrti nad Václava Havla. Předpokládám, že jde o změnu ve veřejnosti asi stejně nepopulární jako ona extravagantně šlechetná prezidentská amnestie. Šibenici tedy unikne jak onen vraždící pervert děťátka na Bulovce, tak ono amnestované duo, které v několika dnech brutálně ze světa sprovodilo asi půl tuctu nevinných (hlídače, taxikáře, dívku navíc i znásilněnou). Smrtí tedy nelze trestat ani vraždu ani vlastizradu (§ 91) - činnost československého občana ve spojení s cizí mocí, tedy cosi jako šité na krejčíka Biľaka a ostatní zvatele z roku 1968. Zrušena byla ustanovení o teroru (§§ 93 a 94), jímž se rozuměla činnost režim poškodit násilím proti některému z jeho stoupenců - „např. ve snaze odstrašovat funkcionáře stranické“, zpřesňuje komentář k trestnímu zákonu z roku 1961.1 Jestliže tedy manžel se tehdy rozčilil, že místo večeře paní manželka si připravovala přednášku na stranické školení a při nastavší rozmíšce jí přerazil sanici, takže rázem oněměla, soud by ho mohl považovat za teroristu a nešetrně s ním naložit (12 až 15 let nebo trest smrti). Nejenom to: „Odstrašení záleží v psychickém působení,“ tvrdil Komentář, takže pohrozit manželce, že ji nebudu milovat, jestliže půjde na schůzi, teroristou bych se též mohl stát. Novela ale zavedla nový § 93a, reagující na populární novinku poslední doby, totiž na únos: „Kdo se zmocní rukojmí a hrozí, že ho usmrtí anebo že mu způsobí újmu na zdraví nebo jinou újmu s cílem vynutit si splnění podmínek poškozujících ústavní zřízení republiky.“ Takhle aby tedy trestali násilníky, domáhající se něčeho, co se jim nepodařilo v demokratickém procesu. Trestný čin rozvracení republiky (§ 92) zůstal v předělané verzi, již bez vágních gumových ustanovení, podle nichž bylo možno postihnout kohokoliv za téměř cokoliv: „Kdo v úmyslu rozvracet provádí jinou zvlášť nebezpečnou činnost proti základům republiky nebo jejím důležitým mezinárodním zájmům“ a tuhle gumovou nádheru si soudruzi prokurátoři a soudci mohli natáhnout a interpretovat podle libosti. Prásknu v hospodě pěstí do stolu, pošlu komunisty do prdele, vyslovím tak přání většiny národa, a už se vezu. Též „účast na násilných akcích a hromadných nepokojích“ naplňuje tuto skutkovou podstatu. Objevím se na studentském, SSM neorganizovaném průvodu, policie nás zmlátí, ergo účastnil jsem se na násilné akci, a co je hromadné a co je nepokoj, se soud dozví od partajního tajemníka. Hromadně se takto provinil národ v listopadu 1989, na Letné se nashromáždilo několik set tisíc takových zločinců. Novela zrušila čtyři paragrafy, jeden za druhým (98 - 101), ty výsostně totalitní, charakterizující nedůtklivý, sebou si nejistý policajtský režim. Postihuje tu „podvracení“ - méně intenzivní než „rozvracení“ - činnost to zaměřenou na „oslabení zájmů ČSSR v oblasti zejména politické, ideologické nebo ekonomické“. Vyrobit třeba nelichotivý plakátek. Projevit pochyby o vědeckosti marxismu-le- ninismu, diamantu, učení všech učení, umění všech umění. Vědečtí socialisté se též oháněli bičem „pobuřování“ - jakýmkoliv negativním působením na dvě osoby slovem, písmem, kresbou. Ony osoby - cíl mého rozvratného pobuřujícího zájmu - nemusely být přítomny současně; stačilo, když jsem politický vtip někomu řekl ráno a někomu jinému večer. Nemusel jsem pobuřovat, stačilo, když jsem „umožnil šíření“. Třeba přijdu ke kamarádovi na návštěvu a on se zrovna potýká s knoflíkem na rádiu. „Půjč mi to, prosím tě, jak ty se v tom vrtáš, já ti to vyladím, nebo já ti anténu na vídeňskou televizi pořádně nastavím“ - a je malér. Neboť jsme byli intemacionalisté, neochra- ňovali jsme jen sebe, ale i bratry, na to jsme měli baťovský paragraf 99 - Poškozování státu světové socialistické soustavy (tj. „státu, který se při budování socialismu řídí učením marxismu-leninismu“). Jestliže jsem poznamenal příliš hlasitě, že Nikitovi Sergějeviči Chruščovovi nepadne sako a že si střevíc v OSN přece jen neměl sundat a jím před sebou bušit, zákon bych tedy naplnil. Co když by se ale moje nelichotivá poznámka týkala státu či předáků budujících socialismus nedůsledně, někteří ti polovičatí, poloviční mar- xisté-leninisté v Ethiopii či Jižním Jemenu? Budu mít nárok jen na poloviční sazbu? - V normalizačních letech docházelo k zapeklitým situacím, kdy z polského tisku převzatá kritika tamějšího stavu věcí se dala v Československu posuzovat jako trestné poškozování spřáteleného státu. Hanobit bratrské země a jejich představitele (§ 104) již trestné není, ale trestným zůstává příliš se strefovat do vlastních papalášů. Máme na to dva paragrafy a já mám potíže se v nich vyznat. Vypadají takto: § 102: „Kdo veřejně hanobí republiku. Federální shromáždění České a Slovenské federální republiky, Českou národní radu. Slovenskou národní radu nebo jejich představitelstva anebo vlády, bude potrestán odnětím svobody až na dvě léta.“ § 103: „Kdo veřejně hanobí prezidenta republiky pro výkon jeho pravomoci nebo vůbec pro jeho činnost v životě politickém, bude potrestán odnětím svobody až na dvě léta.“ Já tedy dosud v tisku neviděl ani jednu karikaturu Václava Havla či vlastně kohokoliv ze sametových revolucionářů. Jestliže veřejně v pivnici zkritizuji prezidenta, že si na táčky zve Franka Zappu, proslulého též tím, že se na svém představení otočil k davům nadšenců zadnicí, sundal si kalhoty a vykálel se, a co kdyby nám teď takto umělecky potřísnil hradčanský hrad, budu souzen? Inu, záleží na interpretaci, zda bude velkorysá či úzkoprsá. Spíš tedy aby to první než druhé, v zemi s nyní již zaručenými svobodami projevu. Zpátky k tomu, co mě mate: Míní se veřejným hanobením vlád a parlamentů pouze tyto instituce jako takové nebo též její představitelé? Tedy nejen „To jsou ale lumpové, tak vysokou apanáž si odhlasovali“, ale i „Jak je možné, že tam sedí estébáčtí konfidenti a soudruha Vasila Mohoritu, taky konfidenta a navíc i falešného svědka, si dokonce zvolili do předsednictva?“ Jestli totiž je trestným projev adresovaný konkrétní specifické osobě, v tom případě tito funkcionáři jsou chráněni víc a lip než prezident, funkcionář nejvyšší. V jeho případě je trestné veřejné hanobení pro činnost pouze veřejnou, nikoliv soukromou, jakou by například bylo zahýbání paní Olze. Porovnejme ale s tím předchozím paragra- 14 - POLYGON 6/91 [pageend14]fem, kde toto omezení chybí a tedy trestnou by byla insinuace o zahýbání tohoto Vasila paní Mohoritové. Takže nevím. Dostáváme se k snad nejznámějšímu trestnímu paragrafu, rozhodně nejznámějšímu nám, naplnivším ho bud’ ilegálním odchodem do zahraničí nebo tedy legálním odchodem, ale ilegálním pak setrváním tamtéž - čili § 109, odporující mezinárodní smlouvě, Československem slavnostně podepsané a ratifikované. Toto ustanovení nebylo zrušeno, ale podstatně pozměněno. Trestné je teď již jen překročení státní hranice „za použití násilí nebo pohrůžky bezprostředního násilí* čili zaměřeno proti únoscům a střílejícím pašerákům. Dřív než dojde k uveřejnění tohoto článečku, Pohraniční stráž, tak jak vznikla v roce 1951, už patrně nebude a místo politicky spolehlivých vojáků základní služby po čáře budou pochodovat prořídlé řady strážců, celníků z povolání. Zcela byl zrušen § 110 - „Vniknutí na území republiky“. K značné nelibosti veřejnosti teď již vnikají různí zájemci o azyl, zejména Rumuni a Kurdové. Rovněž zmizel bizarní § 112 - „Poškozování zájmů republiky v cizině“. Tím si tedy republika doopravdy hodně uškodila na reputaci, často byl v cizině citován jako důkaz totalitní intolerance a tupství. Trestal totiž rozšiřování nebo umožňování rozšiřování nepravdivé zprávy o poměrech v republice, kdyžtě za nepravdivou se pokládala „zpráva, jejíž jádro bylo překrouceno“. A stav překroucení ovšem zhodnotili normalizátoři. Tento trestný čin nemohl naplnit kdokoliv - pouze českoslovenští občané nebo obyvatelé republiky bez státní příslušnosti. Občan tedy poslal do ciziny dopis nebo se o stavu věcí zmínil na legální návštěvě za hranicemi a už se vezl. Přispěvatelé do našich exilových periodik se tohoto zločinu dopustili mnohonásobně - ale ne všichni. Já, Ulč, se nedopustil, neboť jsem už dávno americkým občanem a na základě stále platné předválečné smlouvy o naturalizaci jsem československé občanství automaticky ztratil. Našinci v jiných zemích tuhle výhodu nemají, a to pak záleželo na proslulosti či intenzitě nepřátelského počínání, zda stát provinilce občanství zbavil. Stalo se například Škvoreckým. Prozatím jsme se zabývali hlavou první - činy proti státu. Druhá hlava, mínící chránit hospodářství státu, se přežila a znicotněla ještě podstatněji. Podle těchto předpisů všichni zájemci o privátní podnikání - a jejich organizace má už přes 150 tisíc členů - by patřili za mříže. Byly tu paragrafy na kulaky, osoby bránící zavádění vědeckých socialistických metod, zaručujících blahobyt, trestat se museli neplniči zemědělských dodávek a zneuži- vatelé socialistického podnikání. Do šatlavy směřoval vynálezce, bez úředního povolení přihlásivší svůj vynález v cizině. Došlo k zrušení celé série paragrafů (128 až 139), ochraňujících socialistické vlastnictví, včetně oné navýsost populární činnosti rozkrádání (§ 132). Národu se teď ovšem neposkytuje beztrestnost, ale končí se s rozlišováním trestnosti podle vlastnického rozlišení kradeného majetku. Zloděj jako zloděj, ať už z privátního či státního (§ 247). Zmizel též hodně bizarní paragraf spekulace (§ 117), postihující de facto každého, kdo by mínil cokoliv si započít s tržním hospodářstvím. Asi před třema roky jsem v Rudém právu četl o penzistce, která si chtěla - a potřebovala - přivydělat, a tedy poskytovala navýsost užitečnou službu, kterou socialistický systém nebyl schopen zařídit. V sídlišti totiž nebyl k mání chléb a tak penzistka s taškami odjížděla do okolí, chléb koupila, přivezla, vděční sousedé jí dali nějakou tu korunu navíc za námahu. Spekulace ovšem, soud spe- kulantku odsoudil. O spekulaci se zpravidla mluví v souvislosti s příživnictvím. Tento paragraf 203, namířený proti osobám „soustavně se vyhýbajícím poctivé práci, vydržovaným někým jiným nebo si prostředky k obživě opatřujícím jiným nekalým způsobem“ byl rovněž zrušen. Zrušili trestnost homosexuality a neoprávněného výkonu náboženské funkce, k veliké aby lítosti poslance Jiřího Machalíka, významného funkcionáře KSČM a donedávna též vědeckého ateisty z povolání. Důležité, velmi důležité bylo též zrušení § 156a - tzv. „Ztěžování výkonu pravomoci veřejného činitele“. Za veřejného činitele mohl stát pokládat nejen volené funkcionáře nebo jiné odpovědné pracovníky orgánů státních a politických, ale vlastně kohokoliv, kdo byl pověřen na čemkoliv se podílet. Když tedy zmíněný již Vasil Mohorita vypomáhal v bicím komandu na železničářském plese proti chartis- tům, i on byl veřejným činitelem. Onoho „ztěžování výkonu“ se dopustí každý, kdo neuposlechne, kdo se bude bránit zásahu pendrekem tak, že by třeba mínil uhnout. Novela zavedla některé užitečné novinky: § 125 rozšířen o manipulaci s programem počítačů. § 169a. Zasahování do nezávislosti soudu, čili činnost donedávna velmi běžná. § 177. Padělání údajů v dokladu o počtu členů politické strany, též nesprávné sečítání hlasů nebo porušení tajnosti hlasování. Tedy již nikoliv volební výsledky na 99.9%. § 181a. Ohrožení životního prostředí, ostře zakročit proti činitelům, proti nimž se mělo už zakročovat před desetiletími. § 188a. Šíření toxikománie, znamení nové doby. § 238. Porušování domovní svobody. Dopustí se jí nejen ten, kdo vnikne do domu nebo do bytu jiného, ale i ten, kdo vešel legálně, ale neoprávněně setrval. § 238a. Porušování svobody sdružování a shromažďovací. § 279ab. Porušování práv a chráněných zájmů vojáků, tedy ochrana proti přílišné buze- raci, proti využívání, zneužívání podřízených k osobním službám. Došlo k zvýšení peněžitých trestů z původního rozsahu 500 až 50.000 Kčs na 2000 až jeden milion Kčs. K změně nevedl jen inflační trend, ale i vynalézavost všelijakých nepoctivců, jistěže ještě víc rostoucí v podmínkách tržního hospodaření. * * * Sebelepší zákon nic nevyřeší, „když na to nebudou správný lidi“, jak se nesprávně gramaticky říká. Nezměněn například zůstal § 144 o ohrožování oběhu tuzemských peněz. Potrestán bude ten, „kdo bez zákonného důvodu odmítá tuzemské peníze“. Tohle chtít důsledně prosazovat a v zemi by válem ubylo mnoho taxíkářů. Zavřít by museli skoro všechny inzerenty, nabízející nemovitosti nyní již jen za marky nebo dolary. Zákonné ustanovení tedy podobně mrtvé jako předpisy proti alkoholu kdysi v Americe nebo proti mimomanželskému souložení ještě leckde dodnes. Cena svobody bývá někdy vysoká, její součástí je i zvýšená zločinnost. Jak téměř poeticky pravil pplk. Ludvík Vaculka, náměstek ministra vnitra: „Vycházíme z toho, že horizontkriminah ty, který zažíváme dnes, není ještě jeho zenitem.“ (Lidové noviny, 17. srpna 1990). Kárný senát plzeňského krajského soudu ve veřejném projednání vyslovil důtku 271eté soudkyni Brigitě Volopichové pro „chování nedůstojné a narušující vážnost soudcovské funkce“. Dotyčná se totiž zúčastnila a druhou cenu získala v celostátní soutěži „Miss Mo- nokiny 90“. V televizním přenosu soutěže se tedy národ mohl seznámit s mamálním vybavením této juristky. Ano, veřejnost trpí nedostatkem respektu k vykonavatelům justice, poněvadž je přespříliš seznámena s jejich počínáním po čtyři desetiletí. Soudci jsou zfhistrováni a již hrozili i stávkou. Řada prokurátorů míní jít dělat něco jiného, a když s nimi generální prokurátor odmítá rozvázat pracovní poměr, snaží se rozchodu docílit i dost zkázonosným způsobem. Jeden takovýto strážce zákonnosti se nechal nachytat v samoobsluze při krádeži konzerv s hovězím v žampionech. Právníky v této době přitahuje pouze advokácie, kde lze dosahovat až nehorázně vysokých výdělků. Předpokládám, že časem dojde k totální předělávce trestního zákona. Parlament se ale napřed bude muset vypořádat s řadou ještě významnějších úkolů - vymyslet novou ústavu, vlastně ústavy, dohodnout se na spoustě předpisů pro racionálně fungující hospodářství a společnost, úkolů tedy habaděj. POZNÁMKA: 1 . Jan Tolar, Trestní zákon a předpisy souvisící (Praha: Panorama, 1985), str.155. (S jménem tohoto autora jsem se poprvé setkal v dědickém soudním spisu v padesátých letech: byl totiž podepsán na dokumentu o popravě politického vězně.) POLYGON 6/91 -15 [pageend15]UMĚNÍ SE NESTREFIT Světovým šampiónem v tomto oboru je asi Jassir Arafat. Károvaný ručník mu kryje perfektní pleš, tučnými rty líbá vzájemně se po- vražďující soukmenovce, bratry ve zbrani. Baculaté tváře mu zdobí strnisko - týdenní až dvoutýdenní porost, ani víc, ani míň - svým způsobem zázrak, ale ne tak velký, jako je jeho schopnost zásadně sázet na nesprávné koně. Četné jeho kopance v Libanonu, zájezd do Bukurešti tleskat na sjezdu Ceausescovi pár dní před jeho odstřelením, objímat Sadda- ma Husseina v době, když se na něho připravovala vrhnout mezinárodní aliance, a ted’, prozatím jeho poslední výkon, pochvalovat si fušerské pučisty v rozpadávajícím se Sovětském svazu. Izrael si věru nemůže přát lepšího nepřítele. V knize zběhlého agenta izraelské tajné služby Victora Ostrovského (By Way of Deception, New York: St. Martin’s Press, 1990) jsem se dočetl, že Mossad projevil už značné úsilí tohoto Arafata ochraňovat před jeho smrtelnými nepřáteli, aniž by ochraňovaný něco vůbec tušil. Tedy se takovému žabaři pošklebujeme a porovnáváme s úspěšnými předáky, aniž nám vždy dojde, jak i oni se vydatně dovedou nestrefit. Prestiž, reputace, věhlas se ne vždy udělují podle skutečných zásluh. Vidíme, co vidět chceme: i sdělovací prostředky, nezřídka až přehnaně, vražedně kritické, slepotu buď předstírají nebo jí postiženi doopravdy jsou. Však si připomeňme, s jakou slávou je ve světě přijímán a jakými medailemi, čestnými doktoráty ověšován Alexander Dubček, marný zachraňovatel prý zlidštitelného komunismu. Příkladem nám může poněkud posloužit i George Bush, doma teď tak populární. Blíží se prezidentské volby. V tuhle dobu už by měla kampaň propuknout, s tuctem kandidátů, inzerujících veřejnosti své vynikající kvality. Jenže na kolbišti jindy přecpaném se prozatím ozývá jen jeden senátor - z kukuřičného státu Iowa. Guvernér Rockefeller, senátor Gore, kongresman Gebhart, osobnosti tohoto kalibru se vyjádřily, že raději ne - nemají zájem a kuráž se pustit do prezidenta s aureolou vítězství ve válce nad ohyzdným nebezpečným Saddamem. Nutno Bushovi salutovat za jeho odvahu, jak že řízně proti agresorovi zasáhl a nedal se odradit od kroků převelice riskantních: proti nepříteli s mnoha tisíci tanků, zakopaných v poušti s milionem min, jak se s takovým úkolem vypořádat a přes oceán převézt statisíce svých vojáků s miliony tun výzbroje. A pak na sebe vzít zodpovědnost za předpokládané obrovské ztráty na životech ve vlastních řadách. Poučen debaklem ve Vietnamu, kde operační zásahy nařizoval Washington na základě absurdních premis, Bush vojenské akce přenechal vojákům. Schwarzkopf mohl jednat a tedy jednal. Výsledek tak vynikající nepředpovídal ani jeden expert. Vojenské vítězství, nad jehož dokonalostí dodnes kroutíme hlavou, se ale proměnilo, dost rozmělnilo v politický debakl. Přízrak Vietnamu se podařilo vymýtit jen částečně. Schwarzkopf mohl za pár hodin dorazit do Bagdadu, zcela rozprášit Saddama; jenže nesměl. Tak jako v pětačtyřicátém roce Eisenhower nesměl se dostavit do Berlína a Patton do Prahy. Že prý Bush neměl mandát od OSN, že by to bývalo bylo vměšování se do iráckých vnitřních záležitostí. Však Američané do Iráku naházeli větší tonáž třaskavin, než jaká dopadla na Evropu za druhé světové války - to vměšováním snad nebylo? Vladimír Bukovský, proslulý sovětský disident, který nyní žije ve Velké Británii, velmi správně upozornil (v měsíčníku Commentary, září 1991) na Bushovo tvrzení, že tohle nebyla válka vedená proti iráckému lidu, ale proti jeho tyranovi. Teď ale abychom zplakali nad výsledkem. Saddam je asi ten jediný, jemuž tato válka osobně neublížila. Vrahové ztučněli, lid zhubl. Aliance se od Iráku odvrátila a Kurdům nikdo nepomohl. Porozhlédněme se jiným směrem, a sice k Moskvě, kde Washington nadále sází na Gorbačova, laureáta Nobelovy ceny míru, „muže desetiletí“, jak ho vyhodnotil velevliv- ný americký týdeník Time. Dosavadní výkony Američanů v zacházení se Sověty si zaslouží ocenění pro jejich důslednost: naivní to předpoklady, že osobní rapport, laskavost, ochota k ústupkům hory bude přenášet. / shall handle uncle Joe - „Já si se strýčkem Josefem poradím,“ tvrdil F. D. Roosevelt v Teheránu a Jaltě, což pak košatil vynikajícím tvrzením, že „Když já dám Stalinovi vše, o co si řekne a sám od něho nebudu vůbec nic chtít, jsem přesvědčen, že se snadno dohodneme.“ Dokonce i daleko realističtější Harry Truman, Rooseveltův nástupce, se vracel z po- stupimské konference s přesvědčením, jak harmonicky si s vožděm Josipem porozuměl. Doba poskytla dost příležitosti k probuzení a poučení. Mnozí mocní ale dali přednost v sebešalbě pokračovat. „Brežněv sdílí naše hodnoty a přání.“ Takto se, prosím, vyjádřil Cyrus Vance, Carterův ministr zahraničních věcí, o člověku, který měl na svědomí srpen 1968 a ještě daleko nepříjemnější pancéřovou vizitu v Afghánistánu o vánocích 1979. Prezidentův tehdejší poradce Zbigniew Brzezinski se marně snažil přivést k rozumu takovéto myslitele. Prezident Nixon si iluze nedělal a Reagan se dokonce o Sovětském svazu vyjádřil jako o „říši zla“. V době jeho úřadování v Bílém domě se ale v Kremlu stal prvním soudruhem Gorbačov, natolik inteligentní, aby pochopil nutnost změn k záchraně (nikoliv ale k likvidaci) komunistického systému. Též natolik inteligentní, aby ocenil příležitost výhod počínat si na světovém fóru jinak, než jeho předchůdci. Éru gorbománie jsem v Americe zažil od prvopočátku. Ženy štkaly, omdlévaly nadšením. „Měla jsem dojem, že kolem mě přešel Kristus,“ svěřila se známá bojovnice za světový mír, majitelka doktorátu medicíny. Marně Henry Kissinger varoval - a nadále varuje - před tzv. personalized politics - politikou příliš šitou na tělo toho kterého představitele. Pak dojde v Iránu k pádu šáha a my pozůstalí truchliví abychom se vydali na další pohřeb svých iluzí. V Sovětském svazu vládcové sice setrvávali v úřadě až do smrti (své smrti), ale neposedný Nikita Sergějevič do- úřadoval sesazením v několika nečekaných hodinách a Washington kvapně přepisoval scénář, jak si počínat s nástupcem. Kdosi tu charakterizoval Gorbačova, že je spíš surfer než swimmer. Spíš než by si ráznými tempy razil cestu vlnami, on po těch vlnách pluje, nechá se jimi unášet. Započne s novinkami, jejichž důsledky nedomyslí či ani domyslet nemohl. Uspořádal volby za účelem zbavit se příliš konzervativních partajních postav a způsobil, že veřejnost hlasovala proti partaji jako takové. Za účelem oživení ekonomie mínil poskytnout jakási práva, jež ale brzo nestačila. Povolil uzdu národnostním menšinám, brzo se domáhajícím skutečného sebeurčení. Americký žurnalista Fred Barnes charakterizoval (v New Republic') počínání Gorbačova, že shaped events - určoval, rozhodoval o směru událostí - asi tolik jako car Mikuláš II. po výpuku světové války v r. 1914. Oslavován ve světě, nikoliv však ve vlastní zemi, šest hubených let perestrojky, nedůslednost, podstatné omyly v hospodářském reformování - v ekonomii zůstal stranickým staromilcem, zahleděným do výroby strojů, nikoliv spotřebního zboží, nadále přesvědčeným o přednostech socialistického zemědělství. I čínští, jakkoli senilní kmeti, se od nich odvrátili. Nicméně Bush zůstává Gorbačovem fascinován. Cokoliv by ohrožovalo Gorbačovovo primární postavení, jeho image, se tedy muselo neutralizovat nebo nevidět - či aspoň předstírat jeho neexistenci. Když Boris Jelcin, na rozdíl od Gorbačova demokraticky zvolený předák, přijel poprvé do Ameriky, Bush se od něho důsledně distancoval. Do Bílého domu nepozván, sdělovacími prostředky charakterizován jako tzv. bufoon a spoiler - trapný neohrabaný šašek, velkohubý klaun a alkoholik, kazící hru, kalící vodu našemu oblíbenci. 16 - POLYGON 6/91 [pageend16]Tytéž superohledy vůči Gorbačovovi vysvětlují Bushův postoj k rostoucímu nacionalismu v sovětských republikách. Místo aby podpořil desintegraci tohoto posledního impéria, Bush činil vše pro jeho udržení, a to ve jménu „stability“. Za své návštěvy Sovětského svazu v r. 1991 zajel na Ukrajinu a tam v Kijevě rezolutně promluvil proti nacionalismu. Ještě markantněji se tento postoj projevil ve vztahu k baltským republikám, jejichž anexi v r. 1940 Washington nikdy neuznal, jejichž vyslanectví ve Washingtonu nadále, byťjen symbolicky, celé toto půlstoletí fungovala. Když tedy došlo k iniciativě a pohybu směrem k sebeurčení a suverenitě, Bush místo aby vítal, jásal, tak reagoval tuze zdrženlivě. Však kritérion se nezměnilo: podpora tomu, co podporuje Gorbačov. „Nebudeme se přece dohadovat, která strana vyhrála studenou válku,“ řekl Gorbačov, a ani jeden z uctivě naslouchajících cizinců si netroufl mu říct, že není co dokazovat - my jsme vyhráli, vy jste prohráli, vy škemráte o podporu u nás a ne naopak. Fear of Victory čili „Strach z vítězství“ nazval svůj komentář v New York Times (27. srpna 1991) významný žurnalista A. M. Rosenthal. Pak se tedy dostavilo černé pondělí 19. srpna, nemnoho hodin před výročím srpnové invaze. Puč že by tak neuvěřitelně nedůsledný, lajdácký? V Sovětském svazu, kde jakékoliv úřední sdělení se automaticky pokládá za lež, přes 60% veřejnosti věří, že Gorbačov měl v konspiraci prsty. Názor většiny sdílí jak gruzínský prezident Zviad Gamsakhurdia (takto píší jeho jméno v americkém tisku), tak Sacharovova vdova Jelena Bonnerová. Ovšem půvab v tvrzení o konspiraci je v tom, že je nevyvratitelné - jakož i nedokazatelné. Perfektně ale dokázáno je toto: puč uspořádali Gorbačovovi spojenci, vyvolenci, přátelé. Když nic jiného, takováto kádrová volba nebyla důkazem přílišné státnické soudnosti. Vysvobozený Gorbačov se do Moskvy vrátil podstatně umenšen. Myslitelé ve Washingtonu a Bush na dovolené v Kennebunkportu tedy museli zareagovat {to reconsider, redefine, reevaluate). On ten Jelcin přece asi jenom nebude zcela prázdný tlučhuba, se podívejte, jak si počínal! „Tři dny, které zachránily svět“, se pak dočítáme v titulcích. Rovněž ale zjišťujeme nelibost, ba i rozhořčení, že Jelcin před mikrofonem nepříliš šetrně přiměl Gorbačova přečíst seznam hlavních pučistů - jeho vyvolenců. Nevzpomínám si, že by rozhořčeným dřív tolik vadily Gorbačovovy imperiálni zásahy, například když v Nejvyšším sovětu zmíněnému již akademiku Sacharovovi vypnul uprostřed řeči mikrofon, možná že tentýž, do kterého pak musel před Jelcinem a národem potupně předčítat. A jak že ten Jelcin jedná příliš antikomunisticky, on pečetí partajní sekretariáty - strachy začaly projevovat západní liberálové, že bude witchhunt, tedy něco ve smyslu Pithartových obav o tom, jak slyší trávu růst. Baltské republiky vyhlašují nezávislost, dostává se jim uznání od mnoha zemí, nikoliv ale od USA. Ministr zahraničí Baker se na televizi pokouší vysvětlit, že netřeba přece uznávat, když k oduznání nikdy nedošlo. „Tak tedy kde jsou naši velvyslanci?“ Baker předstírá, že otázku přeslechl. Konečně, po prvním weekendu v září, se dozvídáme, že Bush požádal a dostal od Gorbačova souhlas k uznání nezávislosti baltských republik. Když Bush sdělil svému návštěvníkovi Walesovi, že ho obdaruje 500 miliony dolarů, polský proletář stylem polské szlachty si od- frkl, že „to je jako dát mrtvole do rakve kravatu“. Zvlášť arogantní žebráci dovedou být nepříjemnost sama a jejich řady, zejména mezi diktátory Třetího světa, neřídnou. Gorbačov na schůzce reprezentantů velké sedmy v Londýně nevydíral tak nehorázně jako Walesa, ale hrozil: Když nedáte, hodně nedáte, důsledky budou katastrofální. Jelcin, údajný kulturní neotesanec, se takto nevyjádřil. „Nejsme žebráci,“ oznámil ve Washingtonu. Místo darů zdůrazňoval investice a know-how. Však se říká: Dejte rybu hladovému a nasytíte ho na den. Naučte ho ryby chytat a pak už nikdy nebude hladovět. Podívejme se na to ted’ z druhé strany. Arogantní chování nepřispívá dobré reputaci, ale může prospět národnímu hospodářství. Svět Polsku odpustil dluhy ve výši pěti miliard. S takovouto injekcí by se nežebrající Československo mohlo pěkně pohnout z místa, z nynější dost mizerie. New York Times otiskly dopis lékaře, který před padesáti lety studoval v Praze. Vrátil se s požadavkem darovat jeho rodné zemi pár miliard, však by to bylo jen nepatrné procento vojenského rozpočtu. Miliardové dluhy se odpustily nejen Polsku, ale i Egyptu. Generální tajemník OSN de Cuellar přišel s požadavkem odpustit všechny dluhy Třetímu světu - ve výši 270 miliard. I kdyby k tomu došlo, stále tady aspoň sto zemí bude nadále žebronit, natahovat prázdnou ruku. A kde na to má, prosím vás, Západ vzít? Tyto údajně bohaté Spojené státy americké jsou nejzadluženější zemí na světě. Žijeme na dluh, na účet příštích generací. Už teď tu máme aspoň 30.000 dolarů dluhu per capita. Pravda, dolar se inflací znehodnocuje, dluh se tak smršťuje, jenže ještě rychleji rostou úroky na tomto dluhu a další vypůjčování (prý miliarda dolarů denně, někde jsem četl). Vraťme se k těm rozdávaným rybičkám versus schopnosti stát se rybářem. Bukovský tvrdí, že Gorbačov od Západu za šest let obdržel 45 miliard dolarů. Kde jsou vidět nějaké pozitivní výsledky? Pole žírná a za rohem skoro hladomor. „Ani zrno nazmar,“ jenže třetina úrody se probendí mizerným doprav-’ ním, skladovacím a distribučním systémem. Tohle když si dají do pořádku, tak nebudou muset přes Atlantik přivážet ani unci obilí. V prosinci 1990 darovalo a dodalo Německo do Sovětského svazu potraviny v ceně mnoha milionů. Tři čtvrtiny všech těchto zásilek rozkradla partaj, policie, hodnoty zmizely na černém trhu. Sovětská kapsa je bezedná, nedává smysl se rozdávat, i kdyby bylo z čeho. Judy Sheldon z Hoover Institutu v Kalifornii a autorka přímo prorocké knihy >The Coming Soviet Crash< (Nastávající sovětský krach) tvrdí, že finanční injekce, převod vládních fondů do SSSR dává teď ještě méně smyslu, než kdykoliv dřív. Lze ale pominout hrozící mraky na horizontu? Richard Ericson z Harriman Institutu v New Yorku varuje: „Máme před sebou možná tu největší man-made katastrofu, jakou svět kdy viděl.“ Možná že ano, možná že ne. Žádný z odpovědných předáků však nebude riskovat nesprávný odhad. I tak šetrná, opatrná a velmi inteligentní osoba, jako je kongresman Les Aspin, doporučuje uzmout jedno procento z amerického vojenského rozpočtu a utratit je za potravu a léky k spěšnému dodání do Sovětského svazu či co z něho ještě zbývá. Tento ve studené válce poražený kolos vlastní 37.000 atomových bomb. Na kolik kusů se to tam rozpadne? S připočtením autonomních, o nezávislost se též hlásících oblastí už to teď vypadá na kusů aspoň čtyřicet. I trpasličí enkláva, majetnice veletuctu či třeba jen tuctu jaderných zbraní, se stává nebezpečnou mocností. Bude třeba hodně umu a asi i štěstí, zabránit takovým vývinům. Vzdor všemu nelichotivému, co jsem tu na Bushe vychrlil, v příštích prezidentských volbách mu určitě zas dám svůj hlas. *) Konečně, se zpožděním tolika desetiletí, dochází k paradoxu, že by Čechoslováci mohli upřímně zvolat SOVĚTSKÝ SVAZ NÁŠ VZOR. S prosazovateli totality se tam nebude zacházet sametově, pár jich třeba i odstřelí. Rozhodně se nedovoluje KGB to, co se po listopadu dovolovalo StB, rovněž se nezdá, že by noví vládci v Moskvě mínili politické zločince amnestoval a odměňovat vyššími penzemi, než jejich oběti, tak jak je tomu zvykem v našem pošetilém, snad doopravdy holubičím národě. [O] POLYGON 6/91 -17 [pageend17]Robert F. Lamberg Z dějin socialismu v Československu ACADEMIA STALINIANA Hnědo-rudé hrátky „Univerzita zlodejov“. Tak zní nadpis na straně 35 fotodokumentace, kterou vydala ’Dokumentačná akcia Ústredného sväzu židovských náboženských obcí na Slovensku* r. 1949 pod názvem ’Tragédia slovenských židov - Shoat yehudey Slovakia*. Na zmíněné straně dokumentačního díla se nacházejí dvě fotografie: záběr auly Slovenské univerzity v Bratislavě s účastníky kursu pro „arizátory“ a fotokopie ’Inštrukčný náukobeh pre arizátorov - soznam prednášok*. V únoru 1941 přednášeli v oné aule různí hodnostáři v černých uniformách a v civilu zájemcům, jak okrádat židy ještě před jejich usmrcením v plynu. Dvěma přednáškami se této prospěšné aktivity účastnil také univ. prof. dr. Š. Luby. Téma jeho přednesů: ’Právne úkony spojené s arizáciou*. * * * Devět let později, na jaře roku 1950, je profesor občanského práva hmotného, Štefan Luby, děkanem právnické fakulty téže university. Tam v oněch měsících čistkami prořídly řady studentů: Přetvoření buržoaz- ního vysokého učení v dílnu tvůrčího marxleninismu se neobešlo bez určitých třídně-administrativních zásahů. Vždyť se také třídní boj - jak nás učí s. Stalin a jak to chce lid - stále více přiostřoval. Z ’prověrky* ročníku jsem se díky štěstěně dostal jakžtakž se zdravou kůží (viz POLYGON- reportér 5/91); měl jsem ovšem tušení, že se v tom kalení ocele bude pokračovat. Nemýlil jsem se: Necelý měsíc po čistce ročníku svolali celou fakultu do auly Slovenské univerzity na veřejnou čistku profesorů v rámci boje proti ’buržoáznemu nacionalizmu*. ’Nacionalizmus*? Mnou to trhlo; že by komunisté - kdo by neznal jejich antifašistickou rétoriku? - se konečně odhodlali vyhodit bývalé gardisty a nacistické kolaboranty, kterými se to na Slovenské univerzitě jen tak hemžilo? Naivní idea! Stal se pravý opak, a ti různí Lubyové s jablkem na klopě a voždětn - nástupcem zesnulého Fůhrera - v srdci se ničeho bát nemuseli. Mezi vyhozenými - na hodinu a bez pense vyhozenými - byl stařičký profesor Jozef Markov, věhlasný odborník na středoevropské právní dějiny a člen různých zahraničních akademií, původem ze Lvova a gentleman od hlavy po patu. Vyhodili také českého profesora římského práva Václava Budila, mezi studenty oblíbeného dobráka, kterému chyběl také jenom rok, dva do výslužby. Vyzáblý synek chabé inteligence jménem Martin Kontra, student z mého ročníku, byl pověřen, aby coram publico přednesl žalobu strany, vlády a lidu proti těmto reakcionářům a suverénně vynesl i ortel s výzvou, aby odsouzení okamžitě odešli z budovy... Jen profesor Budil se vzmohl na komentář. Byl krátký a ve znění československém: starý profesor nebyl na jazyky, a proto je oba - svou rodnou češtinu a nabytou slovenštinu - zdatně míchal. „To ste ma pořádně zopsuli. Nič to zato: Prajem vám všem šťastie a klid ke štúdiu...“ Potlesk to potvrdil: profesor vyšel ze síně jako vítěz. Na pódium rázně vyskočil jeden z nadvládních celouniversitního výboru KSČ: „Isteža, bude tu kľud a bude tu šťastie, ale až po odchodu posledného reakcionára zo Slovenskej univerzity! A k reakcionárom počítame všetkých tých, čo tlieskali provokačnému prejavu pána Budila!“ Zatřáslo to hnědorudými profesory v první lavici auly, v čele s děkanem Lubym. Z ostudy před tleskajícím studentstvem i oni se přidali k hlučnému aplausu po ukončení Budilova projevu... Zbývá ještě dodat, že podle mně došlých zpráv hlásná trouba profesorské čistky, student Kontra, v postbolševickém Československu jako poslanec zastupuje slovenský lid v jeho borbě za demokracii. Pánbůh s námi a zlý pryč! * * * Po vyúčtování s - hlavně neslovenskými - profesory vypukly svatodušní svátky. Kolega Jano Mudrončík ze Sedliacké Dubové na Oravě jel vlakem domů a s ním student vyššího ročníku, nějaký Peter Co- lotka, také ze Sedliacké Dubové, a v té době snad už předseda fakultního výboru KSS. (Z blonďatého Colotky se později stal učený profesor, ještě později ministr s lidskou tváří, pak předseda slovenské vlády pod Gustou Husákem a konečně objekt trestního soudnictví kvůli nějakým krádežím a zpronevěrám. Předpokládám, že se brzy stane demokratickým politikem jako jeho bývalí kolegové z aparátu strany.) Ve vlaku se pilo a mastily karty. Pilo hodně. Oravská oblast má nejvyšší spotřebu alkoholu na Slovensku, a to je co říci. Za alkoholovou clonou, v dýmu cigaret, se rozvinul akademický dialog (to, co následuje, spočívá na vyprávění Mudrončíka). Říká Peter Janovi: „Toho židáka Lamberga tiež vyhodím...“ Na to Jano: „Lamberg je môj kamarát. Keď mu niečo urobíš, tak poviem, kde sme spolu slúžili...“ Peter: „Divím sa ti, že sa kamarátiš so židom! Tak dobre, aleja ho tu už nechcem vidieť. Nech si ide do Prahy k Čechúňomdoštudovať...!“ - (’Spolu slúžili*? To mohly být jen POHG, takzvané Pohotovostné oddiely Hlinkovej gardy, nasazeny proti povstalcům roku 1944, slovenská obdoba SS. Mudrončík mi to potvrdil.) * * * Nedávno mi pražský přítel zaslal do Buenos Aires výstřižek z Lidových novin (8.3.1991) s „návrhem Deklarace o státní suverenitě Slovenské republiky“. Ať mi páni slovenští separatisté prominou mou otevřenost. První mou reakcí po četbě ’Deklarace* byla nejistota. Dejme tomu, že si tu suverenitu získají i bez nějakého vůdce v Berlíně, který na to svého času, že jo, trošku tlačil: Z čeho v té své suverenitě budou žít? Židé k oloupení a deportaci už nejsou. Zbyli sice Cikáni, ale ti valného majetku nemají. A Maďaři - těch je na jižním Slovensku habaděj - se jen tak okrádat a deportovat nenechají, o reakci sousedního Maďarska ani nemluvě... S návrhem zmíněné ’Deklarace* vyslovila řada slovenských ’intelektuálů a umělců* souhlas. Mezi podepsanými je Milan Rúfus, kterého si vážím pro bojovnou báseň „Rakve do Vietnamu“. V ní pranýřuje zločinnou politiku západního imperialismu, odsouzeného, aby skončil na smetišti dějin (ten imperialismus, ne Rúfus!). Návrh podepsal i písmoznalec Milan Ferko, který psával podobné krasotiny, a dr. Eugen Husár, kolega z fakulty z let 1948-50. Husár ve velice učeném dvoučlánku (’Právny obzor*, leden a únor 1953) skutečně třídně, ale přitom akademicky, jak se na socialistického právníka patří, analysoval proces proti spikleneckému centru, vedenému Rudolfem Slánským. Tito spiklenci jako troc- kisticko-titovští sionističtí, buržoazně-na • cionalističtí zrádci a-----ne, nechrne toho! Nechci věřit svým očím: mezi podepsanými je i bratislavská magnificence. Prof, dr. Karol Rebro tudíž ještě žije! Student v Mussoliniho Itálii, člen akademické HG, profesor v tisovském státu (specialita: právo církevní), dokonce pak rector magnifi- cus v době vrcholného stalinismu. Rebro vyslovuje také souhlas s návrhem Deklarace slovenské suverenity. Rúfus, Ferko, Husár, Rebro: Gleich zu gleich gesellt sich gem, jak se říká po němečku. * * * Lhal bych tvrzením, že jsem ultimatum soudruha Colotky pocítil jako hroznou křivdu nebo neštěstí. Naopak, chtěl jsem odjakživa do Prahy a Bratislavu, kde jsem se s rodinou octl jen shodou nešťastných okolností, jsem čím dál tím více nenáviděl: hlavní město země, která pohltila mé dva bratry, město intolerance, město tisovských fašistů a „volksdeutsch“ zabijáků, nyní město zvláště brutálně-primitivního bolše- vismu... Odchod do Prahy mě bolel jen z jediného důvodu: musel jsem v Bratislavě zanechat rodiče, tehdy 771etého otce, který už dva roky churavěl a nevycházel z domu, a matku, která těžce nesla ztrátu dvou dospělých synů. Nyní jí odcházel třetí a poslední... 18 - POLYGON 6/91 [pageend18]Ke změně university se potřebovalo takzvaného 'dimissoria ‘, rektorem podepsané listiny. Zašel jsem si do kanceláře stalinské magnificence. Profesoru Karlovi Rebrovi mohlo tehdy být kolem 40 let, byl na vrcholu slávy. Slávy poněkud záhadné: ačkoliv se Rebro oháněl leninskou fraseologií a v každé druhé větě oslavoval bolšovo Stálina, cítil jsem - a se mnou leckterý nekomunistický kolega že to ten stalinec filmuje a že v hloubce duše zůstal věrný ideologii, ve které byl vychován a ke které jako slovenský ’národovec' selského původu bytostně přináležel: ideologii klerikál- ně-fašistické v její plebejské odrůdě. Byl jedním slovem ’nacionálbolševikem‘, jako mnozí slovenští levičáci, mezi nimi i Gusto Husák. * * * Předal jsem rektorovi vyplněnou listinu; nějak jsem v něm ale vzbudil podezření: „Dimissorium? Mne sa tá vaša univerzitná zmena skôr zdá ako politický útek!“ Divně, vůbec mě nenapadlo, že by ho Colotka byl mohl informovat o pozadí mé žádosti. Soustředil jsem se výlučně na to, nějakou nehorázností vyrazit nepříteli dech. V podvědomí jsem tímto šarlatánem a politickým chameleónem asi pohrdal; pamatuji si jen, že jsem si říkal: „Na tohodle jelimánka klidně stačíš...“ Zlomek vteřiny jsem myslel na tatínka, připoutaného k lůžku. Byl jednou - long, long ago - docentem egyptologie a pak po dlouhá léta bankéřem. Mitteleuro- päeische Inkasso-Bank Aktiengesellschaft, ve Vídni, v Budapešti. T. G. Masaryka znal ještě z devadesátých let ve Vídni, mluvíval s ním německy, protože česky nebo Slovensky neuměl, ani tehdy, ani nyní, když tady živořil jako důchodce bez důchodu. (Vedle mého stipendia to byla malá měsíční podpora American Joint Distribution Committee, této nebezpečné americké špionážní centrály, na kterou poukázali ve všech stalinských monstrprocesech, která nás tři uživovalá.) „Politický útěk?“, snažil jsem se o chladnou, jakoby nezúčastněnou odpověď na rektorské podezírání. „Neviem, otecka teraz preložili na vnútro do Prahy...“ Rebro se na mne podíval vyděšeně. Bleskurychle podepsal listinu a předal mi ji se širokým úsměvem a stiskem své vlhké ruky. „Mnoho šťastia a úspechov! A srdečný pozdrav celej rodine, aj keď ju nepoznám... A dúfam dovidenia!“ Kajícně se přiznám, že jsem rektorův pozdrav nevyřídil, jelikož se tohle přání soudruha Rebru zakládalo na mylném podkladu. A pokud mi štěstí i nadále bude přát, vyhnu se i v budoucnu setkání s tímto zosobněním slovenské mravní mizérie. (Září 1991) !•! Libor Brom SLOVO K SOUDRUHU DIENSTBIEROVI Před námi leží záznam interview se s. Dienstbierem z televizního filmu Ivana Fily >Schritte im Labyrinth<, který vysílaly německá a čs. televize. Přepis pořídilo Československé občanské fórum v Německu a správnost přepisu potvrdili svými podpisy pan Jan Malík a paní Sidonie Dědinová. Interview se soudruhem Dienstbierem je důležité pro statisíce Čechů a Slováků, kterým se od roku 1948 podařilo uprchnout z komunismu do svobodného světa a zachovat si tak lidskou důstojnost, ne-li přímo holé životy. Je důležité zejména pro exulanty, kteří se tělesně, duševně a finančně zúčastnili práce na upevnění západní demokracie a tím podíleli na vítězství svobodného světa nad zločinným komunismem. Neboť veřejná tvrzení s. Dienstbiera, švagra Václava Havla, nyní ministra zahraničních věcí, ukazují, jak stávající československý režim ostuzuje Čechy a Slováky v zahraničí a jak nenávidí zejména ty ve Třetím národním odboji. Soudruh Dienstbier prohlásil v televizním pořadu >Kroky v bludišti<, že za komunismu nikdo nebyl donucen vlast opustit, neboť „nikdo nemůže nikoho k ničemu donutit“. Jak odpovídají statisíce exulantů a miliony příslušníků jejich rodin na takové tvrzení? Odpovídají toto: „Ano, soudruhu Dienstbiere, komunisté dnešní, včerejší a předvčerejší, jejich agenti a spřeženci, nebyli nikdy donuceni opustit domov, neboť tito zločinci, parazité a oportunisté si opravdu žili za komunismu skvěle, řádili po svém, týrali a umlčovali, přitom jezdili za hranice sem a tam, dokonce i studovali na nejlepších amerických universitách Na druhé straně však drtivá většina Čechů a Slováků, soudruhu Dienstbiere, zůstala čestná a nikdy se nestala členem zločinné komunistické bandy. Tato většina pro své demokratické ideály po desítiletí jen trpěla. A ti, kdož nakonec z hnusu nad komunismem cítili za nutné odejít do exilu, poněvadž nemohli už snášet každodenní komunistické lži, podvody a ukrutenství, nikdy nezradili tisíciletý křesťanský odkaz českých a slovenských národních dějin, nikdy nevyznávali cynický bolševický marxleni- nismus a všichni odešli s požehnáním národa a svých rodin. Každý to ví, soudruhu Dienstbiere!“ Dienstbier prohlásil, že nikdo nebyl donucen odejít z vlasti, protože on sám tak neučinil, třebaže „měl zejména od Státní bezpečnosti mnoho nabídek, aby emigroval“. Jak odpovídají exulanti na takové tvrzení soudruha Dienstbiera? „Ano, soudruhu Dienstbiere, komunisté, jejich agenti a spřeženci, dostali od tajné policie hodně nabídek, aby se přestěhovali do zahraničí a pomáhali tam komunismu, v nové kapacitě, rozkládat západní svět. Mnozí soudruzi také tuto nabídku přijali. Jiní zase dali přednost posečkání na pozdější dobu, kdy pro ně budou k dispozici koryta přímo doma. Na druhé straně však drtivá většina Čechů a Slováků nikdy se zločinným komunismem neměla nic společného a komunistická státní bezpečnost jim také nikdy nic nenabízela, natož aby jim dělala “mnoho nabídek,, či dokonce přislibovala pomoc při oficiálním převodu do emigrace. Právě naopak, komunistická Státní bezpečnost vystavěla proti této většině našich národů na hranicích barikády ostnatých elektrických drátů, minových polí a kulometných věží, aby jí v odchodu zabránila. A ti, kdož nakonec z naprostého hnusu nad komunismem považovali za svou povinnost odejít do exilu a začít někde nový normální život, nebyli nikdy nikým jiným než vlastenci, demokraty a republikány, kteří se přímo štítili komunistické prolhanosti, špíny a krve! A ti všichni odešli do exilu s požehnáním národa a svých rodin. Každý to ví, soudruhu Dienstbiere!“ Ministr Dienstbier prohlásil, že každý mohl zůstat doma a - „pokud se nechtěl angažovat politicky, mohl žít celkem pokojným životem!“ Přesně totéž se tvrdí o okupaci za Hitlera, že - kdo se neangažoval politicky a neodmítal rozkazy nacistů, mohl žít ’pokojným životem1. Proč se soudruh Dienstbier tak neomaleně dotýká celého exilu? Proč překrucuje pravdu a uráží? Proč ponižuje české a slovenské exulanty, kteří přežívají v zahraničí: ty české a slovenské otce a syny, matky a dcery, demokraty, kteří důstojně představovali naše národy před světem, zatímco doma panovali tyrani a popravčí; ty oddané české a slovenské duše v Kristu, které po desítiletí v cizině se dřely a modlily za osvobození vlasti od komunistických příživníků a neznabohů? Proč soudruh Dienstbier neuznává český a slovenský exil a jeho Třetí národní odboj? Je to proto, jak se věří, že komunisté hledají výmluvu, aby nemuseli vrátit majetek, který ukradli? Televizní interview se soudruhem Dienstbierem je důležité pro všechny Čechy a Slováky. Ukazuje znovu, jak komunisté manipulují pravdu, aby oddělili lid doma od jeho nikdy nepokořeného jádra, od nesmiřitelných českých a slovenských protikomunistů, jakými všichni exulanti ve svobodném světě byli, jsou a budou! Je jen otázkou času, kdy naše národy doma přestanou trpět takové amorální a arogantní mocipány, jako je soudruh Dienstbier. !•! POLYGON 6/91 -19 [pageend19]Vlastimil Radkovický PŘEKVAPENÍ? Letošní léto bylo mimořádně teplé. Ale nejvíc jsme se zapotili až koncem srpna, když už vlna veder dávno pominula. Postarala se o to skupina pučistů v SSSR, která se rozhodla vzít osud glasnosti i perestroj- ky do vlastních rukou a v impériu konečně nastolit znovu pořádek. Podle osvědčeného receptu: vojenskou silou, zákazem nočního vycházení, ale především blokováním presidenta Gorbačova. A taky podle osvědčených tradic pučisté zařadili Gorbačova do kategorie těžce nemocných osob, protože takoví - to dá rozum! - přece nemohou nic řídit ani nemohou vládnout. Ale překvapení se konalo. Pro pučisty! Pučisté, vesměs aparátnici a vysocí mocenští činitelé, přehlédli (asi pro tradiční „spojení s lidem“) pár drobných detailů. Např. nevzali v úvahu to, že lid, který si přičichne ke svobodě, se do područí totality nerad vrací. Stejně tak podcenili neplánovanou, ale dlouhodobě probíhající převýchovu té části armády, která poznala „Západ“ (DDR, Československo, Maďarsko) a v kritických chvílích nějak ztratila slepou poslušnost k určitým druhům rozkazů. Za tři dny bylo po puči! Ale důsledky puče se rovnají prolomení hráze. Názory na množství vody za hrází se liší, ale všem je jasné, že je jí víc než dost. Gorbačov na veřejné a všemi sdělovacími prostředky přenášené tiskové konferenci přiznává svoje chyby při dřívějším - ale ne tak dávném - prosazování nynějších zrádců do vysokých mocenských pozic. Tři nebo čtyři pučisté spáchají sebevraždu, ostatní jsou zatčeni a budou postaveni před soud. Činnost KSSS je na celém území pozastavena, vedení KGB rozprášeno, mnoho dříve zdlouhavě projednávaných reformních opatření má být bleskově realizováno, ovšem impérium se rozpadá, mnoho republik už vyhlásilo samostatnost, Gorbačov se vzdal vedení strany a hrozí i odstoupením z presidentské funkce. Připomíná mi to ony krásně postavené kostky domina, kdy první padající kostka narazí na kostku druhou, ta porazí třetí a tak celý dekorativní řetězec s rachotem padá, případně se nárazy přenášejí i na další větvené části řetězců... U kostek je to zábavná podívaná s možností kostky zase pěkně postavit do řad a hru opakovat. Pády elementů v SSSR mají důsledky vážnější. Pro celý svět. Která z republik bude mít největší potenciál jaderných zbraní? Jaké konflikty mohou přinést rozpory mezi republikami, např. při hraničních sporech? Ale také se otevírá prostor pro otázku v rovině ekonomické pomoci: Kolik prostředků opravdu zbude pro bývalé satelitní státy SSSR, když nyní svět - náhle a silně - zaměřuje pomoc především Sovětskému svazu? Důsledky mají i jinou podobu. Komunistické strany ve světě chřadnou, zdroje od Velkého Bratra vysychají, změny poškozují „věc proletariátu“. Pozornost je náhle soustředěna i na posouzení rizik, zda se obdobný puč nemůže odehrát i v jiné zemi bývalého komunistického panství. I v ČSFR se mění pohled na lustrace, mnozí politici i strany žádají plné zveřejnění jmen všech dřívějších tajných služebníků i přisluhovačů. Ministr vnitra odmítá s odůvodněním, že orgánům StB sloužil každý důstojník SNB a že by činnost vnitra byla rázem zcela ochromena! Řetězce kostiček se kácejí a komentáře k rachotu se různí případ od případu. Někdy podléhám skepsi, když slyším, že tohle či ono nás překvapilo. Skepsi nad tím, že se diví nejen občané od ponků a občanky od psacích strojů komunálních úřadoven, ale diví se i politici. A svůj údiv vyslovují. Nahlas! Profesionální politici! Jádrem skepse je podezření, že se v kabátech profesionálů skrývají i amatéři, kteří profesionalitu nezvládli ani víceletým působením v oboru - a jsou trvalými začátečníky. Jak si totiž vysvětlit, že profesionála překvapí, když od stejného člověka nebo od stejné skupiny lidí se i podesáté dočká toho, co už mu devětkrát předvedli? Můj dědeček v takových situacích říkával: „Diví se, že se krávě narodilo tele!“ Ano, mýlit se je lidské, i mistr tesař se utne. Ale když se někdo mýlí rok, dva či pět, měl by uvažovat o jiné profesi. Jenže realita nás poučuje, jak ten často se mýlící dokáže bravurně objasnit, že mýlka nebyla jeho produktem, ale někoho zcela jiného, nebo alespoň o tom, že jde o nepříznivou skrumáž nějakých nepředvídatelných okolností. A mistr tesař ukazuje zafáčovanou rukou hrdě na svůj mistrovský diplom. Ani jednoho nenapadne, že by měl v zájmu věci i v zájmu svém vlastním změnit profesi. On totiž ten, co se ve svém oboru tak často mýlí, velice dobře vystačí se svou profesionalitou v ovládání zdůvodňovacích a obha- jovacích akcí. Mistr tesař by v této zdůvod- ňovací rovině neobstál, ale zaseje u celého stavebního podniku jediným, kdo vlastní mistrovský titul. * Vraťme se do sféry překvapení. Lékař by neměl být překvapen tím, že se neléčená infekce projeví náhlým zvýšením teploty, oslabením organismu a třeba i zápalem plic. Jeho profesionalita ale nespočívá ve vědění jen tohoto, nýbrž ve schopnosti včas rozpoznat druh infekce, zahájit bezodkladně léčbu správnými medikamenty, průběh léčení pozorně sledovat a v případě neuspokojivých léčebných výsledků provést další vyšetření, včetně nových laboratorních rozborů a zkoušek, nasadit jiný lék, obtížnou diagnosu včas konsultovat, atd. Profesionál Gorbačov znal desítky let ideologii, praktiky i výsledky mocenských působení svých slavných předchůdců, Lenina, Stalina i Brežněva. Znal i mentalitu a zkušenosti druhé kategorie mocných. Věděl dost o struktuře strany, KGB, armády i milice, věděl, komu a čemu tohle vše slouží a prospívá. Přesto - a navzdory varování mnohých - prosadil do významných politických a mocenských funkcí své příští zrádce. Hodně se hovoří o tom, že to byl jeho mistrovský tah, že puč potřeboval k realisaci opravdových a závažných změn. Osobně si myslím, že puč Gorbačova překvapil. Gorbačov se projevoval jako velice chytrý a taktický politik světového formátu, ale komunistického přesvědčení se vzdát nedokázal, protože v něm - jako v mnohých jiných - zůstalo hluboce zakořeněno funkcionářské zbožňování celoživotně vstřebávané i praktikované ideologie. Lekce přišla tvrdá, proto i procitnutí je účinné. Opožděnost procitnutí je ale třeba tvrdě zaplatit. Závažné příklady kladných i záporných výsledků ve všech oborech - a tedy i v politice - by měly sloužit k výchově, vzdělávání a k poučení co největšího počtu osob i institucí. Zejména ale v tom kterém oboru by je měli důkladně vstřebat všichni profesionálové, včetně těch, kteří na místech profesionálů působí, aby se mohly poznatky v potřebných celcích a vazbách v praxi plně respektovat a aplikovat. Chirurgovi lze stěží prominout neúplnou znalost anatomie nebo ledabylost při provádění třeba i jen některých operačních úkonů. Nebo alkoholismus. Ale mnohým politikům i jiným profesionálům — kupodivu! - stačí k odborné činnosti znalosti i vědomosti kdysi a kdesi nabyté, aniž se klade důraz na to nejpodstatnější: jaké byly výsledky jejich práce a působení za tu kterou dobu, jaké jsou jejich kvality lidské a morální. Vše překryje jejich profesionalita ve formách obhajoby, zdůvodňování, předstírání, podvádění, znají taktiku a strategii, umějí v tom chodit! Profesní posuv a vytvářené „hodnoty“ jsou značným zatížením pro celou společnost, nezřídka vedou až k extrémním situacím v pracovních týmech, politických stranách i v národních celcích. Je však třeba uznat, že mistrům tohoto řemesla se daří. Stejně tak i jejich klanům. Zvláště v obdobích, kdy společnost není pevně zformována a potýká se s obtížně zvládnutelnými problémy. „Profesionálům“ toto klima nesmírně prospívá, vytvářejí si nové mocenské šance, získávají značný prospěch, nové roviny protekcí, nová teritoria vlivu a povážlivě často i vazby na struktury bývalé StB - pokud se v nich proces přímo neodehrává! Vzniká neobyčejně zajímavá kolegialita, stejně tak soudržnost, kdy obtížně napadnutelné zneuží20 - POLYGON 6/91 [pageend20]vání pravomocí se účinně sčítá k dosažení dílčích i finálních cílů: tu se někoho nepohodlného zbavit, tam zase naopak někoho pro ně vhodného do funkce prosadit, jinde pod rouškou společenské prospěšnosti urvat další porci výhod... A daří se to znamenitě, ba přímo sametově, jak jsme se mohli dočíst v Polygonu v případě obsazování diplomatických i poradenských funkcí, stejně tak ve sféře hospodářské jako bezpečnostní (viz případ kpt. Žáka), i v oborech jiných. Překvapení? Ne, jen výsledek zákonitostí! Když prominu chirurgovi neznalost anatomie, esté- bákovi pár „sporných“ zákroků, komunistovi nerespektování logiky, psychologie i Solženicina, „zkušenému“ politikovi praktiky kličkování a projevy bezpáteřnos- ti - a dám jim znovu „šanci“, neměl bych být ničím překvapen!!! Spoléhání na to, že kromě nich působí i poctivci a opravdoví odborníci, jen prokazuje krajní neprofesionalitu uvažování - a blíží se „opovážlivému spoléhání na milost Boží“! Protože profesionál musí vědět, že když jsou v návazné řadě deseti osob jen tři problematických kvalit, očekávaný a možný výsledek se často zúží na pouhých 10% - a někdy na minus 100%! Ať jde o výsledky z operačního sálu, fotbalového hřiště, hotelové kuchyně a nebo z parlamentu. Protože se o výsledcích z fotbalových hřišť i z parlamentu můžeme dovědět z mnoha dostupných a různých informačních zdrojů, doplním k oněm dvěma zbývajícím uvedeným pracovištím zprávy o jejich působení. Zprávy jsou staré jen několik týdnů a pravděpodobně se o nich čs. tisk vůbec nezmínil. V nemocnici M. T. se 371etý farář Pavel K. podrobil běžné operaci slepého střeva. Přestože tuctový chirurgický zákrok neuskutečnil pověstný vrátný, profesionalita triumfovala v podobě zanedbání mnohého. Pacient se z narkózy vůbec neprohrál, což bylo zjištěno pozdě. Ani následný rychlý transport pacienta vrtulníkem na kliniku do H. K. už život nezachránil... Německý podnikatel, zajišťující v ČSFR výstavbu nového závodu, si v oblasti Šumavy zašel na oběd do restaurace. Na vybrané specialitě si příliš nepochutnal, maso mělo divnou chuť. Zklamání vyřešil tím, že maso zabalil do ubrousku, protože hned nato odjížděl domů a myslel na svého pejska. „Pochoutku“ mu nabídl. Pejsek se však nad pánovou pozorností nezaradoval, ale naopak polekaně couval. Pejskova reakce a hlavně pak následující laboratorní zkoušky potvrdily vzniklé podezření: v restauraci se hostům servíruje maso ze psů! Překvapení? Ne, i toto jsou jen důsledky zákonitých procesů. Jde jen o to, jak dlouho budeme zákonitosti ignorovat. ----------- Josef Koláček ...A BUDE VÁM DÁNO „Řekněte malomyslným: Vzmužte se, nebojte se! Hle, Bůh náš přináší odvetu, božskou odplatu! On sám přijde a spasí vás!“ Tato slova psal kolem roku 701 př. Kr. prorok Izaiáš, a vojenským vpádem, okupací a vyhnanstvím ohrožený židovský národ mu nevěřil. Táž slova slyšeli Litevci, Lotyšové a Es- tonci v prvním čtení 23. neděle v mezidobí, tedy 8. září 1991, a leckterým svítalo a přikyvovali. Naprotitomu v chorvatských kostelích při těchto slovech rozpínala jen malátně svá křídla naděje proti veškeré naději. A není divu! Výstřely ze samopalů, z děl, dunivý hřmot tankových pásů nelze vymazat z paměti. Po tvářích matek, manželek i dětí slzy píšou dovětky k nekrologům obětí. V zorničkách všech pohledů trčí ohořelé střechy, rozstřílené věže, hrozivý kouř ohňů po bombardování letadel, vlastní armády, která je měla bránit. Cetekovac, Belinci a Cojlug, kde skupina srbských čet- niků barbarským způsobem zabila, podřezala, propíchala bajonety 22 venkovanů na schůdcích domu, ve sklepě, kam se utekli, nebo ve stáji či na kukuřičném poli. V Bělehradě podepsali všichni presidenti jednotlivých republik příměří. V Praze se od 3. září diskutuje v rámci mimořádného zasedání Konference o bezpečnosti a spolupráci v Evropě o řešení těžké krize v Jugoslávii. 28. srpna píší naši biskupové záhřebskému arcibiskupu kardinálu Kuharičovi: „Jsme zdrceni nad mnohými brutálními útoky na chorvatské vesnice, nad vyvraž- ďováním a masakrováním pokojného obyvatelstva, zvláště katolických věřících, nad vyhnáním tolika kněží a nad bořením kostelů. Velice nás bolí, že Evropa i ostatní svět již dlouho málo účinně přihlíží...“ A přitom trojka zahraničních ministrů jménem EHS vyvíjí horečnou činnost. Návštěvy Bělehradu a jednání s tamními na- cionalisty a ústřední vládou jsou stále intensivnější. Avšak útoky tanků, letadel i kanónů neustávají. „Od konce první světové války se Srbové nezměnili. Právě tak chtěli okupovat Korutánsko, ale my jsme se nedali!“, sděloval mi jeden veterán z Ce- lovce svou životní zkušenost. >Der Spiegel< uveřejnil cynický interview s velitelem srbských četniků (jejich smýšlení, taktika i činy se náramně podobají pověstným milicionářům KSČ) Voj- slavem Šešeljem, 361etým docentem sociologie. (Rudé brigády v Itálii, jejichž několikaletá revoluční činnost je vyšperkována stovkami atentátů a význačných obětí, založil spolu se studenty tridentské fakulty sociologie docent tohoto oboru Renato Curcio.) Nezakrývá, ba se tím chlubí, že cílem „četniků“ je vytvoření Velkého Srbska, které by zahrnovalo Vojvodinu, Kosovo (s převážnou většinou Albánců), Bosnu, Hercegovinu, Macedonii, Černou Horu a z Chorvatska okresy Karlobag, Karlo vak a Virotica. Na zvědavou drzost redaktora: „Budou Macedónci, Albánci, Bosňáci souhlasit?“ má říznou odpověď: „Musí!!!“ A redaktor opět nabodává bolavé místo: „A Chorváty nenávidíte?“ Odpo- věďjako zaštěknutí samopalu: „Oni nejsou žádný historický národ. Vezmi si Němce a Čechy. Čech je synonym pro zbabělce. Němci, to je válečnický národ. Stejně je tomu mezi Srby a Chorváty. Já ještě nepotkal Chorvata, který by měl odvahu.“ 5. září vyzval Svatý Otec všechny katolíky celého světa, aby v neděli 8. září, na svátek Narození P. Marie, s ním vyprošovali od Božího milosrdenství ukončení války v Chorvatsku, pokoj a svornost pro všechny národy jednotlivých republik v Jugoslávii. „Nezávislé, objektivní“, státní i soukromé hromadné sdělovací prostředky o tom ani muk. Dávají nepokrytě najevo, že přece proti tankům a letadlům nestačí modlitby, byť třeba i milionů lidí. To se raději utápějí v nekončícím rozebírání diskusí mezi stranami nebo výroků kdejakého politika či diplomata. Jejich krátká paměť a divoký vír současných událostí jim nedovoluje vzpomenout si, že 13. 7. 1917 tři fatimští pasáčkové, Lucie, Hyacinta a František, slyšeli z úst „krásné Pani"“ na Cova da Iria: „... Rusko se obrátí a bude mír ... nakonec bude triumfovat mé neposkvrněné srdce. Svatý Otec mu zasvětí Rusko, to se obrátí a světu bude dopřán nějakou dobu mír...“ Ze by zasvěcení Neposkvrněnému srdci, že by smírná sv. přijímání a modlitba růžence mohly stát na jevišti dějin jako David proti Goliáši bolševické revoluce, která vypukla ani ne za půl roku na to? Že by konec řádění rudého apokalyptického jezdce komunismu úzce souviselo nejen s drtivou tíhou jím utracených obětí a bezbřehého utrpení a zbídačení celých národů, nýbrž i s ještě drtivější mocí slz a proseb nevinných, na to prostě nemají ve svém materialistickém a zoufale pragmatickém myšlení žádné kategorie ani pojmy. Odtud občasné rozpaky nebo obvyklé mlčení, když Jan Pavel U. mluví, že nestačí snížení stavu zbraní, zničení raket, odzbrojení vycvičených armád a milic, že je nutno dosáhnout odzbrojení srdcí. Ve stozích popsaného a potištěného papíru ani ve vodopádech televizního či rozhlasového zpravodajství o neslýchaných a ještě před několika měsíci nepředstavitelných změnách v „rodné zemi komunismu“ POLYGON 6/91 - 21 [pageend21]jsem nenašel ani náznak či připomínku, že by jejich příčinou mohlo být ještě něco jiného než hospodářské, společenské či politické problémy. A přece se při řešení těch politologických rovnic s mnoha neznámými stále naráží na cosi nepochopitelného. Vzpomínám si, že jsme ještě jako ministranti před druhou světovou válkou používali zkratku SSSR jako podnět pro střelnou modlitbu „Salvator Saeculi Salva Russia“ (i česky nám ten akrostich vycházel: Spasiteli Světa Spas Rusko!) a tehdy, a pak zvláště po válce, kdy komunismus nastoupil vítěznou cestu mnoha zeměmi světa, to byly úkony „naděje proti veškeré naději“ či prostě víra v sílu modlitby. Táž víra v sílu modlitby neznámých, ale s důvěrou k nebeskému Otci volajících křesťanů vede Jana Pavla II. k tomu, aby zmobilizoval tuto sílu k záchraně míru v Evropě. Máte dojem, že je to básnická nadsázka? Britský ministr zahraničí Hurd na mírové konferenci v Haagu 7. září prohlásil: „Evropa stojí na pokraji pohromy nedozírných následků.“ Nebo kardinál Kuharič v listě, kterým odpovídá na projevy solidarity našich biskupů, píše: „Situace je zde vážná a stává se stále těžší. Bombardují se města a vesnice v mnohých částech Chorvatska. Počet uprchlíků narůstá čím dál tím víc. Kostely jsou ničeny nebo velmi poškozovány. Důvěřujeme Božímu milosrdenství, že tato válka, Chorvatsku vnucená, brzo skončí.“ Kdo však dokáže zmírnit nebo uhasit vznícenou, ba rozvášněnou nenávist, jež čiší z válečných akcí; vyžádaly si už přes 2200 mrtvých. Kdo je s to uklidnit rozjitřená srdce a vložit do nich touhu po pokoji a svornosti? Diplomatická jednání, výzvy, protesty? Manifestace na ulicích, či hospodářské sankce? Zatím všechny lidské prostředky spolehlivě selhávají. Jaké prostředky má ještě člověk? Křesťané říkají: Ještě má sílu modlitby, moc svých obětí, své solidarity. Zdůrazňují to čeští a moravští biskupové ve svém prohlášení k situaci v Jugoslávii, vydaném v Praze 6. září. Jenomže v České republice jsou 4 miliony 87.625 ateistů podle posledního sčítání obyvatel v březnu 1991. Pro ty tahle alternativa neplatí. Uznávají jen diplomatická jednání, hospodářské sankce nebo řeč zbraní. Staví své názory na deterministickém průběhu dějin, kde Bůh nemá žádné místo a do nichž tedy nemůže ani zasahovat. Možná obviní britského ministra zahraničí Hurda ze škarohlídství, anebo i připustí, že předvídá správně a bude je mírně mrazit na zádech. Uvědomují si stále jasněji, že politické nebo hospodářské pohromy, byť i na druhém konci světa, ohrožují jejich křehké české zátiší. Jistě, Petrův nástupce se obrací se svou výzvou o tuto duchovní i praktickou pomoc trpícím Chorvatům na 4,038.720 katolíků České republiky a přidáme-li k tomu ještě další více než tři miliony slovenských katolíků, pak apeluje téměř na polovinu obyvatelstva naší vlasti. Nevím, co bych za to dal, aby aspoň část z té druhé poloviny pochopila, že tato výzva nejvyššího pastýře katolické církve je na světelné roky vzdálena prázdnotě prvomájových hesel či předvolebních slibů politiků. Vyvěrá z hodnocení situace v Evropě, jakou udělal britský ministr zahraničí Hurd. Nadto je vyžíhána bolestnými zprávami z jiných zemí, kde Kristova Cirkev trpí a krvácí otřesnými ranami. 10. srpna 1991 zavraždili příslušníci „Zářivé stezky“ (plným jménem: Komunistická strana Peru pro zářivou stezku Carlo- se José Mariátegui), založená také docentem sociologie, který vystudoval v Číně a prodělal „vědeckou stáž“ v Pol Potově Kambodži, Abimaelem Guzmánem; ten prohlašuje o tomto hnutí hrdlořezů a nar- koteroristů, že jsou avantgarda světové revoluce, která uskuteční čtvrtou fázi socialismu, jež překoná a převýší bolševickou, maoistickou a kubánskou Castrovu revoluci. Guzmán, zvaný svými přívrženci „čtvrtý meč“, prý potře na hlavu všechny nepřátele socialismu. Před dvěma léty vyhlásil vyhlazovací boj Církvi. Od roku 1980 už jeho partyzáni dokázali vyvraždit přes 23.000 osob. Jen v měsíci srpnu si jejich budování spravedlivějšího řádu vyžádalo smrt 46 vojáků, 34 policistů, 110 civilistů (ale také padlo 207 partyzánů), dva polské františkány-misionáře - P. Michala Toma- szeka (vysvěcen na kněze 7.6.1986) a P. Zbigniewa Strzalkowského (vysvěcen 23.5.1987). Ještě jim nebylo třicet. 25. srpna zastřelili italského misionáře P. Giuseppe Dordiho, který působil v Peru v diecési Chimbote od roku 1981. Od vyhlášení vyhlazovacího boje katolické Církvi v Peru tihle komunisté zavraždili už 9 misionářů, ale i řeholní sestry, jako v minulém roce, 22.5. australskou misionářku, sestru Irenu Mc Cormackovou, a v září i peruánskou řeholnici, sestru Marii Luisu Obregónovou. Zastrašovací taktika těchto komunistických partyzánů obrátila na útěk desítky starostů, radních, policistů a jiných státních úředníků; zastavila rozvojové projekty, které v Peru začínalo Japonsko, Německo, Belgie, Francie, Španělsko; bez milosti zavraždili četné odborníky, které tam zmíněné země vyslaly, aby realizovali naplánované programy. Zůstala na místě jen Církev a ta nyní platí nej vyšší krvavou daň. Tváří v tvář takovým skutečnostem je potřebí více než lidské síly, aby člověk mohl podle slov apoštola Pavla překonávat zlo dobrem, t. zn. odpuštěním a modlitbou za nepřátele, ano, právě za ty pobloudilé komunistické vrahy. I tu musí platit zásada Jana Pavla II. „Odzbrojit srdce“. A to lze jen láskou. Sílu k tomu si lze vyprosit. Člověk ji v sobě nemá. V neděli 1. září v poledne připomněl Jan Pavel II. 52. výročí vypuknutí druhé světové války. Neubránil se povzdechu: „Po půl století se ještě nezacelily rány způsobené touto katastrofou, jež postihla Evropu a pak zachvátila celý svět, rozsévajíc všemožný žal, ničení a bezbřehé utrpení. Avšak co je mnohem smutnější, že právě v této Evropě, navzdory úsilí států definitivně vyloučit možnost války, se ještě dnes sahá ke zbraním jako k prostředku, který má rozřešit napětí mezi národy. Kéž Pán napomáhá pochopit lekci dějin: válka neřeší problémy, ba naopak, vytváří nové a ještě závažnější.“ V „táboru míru“, v bývalých komunistických zemích, včetně Albánie, to už je až příliš jasné, takže většina zavrhuje scestnou ideologii třídního boje státem šířené nenávisti, ničení a zabíjení odpůrců. Její zhoubné semeno však zapustilo kořeny v Peru. „Sendero luminoso“ se stará o umrlčí žeň. Apokalyptického koně zhouby však si nebezpečně osedlává vypjatý nacionalismus. Kdo změní srdce člověka? Kdo je s to se změnit? Nemá pravdu římský biskup, když vyzývá k mobilisaci sepjatých rukou, aby od Božího milosrdenství vyprosily odzbrojení srdcí! Opírá se totiž o Kristova slova: „Proste a bude vám dáno.“ Ten nadpis byl jen „captatio benevolen- tiae“! Řím, 8. září 1991 ••• ZÁLEŽÍ NA OBČANSKÉ UVĚDOMĚLOSTI, dokončeni článku ze strany 29: prostředek státu, jehož demokratické zřízení tak umožňuje propagaci vlastního zničení. Právě v tomto bodu se dnes na Slovensku sjednocují příslušníci extremně pravicových i levicových stran, jež stojí ideologicky na opačných koncích politického spektra. Jejich přívrženci se nechají manipulovat, aniž si uvědomují nesmyslnost a škodlivost podpory oněch demagogů, kteří je z osobních, karieristických, ambiciózních důvodů vedou do zkázy. Čímž se uzavřel kruh a my jsme se dostali opět k počátečním větám tohoto článku, k líčení nálad a názorů na pražském Staroměstském náměstí po projevu vedoucího Republikánské strany. Protože způsoby a cíle všech těchto politiků jsou stejné v Praze, Bratislavě či kdekoliv jinde na světě. Záleží jen na lidech, na občanech toho kterého státu, zda se nechají těmito spasiteli opět zfánatizovat a dovést někam, odkud už nevede cesta zpátky. Jindřich Lion 22 - POLYGON 6/91 [pageend22]Jindřich Stikarovský ROZJÍMÁNÍ 0 DEMOKRACII Dostal se mi onehdy do rukou výstřižek z jakýchsi novin, bylo to česky, ale jaké to byly noviny, to říci nemohu, chyběla k tomu jakákoliv identifikace, všechno zastřiženo pěkně knap, že se opravdu nedalo zjistit, jde- li o „Ruďas“ nebo o jinou podobnou záležitost Podstatné bylo, že se tam dotyčný pan redaktor zabýval takovou dost srandovní anketou, má-li být zakázána Komunistická strana. Tedy v Československu, aby nedošlo k pomýlenostem. On by si dnes leckdo mohl myslet, že třeba mluvím o Sovětském svazu, lépe řečeno o mátušce Rosiji, tam je to teď aktuálnější než třeba v takové Praze, snad že je tam teplejc. A ten pan redaktor onoho nezjistitelného periodika si na to sezval různé osoby, co to povídám - osobnosti, on tam byl taky mezi nima pan Dýnsbír, ale ten mladší (promiňte, že odbočuju, ale není ta rodina spřízněná s těmi pivovarníky z Plzně? Ten mladej skládal ty verše o rozervaném nitru a jeho tety duchařily, - ale to asi oni nebudou), zkrátka ten redaktor z té nóbl sešlosti začal tahat rozumy, cože oni na to, jestli by se ti komouši neměli zakázat. Koukal jsem jako blázen, já doopravdy myslel, že oni jsou, pacholci mizerní, už dávno zakázaní. Nojo, žiju moc daleko a pletu si to možná s Mongolském, tam už jim taky nahnuli kvartýr, takže tohleto se tam ventilovalo, a já si říkal, co to ty kluku redaktorská tady vytahuješ, nebožtíci se mají nechat v klidu, aby se pěkně proleželi, aby k nim červi mohli lip, to je totéž, jako zajíc nebo bažant, to se taky musí nechat pár dní viset pěkně v průvanu, ale otázka už padla a diskuse se rozjela. A představte si, lidi zlatí, ti dotyční začali jeden po druhém odpovídat, a skoro si to mohli ušetřit, takhle si cintat pentli popořád- ku, oni to klidně mohli dát na papír a zařvat „kdo je pro?“ - a pak to jeden z nich mohl přečíst. Je drahota, čas jsou peníze a redaktor namísto toho mohl skočit mrknout se na nějakou aukci. Ty odpovědi byly totiž jedna jak druhá. Pochopitelně, jeden kecal zeširoka, druhý to vzal hopem, ale pořád to byla jedna vesta: Že tohleto se dělat nedá, to by nebyla žádná demokracie, to přej bysme byli jako voni, to by zas zavládla totalita a teror, a nejlepší by bylo, ať to rozhodne voličstvo, protože hlas lidu hlas Boží... A ani jeden z nich nevstal a neřekl: „Vy volové, co to tady pletete, jakápak demokracie na ty všiváky vymočený, copak oni se někoho ptali na demokracii, když mlátili naše nejlepší lidi a věšeli je s odpuštěním jako dobytek na jatkách?“ Fakticky, ani jeden! Dočetl jsem a vůbec mi to už nepřipadalo srandovní, protože čeho je moc, toho je příliš, a šel jsem si vzít prášek na tlak. Pak jsem do sebe hodil odlivku koňaku (jsou ještě na světě slušné věci) a začal přemýšlet o té demokracii. O přesném významu slavného řeckého slova, jež v řeči české znamená lidovládu, kde však pod pojmem lid není myšlen soudruh Gottwald a řvoucí' davy zfanatizované klaky, natož banda poplatných lhářů, kteří se nazývají jazykozpytci a o demokracii napíšou tohle: „DEMOKRACIE doslova: vláda lidu: forma státu, v němí je umotněna maximální účast plnoprávných občanů na jeho řízení a správě. V podmínkách burioasního třídního státu je tato moinost pouze formální e. i. je tedy jednou z forem zostřeně diktatury burloasie... “ To nejlepší nakonec: „LIDOVÁ DEMOKRACIE - SOCIALISTICKÁ = na základě socialistických výrobních vztahů vybudovaný praktický systém co nejširší účasti lidu na vládě, zajištěný především důsledně prosazovanou volitelností správního aparátu i soudců...“ Tohleto dal dohromady pan doktor Ladislav Rejman a jmenuje se to „Slovník cizích slov“, vydaný SPN v Praze 1966. Tak vidíte! - „zajištěný důsledně prosazovanou volitelností správního aparátu a soudců!“ O tom všichni něco víme, že? A dokonce i dnes! Jak někteří páni soudcové se mohou přetrhnout, aby byl rehabilitován Slánský, Šling, Reicin a další darebáci, na jejichž rukách lpěla krev našich nej lepších lidí, a přitom těch nemnoho, kterým se podařilo přežít, čeká ve svých sklepních dírách s pár stovkami penze na sebemenší spravedlnost. Jaké spravedlnosti se mohou nadát od těch, jimž ještě před několika léty procházeli rukama? A též: jak může postupovat zdárně ekonomická reforma, která již dnes napovídá, že zvolená cesta je správná a jediná, když tisíce potkanů strachujících se o své nakradené miliony a za pár babek získané konfiškáty, na- hryzává poslední fungující kabely jimi zdevastovaného hospodářství? Konečně i my, roztroušení po všech koutech světa v ještě nedávném exilu, jak se můžeme divit ponižujícímu statutu své nové občanské poloexistence, když zákonodárný sbor je složen z těch, kteří se nás bojí a proto nás nenávidí. Ano, nenávidí, a nenechejme se klamat hranými úsměvy. Vždyť nenávist - třídní nenávist a pak už jen strach o plná koryta, byly a jsou alfou a omegou jejich existence. Ptali jsme se několikrát sami sebe i těch, kteří dnes symbolisují nové a „sametové“ Československo, jak je možné, že ti, kteří po dekády devastovali naši zemi a duši jejího lidu, mohou dnes opět zastávat kriticky odpovědná místa. Bylo nám řečeno, že není dostatek „odborníků“, kteří by je mohli vyměnit. Jaká to pitomá výmluva! Jsem přesvědčen, že odborníků by se našlo stovky. Jen vědět, kde hledat a mít odvahu zavolat! Jenže pak by se možná narušil onen doposud hladce fungující systém pakování se, rozkrádání a podtrhů, ve kterých my už takovými „odborníky“ nejsme. Mohla by se zpřetrhat mafiózní pavučina gangsterů s akademickými tituly a velice ne- akademickým hladem po penězích a osobní moci. Naše srdce zde, třebaže i ve vzdálenosti tisíců kilometrů, bijí stejným rytmem s vašimi a stahují se hrůzou z pomyšlení, že by se jim podařilo chytračit a uvrhnout zemi do nové bídy, hospodářské i mravní. Jsme pro humanitu a demokracii, ale za tyto krásné a vznešené zásady se musí někdy bojovat! A ten čas, zdá se, nadešel! Vzmužte se konečně k jedinému rozumnému činu: vykopejte ty ničemy! Dejte jim lopaty a krumpáče, ať jdou konečně poctivě pracovat! Je toho dost, co mají napravovat. Hesla o demokracii a humanitě, jimiž se oni ohánějí na každém kroku, se stávají hesly prázdnými. Jsou jen další taktickou lstí jejich konspirace. Ať si obléknou jakýkoliv kabát, nikdy nepřestanou být komunisty. Protože komunismus je choroba nevyléčitelná. Gangréna na těle národa, která se dá zastavit pouze chirurgickým zákrokem. Proto myslím, že komunistická strana i komunistická ideologie musí být pod těžkými tresty zapovězena! Bude to pouze spravedlivá a logická konsekven- ce míry zločinů, jichž se tento ďábelský systém dopustil. Právě tak jako nacismus, tak i komunismus musí být vypálen z povrchu naší planety, chceme-li se dočkat lepší budoucnosti. Blížící se volby musí být věcí nás všech, vás doma i nás zde, všech, kteří si přejí mít svou republiku v pravém slova smyslu demokratickou, se stejnými právy pro všechny čs. občany, aťjiž žijí doma nebo za hranicemi. To je předpokladem pro to, aby se stát mohl nazývat státem demokratickým a právním. Na novou „lidovou demokracii“ v jakémkoliv kamuflujícím pláštíku není nikdo z nás zvědavý. Johannesburg 17. září 1991 „HLUPÁCI! i PŘEVLÉKAJÍJEN KABÁTY! .ALE AŤ V TOMHLE PŘEVLEKU NĚKDO POZNÁ ŽE B JSEM BYL ČLENEM ÚV KSČ!" POLYGON 6/91 -23 VL. RADKOVICKÝ [pageend23]Pavel Stiller TREZOROVÉ FILMY VARUJÍ Od loňského roku se na plátnech domácích a zahraničních kin objevila celá plejáda vynikajících čs. filmů z let 1965-69, které byly po sovětské okupaci v srpnu 1968 zakázány a zavřeny do temných cenzorských komor. Jako oběť normalizátor- ského amoku tam ležely plných 20 let. Teprve sametová revoluce je zbavila prachu nehostinných regálů a vystavila ostrému světlu jiného, změněného světa. K údivu zvědavých diváků a kritiků zazářily v nevybledlých barvách, přesvědčily svou kvalitou a dokázaly, že mají co říci také současnosti. Snad právě dnes, kdy velká část zastaralých a kompromitovaných režimních aparátů a struktur stále ještě jako dříve pije občanům krev a kdy otrlí bolševici ve stylu věčných nezmarů zase zvedají hlavu, jsou >filmi prohibiti< potřebnější více než kdy jindy. Momentální situace čs. kinematografie není záviděníhodná. Se zamýšlenými, pro finanční potíže však nenatočenými filmy se nelze pokusit překonat neblahé dědictví minulosti. Je proto určitou historickou spravedlností a zadostiučiněním umělcům, že stará, většinou nikdy neuvedená díla teď pomáhají mladším i starším generacím podívat se do trpkého zrcadla sebepoznání: rozeznat ideologické bludy a křivdy, přiznat si vlastní omyly a chyby, pojmenovat potlačené jevy a pocity pravým jménem. Pohodlnost, liknavost, šlendrián v práci a v životě, nechuť k odpovědnosti a časté výmluvy na jiné jsou jen malým výčtem vlastností, které soudruzi po léta národu předváděli a v nichž slabší jedince vypočítavě utvrzovali. Před Pražským jarem 1968, během něho a krátce po něm vznikla v čs. ateliérech řada významných snímků, jež se odvážně a kriticky vyslovily k základním problémům doby, k podmínkám existence člověka v autoritativní společnosti na prahu demokracie. Velcí čeští a slovenští režiséři tehdy tvořili mistrovská díla na „běžícím pásu“. Mnohá z nich se teprve dnes mohou těšit zasloužilému zájmu světové veřejnosti. Některá byla dodatečně vyznamenána mezinárodními cenami. K pozoruhodným trezorovým filmům patří v chronologickém pořadí Bílá paní režiséra Podskalského, Mášovo Bloudění, Passerovo Intimní osvětlení, Obchod na korse režisérské dvojice Kadára a Klose (držitel prvního čs. Oscara 1965), Němcovo O slavnosti a hostech, Menzelovo Rozmarné léto, Schormův Den sedmý, osmá noc, Sírového Smuteční slavnost, Herzův Spalovač mrtvol, Kachyňovo Ucho, Jirešův Žert, Všichni dobří rodáci V. Jasného a dvě surrealistické básně Věry Chytilové Sedmikrásky a Ovoce stromů rajských jíme. Tři zakázané snímky tvoří umělecký vrchol čs. filmu šedesátých let: Formanův Hoří, má panenko!, Menzelovi Skřivánci na niti podle Hrabala a Schormův Návrat ztraceného syna. Tato trojice nemilosrdně odhaluje „reálný“ socialismus jako triumf banality, neschopnosti, maloměšťáctví a opor- tunismu. S notnou dávkou humoru a roz- šafnosti jsou jmenovaná díla sžíravou satirou na všednost, primitivnost a nehumán- nost komunistického ráje. Nechtějí-li lidé jen mlčet a poslouchat, mohou na zaslíbenou zemi bolševiků reagovat trojím způsobem: prospěchářsky ji rozkrást, utéct z ní „za kopečky“ nebo se z ní zbláznit a skončit v Bohnicích. Čtvrtá cesta, aktivní opozice vůči režimu, končí ztrátou svobody a „útěkem“ do vězení. Všechny čtyři možnosti úniku „z nudy v Čechách“, ve filmových příbězích znázorněné jako typické, jsou dobrovolné, fakultativní. Každá postava, a tedy i divák, si může vybrat. Převážná část uvedených trezorových filmů běžela na dvou velkých retrospektivách čs. snímků, které se konaly letos na jaře v Mnichově a Paříži. V bavorské kinematé- ce bylo promítnuto celkem 17 filmů, mezi nimi navíc Formanovy Lásky jedné plavovlásky, Schormův Každý den odvahu, Ka- chyňův Ať žije republika! a Menzelovy Ostře sledované vlaky, jež obdržely druhého čs. Oscara za rok 1967. Jiřina Bohdaiová a Radoslav Brzobohatý v Kachyňově filmu »Ucho« V metropoli na Seině se přehlídky zúčastnila také poctivá a solidní díla normalizačních let 1970-89, např. hned několik snímků režimem trpěných tvůrců J. Jaku- biska, K. Kachyni, J. Menzela, K. Smycz- ka, D. Hanáka, V. Olmera a V. Plívové- Šimkové. Německá televize si z rozsáhlé nabídky zakázaných filmů vybrala k premiéře dvě varovná díla, jež jsou aktuální také v bolestném období přechodu od diktatury k demokracii. Prvním filmem je ironická tragikomédie Karla Kachyni Ucho z r. 1969 o odposlouchávacích taktikách Státní bezpečnosti pomocí tzv. štěnic neboli uch, malých mikrofonů, protiprávně umístěných v soukromých bytech podezíraných osob. Výborný scénář napsal Jan Procházka, nejúspěšnější autor čs. filmu, jemuž se jeho vlastní zážitky ze stalinského období staly osudnými v husákovské normalizaci: tajná policie zneužila na veřejnosti ilegálně nahrané rozhovory z jeho bytu a uštvala ho k smrti. Hlavní role mrazivého příběhu Ucho přesvědčivě zahráli Radoslav Brzobohatý a Jiřina Bohdaiová, tehdy asi nej lepší pár charakterních herců v Československu. Oba aktéři se velmi dobře vžili do protikladných postav a instiktivně zachytili jak směšnost politické situace, do níž se jako protagonisté dostali, tak tragiku jejich osobního osudu. Ludvík, Anna a jejich syn Frantík jsou typickou rodinou vysokých komunistických funkcionářů, jež je vystavena alkoholizovaným náladám a klikaté stranické linii „soudruha číslo 1“ (Gottwalda). Podobně jako všichni důležití členové ústředního aparátu jsou preventivně odposloucháváni službou StB, protože „třídní nepřítel, především ve vlastních řadách, nikdy nespí“. Ludvík udělal u komunistů závratnou kariéru. Ze zkrachovaného soukromého podnikatele a neschopného stavitele se mávnutím čarovného partajního proutku stal velký odborník na „stavby socialismu“ a náměstek ministra stavebnictví, přesně podle přísloví „kozel zahradníkem“. Anna, dcera z dobrého domu, stržená pozlátkem doby, se rychle proměnila ve zhýčkanou a náročnou komunistickou paničku, jež se s oblibou zúčastní uhozených mejdanů a intrikánských drbáren na Hradě. Privilegovaná rodina bydlí ve vládní zabavené vile. Původního židovského majitele arizo- val za Němců okupační zbohatlík, který po r. 1948 utekl na Západ. Ludva a Anča tvoří za čas poněkud opotřebované a uvadlé společenství: on je nervózní a na vše nadává, své komplexy a nespokojenost si rád vylévá na ní, ona se revanšuje popichováním, ohříváním starých polívčiček a cynismem. České scény jednoho manželství á la Bergman. Když povedený pár po půlnočním návratu z hradní chlastámy objeví doma 24 - POLYGON 6/91 [pageend24]zjevné stopy policejní prohlídky a skryté mikrofóny, propadne panice, jež brzy nabude groteskních rozměrů. Ve smrtelném strachu bilancuje „zfušovaný“ život, hledá příčiny „nedůvěry soudruhů“ a pálí údajně kompromitující papíry. Křečovitě a bez ladu a skladu se připravuje na nejhorší, na zatčení a rozluku. Spořitelní knížky a rodinné šperky např. strčí synovi naivně do školní brašny a mezi chleby svačiny, protože nepočítá se záludností „rodné strany“. Z odpovědných pachatelů režimu, halících se do pohodlné anonymity všemocné KSČ, se v ovzduší teroru stávají „politováníhodné“ oběti, kterými vlastně od počátku byli, aniž si to uvědomovali. Dokud se teror týkal „těch druhých“!, nevadil jim. Po dalších peripetiích a šokující návštěvě opilých „milých přátel“ z StB se v krhavém ránu z noční můry vyklube - zásluhou pohádkového soudruha č. 1 - nové štěstí: dosavadní ministr, nechápající změněnou politickou linii, je sesazen a Ludvík, „věrný syn kompartaje“, je jmenován jeho nástupcem. Své sekretářky-milenky si v novém úřadě ponechá. Nebezpečí je zažehnáno. Ludvík povýšil. Český divák si ovšem při takovém socialistickém happy-endu myslí své, neboť zná pravidla hry. V příštím kole „nemilosti“ a čistek je Ludvík na řadě. Procházkova satirická parabola z „říše strachu“ demaskuje každý autoritativní režim, levicový stejně jako pravicový. Demokraticky nekontrolovaná moc korumpuje všechny své místodržitele, malé a velké, a bez pardonu otravuje rodinný život, rozkládá občanskou základnu státu. Pozvolný rakovinový proces má ovšem v Čechách svou tradiční zvláštnost, kterou respektují také mistři pera a stříbrného plátna: plíživá nemoc, dusná atmosféra a zákeřné zlo jsou v kontrapunktu odlehčovány rozpačitým úsměvem, situační komikou a slovním vtipem. Pověstná veselost zoufalců čili šibeniční humor se v 50. letech doslova rodila ve stínu gottwaldovských šibenic. Na jaře 1990, na 28. festivalu českých a slovenských filmů v Bratislavě, jenž proběhl zcela ve znamení oživlých trezorových snímků, obdrželo Kachyňovo dílo tři hlavní ceny: za nejlepší režii, hlavní ženskou úlohu (j. Bohdalová) a nejlepší scénář (posmrtně Jan Procházka). Krátce na to byl film oficiálně pozván do soutěže v Cannes, kde získal Čestné uznání mezinárodní kritiky. Otřesné téma Procházkovy novely Ucho bylo později zfilmováno také v exilu. Pro rakouskou a německou televizi zhotovil v r. 1984 výbornou verzi vídeňský spisovatel a režisér Pavel Kohout. Druhým snímkem, rovněž z r. 1969, je vesnické drama Zdeňka Sírového Smuteční slavnost, jemuž německá televize dala nový titul Hněv a smutek. Sírového film podle románu „petlicové“ spisovatelky a dnešní poslankyně Evy Kantůrkové je výmluvným dokumentem socialistické absurdity. Vynikající černobílá kamera Jiřího Macháně zachytila jednoduché a sugestivní obrazy z období nuceného združstevňování, jež místy dosahují intenzity klasické řecké tragédie. Tvrdý a nelítostný postup partajních kolektivizátorů vyvolá hněv rolníků a ústí do slepých, bezmocných reakcí vzdoru a nepoddajnosti. Chalupník Chladil, majitel svědomitě vedeného hospodářství, vystřelí ze vzteku na stranického tajemníka, dobře známého obecního flákače. Panovačnému bonzovi se nic nestane, ale vzpurný sedlák je vyhnán se zbytkem majetku z vesnice po způsobu odsunu Němců. „Pruďas“ Chladil je bývalý dělník a ko- vorolník, který v poválečné pozemkové reformě, prosazené komunisty, dostal půdu a založil prosperující stateček. V roce 1950 se vehementně brání vstupu do družstva a připomíná KSČ její slavnostní slib před pučem 1948, že „za nás se meze rozorávat nebudou“. Po letech nemoci a živoření na samotě u lesa vyčerpaný Chladil zemře. Jeho vdova Matylda, klidná a statečná žena, požívající respekt obyvatel, se vrací do vesnice a žádá předsedu MNV Deveru o povolení veřejného pohřbu, s farářem a hudbou. Mrtvý má přece právo na poslední poctu, právo být pochován na rodné hroudě. Ustrašený úředník si netroufá „horkou“ záležitost hned rozhodnout, ví, že je to dynamit, sám tehdy Chladila nutil podepsat. Kromě toho po dlouhou dobu dostával anonymní dopisy s panáčkem oběšeným na niti a jednoslabičnými nápisy De-ve-ra bu-de vi-set. Vdova Chladilová, celá v černém, nesená svým svátým rozhořčením, důstojně a neústupně bojuje za povolení pohřbu. V hlavě se jí honí vzpomínky na okolnosti případu jejího muže. Ve zpětných záběrech film rekonstruuje ovzduší nenávisti a teroru 50. let a pranýřuje bezohledné metody komunistů, jimiž rozeštvávali zemědělce. Silnými, reportážně zkratkovitými obrazy Sírový např. líčí konfiskaci Chladilova majetku a jeho ponižující vystěhování z chalupy. Na samotu si smí vzít jen nejnutnější a méně cenné věci, větší nábytek, péřové duchny a hospodářské nářadí si rozkradou soudruzi mezi sebou. Matylda si chce ponechat aspoň šicí stroj na přivydělávání, ale sadistický Devera to nedovolí. Rozlícený Chladil hodí mašinu raději do močůvky, než by ji přenechal inkvizitorům. Z páchnoucí stoky si ji vyloví hamižný vesnický nemanic, povolný pomocník a špicl komunistů. Po dlouhých tahanicích a sílícím tlaku vesničanů tajemník strany, také stále ještě tentýž, veřejný obřad povolí. V uvolněné atmosféře 60. let mu nezbude nic jiného. Smuteční slavnost se opravdu stane onou aparátníky obávanou demonstrací: jizvy v duších jsou hluboké, solidarita rolníků přetrvala léta perzekuce. Klidná mimika mlčky pochodujících venkovanů, vnitřně rozhněvaných, se střídá s nejistými, zoufá- lými a vinu pociůijícími gesty místních funkcionářů. Smutný, ale pevný a triumfující pohled vdovy koliduje s bázlivými a roztěkanými zornicemi stranických mo- cipánů. Bolševici se vždy báli oprávněného hněvu lidu. Majestátní věž kostela, symbol kontinuity života a dlouhodechosti dějin, kontrastuje s hektickým houfcem poražených stalinských pohrobků na věžním ochozu. Velkolepé totály dojemného průvodu, procházejícího v přirozené černobílé dekoraci zasněženou alejí, a detailní záběry krásných, rozhodných, vráskami rozrytých obličejů vesničanů patří k tomu nejlepšímu, co čs. film kdy vytvořil. Mohutná protestní tryzna nepokrytě vyvolává optické asociace s Palachovým národním pohřbem v lednu 1969. Národ sice může být na čas sražen na kolena, ale jeho paměť nikdy. Ústřední roli vdovy hraje prostě, účinně a nádherně Jaroslava Tichá, jejího zavilého protivníka Deveru Josef Somr. Když byl vloni Sírového film promítnut na festivalu v Montrealu, byla spolu s režisérem odměněna také herečka Tichá. Umělecky a lidsky působivá Smuteční slavnost sehrála neobyčejnou úlohu v roce 1989. Nikoli náhodou byla uvedena v Praze v předvečer sametové revoluce. Tajná premiéra zakázaného filmu se konala 16. listopadu v prostorách Karlovy university. Druhý den studenti, posílení strhujícím dílem, vyšli do ulic. Podobný historický dopad měla v srpnu 1830 Auberova opera Němá z Portici, která pomohla zažehnout belgické národní povstání v Bruselu, následující na revoluci pařížskou. Dějinnou determinovaností poblouzněným marxistům by ani ve snu nenapadlo, že by svobodné a nezávislé umění, jimi opovrhované a hanobené, mohlo mít na sebezáchov- né jednání národa takový spontánní a blahodárný vliv. ••• JAN KRISTOFORI POLYGON 6/91 - 25 [pageend25]Pavlína Pilcová CESTOVNÍ ZPRÁVA V době plánování mé cesty s mnoha zastávkami z Melbourne do Prahy se mi kromě zidealizovaných představ ve dne zjevovaly i záběry ze surrealistických filmů ve snech. Pražské domy bez oken byly ohořelé kulisy, v bezhlasnosti scény se pomalu procházelo několik statistů a tramvaje nahrazovaly podivné prázdné stroje, připomínající abstraktní sochy. Dvě snové dívky na jinak vylidněné refýži mi vysvětlily cestu do Dejvic v době, kdy jsem ještě nevěděla. Že tam během své čtyřdenní návštěvy budu bydlet. Nejvýhodnější spojení ze Salcburku bylo přes Mnichov přeplněným vlakem s pohodlnými švýcarskými vagony a půlhodinovým zpožděním. U okna v mém kupé seděla očividně česká babička, jelikož třetinu podlahy a pohodlí spolucestujících zabírala její obrovská krabice s „věží". Sympatická paní byla, jak se ukázalo, sudetská Němka z Olomouce v doprovodu svého bavorského vrstevníka. Bavili jsme se až do Prahy německy, tedy bavil nás hlavně ten pán filozofováním o všem možném a konkrétním. Nevynechal ani Třetí říši, Hitlera a Židy... V uličce postávali a ubalené cigarety pokuřovali dva česky mluvící mladíci a já se v duchu ptala, odkud že je znám. Určitě jsme se před léty vídali. Dlouhé vlasy, plnovousy, tmavé vytahané svetry, obnošené džínsy. Jak to, že zůstali zázračně nezměněni? Jejich pohledy mi kladly podobné, nezodpovězené otázky. Vlakem se kromě občasné češtiny linula nedefinovatelná nasládlá vůně se zápachem připomínající chladná schodiště. Prolínala i Prahu, patrně i celou republiku. Byla tu asi'vždycky a teď se mi opět tvrdošíjně usadila ve vlasech a šatech. Západní Cechy v okenních rámech světélkovaly do pařížské modři noci a paní s věží mě upozornila, aťsi teď zavazadlo nenechávám v chodbičce. Noční tmavomodro počal zahalovat organtýn smogu, odkrývaje šedé, kosudu své podoby lhostejné kulisy. Zdánlivý Bangkok, kde přistoupilo několik švarných vojáků, byla skutečná Plzeň v bezbarvosti uplynulého času. V jedenadvacet třicet konečně Praha - Hlavní nádraží. Už procházení mezi kachličkami v podchodu potvrdilo mou předtuchu. Exil je návrat domů, exilem i domovem jsou příjezdy kamkoli. Život ve třech zemích mě zbavil potřeby sounáležitosti a problému identity. Přesunem do zámoří nabývá navíc vnímání a myšlení třetí dimenzi. Mým vnitřním, zaručeně českým „doma", je tedy osvobozující ptačí nadhled bez hranic. A mým nejvnitřnějším a zároveň vnějším světem je vesmír. Každý člověk je mikrokosmos obsahující záhadu kreace a reflektující obrovský makrokosmos, říká se v Kabale, židovské nauce. V bludišti nádražní haly jsem se měla setkat s mně neznámým taxikářem, panem Františkem, bývalým fotbalistou Slávie, který mi byl popsán jako „jeden z těch mála poctivců". Jeho představa o Martinovi a o mně byla nepochybně konkrétnější, jelikož mě bez váhání a s širokým úsměvem oslovil: „Jste dcera paní Finkový?" V autě mě rozhrkanou podobností taxíkové jízdy opět přišel na mysl Bangkok. Pan František, červenou bundou vždy už Z dálky rozeznatelný, nám byl coby šofér i průvodce k dispozici po celé čtyři dny, do nichž nám pomohl vtěsnat co nejvíce dojmů a informací. Nedaleko hotelu Internacionál jsem byla v jedné pozdně večerní dejvické ulici očekávána před domem číslo 7 pečlivě oblečeným starším pánem dr. iur. Liškou, zprostředkovatelem privátního ubytování pro devizové cizozemce - včetně exulantů. Svým inzerátem v exilovém časopise i v pozdější korespondenci nabízel ochotu přispět k příjemnému pobytu krajanů v původní vlasti pohodlným a levným bydlením. Rozloučila jsem se s panem Františkem a smluvila s ním místo a hodinu příštího setkání. Ještě před výstupem do druhého poschodí činžáku z třicátých let mi pan doktor vysvětlil, že nás nemůže ubytovat v původně slíbené vile, ba ani v garsonce, kterou poskytuje k pronájmu za valuty jeho syn. Má prý ale náhradu stejné úrovně. „On ten pán, co bydlí tady," a ukázal na dvoukřídlové dveře s vizitkou, která mátla čtyřmi jmény, „se dočasně odstěhoval k paní Tomášové tady naproti " Podobný vchod a tři vizitky s různými jmény. Kvůli nájemnému z nadměrných metrů, došlo mi. Budou to tedy velké byty. Nežjsem stačila otevřít pusu a vyzvědět dalšípodrobnosti, otevřela „ tady naproti" paní Tomášová, zareagovavší na doktorovo zvonění. V těsném sledu za ní se v osvětlené předsíni zablýskla i lysá hlava jejího souseda, pana Králíka. Následovalo vítání, jaké jsem co do intenzity a spontánních projevů zdvořilosti včetně mnohých úklon dosud nezažila a neviděla (snad jen - ve zdrženlivější formě - v televizních filmech o Japonsku). Nadšení a pokorný vděk patřily hlavně panu doktorovi, který to vše zařídil a vykorespondoval. Posvátněji, jako obyvatelé jiné, tajemné planety, avšak stejně intenzívně, jsme byli obletováni my. Pan Králík, nyní kastelán, nás po pomyslném červeném běhounu nechal vejít do svého vyparke- tovaného prostorného příbytku. Vzpomněla jsem si, že před emigrací jsem i já tak trochu vzhlížela k turistům ze Západu, které teď představoval hlavně anglicky mluvící Martin. Skutečnost, že žijí ve svobodném světě, je povyšovala na zosobnění neomezených možností, výhod, zkušeností a všeho toho pro nás nedosažitelného. Svou exotickou mateřštinou působili navíc velmi vzdělaně, sečtěle a světácky. Až po přesunu na Západ jsem pochopila, že oproti spoluobčanům v nové zemi jsem tím, co nás doma utvářelo, vlastně ve výhodě. Uprostřed předsíně, málem velikosti tělocvičny, leželo na stole rozměrů stolu kulečníkového několik použitých plánů Prahy a informačních brožur. Turistický ruch se tu zřejmě praktikuje delší dobu, hádala jsem, avšak v bytě paní Tomášové, dověděla jsem se později, a také, že jsme prvními devizovými hosty pana Králíka. „ Odložte si," vysvlékal mě zářící hostitel a spolu s paní Tomášovou omluvně zveličovali nedostatky bytu před plánovanou renovací, jako fleky na stropě a „jenom“ černobílou televizi. Několik tanečních sálů příbytku bylo zařízeno kombinací nábytku z padesátých a šedesátých let a parkety pokrývaly zachovalé velké per- šany. Dr. Liška nám na mapě ukázal ulici, ve které se nalézáme, a několikrát nabídl své služby průvodce Prahou, které jsem s díky odmítla a k jeho očividné nelibosti připomněla taxikáře pana Františka, jehož existence i naše soběstačnost se mu už od začátku nezamlouvaly. Ve své instiktivní ostražitosti považoval patrně taxikáře za fizla a mne za nepříjemný opak naivního západního turisty. Omluvně jsem dodala, že příští bohužel jen čtyři dny máme naplněno mnoha plány. „ Čtyři dny v Praze, to nic není, “ usoudili skoro jednohlasně a kategoricky všichni tři a měli pravdu. „Musíte zůstat aspoň týden, “ přemlouvali s neodbytnostíprodavačů suvenýrů v Thajsku. Nakonec smířeni s naším krátkým pobytem se paní Tomášová a pan Králík - opět velmi zdvořile - odporoučeli. Pan doktor se pak rozvyprávěl o svém pohnutém životě, o šestnácti letech ve výrobě, potom následující rehabilitaci a tlumočnické činnosti. Přes různé kontakty, i s příslušnými ambasádami, zařizuje též ubytování pro cizí návštěvníky Prahy. „Víte, já za to skoro nic nemám, pomáhám hodným lidem, kteří neznají jazyky." Věřila jsem mu. Vše je relativní, protože subjektivní, i pojem „nic“. Opakovaně připomínal, že jej a jeho syna západní hosté vždycky hostí v drahých restauracích a jak je to pro ně za valuty směšně levné. „Poskytujete ubytování jen západním cizincům, nebo i v cizině žijícím krajanům ? “ zajímalo mě. „Já krajany nemám rád, jsou moc šetrní, “ vyvrátil pan doktor obsah svého inzerátu v exilovém časopise svérázným obchodním bontonem. Kdyby nebylo jedenáct večer, ztratil by zaručeně kšeft, myslela jsem si v tu chvíli. Ošidila bych se však o zajímavé poznatky a dojmy, kvůli kterým jsem přijela, napadlo mě později. Cena za pronájem bytu se ukázala být pohyblivá, avšak úměrná. Místo původních dvaceti pětadvacet marek na osobu a den. Platit prosím předem, aby náš program nebyl narušován dalším setkáním 26 - POLYGON 6/91 [pageend26]s panem doktorem, které si však jisté nenechá ujít, uhodla jsem správné. Zaplatila jsem a požádala o písemné potvrzení. „Aha, to je vidět, že jste Češka, nedůvěřujete druhým," projektoval na mé pan doktor svou vlastní podezíravost. Ač dotčen, napsal třesoucí se rukou na půlstránku vytrhnutou z katalogu knihkupectví Pastr- ňák ve Vídni, že obnos přijal (neuvedl od koho), zdůrazňuje, abych papír nikomu neukazovala. Minulost je tu ješté příliš blízko, pochopila jsem. Minulost, důležitá a potřebná k definici vlastní osobnosti, avšak nežádoucí jako překážka ve zméné. Zdá se, že co není zakázáno, je dovoleno a soukromé podnikání zatím připomíná bazar. Nelze ale černobíle tvrdit, že na Západé se to hemží samými poctivci, kteří jednají a obchodují pouze solidné. Jenže nikomu, ani panu doktorovi, nelze vnutit názory, které já, ale ne on, považuji za správné, pravdivé či všeobecnéprospéšné. Vyžadovat, aby druzí se mi podobali, očekávání stejných vlastností, hodnot a chování by přinášelo neustálé zklamání a frustrace. Mě- nit a vylepšovat může každý jen sám sebe nebo své reagování, až se k tomu dopracuje a pokud se k tomu rozhodne. Rozhodla jsem se pohlédnout na svét i ze zorného úhlu lidí, kteří zůstali, nejen z perspektivy téch, co z vlasti odešli, vycházet z toho, co s nimi mám společného a soustředit se na všechno, čím mě pobyt v Praze může obohatit. Zprvu jsem v bytě ztrácela orientaci, přebíhajíc zmateně z jedné místnosti do druhé. V rozměrné kuchyni bylo nachystáno nádobí k použití, káva, čaj i jízdenky na metro a v lednici vajíčka, minerálka a pivo. Zásoby jsme doplnili jídlem přivezeným ze Salcburku, abychom zde neztráceli vzácný čas nakupováním základních potravin. Vždycky, když cestuji, zajímají mě příběhy za osvětlenými okny v domě naproti mého hotelu nebo pensionu. K němým filmům vymýšlím postavám a věcem, s kterými se takto na dálku seznámím, scénáře jejich života. i tady, z hlediště dejvické ložnice, jsem v protějším okně našla svou němohru, přestože mi k mému zklamání připadala méně záhadná asnadněj i domyslitelná. Rozsah mé představivosti byl vymezen vědomím skutečnosti o stereotypní existenci a osudu lidí v této zemi během posledních čtyř desetiletí. Okolo půlnoci, s hlavou plnou asociací, jsem mohla ulehnout do vzorně ustlaných peřin, povlečených nažehlenými bílými povlaky na rozkládací pohovce. Ráno zobrazovalo v kuchyňském okně dvě nekonečné řady kdysi béžové omítnutých činžáků, uprostřed spojené řadou dvorů s garážemi. První procházka mě vedla na Hrad, v prosluněném lednovém oparu, mystickým prostorem zvláštního útlumu smyslů. Kdybych zde minulá léta žila, ulice by se mi teď nezdály neobvykle prázdné a fasády domů by v mých očích neztmavly odstupem času. Tmavě Šedo se ale postupně rozjasnilo ve vyváženou barevnost tlumených odstínů, trvající na svém pojetí krásna. Má dvějá splynula v jedno, i když měpo celý zbytek času neopustil záhadný pocit pasivní účasti uprostřed velikého jeviště s fantaskní, velkolepou výpravou. Ve tři hodiny odpoledne jsme se v kavárně hotelu Paříž sešli s paní Klímkovou, která za námi přijela z Moravy. Právě renovovaný hotel, ač uvězněn v lešení, okouzloval svou pohádkou o secesi. Mnohdy zlatě akcentované sochy vtělené do pražských secesních domů unášejí do prostoru svými elegantními, rozevlátými pohyby všechno to, co stavby znehybňuje a poutá k zemi. Jsou unikátní jako Praha sama. Veksláky před hotelem lákalo naše sportovní, zde křiklavě působící oblečení k marným pokusům o obchod. Paní Klímková, kterouž jsem znala jen z dopisů, se ukázala být, jako později i paní Tomášová, jednou z těch obdivuhodných výjimek, čerpajících nadhled a duševní rovnováhu z osvobozujícího pozitivního postoje k životu. Tato samostatná dáma, v jejímž obličeji je vepsána dobrota, je i jednou z těch mála zajímajících se, ba zvídavých osob se schopností naslouchat. Obsluha v kavárně byla příkladná, káva dobrá, jen české kupované moučníky, jejichž chuti jsem odvykla, mi teď připadaly jako Z umělé hmoty. Shodou příznivých okolností byla paní Klímková, která též nevěří na náhody, ubytována jen pět minut chůze od našeho dejvického bytu, v hotelu Internacionál. Tam jsme později společné povečeřely. Příjemné mladé servírky jsem pochválila vrchnímut jenž polichocen s hrdostí líčil, jak personál trénuje. Kompliment zjevně umocnil pohodu večera obsluze i nám. Jestliže princip lidské podstaty spočívá v touze po ocenění a důvody ke chvále, pro mezilidské vztahy užitečnější než kritika, jsou skoro vždycky k nalezení, proč si lidé navzájem všímají především svých nedostatků a chyb? Příští den, v sobotu, paní Klímková odjela. Žalostně málo zbylého času jsme rozdělili mezi procházky městem, prohlídky výstav a posezení v kavárnách. V sobotu večer nás paní Tomášová, u níž teď přechodně bydlel její soused pan Králík, pozvala na večeři. Přijde prý i pan doktor. Jistě především „služebně“, myslela jsem si, poučena prvním večerem. Hlavním důvodem pozvání byla údajně touha hostitelů dovědět se něco o Austrálii. Martin i já jsme byli pobaveni předtuchou, že o pátém kontinentě nepadne u večeře ani slovo. Ze zkušeností víme, že jak v obchodním, tak i ve společenském styku, až na vzácné výjimky, každý člověk raději hovoří o sobě a naslouchá sám sobě, než někomu jinému, což mu dává pocit vlastní důležitosti, tím víc, když se setká s upřímným zájmem někoho Z přítomných. A nás pochopitelně zajímalo víc, jak dnes lidé v Česku žijí a myslí, než třeba pana Králíka abstraktní pojem Austrálie a jestli tam pěstují velbloudy. Paní Tomášová nás uvedla do obývacího pokoje s barevnou televizí a vánoční i silvestrovskou dekorací včetně ke stropu sahajícího stromečku nastrojeného se smyslem pro detail. Zanedlouho vstoupil i pan doktor v ponožkách, jako němá připomínka k mému neúmyslnému opomenutí vyzouvacího zvyku. Po krátké zdvořilostní ouvertuře vylovil z aktovky plaketu pouze za necelých sto marek, kterou prý si od něho krajané (jež nemá rád, neboť jsou moc šetrní) vždycky jako památku kupují. Přinesl ke čtení i dva děkovné dopisy od západních cizinců. Přesunuli jsme se k prostřenému stolu v útulně zařízené kuchyni. Žasla jsem nad kvalitou a výbornou chutí máslově žlutých tuzemských brambor, než mě paní Tomášová vyvedla z omylu. „ Ty mi přivezl syn z Německa. “ Odstěhoval se tam prý s manželkou a dítětem před dvěma léty. „No prostě zdrhnul,“ upřesnil její osmnáctiletý sympaťák Marek, nejmladší ze tří dětí. Doktorovy občasné typické narážky frustrovaného člověka jsem smečovala jejich ignorováním a zapojila ho do konstruktivní debaty o úspěšném pronajímacím podnikání, projevujíc uznání především skromné paní Tomášové. Za pár taktně podaných vylepšovacích návrhů se dr. Liška upřímně poděkoval, po hlavním chodu a koláčích se přátelsky rozloučil. V podstatně uvolněnější, příjemné atmosféře, opět v obýváku, následovala káva se zbylým vánočním cukrovím. Hlavním sólistou večera se stal pan Králík, šestašedesátiletý důchodce, jehož důvěrná a vážná známost s mnohem mladší sousedkou trvala právě čtrnáct dnů. Svatba bude do měsíce, protože „nač v našem věku ještě čekat“, ujistil nás ženitbychtivý vdovec, zatímco jeho rozvedená nastávající se zdržela projevů. Při kávě pokračovala životní zpověď pana Králíka, ono smutné bilancování některých mužů penzijního, ba i předpenzijního věku, mamě přesvědčujících sami sebe, že byli a jsou lepší a schopnější než ten či onen, a co všechno mohli dokázat, nebýt nepřízně okolností. Ipan Králík masochisticky trval na svém pocitu nedocenění, jenž mu nikdo z přítomných nevymlouval. Aby ve vyprávění udělal místo i paní Tomášové, posunuly se hovory k sametovému zakončení roku 89, jak je prožívali průměrní občané. Do budoucnosti hleděli všichni, s nimiž jsem i náhodně mluvila, optimisticky, navzdory zdražování a chaotickým demokratickým začátkům. Zajímavá byla konfrontace pana Králíka s okřídlenou, minulostí nezatíženou generací osmnáctiletých, kterou zosobňoval mladý Marek. Ten, ač jen po chvilkách mezi námi (tvořil něco ve svém originálně vylepšeném pokoji), pro nás byl osvěžením večera. Z diskusí o všeličem mimo jiné vyplynulo, že k písničkám znovu- POLYGON 6/91 - 27 [pageend27]zpívajících, dříve zakázaných zpěváků, či k opět promítaným filmům Chytilové Marek (a patrně i mnozí jeho vrstevníci) nenalézá vztah. Působí prý na něj vytrženě z kontextu své doby, šedesátých let, k nimž on, pochopitelně, necítí žádnou nostalgii. Jeho máti nechala překapat další rundu kafe, k němuž jsme dojídali zbytek zbytku vánočního cukroví. Se skromností, pro ni charakteristickou, s klidem a bez sebelitování či zatrpklosti načrtla fakta, vztahující se k její osobě. Před čtrnácti lety ji opustil manžel a od té doby vykonává tři zaměstnání. Od pěti ráno uklízí kanceláře, pakjde do úřadu a večer pracuje zase jako uklízečka. Přesto na svých osmačtyřicet let nevypadala. Obě starší děti jsou absolventy university, i Marek hodlá po maturitě studovat na vysoké. Pronajímat pokoj cizincům ve svém velkém bytě začala více méně náhodou, před deseti lety, sdělil nám později Marek, a zásluhou dr. Lišky hostů přibývá. Vzhledem ke známosti s panem Králíkem můžou teď pronajímat celý jeho byt. Myslím, že všechny ty obětavé české matky a babičky by si zasloužily vyznamenání za zásluhy, především konkrétními výhodami a úlevami. V jednu hodinu v noci jsme se s „ výslužkou “ - mísou koláčů na snídani - rozloučili. K otázkám a odpovědím o Austrálii nedošlo... V neděli jsme se opět připojili k turistickému hemžení. Našla jsem svůj kamínek na hrobě rabína Löwa a nechala jej tam, se stejným přáním. Po procházce mraveništěm na Karlově mostě jsme zavítali do zvelebené Malostranské kavárny. Dříve, jak pamatuji, spíš lidový, ač cizinci navštěvovaný podnik, kde se v zimě u sklenice čaje za korunu ohřívali místní penzisté. Vrhli jsme se k právě uvolněnému stolu, který byl v mžiku zase plně obsazen, jelikož si k nám přisedl párek západních výletníků. „Hoří, má panenko“, rozpoznal Martin typicky českou vizáž dívky vedle mne, jako vystřižené z Formanova filmu, která se ze všech sil snažila o inkognito. Byla očividně otrávená svým výletem do Prahy a znechuceně zírala kolem. Hodný, německy mluvící manžel se pokoušel o zlepšeníjejí nálady a mimo jiné se zeptal, jak jí chutná káva. „Schmutzwasser,“ odsekla naštvaně a nasákla filtrované jedy z elegantně dlouhé cigarety. Zákuskům z umělé hmoty a vídeňské kávě se šlehaným polystyrénem jsem zde konečně zas přišla na chuť, i zahulené atmosféře v Němci obsazené, totálně změněné kavárně. V pondělí ráno nás pan František vyvezl na dálnici, kde se zanedlouho objevili i rodiče, vracející se do Německa z Pardubic. Zahradním městem s neviditelnými zahradami jsme pak opouštěli Prahu směrem na západ. Začala jsem se těšit, až se mé další sny o Praze rozplynou v realitě příštího návratu. ••• Jaroslav Jírovec JAK JSEM PROŽÍVAL ZATMĚNÍ SLUNCE 11. červenec 1991 je dlouho očekávaný den, v němž budeme svědky zatmění Slunce, které má být tím nejlepším v našem století. Jen abychom měli dobré počasí. Ráno je jasno, nikde ani mráčku. Nevypadá to, že bychom museli mít nějaké obavy. Ta dlouhá cesta autobusem z Los Angeles do La Paz by jinak byla nadarmo. Jeli jsme do sportovního klubu na kopci nad městem, odkud je dobrý rozhled na město, záliv a hory v pozadí. Každý člen naší expedice vybalil svůj equipment a zanedlouho tu stála pestrá směsice teleskopů nejrůznějších druhů. Já s tím nemám žádný problém, můj ruční dalekohled vyžaduje jen sluneční filtr, který mám po ruce. Slunce je již vysoko na obloze a je značné horko. V 10.23 místního času nastal první kontakt Slunce s Měsícem. Záhy jsem zpozoroval malý kaz na západním okraji slunečního disku. Postupně víc a více plochy mizí za postupujícím Měsícem a Slunce se jeví jako čím dál užší srpeček. Občas se dívám nahoru svým dalekohledem, chodím kolem a pozoruji, co dělají ostatní. Mnozí se chtějí pochlubit a tak mám příležitost vidět postupující zatmění na větších teleskopech. Někteří promítají celý průběh na kus bílého papíru. Jak se sluneční srpek zužuje, ponořuje se krajina čím dál tím víc do podivného přítmí a dostává načervenalé zbarvení. Od prvního kontaktu zatím uplynulo asi 80 minut. Na lidech se projevuje rozčilení. Události se zrychlují. Měli bychom pozorovat příchod měsíčního stínu, který se má přihnat od západu rychlostí 650 metrů za vteřinu, mohli bychom také vidět interferenci světla, která nastává v atmosféře těsně před úplným zatměním, ale soustřeďuji se raději na to, co se děje na obloze. Probíhá právě fáze těsně před druhým kontaktem. Sluneční srpek se ještě více zúžil, až se jeví jen jako čárka, pak bod a konečně mizí úplně za černým1 diskem Měsíce. V tom okamžiku nastává úplné zatmění a v dalekohledu nevidím nic. Rychle odstraním sluneční filtr a pohled, který se naskýtá, není z tohoto světa. Jsem doslova omráčen neobvyklým úkazem. Mráz mi přeběhl po zádech, ani ne tak z poklesu teploty, který stejně nepozoruji, ale z rozčílení. Všichni lidé okolo sdílejí stejné pocity. Ozývají se výkřiky úžasu a obdivu, všichni jsme v tu chvíli duševně spojeni silným společným zážitkem. Na obloze se tiše odvíjí nádherné drama. Sluneční kotouč je teď úplně zakryt černým měsíčním diskem a z jeho okraje vyzařuje do prostoru namodralá korona jako plameny obrovského plynového hořáku miliony kilometrů širokého. Blíže k povrchu pozorujeme aktivitu vnější sluneční vrstvy s nádhernými protuberancemi červenofialové barvy, vystřelujícími snad do výše sto tisíc kilometrů. Na obloze se objevily některé hvězdy, východně od Slunce jsou seřazeny planety Venuše, Mars, Jupiter a Merkur. Nádherný přírodní úkaz pokračuje. Ohromný černý disk tu trčí v prostoru, obklopen obrovskou koronou a nové protuberance se objevují při povrchu, jak se Měsíc pomalu přesouvá od západu k východu. Vžívám se do hrůzy starých národů, když lidé zděšeně pozorovali, jak Slunce, dárce Života, bylo pohlceno neznámým démonem, a slyším jejich křik, kterým se snažili příšeru zapudit. Nevěříme už dnes na takové pověry, ale impakt, který zatmění Slunce má na nás, si s ničím nezadá s emocemi, jak je prožívali naši dávní předkové. Stojím v úžasu před majestátním divadlem přírody. Ohromné síly jsou tu ve hře před mým zrakem a ještě více si uvědomuji lidskou nicotnost. Ohromná nebeská tělesa se pohybují s astronomickou přesností, poslušná zákonů gravitace, a svým momentálním seřazením v prostoru nám dávají nahlédnout do termonukleárních procesů, které činí existenci života na Zemi možným. Je to moment pokory. Zatmění už trvá přes šest minut a měsíční kotouč se zatím přesunul na druhý konec. Náhle se první sluneční paprsek prodere údolím mezi měsíčními krátery a dá vznik jedinečnému efektu, zvanému přiléhavě diamantový prsten. To trvá jen krátce a Slunce se objeví nad měsíčním horizontem v plné síle a je nutné opět použít ochranný filtr. Což je konec úplného zatmění a od této chvíle se proces obrátí a úzký sluneční srpek se počne rozšiřovat a zářící plocha slunce se zvětšuje, až po více jak hodině zaujme svůj původní kruhový tvar. Zatím se obloha vyjasnila, hvězdy zmizely a lidé jako by ztratili zájem o nebeský proces dosud neukončený... ••• 28 - POLYGON 6/91 [pageend28]„BUDOVÁNÍ STÁTU“ V čísle 4/90 jsme informovali o snaze poslance Federálního shromáždění JUDr Zdeňka Kesslera novelisovat zákon o mimosoudních rehabilitacích a zákon o půdě. V původním znění těchto zákonů je totiž uvedeno, že k uplatnění nároku na odškodnění je předpoklad státního občanství ČSFR a žadatel musí mít trvalé bydliště na jejím území. Podle >Budování státu<, vydávaného Mezinárodním politologickým ústavem právnické fakulty MU v Brně (II/8), Kess- lerův návrh novely těchto zákonů neprošel. Měla se prosadit změna v tom smyslu, aby náhrada škody nebyla vázána na čs. státní občanství a trvalé bydliště na území republiky. Tím jsou exulanti prakticky zbaveni nároku na majetek, který jim byl komunisty bezprávně odňat. Českoslovenští exulanti jsou označeni za emigranty, tj. osoby, které zemi dobrovolně opustily. Vlády, které těmto lidem poskytly politický asyl, se na to dívaly jinak. Názor na lidská práva je v různých zemích zřejmě rozdílný. Exulant je osoba donucená odejít před politickým pronásledováním. Něco podobného asi v komunistickém Československu nebylo. Nějak to nehraje s tím, že asi 200 000 bývalých vězňů a občanů režimem postižených bylo soudně rehabilitováno, to znamená, že se na ně má nahlížet jako na osoby nikdy neodsouzené. Takže: musel tam mít někdo strach před pronásledováním? Není to urážka těch popravených a těch, kteří strávili léta v komunistických kriminálech? S dnešním názorem bezprostředně souvisí i okolnost, že nebyl uznán tzv. „třetí odboj“, odboj proti komunistům. Kořeny jsou jistě v tom, že v parlamentě a ve vládě drží skvěle pohromadě příslušníci nynější komunistické strany se všemi bývalými komunisty, roztroušenými nyní ve všech ostatních politických stranách. Poslanec FS dr. Kessler, representant Konfederace politických vězňů, se tedy se svými novelisač- ními návrhy neprosadil. V demokracii rozhoduje většina. Podle názoru mnohých, a zvláště těch, kteří žijí v exilu, je to rozhodnutí nespravedlivé. Má-li někdo právní cit, tak nemůže asi pochopit, že ten, kdo je soudně rehabilitován, je přece jen z určité části odsouzen: podle rehabilitačního výroku beztrestnému je zabaven majetek. Myslím, že ani zamítnutí novelisace zákonů o mimosoudní rehabilitaci a zákona o půdě nejsou definitivně uzavřenou kapitolou. Trvalý pobyt v Československu není časově limitován. Když ten, kdo má a nebo komu se vrátí čs. státní občanství, pobude po určitou dobu na území Československa a bude tam mít tedy trvalé bydliště, získá zpět majetek, který mu byl komunisty bezprávně odňat, bude moci s těmito nemovitostmi libovolně naložit. Nic mu asi nebude moci bránit, aby pak opět z Československa neodešel - pak jistě ne jako exulant, ale jako emigrant. Myslím, že jen v USA je situace jednoznačná: buď občan USA nebo ČSFR. Ale v mnoha jiných zemích jsou rozdílné možnosti, některé státy povolují nebo uznávají dvojí státní občanství. Právníci, a zvláště právníci znalí mezinárodního práva, mají zde široké pole působnosti. Některý mladý jurista by si třeba za téma disertační práce mohl vzít: „Má se vrátit cizinci v Československu ukradený majetek?“ Jaký je rozdíl mezi krádeží Američanům, Čechům nebo Němcům? Otakar Zoufalý ZÁLEŽÍ NA OBČANSKÉ UVÉDOMĚLOSTI Před nějakým časem jsem při návštěvě Prahy přecházel Staroměstské náměstí ve chvíli, kdy se u Husova pomníku odehrávalo jakési protestní shromáždění. Vyvrcholilo projevem dr. Sládka (zřejmě hlavního řečníka), předsedy Republikánské strany. Dosud jsem znal jeho podobu pouze z plakátů. Nyní jsem ho tedy poprvé viděl před sebou in persona. Pohledný mladý muž, kvůli kterému by se jistě zachvělo rozkoší leckteré dívčí srdíčko. Ovšem pouze do chvíle, kdy vyřkne první slova. Protože tolik naivních, velikášských, nenávistných výroků člověk nemá často příležitost slyšet. Nejen u nás, ve všech „zdemokratisova- ných“ zemích bývalého tzv. východního bloku dochází k morální devastaci společnosti. Projevuje se mj. vzrůstajícím nacionalismem a jeho extrémní odnoží, šovinismem. Abych se mohl cítit lepší než jiní, musejí být ti druzí horší než já. Tudíž se na ně začínám dívat shora. A tady bych se chtěl vrátit k prve zmíněnému shromáždění na Staroměstském náměstí. Člověk se většinou cítí silným teprve v davu. Tam ho „chytne davová psychóza“ a začne křičet s většinou. V minulosti jsme to zažili dosti často. Ale poučit jsme se tím zřejmě nedali. Dostal jsem se po Sládkově projevu s několika největšími křiklouny do debaty. Protestujete proti zrůdnosti překonaného komunismu, pravil jsem, ale propagujete stejně nemorální a zrůdný fašismus. To by se tato země dostala z deště pod okap. Můj největší oponent protestoval. My přece nechceme fašismus, řekl. Chceme Sládka na Hrad a všechny ty, kteří dnes sedí nahoře, hodit do Vltavy. Jestli to není fašismus v nejryzejší podobě? Ale to si onen debatér neuvědomil. Řečnil proti komunistické totalitě a nebyl si vědom, že jsou všechny totality stejné. Vědomě vzbuzují nenávist k nějaké skupině lidí, ať už je označují za nepřátele třídní či jiné. Můj oponent dokonce prohlásil, že je nutno přiznat, že Hitler udělal i leccos dobrého. Je smutným znamením určité primitivity myšlení, jestliže po všech zkušenostech z minulosti může někdo podobné argumenty propagovat. Nebo na ně naletět. U takových lidí bude mít šalebná hra bezpáteřních politiků s osobními ambicemi vždycky naději na úspěch. Jsou to titíž lidé, kteří jsou ochotni naletět i těm, kteří ve jménu společenského blaha proklamují neustále nové námitky proti všemu stávajícímu a způsobují nespokojenost stejně k remcání vždy ochotného ’homo sapiens bohemicus*. Jistě je mnoho důvodů k námitkám proti lecčemu, co se dnes v Československu děje. Ovšem mnozí si mylně představovali, že se po vítězném listopadu 1989 přes noc vše automaticky změní k lepšímu, že stoupnou platy, obchody se naplní přepychovým zbožím jako třeba v Německu, a bude ráj na zemi. Zapomínají, že se v Německu museli nejdříve vypořádat s Hitlerovým dědictvím zločinů a zpustošené země, poté se dali skutečně do mravenčí a poctivé práce a pak teprve mohla země začít bohatnout. Lidé tam nepodléhali sklonu k sebeklamu a neměli vidiny zázraků. Je ovšem zajímavé, že pro logickou nutnost dnešní situace mají v Československu pochopení spíše ti nejvíce postižení, totiž důchodci, než občané, kteří mnohdy bydlí lépe než mnozí lidé na Západě, a jezdí si přes drahotu benzinu na weekend vlastními auty do svých rodinných chat. Jsou to oni, kteří své okolí oblažují sice demokratickými výlevy, ale přitom šíří nespokojenost a opoziční nálady. Dušují se, že nechtějí fašismus, ale svým jednáním mu chtěně či nechtěně připravují půdu. A vymýšlejí na vedoucí činitele svého státu, které si dobrovolně a svobodně sami zvolili, kdejaké pomluvy, aby je v očích veřejnosti zdiskreditovali. Stejně jednají ve východní části republiky ti, kteří mluví o svém zájmu zachovat celistvost federativního státu, ale na druhé straně dělají vše, aby po vzoru SSSR a Jugoslávie přispěli k jeho rozpadu. A poukazují přitom na separatistické snahy jiných zemí, přičemž záměrně zamlčují naprosto rozličné tamní příčiny a podmínky. V době, kdy by první a poslední snahou mělo být řešení palčivé ekonomické a ekologické situace, tížící obyvatele celého Československa, pronášejí populistická a demagogická hesla o v současnosti naprosto nedůležitých záležitostech a hádají se v parlamentech o způsobech jejich řešení. Bratislavská televize vysílá klidně program Matice slovenské, při němž si jsou všichni diskutující zajedno, že nechtějí nic jiného než samostatnost Slovenska. Proklamují to veřejně přes masově komunikační (Dokončeni na str. 22) POLYGON 6/91-29 [pageend29]KDYŽ SI TISO NAMLOUVAL HITLERA Rád a s velkým zájmem čítám komentáře Vladimíra Valenty. Vyznačují se nejenom dobrým slohem, ale také žurnalistickým postřehem a informovaností o světovém dění. Co bych však označil za „Achilovu patu“ jeho úvah, je jeho historie, ale on sám o sobě již dříve, ještě na stránkách >RE- PORTÉRAi, přiznal že není historikem. Tím více mě překvapuje, že si rád občas do této oblasti „udělá výlet“. Těžko mohu „spolknout“ nešetrný a necitlivý přístup k dějinným faktům doby, ve které sám už nebyl rozum sbírajícím dítětem, ale švarným junákem. Konkrétně mám na mysli jeho zmínku v Polygonu č. 5, ve které říká „... když si Tiso namlouval Hitlera...“ Zde bych chtěl upozornit na skutečnost, že mezi námi žije ještě značná část spolu- vrstevníků, přímých svědků oněch tragických dob, v nichž se odehrával zánik jen krátce trvajícího samostatného československého státu. Slovenský Tiso, stejně tak jako český Hácha, byli politickými osobnostmi, které vynesla do vysokých státních funkcí výlučná tíha tragedie státu, který po zradě ze strany svých velmocenských „spojenců“ spěl nezadržitelně vstříc neodvratnému zániku. Když selhala koncepce konsolidace mladého státu, pro nějž jeho zakladatel žádal minimálně 50 let nerušeného vývoje, a když žalostně ležel v troskách Benešův „plán“ z r. 1938, musel se nalézt někdo, kdo by byl ochoten vzít na svá bedra břemeno oběti, jímž byl nepopulární úkol: vyvést ponížený a frustrovaný národ z temné beznaděje přítomnosti k nadějným zítřkům. Je těžko říci, jak by se byla vyvíjela vnitrostátní situace, kdyby Slovákům byla dána Pittsburskou dohodou slíbená autonomie ještě za presidentování T. G. Masaryka. Právě tento moment snah po dosažení autonomie v rámci ČSR přiměl Andreje Hlinku k jeho historickému výroku: „Perte se s Cechy - ale nikdy je neopouštějte!“ Nemůže být pochybnosti o tom, že touto zásadou byl udán ve slovenské Ludové straně politický směr, reprezentovaný J. Tisem, který sejí pevně držel až do doby, kdy jeho úřad předsedy slovenské vlády, stejně tak jako Háchovo presidentství zmrzačené ČSR, byly pod tíhou světových událostí zdegradovány na pouhá „správcovství konkursu“ k likvidaci odsouzeného státu. DOPISY & OHLASY Potom, co velmoci daly Hitlerovi zelenou na cestě k cíli, jímž byl ,Jinis ČSR“, byl další osud Čech a Moravy historicky jasný: Návrat zpět do „tisícileté říše“. Zvláštní kapitolu zde však tvořil osud Slovenska, které ke „Svaté říši římské“ národa německého jako státní útvar nikdy nepatřilo, nýbrž bylo jakousi periférni součástí „Koruny sva- toštěpánské“. V mocných maďarských politických kruzích bylo stále živeno šovinistické heslo z roku 1918: „Nem, nem, so- há!“ (Ne, ne, nikdy!), což znamenalo, že se nikdy nesmíří s mírem, který jim mj. odňal především Slovensko. V listopadu 1938 po tzv. Vídeňské arbitráži, která vrátila Maďarsku jižní Slovensko, zazněla na adresu Slováků první konkrétní a vážně myšlená hrozba z úst nejpovolanějších. Když totiž admirál šlechtic Miklós Horthy, honosící se úředním titulem „Říšský správce“, vjel na bílém koni v plné parádě do okupovaných Košic, tak zde bez obalu prohlásil tváří v tvář světové veřejnosti, že „Vídeňská arbitráž“ je první etapou k restauraci staré maďarské říše. To nepochybně mělo znamenat, že zbytek Slovenska bude následovat o nějaký týden později. Bylo to snad Horthymu slíbeno ve Vídni Hitlerem a Mussolinim? I to může být víc než pravděpodobné. Když si Hitler pozval Jozefa Tisa v březnu 1939 do Berlína jako svého pacholka „na kobereček“ (stejně tak jako si Stalin později pozval Jana Masaryka kvůli Mar- shallovu plánu), neměl už reprezentant slovenského národa mnoho na vybranou: buďto návrat do lůna Koruny svatoštěpánské, v němž stále ještě panovala zásada „Toth nemember“ (Slovák není člověk), s plnými z toho vyplývajícími důsledky msty za nedávnou minulost - a nebo konstituování „samostatného slovenského státu“ jako spojence „Velkoněmecké říše“. Jediné, co Tiso - jinak za života Hlinky důsledný zastánce československé státnosti - v této situaci mohl učinit, byla volba v daném okamžiku menšího zla, jímž byla alternativa č. 2, dávající aspoň větší naději na přežití vichřice, která se už jasně rýsovala nad evropským kontinentem. Takže tedy z nouze udělal ctnost a stal se presidentem vasal- ského státu, který neznal pojem „svobodné volby“. A tak tedy oba, Tiso i Hácha, zůstali jen se svými národy a ve službách pro jejich blaho se těšili jenom takovým a tolika pra- vomocem „státníků“, jak se zlíbilo zvůli Adolfa Hitlera. Zatímco po válce milosrdná smrt povolala Emila Háchu před soudnou stolici Boží, musel se Tiso zodpovídat ze svých skutků před pochybným soudem lidským, podle ještě pochybnějšího tzv. „retribučního“ dekretu. (Jak se také podle tohoto dekretu nechalo soudit, o tom nám vydal na táboře „Vojna“ u Příbrami pravdivé svědectví náš bývalý spoluvězeň dr. Vladimír Komárek, býv. soudce v Litoměřicích, kde lidoví soudci žádali pro zcela nevinně nařčeného člověka trest smrti s následujícím lapidárním zdůvodněním: Protože už delší dobu nebyla v obvodu zdejšího krajského soudu vykonána žádná poprava - a ulici se musí něco hodit.) Nakolik v nešťastném rozsudku trestu smrti, vyneseným nad Jozefem Tisem, hrála roli nějaká skutečná vina, vycházející ze zlých úmyslů odsouzence (o čemž si dovoluji silně pochybovat) a nakolik politická zášť opírající se o zvůli ulice, to je dnes těžké posoudit, protože manipulaci soudních procesů nelze vyloučit už i v době před únorovým pučem. Smutnou pravdou však zůstává skutečnost, že president Beneš se ukázal ve své pozici vítěze trapně malodušným tím, že připustil, aby oba politici, kteří zůstali se svými národy v dobách nej těžších, zatímco on sám si poklidně žil v bezpečí anglického exilu, zemřeli potupnou smrtí jako obecní zločinci: jeden v kriminále v Praze na Pankráci - a druhý v Bratislavě na šibenici. Tento smutný fakt bude všem humánně cítícím Čechům i Slovákům památku na muže, který se stal presidentem republiky s doporučením svého učitele a velkého humanisty T. G. Masaryka, navždy kalit. Tak se dal do pohybu nemilosrdný mlýn osudu: Beneš dopustil vraždu Jozefa Tisa - Slánský nechal svými nohsledy zavraždit Beneše - Gottwald nechal zavraždit Slánského - Bejira Gottwalda - Chruščev (prý vlastnoručně) zavraždil Beriju - ... a kdo ví, jakou smrtí skutečně zemřel Chruščev? (Povídalo se kdysi, že prý odešel na Sibiř na medvědy. Jako vnadidlo.) Taková je nesmlouvavá pravda historie. A kdyby snad Vladimír Valenta chtěl skutečně hledat významné osobnosti, které si „namlouvaly Hitlera“, pak by se musel poohlédnout mimo jiné třeba do Londýna, odkud přišel v době soumraku ČSR do Berch- tesgadenu vzdát obdiv Adolfu Hitlerovi ze své vlastní vůle nikdo menší, než sám anglický exkrál Eduard VŮL s chotí Simpso- novou. U Tisa v Bratislavě je určitě na špatné adrese J. Vlček, Zürich 30 - POLYGON 6/91 [pageend30]für Versicherungs-, Finanz- und Unternehmensberatung sowie Immobilienhandel und Vermittlung ■ Čtyř- a vícenásobné zvětšení kapitálu ■ Neutrální expertizy ■ Porady, týkající se pojištění, financí, podnikání, koupě a prodeje nemovitostí ■ Budete dědit ve Švýcarsku, v Německu, v Československu ? Pozor na §§§ / ■ Jak vysoký bude Váš důchod? ■ Jak dlouho budete pobírat svou výplatu v případě nemoci nebo úrazu ? ■ Zajímáte se o koupi akcií, obligací apod. ? • Znáte výhody »třetího sloupce jistoty« ? ■ Chtěli byste vědět, co je bezpodmínečně nutné a co méně nutné v otázkách pojišťování se ? ■ Vyřizujeme náhrady škod z pojišťoven ve Švýcarsku, Německu, Československu ■ Platíte velké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžete se spolehnout, že Vám objektivně poradíme. Naše firma Vám stojí k Vaší plné dispozici a spokojenosti již druhé desetiletí. Vyřizujeme dědictví československých občanů v Československu a zahraničí, náhrady škod z pojištěni (ČSFR a Evropa), rehabilitaci majetku. Máme zástupce v advokátních kancelářích v Československu. Provádíme POJIŠTĚNÍ NÁVŠTĚV Z ČESKOSLOVENSKA nebo jiné země. Jistě uvítáte možnost uzavřít výhodné pojištění nemoci, úrazu či úmrtí, event, vč. převozu nemocného či zemřelého na náklady pojišťovny (i nad stáři 85 let). — Pojištění od 0.22 Fr. na osobu a den. Telefonické spojení s námi je možné 24 hodin denně, včetně nedělí a svátků. Kreuzplatz 20, CH-8008 Zürich Telefon: (01) 93232 22 (předvolba z Německa 00411, z Velké Británie 010411) Telefax: (01) 93252 03 DIVADÉLKO Pátek 25. října 1991: Dárek VOSTŘEL, Jiří ŠAŠEK (divadlo »Rokoko«), Alexandra VEBROVA - zpěv, konference - Milan DVOŘÁK - klavír Reservace vstupenek na telefonech: 01-750 41 55, 980 21 73, 937 34 95 nebo 056-96 25 89 ÚŘEDNÍ PREKLADY Vašich dokladů pro veškeré oficielní účely výhodně a do 3 dnů provádí diplomovaný překladatel a soudní tlumočník Ing. JIRÍ KOMÁREK Tösstalstrasse 74 8636 WALD (ZH) Telefon (Ö55) 95 5273 POLYGON 6/91 - 31 auto 1992 by Paul Kantorek KALENDÁŘ pro Vás a Vaše přátelé beze slov za Fr. 10.— + poštovné. V ČSFR nevyjde! PRODEJNA asrá Knih PŮJČOVNA ČESKÉHO VIDEA je otevřena denné na Badenerstrasse 698, 8048 Zürich Telefon 01/431 68 78 ^^Telefax 01/432 95 92 [pageend31]POLYGON ____________reportér Postfach 1737 CH-8048 ZÜRICH-ALTSTETTEN Vychází osmkrát za rok. Vydává: Ludvík Friede - POLYGON-Verlag, Zürich Telefon: (01)432 17 68 SLOŽENÍ REDAKCE: REDAKTOŘI: Jaroslav Lambert (Švýcarsko) Dr. Rudolf Ströbinger (Německo) DOPISOVATELÉ a SPOLUPRACOVNÍCI: Jan Beneš, USA Dr. Jaroslav Bohanes, Československo Adolf F. J.Karlovský, Švýcarsko Josef Koláček, Vatikán , Dr. Helena Kosková, Švédsko Dr. Tomáš Krystlík, Německo Dr. Robert F. Lamberg, Argentina Jindřich Lion, Rakousko Prof.dr.Jan Milič Lochman, Švýcarsko Frank Marlow, USA Jára Mečů, USA Prof.dr.Antonín Měšťan, Německo Prof.dr.Jiří Nehněvajsa, USA Ota Rambousek, UŠA M.Swinkels-Nováková, Belgie Jindřich Stikarovský, Jižní Afrika Pavel Stiller, Německo Dr. Jaroslav Suchý, Československo Vladimír Škutina, Československo Prof. dr. Ota Ulč, USA Vladimír Valenta, Kanada Arnošt a dr. Eliška Wagnerovi, Kanada Dr. Otakar Zoufalý sen., Německo Milan Cimburek, Švýcarsko Jan Kristofori, Švýcarsko VÝHODNÁ NABÍDKA: MALORKA, od 2. 10. — Hotel Diamant, se snídaní ........... týden za Fr. 490.— 2 týdny za Fr. 650.— TURECKO: do konce října na věchny nabídky z katalogu »ESCO« sleva..................Fr. 500.— SILVESTR V PRAZE od 27. 12. 1991 do 2. 1. 1992, včetně cesty autobusem a ubytování, návštěvy divadla a pivovaru. Také o silvestrovký program bude postaráno. Cena Fr. 670.— PRO VLASTNÍKY ČS. PASU nabízíme ubytování s plnou pensí v MARIÁNSKÝCH LÁZNÍCH v prvotřídních hotelích za Fr. 25.— denně. Letecky do Prahy za SFr. 400.—. Informujte se u nás o podrobnostech! Busem do ČSFR za SFr. 170.— (luxusní bus Neoplan!) Letecky za výhodné ceny do celého světa, npř. Malorka SFr. 360.—, Faro (Portugalsko) SFr. 440.—, Kréta SFr. 540.—, Antalya (Turecko) SFr. 540.—. Pojištění, byty, bungalowy, lodní doprava, pronájem automobilů a všechny turistický služby v krajanské cestovní kanceláři C-Tours! NOVÁ SPOLUPRACOVNICE V NAŠÍ KANCELÁŘI! Jmenuje se paní Eva Roštíková a zodpoví ráda všechny vaše dotazy. PŘIJÍMÁME OBJEDNÁVKY NA VEŠKERÉ SLUŽBY SOUVISEJÍCÍ S CESTOVNÍM RUCHEM REISEBÜRO C-TOURS Effi Märt, Märtplatz 5, CH-8307 Effretikon Tel. 052/327070 + 327090 Telex: CTOUR 896784 Fax: 052/324700 Telefony: redakce: 01/3720930 administr.: 01/432 1678 Telefax: red. i adm.: 01/433 06 20 (mezinárodní předčíslí pro Zürich: ..411/) HOTEL-PENSION UPOZORNĚNÍ ČTENÁŘŮM: Časopis »Polygon« uveřejňuje mnohdy názory, s nimiž se jeho redakce ani vydavatel neztotožňují. Žijeme však v demokracii, kde má každý právo svůj názor svobodně vyslovit a zdůvodnit. Předplatné na 1 rok: pozemní a lodní cestou ...........sfr. 46.— letecky............................................sfr. 52.— Tisk: Milan Cimburek, Badenerstrasse 698, 8048 Zürich - Telefon (01) 431 68 78 Printed in Switzerland FIT FOR LIFE OVOCNÁ CUKRÁRNA V GOTEBORGU VÁM NABÍZÍ: ovocné polévky, ovocné speciality, ovocné zmrzliny, ovocné dorty NA VAŠI MILOU NÁVŠTĚVU SE TĚŠÍ RODINA LINKOVÁ TRÄDGÁRDSGATAN 2 411 08 GÖTEBORG Telefon 031 / 130129 Majitelka: Jana Šrámová Zpříjemněte si u nás svůj pobyt, ať kratší či delší, budete-li v Norimberku. V létě máme k dispozici velikou slunnou terasu. — Místnosti pro asi 20 osob pro soukromá setkání. Máte-li čtyřnohého přítele, může přijít s Vámi. 8500 NÜRNBERG 40 Comeniusstr. 8 Telefon 0911/44 84 48 (přímo proti jižnímu východu hlavního nádraží) [pageend32]