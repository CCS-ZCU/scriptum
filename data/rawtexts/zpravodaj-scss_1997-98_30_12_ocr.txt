časopis Čechů a Slováků ve Švýcarsku časopis Čechov a Slovákov vo švajčiarsku ročník 30 /1997 zpravodaj 12 JOSEF LADA 17.12.1887 -14.12.1957 [pageend1]Effi Märt, Märtplatz 5, CH - 8307 Effretikon Telefon 052 / 343 70 70 a 343 70 39 Fax 052/343 47 00 REISEBÜRO C-TOURS Blíží se vánoce! Nevíte co darovat? Malou radu Vám dáme, malý recept pro Vás máme. REISEBÜRO C-TOURS navštivte, s námi něco vymyslíte. Malou dálku, malý výlet, z letadýlka hezký výhled. Zde je malá nabídka, předvánoční nadílka. Když si něco vyberete, tak nám ihned zavolejte! Od Nového roku do 28. února z Českými aerolinkami do Prahy za Fr. 299.-- + let. popi. Fr. 32.- (bez dalších poplatků). Do Prahy 8:00 hod. (kromě neděle), z Prahy 19:00 hod. (kromě soboty). Nová nabídka: relax, klid, pohoda Mariánské Lázně - hotel Palace****, stylový hotel, 100 m od lázeňské kolonády (parkování v garáži). A Fr. 72.-, B Fr. 112.- plná penze bez kůry A Fr. 270.-, B Fr. 395.- 3 noci s ralax. kůrou, plná penze, A Fr. 630.-, B Fr. 922.- 7 nocí, kůra, plná penze. Ceny jsou za osobu v dvoulůžkovém pokoji. Sezóny: A 2. 1.-31. 3. 98, B 1. 4. - 31. 10. 98. Na přání zajistíme i dopravu z letiště k hotelu a zpět (ca. Fr. 80.- ). V Praze pěkně - levné, krásně za přijatelnou cenu do 15. března 1998. Velice slušné více- lůžkové apartmany (velmi blízko centra): Fr. 30.- bez snídaně penzión Krokodýl (3 tr. stanice od Václ. nám.), Fr. 38.- se snídaní, hotel Adria (Václavské nám.) Fr. 85.- se snídaní, penzión U Zlaté studny (překrásné ubytování v centru) od Fr. 115.- se snídaní. Ceny za osobu v dvoulůžkovém pokoji. C-TOURS cesta do Karibiku! Levnější nabídku nikde jinde nenajdete! Překrásný týden na luxusní lodi s plnou penzí od ostrova k ostrovu s prodloužením Punta Cana - Domin. republika hotel Riu Taino all. inkl. - jídlo, nealkoholické nápoje, cigarety, sport vše v ceně. Od kategorie 1 - Fr. 2995.- do kat. 8 Fr. 3335.- + let. popi. Fr. 76.-. Dárek od nás: sleva Fr. 100.- za osobu, za rez. do 22. 12. 97. K vánocům vše nejlepší, rok 1998 bude jistě nejhezčí. Po celý rok na rtech úsměv mějte, smutku se jen vyhýbejte. Hodně štěstí, hodně lásky, hodně zdraví, žádné vrásky. To Vám všichni přejeme a na Vás se těšíme, děvčata z C-TOURS: pí. Roštíková, pí. Schmid, pí. Ul- rychová, pí Kadlecová a učednice Susanne. Pazdera fůr Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ❖ Čtyř a vícenásobné zvětšení kapitálu. ❖ Neutrální expertízy. ❖ Porady v pojištění, financování, podnikání, koupi a prodeji nemovitostí. ❖ Budete dědit ve CH, ČR nebo SR? Pozor na paragrafy! ❖ Jak vysoký bude Váš důchod? ❖ Jak dlouho budete pobírat Vaší výplatu v případě nemoci či úrazu? ❖ Zajímáte se o koupi akcií, obligací apod.? ♦ Znáte výhody 'třetího sloupce jistoty"? ♦ Chtěli byste vědět, co Je nezbytné a co více čl méně nutné v otázkách pojištění? ❖ Vyřizujeme náhrady škod z pojišfoven ve CH, SRN, ČR, SR. ♦ Platíte vysoké daně? ♦ Překlady z němčiny, italštiny, češtiny a slovenštiny. Švýcarské, bankovnictví a pojištovnlctví skýtá nejvyšší možnou záruku solidnosti a bezpečí. Nejsme vázáni žádnou společností a proto Vám ve všech směrech vždy optimálně a objektivně poradíme. Pazdera Naše firma je Vám denně k dispozici Již po dvě desetiletí na adrese; Kreuzplatz 20, 8008 Zürich, Schweiz, (g) 01 - 932 32 22, Fax 01 - 932 52 03 [pageend2]zpravodaj 12/97 Jiří Suchý Purpura Tiše a ochotně Purpura na plotně Voní stále voní Nikdo si nevšímá Jak život mění se v dým Snad jenom v podkroví Básníci bláhoví Pro ni slzy roní Hrany jí odzvoní Rampouchem křišťálovým Slunce se vynoří Hned však se k pohoří Skloní rychle skloní A pak se dostaví Dlouhá a pokojná noc Tiše a ochotně Purpura na plotně Voní stále voní Po ní k nám vklouzlo To tajemné kouzlo vánoc Strana Z obsahu Neuvěřitelné L. Křivánek 2 60 let bez TGM J. M. Lochmann 3 Pár zpřesňujících informací o Americe O. Ulč 5 O zmysle slovenských dějin M. Kelemen 8 O dvou patáliích města pražského L. Frýbort 10 Pestrý politický život v listopadu D. Seidlová 13 Letom slovenským svetom P. Kassai 15 Odpovědi na otázky k důchodům z ČR JUDr. M. Šimečková 17 Hrozba polovičatosti J. Žeglitz 18 Verdikt Ústavního soudu vrací rehabilitovaným jejich majetek 18 Rozdělení povodňových sbírek R. Němeček 19 Angličan má doktorát za studii o korupci v ČR V. Dubský 23 O malíři Josefu Ladovi 24 Z diskuze na oslavě 28.října 26 Zlaté střípky z Prahy M. Bořkovcová 28 Otec Jan Lang, Londýn oslavil 50 let kněžství 29 František Kolečkář, zpověď emigranta 29 Poslední pocta - Dr. Jaroslav Pecháček 32 Za Jánom Želibským 33 Před osmi lety M. Komárek 34 Osm dnů, které otřásly ČSSR 34 Kdo se bojí genů K. Lavička 37 Úsměvy Jana Masaryka V. Fischl 38 Informace pro krajany k návratu do ČR M. Nenadálová 39 Titulní obrázek: Josef Lada, ilustrátor četných knih pro děti i dospělé (včetně Švejka), jeho kresby a vtipy, roztroušené v nesčetných časopisech, jsou po generace zdrojem úsměvné radosti. Jeho Mikeš, černý kocourek v botách, mluvící lidskou řečí, běhá po celém světě. 1 [pageend3]zpravodaj 12/97 Neuvěřitelné Ladislav Křivánek Neuvěřitelnou drzost projevili soudci Vrchního soudu v Praze, kteří osvobodili komunistické předáky Lenárta a Jakeše. Chtějí nyní žalovat pro pomluvu soudce Ústavního soudu Klokočku, protože v Lidových novinách jejich zdůvodnění osvobozujícího rozsudku vyvracel. Došli jsme tak k otevřeného konfliktu: je zákon o bezprávnosti komunistického režimu neplatný, nemusejí jej soudci Vrchního soudu respektovat? Je Ústavní soud, který se o tento zákon opírá, na nesprávné straně, nemá žádnou pravomoc a tedy žádné existenční oprávnění? Osm let po listopadu je čím dále zřetelnější, že komunismus nebyl likvidován, že drze zdvihá hlavu pod záštitou formálního pochopení práva a spravedlnosti. Lidé hromadně na manifestacích protestují proti rasismu - to je jistě správné. Zatím ale nikdo neprotestoval proti podpoře komunismu, proti porušování zákonů, porušování ústavy - a tady jde přece o samy základy právního státu. Jestliže budeme brát spor právníků jako jejich soukromou záležitost, jestliže nebudeme všichni protestovat, pak to znamená, že 17. listopad nesplnil svůj úkol nastolit demokracii, která se opírá o pevný právní řád jakožto jeden z hlavních pilířů. Nepochybně přinesl listopad svobodu, ale byl to především svobodný trh, který pomohl nejvíce tunelářům a podvodníkům. Těch 40% lidí, kterým se podle výsledků průzkumu stýská po komunismu, může být spokojeno - ale my venku rozhodně spokojení být nemůžeme. Jak bylo oznámeno, podala ministryně spravedlnosti Dr. Vlasta Parkánová stížnost na osvobozující rozsudek k Nejvyššímu soudu v Brně. Ten může rozsudek vrátit k novému projednávání. Stanovisko Nejvyššího soudu není tak docela jasné - podle dřívějších projevů jeho soudců lze mít o jeho rozhodnutí určité pochybnosti. Pak by zbýval jen Ústavní soud, ale to znamená, že se záležitost povleče obvyklou soudní cestou a obvinění si mohou dále žít v nerušeném klidu. Že to v české právnické obci není tak docela v pořádku, o tom svědčí řada případů. Nejnověji protestují právníci proti tomu, že policie vracela hned na nádraží v Rakovníku skiny, kteří se vypravili na svůj ohlášený sraz v Kolešovicích. Advokát Oldřich Choděra, spolupracovník oživeného ČS. zahraničního ústavu, míní například, že velitelé policejní akce se mohli dopustit trestného činu porušení pravomoci veřejného činitele. Stejného názoru je i advokát Josef Lžičař. (Oba právníci budou mít zřejmě o holohlavou klientelu postaráno). Odlišného a nepochybně správnějšího názoru je žurnalista Jiří Loewy, který napsal: (LN, 21. 11. 97). Jestliže je známo, že v určitý den hodlají extrémistické skupiny uspořádat v tom či onom městě sraz, pak by bylo nezodpovědné čekat, až popraskají první výkladní skříně. Dělá se vše, aby ke kraválu vůbec nemohlo dojít. Policie hlídkuje preventivně na nádražích i příjezdových silnicích a potenciální výtržníky (byť se do té chvíle ničeho zlého nedopustili) zdvořile, avšak rozhodně posílá zpátky. Podobnou akci police viděl J. Loewy na vlastní oči v Důsseldorfú, kde policie vrátila vlak fotbalových fanoušků, s nimiž byly už špatné zkušenosti. Nenašel se žádný právník, který by policii tento preventivní akt vytknul. Vládne totiž přesvědčení, že trestným činům je nutno účinně předcházet. Zažili jsme už v Čechách jedno špatné proroctví - totiž to o ruském kozákovi, jehož kůň se napije z Vltavy. Nicméně se znovu pokusím zaprorokovat: nebude v Čechách lépe, dokud se neupevní právní řád, dokud nebudou velcí zločinci po zásluze trestáni a dokud nebude malým zločincům v trestné činnosti zabráněno. 2 [pageend4]zpravodaj 12/97 Úvahy a komentáře 60 let bez TGM Jan Milič Lochman (Výtah z přednášky, proslovené 12. listopadu v Bernu) Za sto let možná děti našich děti svým dětem teskně budou vyprávěli - kdo by neznal tyto Seifertovy verše? Bylo to odvážné proroctví - a přece v dnešní krátkodeché době má tato básnická, emocionálně pochopitelná nadsázka i po šedesáti letech svoji platnost. Nejsou to ještě pravnuci, ale prostě ti, kdo TGM pamatují. Jestliže doma byla památka TGM potlačována, byl tu exil, který ji udržoval. Připomínat TGM není záležitost vlasteneckých pohnutek. Masaryk je myslitel, který nejen v národním, tam především, ale i v evropském rozměru patří ke zcela výjimečným zjevům tohoto století. Ve zkratce, v osobním výběru bych uvedl trojí zdůvodnění pro toto tvrzení. Především: Masaryk je nade všechnu pochybnost český myslitel. Jeho původ je ovšem slovensko-český, ale to není rozhodující. Musel se ovšem nejdříve národně uvědomit, a k tomu došlo za jeho studií v Brně. Pak ale, a to se vší jednoznačností, se stal českým myslitelem. To znamená: příslušnost k národu, to není jenom krev a půda, jako k nám zaléhalo ze severu z Německa, to je program, ztotožnění se s dějinami jistého lidského společenství, to je převzetí pochodně jeho nejlepších tradic. Masaryk se tu učí u jiného Moravana Františka Palackého. To byla přece Palackého filosofie českých dějin, odkaz české reformace, odkaz Komenského, odkaz, ve kterém určuje, že smyslem dějin není jenom cosi národoveckého, nýbrž že tu jde o službu ideálům humanitním. V tomto duchu rozvíjí tedy Masaryk svou českou otázku a formuluje - otázka česká je otázkou mravní, otázka náboženská. A horlí proti slepému, bezmyšlenkovitému národovectví. To byl smysl jeho bojů o Rukopisy. Jenom v elementu pravdy obstojí naše češství. Bez něho, bez tohoto prvku pravdy klesáme do nížin nacionalismu. Proto Masarykův zápas o duchovní identitu národa a o to, aby se naše češství chápalo v otevřeném prostoru humanity. Zde se potom Masarykovo češství, tak jako u Komenského, stává evropanstvím. V Hovorech je jedna věta, kde Masaryk říká; Já jsem svým vzděláním vědomě Evropanem. Mně kultura evropská duchovně stačí. Ale ovšem kultura evropská v plném rozsahu. Nebylo tak hned Evropana, který by se vypořádal v takové šíří s bohatstvím evropských hlasů jako právě Masaryk. Většinou se dnes mnozí Evropané pohybují v té oblasti jazykové a kulturní, ve které se narodili. Masaryk je příkladný v tom, že se otevírá celé Evropě. Vyrůstal v prostředí akademickém, jež bylo zprvu německé. Francouzská literatura ho přitahovala, v anglosaském světě zdomácněl i prostřednictvím své ženy, švýcarská demokracie mu byla vzorem, ale také tak hned nenajdeme takového znalce Ruska, ruských dějin, jako je znal Masaryk. Není sporu, tento Čech žije v evropském rozměru. A naopak tento Evropan je výrazně český. Tohle vzájemné propojení je, myslím, pro nás všechny aktuální. Ono se u nás v posledních letech hodně hovořilo o vstupu do Evropy. Já ten výraz nemám rád, protože my jsme z té Evropy nikdy nevypadli, ale dobrá - návrat do Evropy, co to znamená? Jak jsme věrni svému češství v tom smyslu, jak jej definovali Masaryk a Palacký. Tedy v češství ote3 [pageend5]zpravodaj 12/97 vřeném pro otázky humanitní. To propojení je první odkaz Masarykův, na který bych chtěl dnes upozornit. Dále je třeba vidět Masaryka jako nepolitického politika, bojujícího za demokracii jako formu lidskosti. Masaryk vykonal v dějinách našich národů mimořádné politické dílo. Mimořádné bylo už tím, že je vlastně pro svůj život neplánoval. Nebyl a nechtěl být profesionálním politikem, měl ovšem hluboký politický zájem už od svého mládí. Zabýval se politickými otázkami na Slovácku, potom v Brně a ve Vídni. A měl hluboký zájem teoretický: politika jej poutala jako filosofa. Masaryk chápal politickou činnost v širokém a hlubokém slova smyslu - nešlo mu jen o politiku ve smyslu každodenního zápasu politických stran. Chápal politiku v antickém smyslu: polis - věci obecné, týkající se lidského soužití ve všech polohách. Sem patří hospodářské otázky i kulturní záležitosti, ale také problémy morální a duchovní - školství, situace rodiny, rovnoprávnost mužů a žen, nezaměstnanost, se- bevražednost, alkoholismus, prostituce - o tom všem svědčí třeba jeho projevy ve vídeňském parlamentu. Šlo mu o to, aby se lidé mohli v šíři i hloubi života rozvinout. Takto je po celý svůj život politik, „nepolitický politik“. Teprve později vstupuje Masaryk do politické arény v užším smyslu. Většinou bojuje proti proudu a proto naráží, ale naráží zpravidla ve spravedlivé věci. Vzpomeňme jen jeho statečného zápasu proti rasovým, antisemitským předsudkům v souvislosti s tak zvanou „hilsneriádou“. Masaryk rozvíjel svou politickou činnost v podmínkách habsburské monarchie. Zpočátku chtěl být k Rakousku loajální, ale postupem doby ztratil naděje na reformu tohoto státu a když vypukla válka, postavil se bez váhání do čela českého a slovenského odboje. Zahájil své dílo v Ženevě a to právě v den 500. výročí smrti mistra Jana Husa. Byl tehdy už osobností evropského formátu. Využil své proslulosti a dosáhl nečekané podpory. Osvědčil se přitom i jako organizátor legií. A tak byl jednomyslně zvolen za hlavu nového, samostatného státu. Podle československé ústavy neměl prezident ve státě silné mocenské postavení, měl však velkou morální váhu a té svrchovaně využíval. Od počátku se zasazoval o to, aby se nový stát vytvářel jako demokratická republika. V tom viděl smysl světové revoluce: posun od autoritativního státu organizovaného shora ke společné správě lidských věcí za nej širší účasti občanů. Modelem takového zřízení mu byla především ústava Spojených států a Švýcarska (kde oceňoval federální strukturu, jež umožňuje soužití různých národností, dále pohotovost k nadnárodní službě, jak ji reprezentuje Červený kříž, a střízlivý realismus švýcarského veřejného života). V demokracii přitom nejde jen o pořádání lidské pospolitosti ze dne na den, nýbrž dlouhodobě, v soustředění i k otázkám posledního smyslu. Bez metafyzického, náboženského zakotvení je tu nebezpečí krátkodechosti a degenerace. Masaryk o tom v Hovorech říká: Pojímám stát, politiku i celý život sub specie aeternitatis, pod zorným úhlem věčnosti. Pravá demokracie, spočívající na lásce k bližnímu a ke všem lidem je uskutečnění Božího řádu na zemi. To jsou důrazy nezvyklé - z vůdčích politiků je dnes připomíná vlastně jen Václav Havel. Podstatné se ztrácí, když se ztratí Masarykův pohled na lidské věci „pod zorným úhlem věčnosti“. Hořce jsme to zažili ve 40 letech marxistické totality, která právě tento výhled všemi prostředky zastírala. Tím jsme u třetího bodu Masarykova odkazu - jde o duchovní a mravní rozměr politiky, o humánní podobu naší občanské společnosti. Jistě, politika, to jsou každodenní problémy a starosti, drobné i velké problémy lidského spolužití. My potřebujeme politické stra4 [pageend6]zpravodaj 12/97 ny, instituce, které fungují, radujeme se ze všeho, co bylo vytvořeno v posledních letech. A jsme ovšem rádi, že můžeme každodenně potkávat lidi, kteří nesou tu tíhu nemalých každodenních starostí. Při svých návštěvách v rodné zemi jsem měl příležitost hovořit s takovými lidmi, například z řad našich starostů. Také nezastírám, s mnohými zklamanými občany a někdy vyslovenými reptáky. Ale rozhodující pro mne bylo setkám s lidmi, kteří vidí vady a kazy, kritizují právem, avšak nezatvrdí se, nýbrž berou na sebe kus každodenního břemene, starají se. Tu bych chtěl říci, že vzpomínám na tato setkání s respektem. O toto zde jde, o ten každodenní život, o každodenní starosti a zápasy. Sebebrilantnějšími slavnostními projevy se tyto problémy nevyřeší. Velice záleží na tom, abychom se učili vidět své občanské, běžné a pracné úkoly ze širší perspektivy, z nadhledu. Právě tady jsou myslitelé jako Komenský a Masaryk nesmírně aktuální. I oni zápasili v té každodenní rovině, neštítili se drobné práce, ale přitom vždy připomínali: politika i lidský život chřadnou, degenerují, ustmou-li jen v tom stranickém, politickém, mocenském zápase. O co konec konců jde? O lidštější život v často neprůhledných podmínkách, v mnoha kompromisech, ale s vizí svobodnějšího a spravedlivějšího prostoru pro život. Jde o to pomáhat v těch každodenních starostech a přitom nezapomenout, že život je více než politika. To bylo u nás v poslední době podceněno. Přebudovat hospodářský systém, to jistě, ale to samo nestačí. Často čtu náš tisk a není to v těch posledních časech četba nijak povznášející, ale spíše deprimující. Je to obraz doby, a v reakci občanů člověk zažívá leckdy zakyslost a rezignaci. I proto se mi zdá, že připomínka na české evropanství Masaryka má svůj význam: pomáhá, aby naše politika neztrácela svou duchovní a mravní dimenzi. 60 let bez TGM - to se na nás hluboce podepsalo. Je dobře zamyslet se nad tím, zda nám odkaz TGM nemá dnes co podstatného říct Měli bychom zase nabrat dechu a prokázat sami sobě a všem, že jsme schopni svým osobitým národním přínosem zaujmout své místo v Evropě a konec konců i ve světě. Pár zpřesňujících informací o Americe Ptá se Luděk Frýbort, odpovídá Ota Ulč F: Jak je to s důchodovým pojištěním? U: Každému zaměstnanci se strhává 6,2 % na tzv. FICA, program obhospodařovaný federální vládou, která dotyčnému po dosažení 65 let platí Social Security, a dalších 1,45% na Medicare, lékařské ošetření a pobyt v nemocnici po dosažení téže věkové hranice. Tahle social security je dostatečná k přežití jen v případě přestěhování do některé ze zemí třetího světa - proto nejeden penzista míří do sousedního Mexika. Před pár dny jsem zrovna obdržel výpis, kolik mi to bude dělat, až se příští rok odeberu na stařecký odpočinek: 1.500 dolarů měsíčně, plus 750 pro manželku. Z toho bych mohl žít jako velmož leda na Haiti, kdežto tady bych skomíral. Proto každý zaměstnanec má svůj penzión plán, do něhož zaměstnavatel přispívá nějakým podílem. V systému jakož i v tolika jiných aspektech americké existence, dominuje nejednotnost. Někde přispívají mizernými pár procenty, jinde jako například v mém případě stát New York přispívá stejnou sumou jako já, takže když se to po letech sečte, není neobvyklé, že my, údajně nuzáčtí kantoři, máme na kontě přes milion peněz. My sami si rozhodujeme, jaký podíl dáme do tuze bezpečných, ale málo výnosných investic, či zda to 5 [pageend7]zpravodaj 12/97 riskneme, za předpokladu, že burza si bude počínat zdárně. V posledních pár letech si věru tak počíná, s výsledkem, že růst konta převyšuje naše příjmy a penzi budeme mít větší než dosavadní gáži. Dost jiná je situace v Kanadě, kde regulující role státu je více patrná. Například profesoři musí v 65 letech do penze, nemohou sami rozhodnout složení svých fondů, jak co poroste a jak potom bude čerpáno. Jako kontrast se ale sluší zdůraznit, že v USA v přemnohá případech v privátním sektoru firma ošidí poctivé plátce, peníze zašantročí a pak se s nimi suďte. F: Jak je tomu s pojištěním proti nemoci? Existuje nějaké všeobecné, jednotné a povinné pojištění, nebo je člověk uzavírá s pojišťovnami individuálně? U: Zase ta nejednotnost. Všeobecné povinné pojištění tady nemáme. Clinton - či spíš manželka Hillary - se pokoušeli něco takového prosadit, ale neuspěli. Zájmy a tlaky byznysu jsou tu příliš značné a navíc se argumentuje, že takový systém všeobecnosti by znamenal velikánské zvýšení nákladů na administrativu a zneužívání systému. Občas slyšíme dost oprávněnou kritiku, že nejlepší péči si mohou dovolit lidé bud velmi bohatí nebo velmi chudí. Zákony zpravidla vyžadují od nemocnice poskytnout péči bez ohledu na platební schopnost pacienta. Naprostá většina obyvatelstva má nějaké privátní či poloprivátní pojištění. Matka mé manželky podstoupila náročnou srdeční operaci (Quadruple heart bypass), bylo jí 80 roků, čili věk, kdy v jiných zemích včetně jejího rodného Švýcarska by se chirurgové už asi příliš neangažovali. Procedura stála něco kolem 80.000 dolarů, pojišťovna to zaplatila do posledního haléře, paní maminka se ve značné svěžesti minulý měsíc dožila devadesátin. Ted se ale značně prosazuje systém tzv. H. M. O., o jehož údajných výhodách dosud přesvědčen nejsem. Prosazováním efektivnosti a zisku se těžko bude prosazovat nejlepší zájem pacientů. Však i ty naše údajně non-profit pojišťovny se snaží vyzout z odpovědnosti uhradit ten který úkon a snaží se ji svalit na jiného plátce. F: Co se děje s těmi, kteří nejsou schopni nebo dokonce ani ochotni si na chleba vydělávat? U: Prezident L. B. Johnson v šedesátých letech prosazoval svůj ideál tzv. Great Society, který by měl šanci na úspěch v jiné než této společnosti. Budiž zdůrazněno, že dnešní USA jsou zemí jak prvního tak třetího světa. Hrnou se sem miliony zájemců z ubožáckých zemí a vzdor své mnohdy totální negramotnosti tuze brzo se vyznají, jak systém štědrosti využívat a zneužívat. Lidé zvaní Hmong, horalé z jihovýchodní Asie, se odstěhovali na zdejší středozápad, do států jako Wisconsin, tak se stalo před víc než deseti lety a nikdo z dotyčných nehne prstem. Jsou na welfare, stali se celoživotními parazity. A nejen oni. Nedávno jsem byl v Kalifornii a tam se seznámil třeba s případem ruských přistěhovalců, akademiků z Moskvy, kteří po příjezdu či příletu začali simulovat neduh a nechají se bez začervenání trvale živit státem. Tahle idealistická Johnsona iniciativa už přišla navíc než trilion dolarů a národ už takové štědrosti má dost. Před několika měsíci došlo k uzákonění zpřísňujících změn, o jejichž dopadu je ještě příliš brzo se vyjádřit. F: Co činí Američan v případě nezaměstnanosti? U: Půl roku dostane podporu v nezaměstnanosti a pak jde na welfare. Na něm spousta lidí setrvává mnoho let ba i celoživotně. Každý z nás zná rodiny, v nichž nikdo nepracuje, poněvadž otec, případně i praotec nikdy nepracovali. Pod tlakem republikánských kongresmanů Clinton tuze nevolky podepsal reformní zákon, omezující tento parazitismus na pět let, 6 [pageend8]zpravodaj 12/97 což vyvolalo uragán mravního rozhořčení mezi liberály, kteří změnu charakterizují jako nelidské, zejména rasistické barbarství. F: Jsou slyšet opovržlivé řeči o americkém systému heuern und feuern. U: To bývalo, ale už zejména není v případě minorit. I když dotyčný či dotyčná (černoch, žena, nejlépe když obojí) se neosvědčí, lajdačí, krade, je velmi těžké se jí zbavit, poněvadž hrozí obvinění a nákladná žaloba z rasismu a sexismu. V mnoha průmyslových odvětvích ale dochází k tzv. downsizing, drastickému omezování stavů a to pak dochází k existenčním takřka tragédiím, když dlouholetý zaměstnanec a tedy nikoliv už mladík, najednou aby změnil kariéru se zpravidla nižším platem. Je pravda, že v porovnání se západní Evropou je v USA malá nezaměstnanost: tady za poslední léta přibyly miliony pracovních příležitostí, víc než v celé Evropě dohromady, ale jsou to práce daleko míň placené. F: Jak a podle čeho se stanovuji platy? Prostou dohodou mezi zaměstnancem a zaměstnavatelem, nebo Je to systém tarifů, dojednávaných mezi odbory a svazy zaměstnavatelů? U: Skoro jako ve všem ostatním je to tu různé. V podnicích, kde jsou odbory, tak ty vyjednávají kolektivní smlouvu. Ale většinou tady funguje ona „neviditelná ruka trhu“. Výše mého platu bude záviset na výši zájmu mého zaměstnavatele si mě podržet. Kdybych se ted zázrakem stal nějakou celebritou - napsal knížku, která by dostala významnou cenu nebo kdybych překonal světový rekord v běhu pozpátku, moje market value jde nahoru, tedy i já jdu vymáhat víc peněz, s hrozbou, že odejdu tam, kde mi ochotněji vyhoví. Tedy praktiky dost handlířské, vzdálené tvorům s naším druhem mentality. F: Stávkuje se vůbec v USA? Jaká je role, moc a vliv odborů? U: Stávkuje se ted daleko míň, než tomu bylo v předchozích dekádách. Velký vliv na změně měl Ronald Reagan - stejně jako Margaret Thatcherová ve Velké Británii. V USA v této době naprostá většina zaměstnanců v odborech není (my kantoři ale jsme). Je velké množství firem jako například gigant I. B. M., kde se odbory nikdy neuchytily a zacházení se zaměstnanci je lepší než tam, kde odbory fungují. Unie jsou značně nejednotné, pod střechou jedné továrny jich může existovat tucet - zámečníci, frézaři, opraváři, atd. - zaměstnavatel musí vyjednávat kontrakty se všemi najednou i zvlášť. Některé mají oprávněně hanebnou pověst. Tzv. Teamsters - nákladní doprava - tam to tradičně ovládají předáci s gangsterskými konexemi. Největší odborová organizace AFL-CIO gangsterská ale není. Apropos, donedávna ji vedl vážený Lane Kirkland, s jehož českou manželkou Irenou jsem se svého času potkal v Ženevě. Zájmy odborů na nej vyšší úrovni zejména prosazuje kongresman Richard Gephardt, s prezidentskými ambicemi v roce 2000. Jeho manželka je rovněž českého původu. F: Jak je to s pracovní dobou, délkou dovolené, dětskými přídavky, daňovým zvýhodněním rodin s mnoha dětmi? U: Tuze komplikovaná záležitost. Začnu tím nejjednodušším: dětské přídavky, tak jak je známe v Evropě, zde neexistují. Ovšem existují různé podpůrné programy pro neprovdané matky. Nemá-li manžela, ožení se s ní stát a bude ji živit. Tudíž se nedivme, že víc než dvě třetiny všech černošských dětí nikdy nepoznají otce a podle toho to pak vypadá. Ale abych neodbíhal: každý rodinný příslušník znamená daňovou výhodu, systém se mění od roka k roku, je to hrůzně komplikované, neznám člověka, který by byl schopen bez pomoci odborníka vyplnit daňové přiznání. Délka dovolených je podstatně kratší než v Evropě. Začíná se s dvěma týdny, někdy jen s jedním. 7 [pageend9]zpravodaj 12/97 Však proto ekonomové upozorňují, že šlechetné požitky si Evropa těžko může ještě dlouho dovolit, aniž by ztratila svou schopnost konkurovat na světových trzích. V USA se ted stále víc debatují záležitosti tzv. quality of life a sílí racionální názor, že množství volného času je věru závažným faktorem ovlivňujícím tuto kvalitu života. Roste počet lidí, kteří dávají přednost sníženému platu s větší příležitostí na pracovišti trávit méně času. Navíc, nová technologie leckomu umožňuje pracovat doma, místo dojíždění do kanceláře sedí u kompjútru. O zmysle slovenských dejín Miloš Kelemen Preslov na oslave 28. októbra, Curych, Lavaterhaus, 24. 10. 1997. Vážení a milí krajania, pripomíname si dnes výročie založenia prvého samostatného, suverénneho a slobodného štátu Čechov a Slovákov v našich dejinách. Tie eufemistické atribúty ako „samostatný a suverénny“ musíme síce brať trochu s rezervou, najmä s ohfadom na Mníchovské dohody velmocí, ktoré našu suverenitu spochybnili nielen tým, že nás zo strachu o vlastnú bezpečnosť vydali napospas Hitlerovi, ale aj tým, že ani formálne netrvali na oficiálnej prítomnosti zástupcu našej republiky pri Mníchovských jednaniach. Ak máme teda dnes naozaj s hrdosťou na niečo spomínať, tak je to v prvom rade to, že ČSR bol prvý demokratický štát v dejinách strednej Európy a že to bol štát, ktorý 20 rokov budovali naši dedovia a otcovia, naše matky a staré matky a to nielen Česi a Slováci, ale všetci lojálni príslušníci národnostných a etnických menšín. Dnes môžeme hovoriť o prvom experimente s demokraciou v strednej Európe v dobe, ked na troskách Rakúsko-Uhorskej monarchie vznikali všade v našom bezprostrednom i vzdialenejšom susedstve autoritatívne polodiktatúry, alebo aj vyslovene totalitné režimy, ako v Nemecku, Taliansku a komunistickom Rusku. Ked sa z tohto historického pohľadu pozeráme na československú demokraciu a výsledky, ktoré počas krátkych 20-tich rokov dosiahla, musíme vysloviť politickej elite tých čias nielen naše uznanie, ale i hlboký obdiv. A to napriek všetkým chybám, ktorých sa najmä v druhej polovici 30-tich rokov dopustili. Konkrétne mám na mysli najmä doktora Eduarda Beneša, ktorého vtedajšia, ale i dnešná nacionalistická slovenská reprezentácia pokladá za najväčšieho nepriateľa Slovenska. Vtedajší nacionalisti na Slovensku - reprezentovaní najmä Hlinkovou Slov, ľudovou stranou už v roku 1921 publikovali v tlači svoj návrh na vytvorenie autonómie Slovenska. Vojtech Tuka, o 15 rokov neskôr jednoznačne odhalený ako agent madarskej tajnej služby a odsúdený na dlhoročné väzenie však už vtedy presadzoval dokonca vznik spolkovej republiky, tzv. Československej zväzovej republiky. To všetko v čase, ked Slovensko malo 30% negramotného obyvateľstva, odnárodnenú inteligenciu a hospodárstvo v ruinách, vydrancované po odchode prevažne madarských majiteľov do Madarska či Rakúska. Slovenskí demokrati ako Šrobár, Hodža či Dérer vedeli, aký cieľ sledoval Béla Tuka. Jeho stranícky kolega, neskôr sám zo strany vylúčený Ferdiš Juriga o Tukoví neskôr napísal: Vtedy ešte nevedel Tuka slovensky ani hovoriť, iba lámané a ešte menej písať. Naproti tomu vydával sa už vtedy za Slováka, aby v slovenskej koži začal konať svoje poslanie: pracovať medzi Slovákmi uprostred Slovenskej ľudovej strany, skrytý pod plášťom A. Hlinku v duchu uhorsko-habsburských legitimistov, majúc za cieľ reštauráciu Habsburgovcov ako stredoeurópskej ríše, pravda, na zrúcaninách Československej re- 8 [pageend10]zpravodaj 12/97 publiky. Tento prvý útok Maďarov na Československú republiku sa nevydaril a jej hlavný generál Dr. B. Tuka v r. 1935 išiel do väzenia. Druhý útok podnikla nová mladá generácia autonomistov, ktorú rezprezentovali najmä Dr. Josef Tiso, Karol Sidor a Alexander Mach. S Hlinkovým požehnaním začali přebudovávat Hlinkovú slovenskú ľudovú stranu podľa fašistického Musolíniho vodcovského vzoru a autonómiu pre Slovensko začali presadzovať čoraz militantnejšie a z hľadiska demokratického štátu čoraz bezohľadnejšie. V 30-tich rokoch už do verejného života nastupovala nová slovenská inteligencia, vychovaná najmä českými učiteľmi a odchovaná na českých univerzitách, ale už i na nových slovenských vysokých školách. V tejto dobe sa už slovenský národ začal prebúdzať národne, kultúrne i politicky. Aj slovenskí demokrati najmä tí, ktorí nepodporovali Benešovu predstavu postupného jazykového i biologického splynutia českého a slovenského národa, začali uvažovať o vhodnej forme politickej a národnej samostatnosti Slovenska, ale vzhľadom na zostrujúci sa - už nielen politický, ale i vojenský tlak zo zahraničia - najmä zo strany Hitlerovho Nemecka, odmietali akékoľvek oslabovanie štátnej jednoty Československa ako unitámeho štátu. V tejto fáze sa všetky štátotvorné strany na Slovensku podriadili Benešovej koncepcii politicky jednotného a vojensky silného štátu bez toho, aby sa oslabili demokratické inštitúcie ako je nezávislý parlament, nezávislé súdnictvo a demokraticky volený prezident. Asi pred dvomi rokmi som v tejto súvislosti napísal článok, ktorý citovali vo vládnom denníku Slovenská republika ako príklad zarytého čechoslovakistu. Vtedy som napísal asi toto - ako mohli byť autonomistickí politici tak slepí, že napriek očividnému nebezpečiu, v ktorom sa národy Československa nachádzali presadzovaním autonómie, oslabovali obranyschopnosť Československa a spochybňovali politickú stabilitu štátu v očiach spojencov? Teraz môžem k tomu dodať ešte tvrdšie slová: Ľudácka politika vtedy - to bola velezrada nielen na Československom štáte, ale i na vlastnom slovenskom národe, za ktorý vždy tak obetavo bojovali. O nacistickom Nemecku a fašistickom Taliansku sa už v rokoch 1934- 1938 vedelo toho toľko, že nikto, ani Andrej Hlinka, ktorý sa na nás dnes díva zo slovenských bankoviek, a už tobôž nie Josef Tiso, za ktorého tak bojujú naši slovenskí nacionalsti, nemôže sa pred históriou očistiť a zbaviť viny za to, že vystavili slovenský i český národ riziku úplného existenčného zániku. O Jozefovi Tisoví sa tvrdí, že bol Hitlerom donútený vyhlásiť Slovenský štát a že volil len menšie zlo. Obhájcovia Tisu a celého ľudáckeho hnutia však radi zabúdajú na to, že to bol práve Tiso a jeho antidemokratická strana, ktorá dlhodobé konala v intenciách Hitlerovej politiky a oslabovala republiku tak, že táto bola nakoniec vydaná hitlerovskému Nemecku na milosť a nemilosť a opustená spojencami kapitulovala bez boja. Dr. Benešovi je možné mnohé vyčítať, ale to, že chcel udržať národne jednotný, pevný štát, že chcel ubrániť demokratický ostrov v strednej Európe, mu vyčítať nemožno. Rád mu odpustím i jeho pragmatický čechoslovakizmus, keď si predstavím, kam by nás bol doviedol naivný nacionalizmus ľudákov v prípade porážky spojencov v 2. svetovej vojne. Alebo inak povedané, z hľadiska národnej identity Slovákov, bol Benešov čechoslovakizmus omyl a chyba. Z hľadiska politického, v reálnej situácii existenčného ohrozenia našich národov, mal absolutnú pravdu a priam prorocky predpovedal vo svojej známej reči Slovákom z roku 1934 čo sa stane, keď sa republika ustupovaním autonomistom oslabí. Tragédia slovenských nacionalistov vtedy i dnes spočíva v tom, že nedokázali a nedokážu pochopiť rozdiel medzi akýmkoľvek štátom a demokratickým štátom. Samostat- 9 [pageend11]zpravodaj 12/97 ný štát, či tzv. suverenita malého štátu je naivná ilúzia nielen v situácii evidentného ohrozenia zo strany okolitých totalitných štátov, ako to bolo pred 2. svetovou vojnou, ale i dnes, ked zánik komunistického impéria neznamená automaticky nastolenie demokracie vo všetkých postkomunistických štátoch. Naopak, hnilobná infekcia komunistickej mafie sa rozširuje nezadržateľne všade tam, kde nie sú vytvorené stabilné demokratické podmienky. Eufória ľahko nadobudnutej slobody a štátnej samostatnosti sa mení na strach pred organizovaným zločinom a strach z autoritatívneho režimu, ktorý bude možno nutné nastoliť, aby ilegálny zločin nezničil bázu štátnej existencie. Teda každý národne cítiaci a demokraticky mysliaci Slovák mal po r. 1989 myslieť v prvom rade na to, ako vybudovať spolu s českými demokratickými silami obrodený demokratický štát Čechov a Slovákov a len v prípade, že by bol vývoj v Čechách pre demokraciu jasne nepriaznivý, mohol by uvažovať o vlastnom štáte. Vznik terajšej Slovenskej republiky mal skôr opačný charakter. Pod vedením autoritatívneho vodcu dnes nepotrebujeme budovať demokratický štát na základe skúseností z 20- ročnej demokracie prvej ČSR, ale naopak, čoraz viac nám začína byť vzorom totalitný Slovenský štát z vojnových rokov. Spochybňujeme význam SNP, žiadame rehabilitáciu ľudáckych politikov, zachádzame s našimi národnostnými menšinami viac ako arogantne a pred tvárou celej Európy si robíme posmech so základnými pravidlami parlamentnej demokracie. A pritom celé 20. storočie nám jasne ukazuje, že demokracia nie je jedna z alternatív, ale jediná šanca pre štát i jednotlivca, ako si uchrániť slobodu i ľudskú dôstojnosť. Nikdy nesmieme zabudnúť, že v prvej Československej republike sa takáto predstava demokracie do značnej miery úspešne realizovala a nedovoľme, aby ktokoľvek - či už z pozícií nacionálne- egoistických, nenávistných, alebo technokraticko- „bohorovných“, význam prvej republiky pre oba naše národy znevažoval a znehodnocoval. O dvou patáliích města pražského Luděk Frýbort Prague's taxi-drivers, especially those stalking the airport, should be avoided. Tolik citát z cestovního průvodce Lonely Planet. Je to dobrý průvodce, nerozplývá se pouze nad krásami popisované země a nezlehčuje přitom její nedobré jevy, jak z ohleduplnosti činívají jiní, nýbrž na ně v zájmu cestovatele upozorňuje. V případě pražských taxikářů je jeho poselství výrazné a jasné: od letiště ti jedou ty a ty autobusy, ale taxíkům se obloukem vyhni, poutnice, chceš-li si uspořit zlost a ponížení. Nuže, není mi to taková novinka, pražským taxíkům se vyhýbám už dávno. Co jsem o nich slyšel a četl, mi stačí. Naštěstí mi zpod kabátu čouhají dvě nohy a kam v Praze nejede metro, tam mě bezplatně donesou, není proč se vztekat s taxikáři a jejich podvody. Už jsem si na ten systém zvykl, osvědčil se mi a stěží jej změním, i kdyby se celé pražské taxikářstvo náhle rozhodlo vstoupit na cestu ctnosti. Nyní čtu, že k podobným závěrům dospívá i světová turistická veřejnost. Lze čekat, že asi nepotrvá dlouho a milým taxikářům začne být ouz- ko. Samotní pasáci je stěží uživí a marně se budou rozhlížet po tučném, nevědomém vepříkovi, jakého si zvykli v návštěvnících z ciziny vidět. Nebude jej, neboť jejich špatná pověst obletí svět a oni uvidí jen odvrácená záda cizozemských turistů, spěšně se vzdalující v štíti- vém oblouku. A nezmění na tom nic, i kdyby se v tu ránu dali na pokání, jelikož dobrá pověst oblétává svět daleko pomaleji než zlá. Smutné bývají konce chamtivé mazanosti. Ale až ted ve mně hrklo: nehážu všechny pražské taxikáře do jednoho špinavého pytle? Vždyť přece nejsou všichni, kdož sedí za volanty taxíků, jen sami šejdíři, zloději 10 [pageend12]zpravodaj 12/97 a násilničtí vyděrači. Jsou mezi nimi zajisté i mužové čestní a neúskoční, účtující si jen to, co jim ve vší slušnosti náleží. Je jich dokonce možná většina. Jak k tomu přijdou, být házení do stejného pytle se zloději? Nedopustili jsme se v předcházejících řádcích povrchního předsudku, já a můj oblíbený průvodce? Neobtížili jsme své duše hříchem diskriminace? Nebylo by spravedlivé napsat - taxikář Jaroslav je muž poctivý, kdežto taxikář Lojza je lotr? Neboť předsudek vyplývá ze zevšeobecnění, a z předsudku diskriminace, škodící vedle lotrů i poctivým. Zajisté by bylo správnější rozlišovat než do jednoho pytle házet. Rovněž velmi snadné, aspoň pokud na zmíněný problém shlížíme s výšin liberální filosofie. Jenže ono většinou nejde o filosofii, nýbrž o to, jak mám, k čertu, převést tu ušlechtilou zásadu v praktické provádění? Mám se každého taxikáře zeptat - račte být poctivec nebo lotr? Mám si od něj vyžádat kádrový posudek? Nebo se mám nechat okrádat od lotrů, abych nekřivdil poctivým? Nic naplat: tak dlouho budou poctivci trpět spolu s lotry, dokud se od nich sami neodloučí. Dokud si od nich nechají kazit pověst a ruinovat živobytí. Dokud je sami nevyženou ze svého středu. Nenajdou-li k tomu sílu, dočkají se zániku spolu s nimi a žádná slovní ušlechtilost ani slitovné pochopení nezúčastněných jim nepomůže. A co víc: člověk poctivý má zodpovědnost nejen za sebe sama, nýbrž i za dobré jméno celků vyšších. Snadno se totiž stane, že návštěvník dejme tomu z Austrálie, okradený a zbitý zločinným taxikářem, se vrátí domů a nejen že bude všude vyprávět, že pražští taxikáři jsou banda zlodějů, nýbrž se dopustí zjednodušení ještě o stupeň vyššího a bude hlásat, že Češi jsou zloději. Takové už jsou cesty diskriminace, zevšeobecňující a dobré od nedobrých nerozlišující. Můžeme se nad tím pohoršovat, ale nezabráníme tomu. Je zbytečné žádat od druhých změnu postojů. Změna a náprava musí vzejít z nás samých. Tím, že vyvrhneme prašivce ze svého středu. A to už se netýká jen taxikářů, jak jistě každý pochopí. Neboť o odstavec dál čtu v témže cestovním průvodci cosi, s čím hluboce nesouhlasím, ale pomoci si nemohu, neboť jakási zlá pověst už také stačila obletět svět. Češi jsou rasisté, tvrdí se tu velmi zkratkovitě. Chovají se nevlídně k jedné své menšině. Pěstují si vůči ní předsudky a diskriminují ji. Jméno té menšiny je, jak každý uhodne, Romové. Začíná už z toho být pěkná, bohatě rozvětvená ostuda, protože na rozdíl od taxikářů se Romové neshlukují jen kolem pražského letiště, nýbrž roznášejí pověst o českém rasismu do širého světa. A svět je nakloněn jí věřit, jelikož čím dál od místa děje, tím méně je ochoty rozlišovat. Dochází tak k pozoruhodnému paradoxu: světová veřejnost vlivem jistým známých událostí začíná házet Čechy do jednoho rasistického pytle za to, že Češi hází do jednoho pytle Romy. Nelogické, viďte. Hloupé. A nespravedlivé, nepravdivé. Ale nenaděláme s tím nic, jelikož jak Češi vůči svým Romům, tak ani svět vůči Čechům není ochoten bádat nad postoji a činy každého jednotlivce zvlášť, nýbrž zevšeobecňuje. Hlas světové veřejnosti ovšem zaznívá hlasitěji než vysvětlující hlas českého občánka. Pozoruji, jak se země česká začíná vmanévrovávat do postavení, v němž se ještě tak před desíti lety nalézala Jižní Afri11 [pageend13]zpravodaj 12/97 ka. Také ona byla v obecném opovržení pro svůj rasismus. A mohli se umluvit občánkové jihoafričtí, mohli poukazovat na rozličné okolnosti a důvody, jimž je třeba porozumět, platné jim to nebylo nic. Svět nechce porozumět. Svět chce odsuzovat, na oblacích filosofické ušlechtilosti se vznášet. Zejména ta část světa, která leží dostatečně daleko a problém se jí netýká. Ale mě samého se týká. Obávám se totiž, že se občas chovám rasisticky. Vidím-li například ve dveřích pražského metra tlačit se houfek tmavších postav, raději nastoupím do jiného vozu. Spatřím-li podobný houfek na Karlově mostě, nedokážu si namluvit, že tam postává za účelem obdivu architektonických krás, i učiním oblouk. Do jistých končin v Libni nebo v Košířích nejdu, pokud nemusím. A na vytrvale žebrající cikánské dítě jsem tuhle dokonce zadupal a vykřikl „huš“. Ano, ale jak se tedy mám chovat? Řekněte mi to, ušlechtilí nabádatelné. Poraďte mi, co mám dělat nejen teoreticky a povšechně, nýbrž v každém jednotlivém případě. Všelidské a filosofické zásady dovedu sypat z rukávu sám, ale návod k všednímu jednání mi chybí. Stačí mi, poradíte-li mi, jak to děláte v Praze vy sami, abyste nebyli rasisté. Nejsem jím totiž rád: nechci jím být, ale někdy musím, abych se nedočkal nepříjemných konců. Protože víte, předsudek se nerodívá z ničeho. Tisíckrát potvrzený předsudek se nazývá zkušenost. Nu, aspoň se něco začíná měnit v zemí české. Dlouho jako by rómského problému nebylo, ale teď se začíná exportovat do Kanady a do Velké Británie a nelze už dál dělat jako když nic. Četl jsem docela, že sama česká vláda se rozhodla řečený problém řešit a zřídila již za tím účelem jakési komise a výbory. Byly vydány směrnice zákonodárným i výkonným orgánům. Cosi se tedy pohnulo. Obávám se jen, že výbory a komise budou zasedat, směrnice vydávat, ale nezmění se zase nic. Nemusím být nadán duchem prorockým, abych to předpověděl. Je třeba rozumné, prakticky použitelné střední cesty, aby z Čech vymizely nejen rasistické postoje, nýbrž i jejich živná půda. Především by se muselo přestat jen tak povšechně, teoreticky kázat. Zatím je přístup k rómské otázce dvojí: z jedné strany bandy holohlavých přitroublíků, vykřikujících krvavě nenávistná hesla, z druhé pak slitovné, nad jednotlivosti povznesené kazatelství. Ušlechtilí duchové se rozepisují o rasismu svých spoluobčanů, předstírajíce, že oni sami se v praktických případech chovají jinak. Dopouštějí se rasismu naruby: sypají si horlivě popel na hlavu, tvrdíce, že Češi jsou cosi dlužni Romům, ne však Romové Čechům. A je to k ničemu, samozřejmě. Snímat hříchy světa dovedl jen Kristus Pán a ani ten nijak zvlášť úspěšně: u kohokoliv jiného je to póza, čpící chlubnou neúpřímností. Nikoliv, tupohlavá nenávist i ušlechtile zavřené oči jsou obojí stejná nejapnost, odsouzená dostat tučnou pětku na vysvědčení dějin. Aby se stalo víc, bylo by třeba snahy hlubší, rozlišující. Ano, jenže jak? Co můžeme opravdu dělat my, zákazníci? Co můžeme opravdu dělat my, opatrné oblouky činící? Máme přistupovat ke každému členu nedobré pověsti požívajících skupin s otázkou - račte být gauner nebo slušný člověk, pane taxikář? Račte být kapsář nebo ne, pane Rom? Kdepak. Je pouze jedna skutečná cesta k odstranění rasismu, diskriminace, předsudku, totiž vyčistit svůj vlastní chlév. Taxikáři taxikářský, Romové rómský, Češi český. Vyvrhnout z něj své prašivce. Nebo aspoň se s nimi nesolidarisovat, nekrýt je, neomlouvat je. Nenechat si od nich kazit pověst a jméno. A to nemůže udělat jiný, než potrefená skupina sama. Kdo nenajde vůli sám si pomoci, tomu nepomohou ani všichni svati, i kdyby duli do trub celého světa slovy nejsvatějšími. Dost dlouho snímal pražský magistrát hříchy taxíkářské mazanosti - odpusťme si zatím otázku, proč. Gaunerství tím zajisté neuby- 12 [pageend14]zpravodaj 12/97 lo, jak lze pozorovat, a nebude divu, vyústí-li nakonec ve všeobecnou diskriminaci taxikářů. Snímání hříchů rómských (ovšem i českých) má a bude mít výsledek stejný. Odmítá-li kdo vidět je, nepřispívá k řešení problému a ani Romům samotným nedělá nic dobrého. Způsobí jen, že řešení se oddálí nebo docela znemožní a výsledkem bude stálé narůstání rozporů a stále hlubší nedůvěra, až... čert prozrad, jaké až. Sám ted cítím, jak nerado se mi píše, není pěkné být označen za rasistu, což se mi takhle může snadno stát. Nuže, nahradme tedy každé slůvko ROM v tomto článku sloven taxikář. Bude to stravitelnější a přitom se nezmění nic, neboť jest věru značná podobnost obou patálií města pražského. Vládne názor, že příčinou nedůvěry k rómskému etniku je odlišné zabarvení jeho pleti. Dumám tudíž, co v duchu stejné ušlechtilosti může být důvodem nedůvěry k pražským taxislužbám. Asiže ten kastlík se čtyřmi písmeny na střeše. Ano jistě, to je ono. Všechno jiné by přece byla bezdůvodná protitaxikářská diskriminace. Hannover, 4.11. 97 o-o-o Následující výzva může být prvním krokem ve správném směru. Další kroky by měly vést k tomu, jak takové zastání skutečně praktikovat. * * Intelektuálové odmítají rasismus. Začátkem listopadu byl uveřejněn text tzv. Schwar- zenberské výzvy, který zatím podepsalo 42 známých a veřejně činných osobností. Ve výzvě se praví: Je-li nějaký člověk nespravedlivě napaden, ponižován a urážen, je potřeba se ho okamžitě osobně zastat, ať je jakékoliv rasy, národnosti, nebo etnika. Je potřeba takový čin veřejně odsoudit tak, aby se v celé společnosti postupně vytvořilo vědomí, že toto se prostě nedělá. Podnětem k této výzvě byl zřejmě nepříznivý ohlas světové veřejnosti na hromadný exodus Romů do Kanady a Velké Británie. Výzva je pokusem uklidnit světové mínění a dát impuls české vládě, která se až dosud o problémy Romů příliš nezajímala, aby něco podnikla. Je dobře známo, že problém Romů nebo lépe řečeno s Romy je složitý a těžko okamžitě řešitelný. I sama výzva je jen deklarativní vyhlášení sympatií - nějaké konkrétní návrhy, jak situaci Romů zlepšit, v ní nenalezneme. (Kdo by se chtěl k výzvě připojit, může tak učinit písemně na adresu týdeníku Respekt, Sokolská 66, Praha 2.) Pestrý politický život v listopadu Dana Seidlová Václav Havel onemocněl těžkým zápalem plic. Když byla nemoc v nejlepším, vstal z nemocničního lůžka a zhostil se své povinnosti jmenovat tři nové ministry. Zneklidnil tím nejen lékařské koncilium, ale i občany, kteří se mohli prostřednictvím televizní obrazovky přesvědčit o zdravotním stavu hlavy státu. Pan prezident dbá ovšem důstojnosti svého úřadu a vykonává ho s vrozenou noblesou. Na rozdíl od Miloše Zemana, předsedy parlamentu, do jehož kompetence připadá volba hlavy státu: ten soudí, že lednová volba prezidenta by se měla konat na Žofíně, protože to bude lacinější. Ale pan prezident se mezitím uzdravil, odjel na 2 týdny do Lán a na začátek prosince si už naplánoval schůzky s předními politiky a projev v Rudolfinu. Novými ministry se stali: Jaroslav Šedivý (zahraničí), Jindřich Vodička (vnitro) a Stanislav Volák (sociální péče). 13 [pageend15]zpravodaj 12/97 Vláda odeslala co Bruselu oficiální žádost o vstup do NATO a nyní se o tom bude celý rok jednat. Americká tajná služba zveřejnila informace o chystaném prodeji radiolokátoru Tamara embargovanému Iráku. Podle českých zbrojních expertů a obchodníků v tom není zapletena Česká republika, už proto, že je to velmi rozsáhlý systém a klíč k jeho spuštění má armáda, bez její účasti ho nelze uvést do provozu. Ministr Vodička považuje celé za dezinformační akci, která má zabránit vstupu ČR do NATO. Američané berou záležitost vážně, dostala se až k prezidentovi USA, proto nelze na české straně vyloučit přípravu nelegálního obchodu. Rómský exodus nám na reputaci nepřidá a k dovršení všeho zavraždil osmnáctiletý skin súdánského studenta. Máme tedy co dělat, abychom před světovou veřejností vystupovali jako spořádaná země a to je také jeden z důvodů, proč utichá hrozba předčasných voleb, vyslovování nedůvěry vládě, volání po nové vládní koncepci a demisi kdejakého činitele - čas na hašteření vypršel! Sněmovna odhlasovala dva zákony (zákon o investičních fondech a o komisi pro cenné papíry ve snaze o zprůhlednění kapitálového trhu a zabránění dalším machinacím. Zabývala se také výdaji zákonodárců. Sládek vykazuje průměrnou spotřebu své služební Felicie téměř 18 litrů, zatím co poslanec Špidlo uvádí 6,3 litru. Josef Wagner nevylučuje, že by Sládek mohl být za své jednání stíhán. Bylo rozhodnuto konečně o čtrnácti samosprávných krajích, v čele má být hejtman. Zahraniční obchod vykazuje solidní trend a zahraniční firmy se osvědčují jako dobrý tahoun domácího průmyslu. Celkově se ekonomika pomalu zotavuje z krize. Na mezinárodních finančních trzích se však koruna dosud netěší důvěře a má klesající tendenci. Sdělovací prostředky připravují občany na chystané zdražení (nájemné, plyn, voda, elektřina, pošta a telekomunikace, vlaky, cigarety, alkohol, benzin, nafta,...). Zdá se, že problémem liberálního hospodářství je přemnožování. Přemnožily se nám před časem banky, pak cestovní kanceláře, taxikáři (zachraňují se okrádáním zákazníků), lékárny, benzinové pumpy a kdoví co ještě. Prostě - s takovou potencí snad ani tržní hospodářství nepočítalo!? Na sjezdu ODA v Brně byl předsedou strany zvolen Jiří Skalický. Představitel pravé frakce Mašek ho označil za slabého kandidáta. Pozadím rozporů mezi pragmatickým a pravým křídlem je asi financování strany. Po otřesu v ODS bude i zde nutné vnést jasno a možná nejen zde. ODS je již delší dobu zmítána aférou darů na konto strany. Ukázalo se, že namísto od tajemných dárců pochází dar od bývalého tenisty a nyní podnikatele Šrejbra a dar je uváděn do souvislosti s privatizací Třineckých železáren. Vyslanec ve Švédsku Kolář řekl, že se o tom dověděl a informoval svého představeného ministra Zieleniece. Ten to sdělil v květnu t.r. V. Klausovi. Tehdejší výkonný místopředseda Čermák bral všechnu vinu na sebe. V. Klaus prohlásil, že se o všem dověděl až před týdnem. Když se pak rozšířilo, že ODS má prý tajné konto ve Švýcarsku, vyhrotila se situace natolik, že ministři KDU-ČSL podali v pátek demisi, ministři ODA pak následovali v sobotu. V. Klaus se okamžitě vrátil z Bosny. Prezident vyzval premiéra, aby vláda odstoupila jako celek. Obrátil se k veřejnosti a uklidnil ji v tom smyslu, že se nejedná o krizi, že střídání ve funkcích patří k demokracii, její osud nestojí na jednotlivých osobách, ať je to Zeman, Klaus nebo Havel. Nastalá situace by měla vést k vyčištění poměrů zejména v privatizaci. Při bouřlivém, 11-hodinové jednání výkonné rady ODS v sobotu, opustil J. Ruml znechucen jednání a byl fyzicky napadán před 14 [pageend16]zpravodaj 12/97 budovou shromážděnými Klausovými sympatizanty, kteří mu nadávali do zrádců. Ruml platí za čestného politika, který byl loajální ke Klausovi, dokud to šlo, je nyní zklamán, že se musel po letech věznění za komunistů dožít nečeho takového. Po půlnoci podal Klaus demisi celé vlády. Prezident jednal v neděli odpoledne v Lánech s předsedy tří koaličních stran. Bylo dohodnuto, že jednání o sestavení vlády bude odročeno na dobu po sjezdu ODS, který se bude konat 13. prosince, protože zástupci ODS nemají mandát na sestavení nové vlády. Předseda KDU J. Lux vyslovil naději, že se podán sestavit stabilní vládu, která bude vládnout do r. 2000, do konce volebního období. Do sestavení nové vlády zůstává nynější vláda ve funkci. A na závěr něco radostného: Kavárna Vltava byla znovu otevřena. Ústavní činitelé se vzdali čtrnáctého platu a darují ho tatíčkovi státu pod stromeček. Dělá to prý 60 miliónů. Letom slovenským svetom Ondrej Košický V Bratislave sa konala 35. schôdza slovenského parlamentu. Z hľadiska podmienok Európskej komisie bola poslednou šancou pre vládnu moc prijať demokratizačné opatrenia a zachovať tak pre krajinu nádej na zaradenie medzi štáty, s ktorými sa v prvej vlne povedú rozhovory o vstupe do EU. Týmito podmienkami, označenými ako nutné minimum, boli obnovenie dialógu koalície s opozíciou na pôde parlamentných výborov, návratenie poslaneckého mandátu F. Gauliederovi, doplnenie kontrolných výborov parlamentu o zástupcov opozície a prijatie zákona o používaní jazykov národnostných menšín. Výsledok? O dialógu ani chýru ani slychu, Gaulieder zostal na parlamentnom balkóne a premier Mečiar sa vyjadril, že „pre nás je táto záležitosť už skončená“. Ten istý premiér zato verejne prisľúbil, že ak opozícia navrhne do kontrolných výborov namiesto „neprijateľných“ Pittnera s Čamogur- ským akékoľvek nové mená, zaručuje ich schválenie. Opozícia teda navrhla, parlament naozaj schválil, ibaže len troch zo štyroch. Jedného - Jána Langoša - koaličníci odmietli. Zrejme viac ako premiérovo slovo zavážil fakt, že Langoš je ozajstným odborníkom v otázke kontroly tajných služieb, a pre SIS by tak mohol byť priveľmi nepríjemný. A jazykový zákon pre menšiny? Do programu schôdze NR ho ani nezaradili. Nemožno sa preto čudovať, že Komisár Európskej únie pre zahraničné vzťahy Hans van den Broek na margo toho vyhlásil, že Európska komisia nevidí dôvod meniť svoje odporúčanie nezačať so Slovenskom rozhovory o vstupe do EU. Ostávajú tak dve možnosti - bud sa začnú rozhovory so všetkými asociovanými krajinami s výnimkou Slovenska, alebo sa začnú naskôr s piatimi najvyspelejšími, zatiaľ čo zvyšných šesť si bude musieť počkať - päť z dôvodu nesplnenia ekonomických požiadaviek a Slovensko ako jediné z dôvodu nevyhovenia politickým kritériám. 15 [pageend17]zpravodaj 12/97 Ostaňme ešte v Národnej rade a v nej pri pánovi Gauliederovi. Jeho bývalá „spoluhráčka“ z HZDS poslankyňa Mušková ho na parlamentnej pôde verejne vyzvala, aby sa v záujme integrácie SR do EU rovnako verejne priznal, že sa sám vzdal poslaneckého mandátu. Vyhlásila dokonca, že ak to urobí, vzdá sa svojho mandátu aj ona. Po niekoíkých dňoch, počas ktorých Gaulieder lapal po dychu, dopracoval sa k vyhláseniu nasledovného znenia: "Je obdivuhodné, čo sa dokáže zrodiť v jednej hlave poslankyne HZDS, členky mandátového a imunitného výboru, ktorá dobre vie, že som sa mandátu nikdy nevzdal a aj jej pričinením mi ho HZDS a zvyšok koalície ukradlo. Nech si uvedomí, že môj mandát nie je privatizácia!" K názoru Muškovej, že jeho vyhlásenie by zlepšilo integračné šance SR poznamenal, že by mala skôr vyvíjať aktivitu na svojich kolegov vrátane Gašparoviča a Húsku. „Ak sa chce Mušková skutočne vzdať mandátu, môže tak urobiť v prospech Belana, ktorý v rozpore s ústavou zaberá moje miesto v parlamente,“ dodal Gaulieder. ooo Krátko po tom, ako ohlásil zvlčilou opozíciou pripravovaný pokus o svoje zavraždenie, uchýlil sa Vladimír Mečiar do sprivatizovaných kúpeľov Piešťany. Jeho hovorkyňa objasnila, že je tam na mesačnej dovolenke, „ktorej má ešte veľa“. Na otázku, či si ju musí čerpať práve v čase, ked sa rozhoduje o budúcnosti Slovenska a jeho postavení v Európe dodala, že každý má právo raz za čas zregenerovať svoje telo. Samotný premiér potvrdil, že je zdravý, akurát že musí načerpať nové sily pred ťažkou predvolebnou kampaňou. Neskôr však prišiel s verziou o platničke, ktorá mu vyskočila pri inak vcelku úspešnom „pokuse o zdvihnutie stokilovej činky“. Ani toto ťažké zranenie mu ale nezabránilo pozvať si na piešťanský kúpeľný koberček predstaviteľov koaličných strán, zodpovedných za to, že v parlamente prekvapujúco neprešiel celý balík ekonomických zákonov, s ktorými HZDS napevno rátalo. Či sa premiérovi aj teraz, rovnako ako v podobnej situácii vlani, podarilo spacifikovať neposlušných poslancov, ukáže už decembrové zasadnutie parlamentu. ooo Boj s organizovaným zločinom je neľahký, bojové šíky treba posilniť! Asi tak zdôvodňoval minister vnútra Krajci pred parlamentným plénom potrebu prijatia zákona a pomocníkoch Policajného zboru. Aj návrh tejto právnej úpravy dokazuje, že Mečiarov kabinet už stráca posledné zvyšky súdnosti a s blížiacimi sa voľbami cíti potrebu nadviazať na smutne známu tradíciu pomocnej stráže Verejnej bezpečnosti, ktorá v súčinnosti s ŠtB robila z polície nepriateľa ľudu. Podľa Krajčího si teda s organizovaným zločinom (o ktorom, mimochodom, v texte návrhu zákona niet ani zmienky) majú poradiť pomocníci - amatéri, ak už to nezvládajú špeciálne vycvičené profesionálne bezpečnostné zložky. Ide vláde pred voľbami naozaj o pomocníkov Policajného zboru alebo - ako poznamenal jeden z opozičných poslancov - o pomocníkov HZDS? ooo V novembri nezasadal len parlament, ale občania si pripomenuli aj výročie „Nežnej“. Vo všetkých krajských mestách sa konali mítingy. Koalícia zaliezla do dier, mítingy organizovali všetky opozičné strany, s výnimkou Strany demokratickej ľavice. V Bratislave, Košiciach, B. Bystrici, Žiline, Prešove, Trenčíne, Trnave a Nitre sa zišli tisícky ľudí, ku ktorým prehovorili nielen predáci opozície, ale aj mnohé známe osobnosti spoločenského a kultúrneho života. Predseda KDH Ján Čarnogurský pred 20-tisícovým davom v Bratislave skonštatoval, že na Slovensku opäť vládnu tí, čo pred novembrom '89. V obrovskej záplave nelichotivých kritík na súčasnú vládnu moc a odhodlaných vyhlásení do budúcnosti bez nej 16 [pageend18]zpravodaj 12/97 dominoval (pře mnohých predsa ešte len na šepkanie súci) výrok podpredsedu Demokratickej únie Milana Kňažka, prednesený pred zhromaždením v Nitre, ktorý popri tom, že riaditeľa SIS Ivana Lexu označil za delikventa, roztlieskal ľudí aj slovami: „Žiaf, musím konštatovať, a viem to doložiť nielen indíciami, že súčasná hlava mafie a súčasný predseda vlády je jedna a tá istá osoba.“ ooo Košický zloduch Alexander Járay, bývalý kandidát na úrad prezidenta, ktorý v posvätný Deň ústavy SR (1. septembra) provokatívne verejne roztrhal tento jedinečný dokument a pred zrakmi užasnutých divákov a policajtov ho hodil do koša (o zločine sme písali v 10. čísle Zpravodaja), bude predsa len po zásluhe potrestaný! Toto radostné konštatovanie môžeme oznámiť všetkým spravodlivo rozhorčeným priaznivcom samostatného Slovenska a jeho ústavy. Po márnom, takmer mesačnom čakaní na žalobu stratilo menované indivíduum, neunesúc zrejme mučivé výčitky svedomia, v minulých dňoch nervy a podalo na Krajskú prokuratúru v Košiciach podnet na seba samého. V návrhu, v ktorom je zároveň navrhovateľom i odporcom, Járay podáva podnet na začatie konania vo veci hanobenia Slovenskej republiky a jej ústavného činitefa. V zdôvodnení navrhovatel Jaray udáva na odporcu Jaraya, že v deň 5. výročia prijatia Ústavy SR sa dopustil trestného činu hanobenia republiky tým, že pred Ústavným súdom verejne označil Ústavu SR ako ústavu bludov, ako aj tým, že ju následne roztrhal a hodil do smetného koša. Dúfajme, že súd nebude mať s lotrom zľutovanie a naparí mu maximum, čo trestná sadzba povoľuje - dva roky v slovenskom chládku! Z parlamentů, ministerstev a velvyslanectví Otázky k nároku na důchod z ČR Postoupili jsme paní konzulce JUDr. M. Šimečkové dva dotazy našich čtenářů, otiskujeme její vysvětlení. 1. Podle úmluvy mezi ČR a CH čl. 20 a 21 platí: Jestliže nemá žadatel v ČR odpracováno dostatečný počet let, doplní se chybějící doby ze švýcarského pojištěni. Má toto započteni potom vliv na výši švýcarského důchodu? Pokud jde o čl. 20 resp. 21 Úmluvy: V daném případě se podle systematiky úmluvy jedná o používání českých právních předpisů. Konkrétně to tedy znamená, že použití čl. 20 resp. 21 úmluvy - tzn. přihlédnutí ke švýcarským dobám pojištění pro vznik nároku na českou dávku - se nijak nedotýká švýcarské právní úpravy a tedy ani nemůže ovlivnit výši švýcarského důchodu. Je potřeba však dodat, že česká dávka, pokud její výše závisí na délce pojištění, se stanoví výhradně podle českých právních předpisů (tedy pokud někdo odpracoval v ČR např. 12 let a vykazuje potřebnou pojistnou dobu i ve Švýcarsku, bude moci žádat při dosažení důchodového věku o starobní důchod v ČR, přičemž pro vznik nároku mu bude započtena v nezbytném rozsahu příslušná doba švýcarského pojištění, avšak výše důchodu bude odpovídat odpracovaným 12 letům v ČR. 2. Jaký díl manželova / manželčina důchodu činí vdovský nebo vdovecký důchod? Vdova má nárok na vdovský důchod po manželovi, který byl poživatelem starobního, plného invalidního nebo částečně invalidního důchodu, anebo splnil ke dni úmrtí podmínku potřebné doby pojištění pro nárok na plný invalidní důchod nebo podmínky nároku 17 [pageend19]zpravodaj 12/97 na starobní důchod nebo zemřel následkem pracovního úrazu. Za stejných podmínek má vdovec nárok na vdovecký důchod po manželce. Důchod náleží po dobu 1 roku od smrti manžela, po uplynutí této Ihúty trvá jen v taxativně zákonem vymezených případech (např. při péči o nezletilé dítě, při plné invaliditě ap.) Výše důchodu se skládá ze základní výměry a z procentní výměry. Výše základní výměry vdovského a vdoveckého důchodu činí 1.060,-- Kč měsíčně (stav k 31.1.1997), výše procentní výměry vdovského a vdoveckého důchodu činí 50% procentní výměry starobního nebo plného invalidního důchodu, na který měl nebo by měl nárok manžel(ka) v době smrti, nebo 50% procentní výměry částečného invalidního důchodu po poživateli tohoto důchodu, který ke dni smrti neplňoval podmínku potřebné doby pojištění pro nárok na plný invalidní důchod nebo podmínky na starobní důchod. Hrozba polovičatosti Jaromír Žeglitz Ministerstvo vnitra chystá podklady zákona, který by Čechům žijícím v zahraničí umožnil získat dvojí občanství. V této souvislosti se objevují obavy z „hrozby“ nové vlny restitučních nároků. Ano, hrozby. Ptejme se tedy těch, kdo se hrozí, čeho že se to vlastně hrozí. Že okradení dostanou zpět to, co jim patří? Že změny vlastnických vztahů v posledních pár letech řešení značně zkomplikuje? Každý se patrně hrozí něčeho jiného, podle nátury, a člověk s elementárním citem pro spravedlnost snad jedině toho posledního. Ten ale ví (a už dávno), že jiná cesta než vrátit ukradené - byť je to složité - prostě není. Bohužel nebyli vyslyšeni ti, kdo při jednání o restitucích upozorňovali, že vázat vrácení majetku na občanství či trvalý pobyt je nepřijatelné. Právo na majetek je přece právem lidským, nikoli občanským. Kdo to necítí a potřebuje "důkaz", nechť pohlédne do naší ústavy a do Listiny základních práv a svobod. Politika tehdy bohužel zvítězila nad spravedlností, což se dnes vrací jako bumerang. A to, co pro socialisty všech stran mělo být pojistkou, se dnes paradoxně stává hrozbou. Inu, spravedlnost prostě bud je, nebo není. Budiž to poučením pro ty, kdo seji snaží ošidit. To jde jen stejně na chvíli a navíc to pak hodně stojí. LN, 17.10. 97 Verdikt Ústavního soudu vrací rehabilitovaným jejich majetek Senát Ústavního soudu ČR svým včerejším nálezem významně pomohl rehabilitovaným osobám k získaní jejich zabaveného majetku. Jak LN sdělil soudce-zpravodaj Antonín Procházka, obecné soudy až dosud vycházely z toho, že osobou, která je povinna majetek rehabilitovanému vydat, je pouze původní nabyvatel, který jej získal od státu. Ti, kteří získali konfiškáty po odsouzených, proto převáděli majetky na děti či příbuzné, aby se vyhnuli jejich vydání, vysvětlil Procházka. Soudy potom rehabilitační zákon vykládaly tak, že další nabyvatelé již nejsou povinnými osobami. Tisíce rehabilitovaných, kteří strávili řadu let v komunistických kriminálech nebo emigrovali, proto ztratily možnost získat nemovitosti zpět. Senát Ústavního soudu konstatoval, že v těchto případech došlo k porušování rovnosti občanů a Listiny práv a svobod. Povinnost vydat majetek rehabilitovaným má od včerejška i osoba, na kterou bylo vlastnické právo původním nabyvatelem konfiškátu přeneseno. MFD, 10.97-ivh- 18 [pageend20]zpravodaj 12/97 Zprávy z Čech a Slovenska Rozdělení povodňových sbírek Rudolf Němeček Od zvláštního vydání Zpravodaje o povodních a v dalších číslech jsme referovali o důsledcích povodních, pořádaných sbírkách a o jejich výsledcích, případně již poskytnuté pomoci. Na schůzi předsednictva 18. října a potom na schůzi výboru Svazu spolků 1. listopadu bylo dohodnuto, že budou spojeny výtěžky sbírek Svazu spolků a Zpravodaje a že peníze budou rozděleny takto: 70% na přímou pomoc, 10% na pomoc obci v okrese Sabinov na východním Slovensku a 20% na konto "povodně" u KB Praha. Ke společné sbírce se přidaly spolky, které dosud nepředaly výtěžky svých sbírek jinam. Celá akce není uzavřena, může být rozšířena o další příspěvky. Přímá pomoc bude rozdělena na 4 školy v okresech Jeseník, Olomouc, Přerov a Zlín. Koordinací pomoci byl pověřen R: Němeček. Vybraným školám byly odeslány dopisy předsednictva s nabídkou finanční pomoci v určité výši na nákup učebních pomůcek, zničených povodní. V dopisech je uvedeno, že takovým způsobem chceme přispět k výchově mladé generace, na jejíž budoucnosti nám všem záleží. O podrobnostech této akce budeme zase informovat. Ohlasy z tisku o životě v povodňových oblastech.. * * Morava se dělí na bohaté a chudé. Vesnice a města na Moravě se čtyři měsíce po záplavách dělí na dva základní tábory: na chudou většinu a bohaté výjimky. Jedno mají společné: Jak sestavit rozpočet na příští rok. První skupina bojuje přitom o holé přežití, druhá má starosti jak rozdělit částky, o kterých se jim před povodněmi ani nezdálo. Navíc se počítá s tím, že výnosy daní budou v budoucnu podstatně nižší. Obyvatelé Krnova i jiných míst zjišťují, že rozvoj města na několik let ustrne. Evropská investiční banka poskytla úvěr 200 milionů ECU, který by měl sloužit na obnovu měst a s úrokem 6% a splatností 25 let. MFD 12.11.97 * * Obce postižené záplavami litují odchodu vojáků. Obce, kterým pomáhali vojáci odstraňovat škody po povodních, a kteří již odešli, chtějí znovu požádat o pomoc na jaře, zejména potřebují těžkou techniku. Lidé si na jejich pomoc zvykli, vojáci udělali hrozně moc práce. Demolice a odklízení budou jistě po zimě pokračovat. Armáda nasadila v létě téměř 5,5 tisíce vojáků, letectvo uskutečnilo 2,5 tisíce letů, vrtulníky evakuovaly na 3,5 tisíce osob. Armáda je schopna a ochotna poskytnout pomoc dál. LN 19.11.97 * * Po povodních budou vánoce skromné. Vánoce nebudou pro většinu postižených letos rozhodně ve znamení přepychových dárků pod smrčkem. Darujeme si věci, které odnesla voda. Pro děti oblečení, pro nás něco do domácnosti. Některým sebraly všechny úspory opravy domů, ti, kteří mají místo domů pustou pláň, budou trávit vánoce jinde - v městském bytě, u známých, na kolejích? Tam se nedá pořádně uvařit. Pro jiné bude největší dárek pěkné počasí, aby se dalo stavět i přes zimu. MFD 17.11.97 Svaz spolků Čechů a Slováků ve Švýcarsku a spolupracovníci Zpravodaje přejí všem čtenářům pokojné a radostné svátky vá- noční a v novém roce mír, dobré zdraví a sílu. 19 [pageend21]zpravodaj 12/97 Čeští exulanti by měli mít možnost postavit do voleb své kandidáty Na návrh min. vnitra, aby při volbách do senátu volili exulanti ve třech stávajících obvodech (Ústí nad Labem, Znojmo a Ostrava) reaguje Zdeněk Otruba z Kanady, který považuje tento návrh za groteskní. Navrhuje proto, aby pro Čechy v zahraničí byly vytvořeny zvláštní obvody navíc, např. dva (Evropa s Asií, zámoří), do nichž by byli voleni vlastní kandidáti, osobnosti v exilu známé, kteří by své voliče v zahraničí skutečně zastupovali. Je však především třeba hned začít s registrací, protože nikdo neví, kolik občanů vůbec v zahraničí je. Mít tyto údaje bude v každém případě užitečné. Návrh ministerstva ignoruje, že volební právo je nejen pasivní, ale i aktivní tzn. právo volit ale i býti volen. Dva exiloví senátoři by představovali hlas zahraničních krajanů, dosud opomíjených. Poměr hlasů v senátu by tím nebyl ovlivněn. MFD 12.11.97 O volební právo se zasazujeme při každé vhodné příležitosti, zdůrazňujeme při tom volbu korespondenční, protože volba osobně na konzulátech je jakž takž přijatelná jen ve velmi malých zemích a i tam by vedla k omezení. Mají-li mít občané stejná práva, patří mezi ně i to, aby v zahraničí měl každý možnost volit srovnatelným způsobem, jako v republice. Tam jsou volební místnosti pro každého dosažitelné pohodlně pěšky v jeho obci nebo městské čtvrti tomu se v zahraničí může rovnat jedině korespondenční volba. -rk- * * Čeští poslanci se zřekli čtrnáctého platu. Odhlasovali si tp sami ze solidarity ke státním zaměstnancům, soudcům a dalším ústavním činitelům, které postihla úsporná opatření oněch balíčků. Přijdou asi o 33.000 Kč, ale jejich nezdanitelné náhrady zůstanou nedotčeny, takže příliš velkou oběť nepřinesou. Ostatně mají možnost si bokem přivydělat jako pan Sládek, který podle výkazů najezdil se svou Felicií za rok 170.000 km a měl spotřebu 18 litrů šťávy na 100 km, což stálo celkem 600.000 Kč. Podle toho měl pan Sládek najezdit denně 500 km a seděl by v autě nejméně 8 hodin denně ?!? - má to takový poslanec těžké! * * Novela zákoníku omezí tunelování. Daňoví neplatiči a hospodářští delikventi nebudou v budoucnu moci být zapsání do obchodního rejstříku. Připravované změny obchodního zákoníku by měly zabránit zaregistrování nové společnosti tomu, kde figuruje v již existující firmě, která neplní své daňové povinnosti. Také nebude zapsána osoba, která byla za hospodářskou činnost trestána, byť v minulosti a jenom podmíněným trestem. Novela má být připravena do konce roku, uvedl ministr financí Ivan Pilip. -jse- 1. 11. 97 * * Dálnice Praha-Rozvadov hotova. Počátkem listopadu byla dána do provozu celá dálnice spojující Prahu s hraničním přechodem Rozvadov. Toto spojem má jedinou chybu - dálniční obchvat Plzně je rozestavěn, ale nedokončen, protože následkem protestů občanů zrušil Vrchní soud v Praze stavební povolení. Automobilisté jsou tedy nuceni projet celou Plzní - průtah je sice čtyřproudý a nově upravený, ale projíždí asi osmi křižovatkami. Nových 64 km dálnice těžko může zdůvodnit zdražení nálepky pro rok 98 na 800 Kč, zejména když jinde budování dálniční sítě pokračuje velmi pomalu. Zprávy o novém kousku dálnice také neuvádějí, jak vypadá dálniční spojení na druhé, německé straně. I na tom se totiž má - už v zájmu německých návštěvníků - pracovat * * Rozruch kolem Tamary. Český vynález Tamara je rozsáhlý špionážní systém, proto o něm nebylo dosud nic zveřejněno. Jen jeho mobilní verze zabírá několik aut a přívěsů (fotografie doprovází text). Na rozdíl od radaru, který vysílá signál na cíl a registruje odražený signál od předmětu, pracuje Tamara na principu příjmu jakéhokoliv vyslaného signálu (např. výškoměru letadla). Může tak prý odkrýt i letadla, která radar nezjistí, jako jsou ame20 [pageend22]zpravodaj 12/97 rická letadla Stelth. V zemích býv. Sovětského Svazu je takových systémů téměř padesát Čtyři starší modely Ramona má Sýrie, ty údajně dokázaly odhalit, že Irák používal ve válce s Kuvajtem makety tanků, aniž to Američané tušili a ničili je stejně jako skutečné. Sýrie na to pak spojenecká vojska upozornila. MFD 11.97 Jsou všechny údaje opravdu tak věrohodné, že se o tajném vynálezu nyní tolik uveřejňuje? * * Česká námořní plavba asi zanikne. Přijde totiž asi o všechny svoje lodi, neboť akcie, které byly v rukou investičních fondů, skoupil pan Kožený pro svoje zahraniční společnosti a nyní je chce prodat holandské firmě Van Ommeren Shipping. Lodi už stejně pluly pod cizími vlajkami Malty a Kypru, kde se platí menší daně, a za režimu pana Koženého panovaly na nich velmi špatné podmínky. Otázka je jenom, jak to dopadne se čtyřmi nedávno dokončenými nebo rozestavěnými loděmi, na kterých visí úvěr Komerční banky. Listopadoví vůdci jsou zcela mimo hru Prakticky všichni Slováci, kteří stáli v listopadu 1989 v čele protikomunistického převratu a hned po něm vstoupili do špičkové politiky, jsou dnes mimo centrální politické dění. Na rozdíl od České republiky, ale i Polska nebo Madarska se ve slovenských vládních kruzích nepohybuje ani jeden protagonista sametové revoluce. Naopak vládní opratě mnohdy třímají v rukou lidé, kteří se revoluce nezúčastňovali, popřípadě proti ní otevřeně vystupovali. Slovenský politolog Miroslav Kusý upozorňuje, že tito Slováci dnes dokonce nemají vliv ani jako nezávislí experti. Různé organizace, kde nyní bývalí protagonisté něžné revoluce působí, jsou považovány za hnízda nepřátel slovenské státnosti. Tento jev nepozorujeme v takové šíři ani v zemích, jakými jsou Bulharsko nebo Rumunsko, o Polsku, Maďarsku a České republice ani nemluvě. Například v Bulharsku mám hodně přátel, kteří mají velký vliv jako nezávislí experti, i když je nelze považovat za příznivce vládní politiky. U nás jsou takoví lidé, například Magda Vášáryová, František Šebej, Martin Bútora nebo Soňa Szomolányiová, kteří mají zpravidla vynikající renomé v zahraničí, veřejně označováni za škůdce, říká Kusý. Těmto stav má svůj odraz i ve slovenském parlamentu, v němž sedí jen dva skuteční lídři protikomunistického odboje - bývalý katolický disident Jan Čarnogurský a bývalý ministr vnitra ČSFR Ján Langoš. Oba dnes stojí v čele opozice vůči režimu Vladimíra Mečiara a jsou neustálými terči tvrdých útoků vládní propagandy. Listopad 1989 jsem prožil ve vězeni. Nemám trauma z toho, že dneska nesedím ve vládě, i když třeba šéf Ústavního soudu Milan Čič byl v době mého věznění ministrem spravedlnosti. Jsem prostě běžec na dlouhé tratě, říká Čarnogurský. Langoš je naopak znechucen faktem, že slovenskou tajnou službu dnes řídí bývalí šéfové Státní bezpečnosti, a říká: Faktem je, že jsme nebyli schopni důsledného vypořádáni se s komunismem. Řada slovenských revolucionářů kromě toho v posledních letech opustila svou vlast. Bývalý šéf Veřejnosti proti násilí Fedor Gál žije už od roku 1992 v Praze. Sám říká, že na Slovensku nemůže žít, protože nemůže bez rizika na ulici. Jeden z předních ekonomů Anton Vávro rovněž odešel do Čech, protože na Slovensku nemohl najít slušné zaměstnání. Po rozdělení Československa volily odchod stovky špičkových slovenských odborníků. MFD, 17.11.97, Karol Wolf 21 [pageend23]zpravodaj 12/97 Zprávy ze Švýcarska a ostatních států * * Dvoustranné dohody selhávají. Když se v roce 1992 švýcarský lid vyslovil proti Evropské hospodářské dohodě (EEE), oznámila federální vláda chlácholivě, že se nic neděje, že bude možné uzavírat s Evropskou unií dvoustranné dohody. V teorii to nebyl tak docela špatný nápad, ale v praxi to narazilo na potíže. Ze šesti námětů, které by chtělo Švýcarsko projednat, vybrala si EU jako první onen choulostivý a pro ni důležitý bod, totiž spojení s jižní Evropou. Švýcarsko by chtělo z ekologických důvodů převést celou nákladní dopravu na koleje, Evropa naopak dává přednost silniční dopravě těžkými soupravami 40 tun. Švýcarsko dále by chtělo omezit počet těžkých transportů, nesouhlasí s limitem 40 tun, zakazuje průjezd v noci a chce vybírat mýtné ve výši 410 Fr., což je dvakrát více než vybírá Rakousko za průjezd Brennerem. Na tyto podmínky Brusel nepřistoupil a jednání, které vedl Bundesrat Leuenberger, bylo přerušeno. Naděje na obnovené jednání je malá - Švýcarsko by muselo své požadavky zmírnit. Izolace Švýcarska se tak prohlubuje. Za rok či dva, až bude v EU zavedena společná měna, pocítí Švýcarsko prvé potíže, a ty se nepochybně budou dále stupňovat. Kdyby už dnes bylo Švýcarsko členem EU, problém dopravy by se dal mnohem snáze vyřešit. Podle posledních zpráv si švýcarská vláda uvědomila nepříznivý dosah výsledků jednání a navrhla zmírnění svých podmínek pro tranzit. Na tomto základě je EU ochotna znovu jednat a připravované zasedání ministrů členských států bude mít tato jednání na pořadu. Doufejme, že jednání dopadnou pro Švýcarsko příznivě - Evropa sama má zájem na tom, aby Švýcaři se zařadili do jejího společenství. * * BBC 75 let. Národní instituce světového významu British Broadcasting Corporation slavila 18. října 75 roků od svého založení. Je to jedna z nejuznávanějších britských institucí a je jí nejen pro Velkou Británii. Během 2. světové války byla pro miliony v okupované Evropě nespolehlivějším zdrojem informací. (Kdo by tehdy neznal vysílání BBC, ohlašované čtyřmi údery páté Beethovenovy symfonie • • • —. 7b je v Morseovce písmeno V - Victory. Za války jsem vyrobil jako radioamatér krátkovlnné adaptéry, když z rádii byly na příkaz německých úřadů odstraněny krátké vlny a na každém radiopřijímači visela červená cedulka s varováním: Pamatuj, že poslech cizího rozhlasu se trestá i smrtí. Zprávy BBC byly spolehlivé a byly vysílány v řečech téměř celého světa. Mezi zprávami a pořady byly za války vysílány zakódované zprávy pro odbojové skupiny v okupovaných evropských zemích.) Dodnes je BBC jako zdroj informací nedostižná. Kdo žije v odlehlých nebo diktátory ovládaných zemích, se bez těchto zpráv neobejde. BBC je na vládě nezávislá, financovaná poplatky za rádio a televizi. Rostoucí prodej audio- a videoprogramů přispívá v současné době 5 procenty k příjmům. Již před založením BBC existovala radiová vysílání firem, vyrábějících radiové přijímače. Vládaje v roce 1922 spojila do BBC. První generální ředitel stanovil její úkol slovy: Vzdělávat - informovat a bavit. A věrna tomuto pověření nabízí BBC v rádiu a televizi rozmanité programy: populární zábavu, kulturní pořady vysoké úrovně, výborné dětské pořady, četné školní a univerzitní pořady, vynikající jazykové kurzy, debaty na sociální, hospodářské a politické aktuální náměty. Někteří producenti dosáhli mimořádných výsledků, např. v programech z přírody nebo v satirickém pořadu Ano, pane 22 [pageend24]zpravodaj 12/97 ministře, který si dělá legraci z vládního aparátu. S ohledem na známou skutečnost, že politici mají snahu se vyhnout nepohodlným otázkám, vyvinuli reportéři a moderátoři BBC techniku sice zdvořilého ale neústupného dotazování. Že se při tom chovají neutrálně, dokazuje, že si na údajnou agresivitu v rozhovorech stěžují jak vládní tak opoziční politici. Občasné pokusy obou táborů intervenovat u BBC byly téměř vždy odmítnuty. Současný ředitel se pokouší zásadními změnami docílit úspor, mají se týkat hlavně zpravodajství. Nikdo ne- popírá, že úspory jsou nutné, ale plánovaná drastická opatření ohrožují kvalitu vysílání. Nyní rozšiřuje BBC své televizní světové zpravodajství na 24 hodin denně. Podle NZZ, 20.10.97 -rk- * * Zemřel Georges Marchais, do roku 1994 vůdce francouzských komunistů, který zastával přes všechna protivenství neochvějně moskevskou linii. Nedočkal se ani úpadku své rodné strany ani vydání Černé knihy komunismu, která nyní ve Francii vyšla. Vyčísluje oběti komunismu na 100 milionů mrtvých. Na knize pracoval i historik Karel Bartoška. Právo a bezpráví Angličan má doktorát za studii o korupci v ČR Student politologie Quentin Reed pracoval déle než dva roky na disertační práci o korupci v České republice. Letos za ni získal v Oxfordu doktorát. Squash a malý fotbálek patří k oblíbeným náplním volného času sedmadvacetiletého Quentina Reeda z jihoangii- ckého městečka Barnstaple. Kromě toho je zajímavý tím, že jako oxfordský doktorand obhájil nedávno disertační práci na téma Politická korupce, privatizace a její kontrola v České republice. Na Oxfordu jsem si ke studiu vybral politiku a ekonomii se zaměřením na východní Evropu. Nejdřív jsem měl porovnat korupci v bývalé NDR a ČSSR. Pak jsem to zúžil na Československo a nakonec mi zbyla samotná Česká republika a její způsob transformace ekonomiky, popisuje mladík, jak se ke své studii vlastně dostal. Poprvé přijel do Čech v roce 1992 a při studiu češtiny si v Rožnově pod Radhoštěm přivydělával jako učitel angličtiny. Pak začal pracovat na svém vědeckém úkolu. Svou disertaci jsem založil na sledování kontrolních mechanismů při malé privatizaci. Rozhodně jsem měl o čem psát, vzpomíná Quentin. Svůj výzkum začal v říjnu 1994 a původně předpokládal, že bude za pět, maximálně šest měsíců hotov. Velmi brzy jsem ale zjistil, že to tak rychle prostě nenapíši. Absolvoval jsem přes sedmdesát rozhovorů s nejrůznějšími podnikateli a úředníky. Od února 1996jsem také pracoval na Nejvyššim kontrolním úřadu, vysvětluje, proč psal disertaci déle než dva roky. Jak však dále připouští, nebyl rozsah práce jediným důvodem, proč zůstal v ČR až dodnes. Jako mnoho jiných i on se nechal „lapit“ inteligentní a pohlednou českou dívkou. Také mi samozřejmě chutná české pivo. Možná i to je důvod, proč mi práce na disertaci trvala oproti původnímu plánu déle. Na pivo si zajdu častěji než na squash, sebekriticky přiznává současný redaktor Prague Business Journal. Podle něj byly závěry jeho práce o velké rozšířenosti korupce v ČR v době dokončení studie „možná radikální“. Problémy viděl především ve špatné definici veřejné funkce a v tom, že vlastně ani korupce jako taková pevně danou definici nemá. Dlouho se na tuhle situaci u vás nereagovalo. Je velmi důležité, aby určitý přiklad přišel i shora, a to nejenom v podobě zákonů, upozorňuje. V době, kdy jsem práci obhajoval, už zde aspoň byla nějaká snaha podobné problémy řešit, dodává s naději Quentin Reed. V. Dubský, LN 17.10. 97 23 [pageend25]zpravodaj 12/97 Soud skončil - nezapomeňte Dát soudní pardon stíhaným zločincům z doby komunismu se v české justici stalo téměř módním trendem. Soudci Vladimíru Vočkovi, který zastavil stíhání Lenárta a Jakeše, chyběly ve spisu jasné důkazy o vině, přesto si však neodpustil v rozsudku větu, že kdyby důkazy byly, stejně by byl žalovaný zločin velezrady promlčen. Ještě dál šla minulý týden soudkyně Ivana Podlipná, když osvobodila estébáka Josefa Kafku, který v osmdesátých letech mučil písničkáře a spisovatele Vlastu Třešňáka. Podlipná sice připustila, že se tak dělo, ale vše je prý dávno promlčeno. Oba soudci tak svým výkladem zákona říkají jedno: ať se příslušníci komunistické strany a její „ozbrojené pěsti“ v minulosti dopustili v podstatě čehokoliv, dnes už nemohou být souzeni, neboť je to většinou promlčeno. K čemu ale tedy potom zákon o protiprávnosti komunistického režimu? Mezi právníky probíhá už několik let odborný spor, zda je možné podle protikomunistického zákona stíhat všechny trestné činy z doby totality, nebo jen ty, jejichž promlčecí lhůta uplynula až po schválení zákona v roce 1993. Ústavní soud přitom už skoro před čtyřmi roky rozhodl, že podle protikomunistického zákona je možno stíhat i případy de iure promlčené. Rozhodnutí Ústavního soudu, jež by mělo být pro soudy nižší instance závazné, je však přehlíženo. V justiční praxi zatím stále vítězí názor, že zločin z dob komunismu vlastně stíhat nelze. Soudci se ve své povýšenosti dál odvolávají na rozličný výklad věty o době promlčení a naprosto pomíjejí další možnosti, které jím právo dává. Zatím nikoho z nich nenapadlo využít Evropskou úmluvu o lidských právech, která byla i v době totality formálně nadřazena našim zákonům. Jednoduše řečeno: komunistická moc a její StB porušovaly mezinárodní zákony a podle toho je lze soudit. Navíc i v tomto případě už Ústavní soud vynesl precedentní rozsudek, když zprostil viny Františka Vojtáska, který za komunismu vyzvídal pro NATO. Porušil sice komunistické zákony, ale Ústavní soud se řídil mezinárodním právem. Nabízí se tak jediné vysvětlení: většině soudců se v případech z dob komunistické totality nechce rozhodovat, respektive označovat konkrétního viníka. A tady by měla své říci ministryně spravedlnosti Vlasta Parkánová. Dokázala dohnat před kárnou komisi soudce Horkého, jenž před časem z „nedbalosti“ propustil z vazby podezřelého z několikanásobné vraždy. Může totéž učinit i v případě soudců, kteří se ostentativně neřídí nálezem Ústavního soudu - ovšem až poté, co Nej- vyšší soud uzná, že porušili zákon. Jaroslav Spurný, LN 11/97 Kultura a rozhovory O malíři Josefu Ladovi Pepík ševců, tak jak ho snad všichni známe z vyprávění o kocouru Mikešovi, narodil se před sto deseti lety v posázavské vesničce Hrusicích. Proslavil se pod svým občanským jménem Josef Lada. Pepík kreslil, sotvaže udržel tužku v ruce: na balící papír, na pytlíky od zboží, na okraje novin. Když mu bylo třináct a půl let, dveře školy se za ním navždy zavřely a tím skončilo i jeho bezstarostné dětství, které tak půvabně zachytil ve svých pozdějších kres24 [pageend26]zpravodaj 12/97 bách. Vyučil se v Praze knihařem. Již za učňovských let došel povzbuzení a uznání svého talentu: čtyři kresbičky mu otiskli v časopise Máj. Pro nedostatek prostředků byl však nucen opustit později své vytoužené učiliště, uměleckoprůmyslovou školu a vydal se na dráhu trpělivého samouka. Obklopil se knihami, slovníky a lexikony, naučil se číst německy, anglicky, francouzský a italsky. Jako umělec se propracoval, krok za krokem, k oné nenapodobitelné, výrazné umělecké zkratce, kterou u něj tak obdivujeme. Dvacet let poté, kdy byly vytištěny jeho první kresby mohl konečně pomýšlet na založení vlastní rodiny. Pro vlastní dcerušky, při vyprávění na dobrou noc, přiběhl z Hrusic kocour Mikeš. Dobrý, moudrý kocourek, který mluvil lidskou řečí. Dodnes běhá po širém světě: v Amsterodamu, New Yorku, Tokiu, hledí na nás z jeviště, z televizní obrazovky, můžeme se s ním setkat v knižním vydání. Něha, vtip a líbezná prostota jsou znaky vypravěčského umění Lady - spisovatele. Svému kraji a svému dětství se náš malíř nikdy nezpronevěřil. Půvabnými kresbami dokonale zachytil a zvěčnil život na vsi na konci devatenáctého století. Doškové chaloupky, rybníčky s husami, venkovské kostelíčky, hastrmani a víly, pasáčci, hospodské rvačky a dětské klouzačky, koledníci, ponocní... Dětem pro radost zachytil zvířecí havěť proměněnou v lidem rovnocenné bytosti: lišku, která seče kosou, vepře na motocyklu, krávu, která plete punčochu, smějícího se kozla, či uplakanou holubičku... Lada zanechal všem úctyhodné dílo: - na 15.000 kreseb a ilustrací černých i barevných, - přes 400 obrazů, ilustroval a částečně i napsal 121 dětských knih a 197 knih pro dospělé, - přispíval do 85-ti časopisů, vyzdobil 15 hudebnin a 16 kalendářů, - namaloval 20 plakátů, 20 ex libris, - provedl 9 divadelních výprav, 4 kreslené a 1 loutkový film i výpravu hraného filmu, - namaloval 69 knižních obálek. Ladova pozemská pouť skončila 14. prosince 1957, v předvečer jeho sedmdesátých narozenin. Ve svém úsměvném díle je stále mezi námi. D.S. Fráňa Šrámek Prosinec Po sněhu půjdu čistém, bílém, hru v srdci zvonkovou. Vánoční země je mým cílem. Až hvězdy vyplovou, to budu blízko již. A budu ještě blíž, až lesní půjdu tmou. Tu ztichnu tak jak housle spící, a v rukou žmole beranici v čarovném tichu mýtiny, tu budu blízko již. A budu ještě blíž svých slz až přejdu bystřiny. Mír ovane mne jakby z chléva, v němž vůl a osel klímají, světýlka stříknou zprava, leva, noc modrá vzlykne šalmají, to budu blízko již. Ach jsem tak blízko již, snad pastýři mne poznají... (Ze sbírky básni Splav, Státní nakl., Praha 1960, podle vydáni z r. 1922). 25 [pageend27]zpravodaj 12/97 Záznam z diskuse na oslavě 28. října s předsedou zahr. výboru PS ČR, býv. ministrem obrany Dr. Vladimírem Holáněm 24. října 1997 v Curychu. Navazujeme na zprávu o oslavě z min. čísla. -rk- Doležal (D): V tisku jsou poukazy na dusno, není to znechucení nad tím, že komunisté nebyli potrestáni, objevují se opět na výsluní jako podnikatelé, soudci a pod. Vladimír Holáň (VH): Myslím, že pocity lidí se odvíjejí z toho, že očekávali, že se budou mít dobře. Koalice říkala: transformace skončila, budete se mít dobře - podílela se na vytvoření této atmosféry. To, že se bohatství nenabude tak rychle, není přijímáno, to je špatná situace. Co se týče komunistů, to je zlé. Spousta z nich restituovala majetky, odešli sice ze státní správy, kde podléhají lustraci, ale jsou třeba ředitelé velkých podniků, tam lustrační osvědčení nepotřebují. D: 20 procent populace se domnívá, že se před listopadem 89 měli lépe než dnes a přáli by si návrat dřívějších poměrů. Co můžete říci o věkovém rozložení nespokojených občanů? VH: Neznám toto rozložení. Vzpomeňte na Mojžíše, když vytáhl své věrné z Egypta. Začali reptat proč nezůstali v otroctví, tam byly aspoň plné hrnce. Blahobyt se dostaví, ale napřed je práce. Mladí lidé jsou daleko víc pro přistoupení k EU. Chodím do škol, diskutuji s mladými o NATO, pro 95 procent z nich je jasné, že k němu máme přistoupit. J. Olšanský (O): Trápí mě, že v oblasti exekutivy je situace rozhádaná. Kalvoda se vyjádřil: Lidé na nás nejsou naštvaní, že se mezi sebou dohadujeme, jsou naštvaní proto, že nevidí výsledky, které jasně ukazují, kam postupujeme. Nevím proč vzniká tolik rozmíšek. Vypráví se vtip: Jaký je rozdíl mezi vládou a kosmickou lodí Mir. Žádný, protože jsou to věčné poruchy. Jeden ale přece existuje: Mir přišel zachránit jeden Američan, ale my s Al- brightovou počítat nemůžeme. Když občanská koalice neuspěje, bude sociální demokracie nabízet levicové, neuskutečnitelné představy. VH: Je těžké měřit vedle sebe svobodu a prospěch. Když jsou lidé svobodní, jakoby zapomněli, že svobodu mají. Jako KDU se nás často ptají, co máme společného s ČSSD. V politických základech je pro nás nedotknutelné soukromé vlastnictví, víc než nejen pro ČSSD ale i pro ODS. U konzervativní pravice se projevují vady ani ne tak v právním řádu, jako v jeho vynucování. Lidé jsou naštvaní, že si málo vydělají, ale ještě víc, když mají pocit nespravedlnosti. Když věřitel nedokáže vynutit dluh od dlužníka, když padnou cestovní kanceláře, neexistuje pojistný systém, který by lidem vrátil peníze. Doprovod svobodného trhu jsou přesná pravidla. Nelíbí se mi, když si lidé pomáhají k moci tím, že jiného tvrdě kritizují, neoprávněně. Můj následník na ministerstvu obrany musí čelit obrovské kritice. Pozvání do NATO bychom nedostali, kdyby armáda nebyla v přiměřeném stavu. Zdědili jsme armádu s 210.000 lidmi, vojna se zkrátila na polovinu, polovina lidí z armády odešla, dnes má armáda jen 65.000 lidí, všechno bylo při rozdělení třeba přestěhovat, přestavět, reorganizovat. Ta armáda neměla pořádné účetnictví, inventuru, to jsme zaváděli my, nikdo nevěřil, že je něco takového možné. U nás se miliónkrát opakovala Klausova věta, že se nedají rozlišovat špinavé peníze od čistých, kolegové z ODS už to nemohou ani slyšet, nedivím se jim, vím, že to Klaus také jinak myslel, že nemáme nástroj, jak to rozeznat. Jenže lidé to vzali jinak - když premiér řekne, že se to nerozlíši, tak si napřed nahrabem a potom budeme poctiví. To je takové chování jako u mafiánů, až se zazobe, potom je z něho světec. Nelze si představit, že budu používat špinavých triků, abych se stal tím a tím a pak už budu dobrý. 26 [pageend28]zpravodaj 12/97 O: Proč se při rozhodování o koupi letadel zřizoval kolektivní orgán obrany až potom, když došlo k rozmíškám, jaká letadla objednat. Ve Švýcarsku bylo o tom referendum, diskutovalo se všude, jedno ministerstvo nemůže takovou věc vyřídit samo. VH: Požádal jsem, aby se vytvořila rada obrany státu, přede mnou to žádal ministr Bau- dyš. Nikdo to nechtěl. Důvod je v tom, že vláda a parlament přece jenom reflektují cítění lidí. Ti byli neobyčejně otráveni vším, co souviselo s vojnou. V r. 89 pravda a láska zvítězila nad lží a nenávistí, jak říkal p. prezident a každý si říkal - vojna se zruší. Naši tátové byli buzerovaní v cizí armádě a reakce - Švejk, ten se stal národní literaturou. Pak přišel bolševik, byli jsme ve Varšavské smlouvě - vzpomínáte si na dílko „Černí baroni“! Když jsem šel něco vyjednávat ve vládě, to bylo málem pro legraci. To je něco, co nelze zvrátit naráz, to se musí obracet po kousíčkách, aby z toho byla uvědomělá armáda, jako třeba ve Švýcarsku. I prezident chodí na přísahy, já jsem to vždy bral vážně. Lidé si mysleli, z Varšavské smlouvy se uteklo, nepotrebujem ani NATO. Ted máme obrovskou práci lidem říct, že se to nedá srovnávat, že NATO jsou demokratické státy, kdežto dřív nám poroučeli z Moskvy. V NATO se rozhoduje konsensem, kdežto tam se rozhodovalo rozkazem. NATO je levnější obrana, než neutralita. J. Nápravník: Větev českého národa v zahraničí 1,9 milionu nemá své zástupce, kteří by hájili naše zájmy. Za dlouhých 8 let nedošlo ke komunikaci mezi domovem a exilem, která by tuto 1/ 5 národa uspokojila aspoň morálně. Vy jste předseda zahraničního výboru, jaké kroky hodláte učinit? VH: Na začátku řeknu bolavou věc. Když padl u nás komunismus, tak my, kteří jsme byli uvnitř jsme se dívali na krajany jako na lidi, kteří to přežili daleko příjemnějším způsobem. Vím, že to není pravda a nebo jen v některých případech, že to jen tak oslnivě vypadalo. Náš člověk to posuzoval tak, že tisíc dolarů je zkrátka tisícovka dolarů a za tu se kupuje podle českých vnitřních cen. Ne každý si uvědomoval hloubku toho problému, že ten emigrant si své protrpěl, utekl před něčím, třeba se těžko uchytával, nežije v nějak exkluzivních podmínkách. Nelze říct, že by se v tom nic nedělalo. V politice to bývá, že se věci vlečou. V letos sjezdem schválené koncepci KDU máme kapitolku o krajanech, kde mluvíme o tom, čeho chceme dosáhnout a za co je považujeme ve vztahu k vlasti. Máme připravenu novelu volebního řádu, diskutujeme o věcech souvisejících s občanstvím, o dořešení restituce u těch, kteří nemají české občanství. Týká se to USA. Je třeba vyvíjet tlak z vaší strany, z naší strany, musí se na tom pracovat. R. Nemeček: Naším cílem - a o to jsme se tady snažili - je, aby ti kteří českými občany byli, nepozbyli české občanství, když po letech v cizině, za těžkých podmínek, nabudou jiné občanství. I další krajanské problémy jsou bolavé, ale už se pomalu přece něco děje. Obraťme se k vnitrozemské situaci: privatizace velkých podniků. Nezaměstnanost je tam dosud, dá se říct, nízká. Lidé se o práci nebojí a tudíž ani moc nedělají, to je naše zkušenost. Tu se o práci každý třese. Co se bude dít s privatizací velkých podniků. Druhá otázka: byrokracie narostla od r. 89 na dvojnásobek, z 80 asi na 170 tisíc. Třeba je teď na úřadech víc práce, ale tolik ne - to není oprávněné. Bude se něco dít v té věci? Navazuje to na celkovou hospodářskou situaci. Koalice se dosud bála sáhnout na toto žhavé železo ze strachu o zvýšení nezaměstnanosti. Neudělá-li se nic, nepůjde hospodářství dopředu. VH: To je pravda. Velká část podniků je zprivatizovaná kupónovou metodou, skoupená fondy, fondy jsou v majetku bank, teprve teď jsme to rozdělili zákonem o bankách. Říkal jsem, že jsou špatná pravidla nebo že pravidla nejsou vynucována. 27 [pageend29]zpravodaj 12/97 Nezaměstnanost: Říkalo se, že podle makroekonomických ukazatelů je republika pořád dobrá - stabilní kurs, slušné úrokové sazby, vyrovnaný rozpočet, malý zahraniční dluh, pak se to začalo bortit záporným saldem obchodní bilance. Mezi dobré charakteristiky patřila také nízká nezaměstnanost, ca 3%, ted stoupla na 4 - 5%. Jenže ta je velmi rozdílná podle bblastí. Na Bruntálsku, v Karviné kolem 10%, zatím co v Praze jen 1/2%. To lidi pobuřuje, nemohou se přestěhovat do Prahy, nemají kde bydlet. Vláda, mající za sebou hrozbu soc. demokratické opozice, se snažila nevyvolat zvýšení nezaměstnanosti, ta otázka je sociálně citlivá. Nenechala ty podniky padnout. Někdy ty podniky dlužily na daních, na soc. a zdrav, pojistném, byl důvod s nimi zatočit. To je také jedna z těch nespravedlností, co lidé cítí. Z malého podnikatele peníze vyždímáte, protože umíte vybrat 17.000 korun na daních, ale abyste vybral 50 miliónů - ten podnikatel vám unikne. To jsme nezvládli, ta pravidla nejsou v pořádku. Administrativa: Musí se to vzít z druhé strany. Na vyplnění daňového přiznání abyste měl vysokou školu a to je ta nejobyčejnější daň z příjmů. Někde u předpisů se musí udělat pořádek. Byla zřízena komise, aby s tím něco udělala, ale nepovedlo se to. Dobrá cesta bude možná schválení vyšších územních celků. Vymezit věci, které se musí udělat v regionu a které se udělají ve státě, tam by mělo být podle pravicových teorií co nejmíň. Do Prahy je daleko, nespočítá se, kolik nás stojí 100 úředníků. V kraji si to ale spočítají - máme na to? Pokračováni příště Zlaté střípky z Prahy Marcela Bořkovcová Není tomu dlouho, co jsem v Praze navštívila dvě výstavy, které mne velice zaujaly. První na hradě, ve Šternberském paláci, kde je vystaven japonský malovaný porcelán. Nejstarší exponáty jsou z roku 1620, vyrobené v Aritě na ostrově Kyusku. Do Evropy byl nejprve dovážen porcelán čínský. V roce 1640 vypukla v Číně občanská válka a tím se soustředil obchod na Japonsko. Díky této události máme v Evropě nádherné sbírky japonského porcelánu. Jaké ale bylo moje překvapení, když jsem zjistila, že všechen vystavený porcelán zapůjčily české zámky a musea. Sbírka obsahuje 320 kusů a pro milovníky porcelánu je opravdovým zážitkem. Výstava potrvá v Praze do 11. leda a v Brně od 29. ledna do 29. března 1998. Druhá výstava se nalézá v Obecním domě města Prahy, také zvaném Representační dům. A musím říci, že tento dům v nové úpravě se skutečně representuje jako klenot českého secesního umění. Do posledního detailu je vše opraveno a vyčištěno a stkví se nádherou začátku tohoto století. Nesčetné dekorace, sochařská výzdoba, na které se podíleli čeští sochaři jako Josef Václav Myslbek a Ladislav Šaloun, mozaiky, zlaté ozdoby, obrazy, jakož i překrásné lustry zdobí tuto budovu. V druhém poschodí jsou vystavena díla českých malířů této doby, jako Emila Filly, Františka Bílka, Antonína Procházky, Viléma Nováka, Jana Preislera, Alfonse Muchy, Maxe Švabinského a jiných. Za zmínku stojí také vitrína secesních šperků, skla a uměleckých předmětů, včetně dvou figur v překrásných róbách, kterými se pyšnily naše prababičky. Bohužel výstava byla otevřena jen do konce listopadu, ale Obecní dům můžeme obdivovat stále. Je to skutečný šperk Prahy. 28 [pageend30]zpravodaj 12/97 Krajané, kteří se ve světě uplatnili Otec Jan Lang S.J. oslavil 28. 9. 1997 v Londýně 50-leté „zlaté" výročí kněžství za účasti Otce Čupra, provinciála české provincie Tovaryšstva Ježíšova a četných hostí z domova i ciziny. Jeho životní osudy byly velmi pohnuté. Za války byl - tehdy student teologie - udán Gestapu a vězněn v Terezíně, na to nerad vzpomíná. Zachránil se, po těžkých útrapách, na kost vyhublý. Před tím začaté studium teologie mohl dokončit až po válce na jezuitské koleji Heythrop College v Londýně, 8. září 1947 ho birminghamský arcibiskup vysvětil na kněze. Zanedlouho došlo ke komunistickému puči v ČSR a Otec Lang se už nevrátil, zůstal v Londýně. Když po únoru 1948 proudy uprchlíků, zejména vojáků západní armády, našly nový domov v Anglii, byl Otec Lang povolán jako misionář početné krajanské obce. Otec Jan Lang S.J. se Svatým otcem Janem Pavlem II. ve Vatikáně. Vlevo za Svatým otcem otec biskup Jaroslav Škarvada. Rozvinul bohatou činnost na mnoha polích, Otec Lang se vedle své kněžské činnosti stával hybnou pákou mnoha akcí, protestujících proti komunistickému režimu. V r. 1964 se podařilo zakoupit budovu, nynější londýnský Velehrad, který se stal a zůstává střediskem našich krajanů a útočištěm poutníků a potřebných, střediskem náboženským kulturním a sociálním. V několika řádcích nelze zachytit ani malou část působení Otce Langa, který celé svoje snažení obětuje ve službě svým bližním. Byl dlouholetým vydavatelem Londýnských listů a dosud vydává Cyrilo-Metodějský Věstník. Za jeho zásluhy mu prezident udělil 28.X. 1991 řád TGM. Více se můžeme dočíst ve sborníku Krajanská farnost v Londýně, vydaném K. Kocourkem k jejímu 45. výročí. Velehrad najdete na adrese: 22 Ladbroke Square, London W11. Otci Langovi přejeme dobré zdraví a sílu pro jeho další působení. -rk- František Kolečkář, zpověď emigranta Narodil jsem se v Kunovicích v roce 1932. Otec byl živnostník - malíř a natěrač, matka se starala o menší hospodářství a o domácnost, neboť naše rodina byla s bratrem a sestrou pětičlenná. Vychovávaní jsme byli v duchu křesťanském, za což vděčím své matce a svému strýci faráři dr. Janu Hráčkovi dodnes. 29 [pageend31]zpravodaj 12/97 Když komunisti zlikvidovali po roce 1948 otcovu živnost a zabavili nám všechny polnosti, začali také pronásledovat věřící občany. Jako mladý, tehdy 17 letý kluk, jsem jasně cítil ty obrovské křivdy a tehdy jsem se rozhodl, že v takové nesvobodné zemi žít nechci. Na podzim roku 1949 jsem spolu s kamarádem utekli za hranice. U Lince v Rakousku jsme však byli chyceni ruskou hlídkou a po 10 denním věznění eskortováni zpět do Československa. Přesto, že jsme byli nezletilí, následovalo 4 měsíční vězení v Českých Budějovicích a potom v Uherském Hradišti, kde jsme také na samotkách strávili své nejsmutnější vánoce v celém životě. Hradišťský kriminál byl v té době přeplněný, proto na samotkách bývalo více vězňů. Se mnou v cele byli ještě dva - pan Socha z Buchlovic a pan Grégr z Kroměříže, ten byl centrálním ředitelem arcibiskupských statků. Zemřel o dva roky později na Mírově na následky týrání. Hradišťská věznice měla v 50. létech pověst jedné z nejhorších v ČSR. Docházelo zde k týrání, mučení i k popravám. Strašná je skutečnost, že toho všeho se komunisti dopouštěli na příslušnících vlastního národa, a to nedlouho potom, co skončila světová válka a kdy jsme uvěřili, že podobné hrůzy se nemohou již nikdy opakovat. Proto na dobu 50. let nerad vzpomínám a oživuji tyto vzpomínky jen proto, aby mladá generace nebo ti, co rádi a snadno zapomínají, měli dostatek autentických informací o zločinech a zvěrstvech komunistů na českém národě. Po propuštění z vězení v roce 1950 jsem se nakrátko uchytil v zaměstnání, odkud jsem byl zanedlouho na pokyn místní organizace KSČ v Kunovicích propuštěn. Jako politický nespolehlivý - a tedy na celý život ocejchovaný - jsem dostal na vybranou: doly, hutě, těžký průmysl. Zvolil jsem třetí možnost a v MEZ ve Vsetíně jsem pracoval až do nástupu na vojnu. A vojenská služba? Samozřejmě k tzv. „pétépákům“, chcete-li k „černým baronům“, kde jsem sloužil 26 měsíců s krompá- čem a lopatou za trest. Všechno zlé je na něco dobré - naučil jsem se tvrdé a těžké práci, získal jsem vytrvalost i odolnost i schopnost se rvát a bránit Po návratu do civilu jsem se v MEZu vypracoval na nejlepšího soustružníka oddělení. Chtěl jsem se však vrátit do rodných Kunovic, kde bych mohl pracovat v této profesi ve známé továrně LET. Ale i zde opět nastaly problémy. Trvalo téměř rok, než mne prověřili a přijali. Postupně jsem to dotáhl až na konstruktéra a na práci v nástrojárně, ovšem na mé výplatní pásce to znát nebylo. Byl jsem sice elitní dělník - a o takové „partaj“ velmi stála - ovšem moje striktní odmítnutí vstupu do KSČ znovu přivolalo na světlo mé minulé „prohřešky“ proti režimu. Tehdy jsem pochopil, že jsem navždy poznamenán a se mnou celá má rodina. Co následovalo Odejít do ciziny a začínat od nuly není snadné rozhodnutí. Po sovětské okupaci v r. 1968 jsem celé noci přemýšlel, uvažoval o svých schopnostech, zažíval strach, že bych v nových, pro mne neznámých podmínkách neuspěl, tížila mne zodpovědnost ne už za sebe, jak tomu bylo před 20 lety, ale i za manželku a 3 děti. Mně bylo 37 let a mému nejmladšímu 5 let. Odešli jsme již ve zralém věku a zanechali doma všechno, co jsme do té doby vlastní prací vytvořili. V roce 1969 jsme tedy emigrovali. V Rakousku jsme na velvyslanectví USA požádali o politický asyl a emigraci do Spojených států. Po půlročním pobytu ve Vídni bylo naší žádosti vyhověno. Z tehdejší ČSR odešlo na protest proti sovětské invazi a komunistickému režimu přes 100.000 lidí, ale jen 6.000 se jich dostalo do USA. Nebyli to žádní zlatokopové, dobrodruzi nebo „špinavá pěna, která odplula“ - jak o nás prohlásil tehdejší komunistický předák neblahé paměti Gustáv Husák. Ve velké většině se projevili jako lidé pracovití, čest- 30 [pageend32]zpravodaj 12/97 ní, schopní, inteligentní. Šli jsme prostě za svobodou do cizího světa, bez znalosti anglického jazyka a s holýma rukama. A Amerika nám dala šanci znovu se postavit na vlastní nohy. Co je Dnes po 27 letech života a tvrdé poctivé práce v Americe mohu s čistým svědomím prohlásit, že jsme udělali dobré jméno vlasti, ze které jsme byli nuceni odejít. Připomenu jen namátkou paní M. Albrightovou, ministryni zahraničních věcí USA, 11 šéfkonstruktérů letecké společnosti Boeing, řadu universitních profesorů, vědců, spisovatelů, režisérů i schopných podnikatelů a také jednoho kosmonauta - ti všichni pocházejí z Československa z řad emigrantů. Často se setkávám s otázkou svých českých krajanů zde ve staré vlasti, jak je možné, je jsou USA tak bohatou zemí. Jak to, že si občané USA dobře žijí, mají své domy, auta, bazény... Tady je odpověď Čechoameričana, který se srdcem cítí Moravanem. USA není jen Amerikou z TV seriálu Dallas. Za vším je pouze tvrdá práce, někdy i dvě zaměstnání, řadu let bez dovolené a bez sociálních jistot, po nichž zde stále voláte. Neexistují zde mateřské školky, dětské přídavky, placená mateřská dovolená. Za vším je umění postarat se sám o sebe a nečekat nic od druhých a už vůbec ne od státu. Pokud možno nemarodit. Mít na paměti, že nic není zadarmo. Nutná je soudržnost rodiny, snaha naučit se jazyku, dodržovat a ctít zákony a především naučit se toleranci, protože Amerika je zemí přistěhovalců ze všech koutů světa. Jen tak vás Amerika přijme a dá vám možnost slušně žít. Ví vůbec o tom česká veřejnost, prahnoucí po bohatství západu? Nemyslím to zle, když chci poukázat kriticky i na poměry Ve své staré vlasti, ve které dnes již zase žiji. Chci jen, aby se i zde konečně začaly v plném rozsahu ctít a dodržovat zákona ustanovení, jak je tomu všude v civilizovaném světě. Odstup roků i zaoceánské vzdálenosti mi dává dobrou možnost k nadhledu, jak se změnila moje stará vlast po roce 1989, ať už k dobrému, nebo k horšímu. Dnes málokdo věnuje pozornost a snad ani veřejnost neví, jak se k nám naše stará vlast zachovala. Po pádu totality jsme se tady doma stali nevítanými hosty - cizinci. Museli jsme znovu žádat o české občanství. V našem případě to trvalo plné tři roky, než jsme po četných urgencích na Ministerstvu vnitra a velvyslanectví ČR ve Washingtonu dosáhli svého práva. Velkou brzdou byla práce uherskohradišťské policie, jejíž pracovníci, oddaní minulému režimu, bránili či přímo sabotovali vyřízení naší žádosti. Ačkoliv jsme byli plně rehabilitováni za tzv. trestný čin opuštění republiky, který obnášel odnětí svobody a zabavení veškerého majetku, není celá záležitost dosud uzavřena v náš prospěch. Podle současných zákonů nemáme nárok ani na vrácení, ani na finanční náhradu za zabavený majetek, neboť jsme údajně promeškali platné lhůty. 31 [pageend33]zpravodaj 12/97 Rehabilitace emigrantů Výsledky rehabilitací občanů-emigrantů jsou žalostné: někdy dostane emigrant zpět dům bez půdy, jindy půdu bez domu, další jen nahé vlastnictví (potvrzení práva na majetek bez realizace vrácení) a opět dalšímu nabídnou úřady za dům po rodiěích odškodné ve výši týdenního pobytu v lázních. Také je možno za několikamiliónové hodnoty ukradených majetků získat cenné papíry Restitučního investičního fondu, které jsou téměř neprodejné, a stane se i to, že někdo nedostane vůbec nic. Něco takového je na západě, kam údajně svou kulturou patříme, zcela nemyslitelné. Dobrý den, Slovácko Když dostal Einstein místo na Švýcarském patentovém úřadě v Bernu, měl titul „Expert třetí třídy“. Jeho epochální práce z r. 1905 pocházela ze „zakázané vedlejší činnosti“: Vedle oficiálně přidělených prací řešil tajně jiné problémy a při obvyklých pochůzkách ředitele strčil svoje poznámky bleskurychle do šuplíku. Poslední pocta Dr. Jaroslav Pecháček 20.11.1997 zemřel ve věku 85 let v Atlantě ve státě Georgia Dr. Jaroslav Pecháček, bývalý ředitel československého oddělení Rádia Svobodná Evropa v Mnichově v letech 1965 - 1975. Za německé okupace byl vězněn v Terezíně, po válce byl v letech 1945 - 48 tajemníkem Mons. Šrámka, který byl za války předsedou čs. exilové vlády v Londýně. Po únoru 1948 byl nucen uprchnout se ženou Janou za hranice, bez tří malých dětí, které se až za 20 let mohly připojit k rodičům, z nichž Pavel je dnešním ředitelem Rádia SE v Praze. Vyznačoval se pílí, schopností soustředit se na podstatné, oblíbený společník, jako ředitel byl dobrým šéfem. Česká republika mu udělila řád TGM. V exilu vydal mj. knihu Masaryk, Beneš a Hrad, z níž bychom rádi citovali z předmluvy, kterou napsal a která nám ho víc přiblíží: Jsem vděčný Dr. Papánkovi, že mně svěřil prameny k této knize. Zabývat se Masarykovými dopisy a připravit je do tisku bylo lákavé a zajímavé. Patřím k pamětníkům První republiky, od jejího založení až po násilný konec. Svůj vztah k zakladateli československého státu jsem si utvářel nejen z četby jeho knih, ale zároveň ze sledováni a od vyšších tříd gymnasia i z přímé účasti na veřejném životě a politickém vývoji v demokratickém státě včetně denních polemik a střetávání dvou politických a ideologických bloků - Hradu a Protihradu. Nepatřil jsem k těm, kteří nekriticky obdivovali prezidenta. Ale nicméně, když jsem ho poprvé spatřil Jako student v roce 1927 u Chotkových sadů na koni, pevně v sedle, sebejistého a vpravdě s vůdcovským profilem, měl jsem pocit, že to byla událost mého života. A teď, po dlouhých létech, četba a studie jeho dopisů mně připadaly jako druhé setkání a ještě bližší pohled na mimořádného muže, tentokrát bezprostřední, bez bývalých agitačních hesel a sloganů, z nichž jedny prezidenta velebily, druhé přímo nebo nepřímo kritizovaly. Ve Švýcarsku býval J. Pecháček hostem na exilových sympoziích, organizovaných křesťanskodemokratickými odbory Ladislavem Husákem; jeho zkušenosti a postoj byly vždy přínosem. S Jaroslavem Pecháčkem odchází významná osobnost československého exilu. -rk- 32 [pageend34]zpravodaj 12/97 Za Jánom Želibským maliarom nepatetickej poézie Akosi z nenazdania k nám prenikla správa o smrti nestora modernej slovenskej malby - profesora Jána Želibského. Ešte donedávna sa aktívne zúčastňoval na výtvarnom dianí na Slovensku. Jeho asketická, vzpriamená postava majestátne upozorňovala na vernisážach na prítomnosť iskrivého ducha a citlivého vnímatefa aktuálnych výtvarných pohybov. Zdalo sa, že jeho fyzická prítomnosť je večná. Dvadsiateho štvrtého novembra by sa bol Želibský dožil deväťdesiatky. Veku, ktorý bol dopriaty pre odchod velikánov: Tiziana, Mi- chelangela, Picassa. Je možné, že jeho meno nebude figurovať na aukčných listinách svetových dražobných spoločností s astronomickými sumami, jeho obrazy však rozprávajú tichý, no intenzívny príbeh o človeku, ktorý sa túžil dotknúť hviezd... Cesta Jána Želibského za umením bola od začiatku priamočiara. Neboli na nej okľuky, iba zdržanie zapríčinené sociálnymi pomermi. Chlapec z dedinky Jabloňové na Záhorí stratil zavčasu otca, ktorý zahynul v amerických baniach, kam odišiel za prácou. Krátko nato osirel úplne. K vytúženému maľovaniu sa dostal v Bratislave, kde popri zamestnaní navštevoval súkromnú maliarsku školu G. Mallého (1924 - 1925). Tu sa aj zoznámil s Cypriánom Majerníkom, s ktorým nadviazal silné priateľstvo - prerušené Majemíkovým predčasným skonom. Roku 1930 sa dostal na Umeleckopriemyselnú školu v Prahe, z ktorej v roku 1933 prestúpil na pražskú Akadémiu výtvarných umení, Odmietol ale upresniť, o ktorú „európsku ištitúciu“ ide a poznamenal, že legalizácia spravodajských dôstojníkov pod krytím diplomata pripomína praktiky komunistických tajných služieb.do špeciálky prof. W. Nowaka. Patril ku generácii umelcov skeptickej voči tradíciám. Oproti Majerníkovi je však Želibského pohľad napríklad na dedinskú tématiku oveľa menej poznačený štipľavou satirou. Ako vo svojej monografii o J. Želibskom z roku 1961 píše V. Volavka, „Želibský nikdy nemal sklony v umení sa príliš prenáhliť.“ I ked v jeho prácach možno cítime kubistickú štylizáciu (najmä v ranom diele), cézannovskú racionálnu kompozičnú výstavbu obrazu či Daumierov záujem o „ponížených a urazených“, Želibský sa snažil ísť vlastnou cestou - i za cenu čiastkových neúspechov. Hoci ako jeden z mála vtedajších slovenských výtvarníkov absolvoval okrem pražských štúdií aj pobyt v parížskych a talianskych múzeách, nadšený aplauz pre všetko nové bol pre neho cudzím. Jeho nepatetický poetizmus mestského prostredia má v sebe náboj civilistickej poézie Walta Whitmanna... Ján Želibský však nezostáva medzi nami len cez svoje obrazy. Ako dlhoročný pedagóg (v roku 1946 bol menovaný za profesora na Pražskej akadémii, v rokoch 1952 - 1979 pôsobil ako profesor na oddelení krajinárskeho a figurálneho maliarstva na VŠVU v Bratislave, pričom v rokoch 1952 - 1955 bol jej rektorom) zostáva tu aj cez tvorbu množstva svojich žiakov. „Želibského škola“ je synonymom ctenia si klasického maliarskeho remesla, zmyslu pre poéziu všedného dňa, ale i vytrvalej snahy po nastoľovaní otázok. Hoci sa umelcovo dielo definitívne uzavrelo, intenzita jeho vyžarovania pôsobí aj nadalej. (l'p) Během své činnosti na patentovém úřadě v Bernu 1906 vyvinul Einstein řadu brzy slavných vzorců. Ne tak známý byl Einsteinův „Vzorec úspěchu“: Na otázku jednoho přítele, jak je možno se stát úspěšným úředníkem, odpověděl: A = x + y + z, čti: úspěch A = práce x plus hra y plus hubu držet z. Einstein anekdotisch, Kindler Verlag, Mnichov 1970. 33 [pageend35]zpravodaj 12/97 Abychom nezapomněli Před osmi lety... Martin Komárek Před osmi lety nebyly mandarinky, banány a pomeranče. V čele země stál vlastizrádce, který si pletl bojlery a brojlery a byl sám jako kůl v plotě. Při přijímacích zkouškách nerozhodoval talent dětí, ale původ, "zásluhy" a stranická příslušnost rodičů. Nebyly menstruační vložky. Tajná policie s vědomím vlády vyzbrojovala a cvičila nejpodlejší teroristy. Soudy soudily tak, jak jim nařídila diktatura. V horkých měsících často došlo pivo, sodovky, ba i limonády, kromě nepitelné Broni. Lidé nocovali ve frontách, aby získali místo v pořadníku na pomalé, nevzhledné a nepohodlné auto, které bylo pro většinu z nich životním snem. O tom, kdo vycestuje do ciziny, rozhodovaly orgány diktatury. Jen nepatrné procento žadatelů získalo po ponižující proceduře tzv. devizový příslib. Kdo chtěl koupit slušné maso a neměl v řeznictví kamaráda, musel vytáhnout úplatek, stejně jako ten, kdo chtěl solidní lékařskou péči a náhodou nebyl doktor jeho přítel či příbuzný. Jaké filmy půjdou do kina a do televize, schvalovaly komise cenzorů v čele s nedoučeným ukrajinským krejčím. Nikdo nevěděl, kdo na něj donáší tajné policii. Mnoho dobrých knih bylo zakázáno, když však některá náhodou vyšla, čekalo se na ni v nekonečné řadě. Veřejná bezpečnost za použití obušků a vodních děl rozháněla každý náznak o pokojnou demonstraci. Vznik jakéhokoli spolku závisel na vůli vládnoucí diktatury, politické strany byly přísně zakázány. Jen málokdo věděl, co to je kiwi, a ještě méně Čechů je ochutnalo. Nesměly se prodávat desky většiny západních kapel, z těch domácích byly skoro všechny dobré zakázány. Děti se učily lživé věci ve všech předmětech kromě matematiky, ale i tam byl ve slovních příkladech Lenin a družstevní rolníci. Okupační vojáci se tu ovšem měli lépe než doma.... Dobré ráno! Pořád máte po těch osmi letech tak špatnou náladu? Denik-názory, 17. 11. 97 Kdo se cítí být zbídačován, ať nepije pivo a sedí doma. V zemi, kde jezdí tři a půl milionu aut na deset milionů obyvatel (jedno auto na 2,8 občana), v zemi, která má nejvyšší spotřebu piva na světě a odkud 25 milionů lidí vyjelo za rok do zahraničí na výlet (každý dvaapůlkrát), mohou o zbídačování, poklesu životní úrovně a spálené zemi mluvit pouze političtí dobrodruzi. Jestliže se někdo cítí zbídačován, ať nepije pivo, ať prodá auto a sedí doma. Pak bude mít čas na to, rozmyslet si, kdo se chce dostat k vládě přes lidskou hloupost. MFD 23.11.97, St. Reiniš Osm dnů, které otřásly ČSSR (Příspěvek k historii 17. listopadu 89). Od 17. listopadu 1989 uplynulo teprve 8 let, ale i tento odstup je už dostačující, abychom si mohli udělat úsudek, jak to vlastně tenkrát bylo. Nová, v r. 1995 založená Vlastenecká republikánská strana, která vydává měsíčník VLASTENEC, pokládala za nutné (a nelitovala nákladů za poštovné), rozeslat krajanům v zahraničí nejen prvá čísla svého časopisu, ale také v Náchodě vydaný reprint Miroslava Dolejšího ANALÝZA 17. LISTOPADU. 34 [pageend36]zpravodaj 12/97 Autor této analýzy strávil 18 let v komunistických věznicích. Je obecně známo, že takové věznění zanechává na psýše vězně patrné stopy. Způsob, jak se Dolejší s touto minulostí i s následujícím osvobozením vyrovnává, nevyplývá zřejmě z nějakého logického, soudného uvažování. Už v úvodu své studie prohlašuje autor za mystifikaci, že by 17. listopadu došlo k nějaké spontánní revoluci obyvatelstva proti vládě KSČ. Jeho názor je, že politický převrat byl připravován samotnými komunisty již od prověrek 1969-1970. Vlastní impulz daly v r. 1987 tajné dohody mezi Reaganem a Gorbačovem. V pozadí pak stála kooperace KGB s CIA, financování obstarali židovští mecenáši a svobodní zednáři. Chartu 77 řídily osoby z báze KGB, která zahrnovala 7 až 8 tisíc občanů ČSSR. Již z tohoto úvodu je zřejmé, jakým směrem se analýza pana Dolejšího ubírá. V dalších více méně filozofických úvahách se jenom potvrzuje, že všechno je založeno na odvážných dohadech, i když místy mají tvář objektivní pravdy. Celé pojetí - i svým slohem a slovníkem - silně připomíná staré fašistické a dnešní neofašistické tiskoviny. Aniž bychom chtěli autora urážet, je opravdu těžké brát jeho analýzu vážně. Zcela jiný pohled na 17. listopad uveřejnil Magazín LN z pera Václava Bartušky, přímého účastníka oné studentské demonstrace a člena parlamentní komise, která měla vyšetřit pozadí oněch událostí. Jak známo, komise nic nevyšetrila, resp. žádné pozadí nenašla. Václav Bartuška o tom dnes píše: "Že jsme na Albertov vůbec přišli - a v tak velkém počtu - bylo asi do značné míry i tím, že se v létech 1988-89 prudce posunuly meze osobního strachu. Lidé, kteří se v polovině osmdesátých let vyhýbali sebemenšímu střetu s režimem, najednou podepisovali petice za propuštění Havla. Smát se výstupům generálního tajemníka již nebylo zločinem, ale takřka známkou dobrého vychování (obzvlášť poté, co Miloš Jakeš pronesl svůj zásadní projev o pěstování bojlerů). Je-li podstatou demokracie, že se občané nebojí (nemusejí bát) moci, pak poslední léta socialismu byla do jisté míry skutečně "demokratizací". S odstupem osmi let bychom měli přemýšlet i nad otázkami, které se nedají shrnout do sloganů a jednoznačných výkřiků. Tváře příslušníků Pohotovostního pluku VB na Národní třídě nejsou tvářemi vypatlaných idiotů, šťastných jen s obuškem v ruce. Chtěli zkrátka dělat svou práci a každá práce má holt své méně příjemné stránky. Obdobnou volbu absolvovali za socialismu prakticky všichni - někdo vstoupil do strany, aby se mohl stát vedoucím, jiný vzal funkcionaření v ROH, aby dostal dítě na školu, další zas docházel na uliční výbor, aby měl svůj klid. Tyhle vzpomínky jsme po roce 1989 zahodili nejdřív. Připomínaly nám chvíle, kdy jsme ze dvou či více zel vybírali to nejmenší nebo méně ponižující. - Myslím, že tohle se honilo hlavou i mnohým z těch, které moc poslala proti nám. Pět dní po sobě, od pondělí 20. do pátku 24. listopadu, se Václavské náměstí den co den zaplnilo statisíci lidí. Asi právě tato série - zakončená pak víkendovými obřími demonstracemi na Letné a následující generální stávkou - zlomila komunistům vaz. Uměli rozhánět menší protesty, se skutečně "všelidovými" akcemi si nevěděli rady. Proč všechny tyhle davy nepřišly na česká a slovenská náměstí už dřív? Copak byla situace v listopadu 1989 nějak výrazně horší než měsíc předtím? Nebo v lednu téhož roku, při "Palachově týdnu"? Já vím, historie nezná žádné "kdyby". Ale z lehkostí, s jakou se listopad 89 přehnal touto zemí, zřetelně vyplývá, že socialismus byl v té době již mrtvý. Možná, že už dlouho. Jenomže my ho brali jako danost, o níž se nepřemýšlí. Zjištění, že na Národní třídě nikdo neumřel, bylo - společně se snadností a nenásilností celého převratu - i prvotním impulzem k pochybnostem, zda u nás vůbec došlo k nějaké revoluci. Došlo, ale k podivné. Vládnoucí systém se již dávno vyčerpal a navíc i sám stát - "společný stát dvou bratrských národů" - byl spíše podivným slepencem než funkčním organizmem. 35 [pageend37]zpravodaj 12/97 Zdá se, že starost o vlastní kariéru byla u vrcholných komunistů v mnoha případech jediným lidským citem. O to smutnější je, že jsme po letech dospěli k podobnému stavu, byť pod vlajkami jiných stran. Tahle jednorozměrnost stranických sekretariátů, jejich zákulisního příš- tipkaření a koňských handlů se vrátila do české republiky se samozřejmostí, jež bere dech: vlna lidí, kteří vstoupili do politiky a do státních služeb po převratu, obsahovala řadu výrazných osobností i naprostých samorostů, ale stačilo osm let a vidíme, že tradice prvorepublikové Pětky byla pro zúčastněné mnohem přitažlivější než Havlova vize nepolitické politiky. Zřejmě listopad 89 zůstane v tomto ohledu v dějinách naší země pouhou anomálií. Je dobré si občas připomenout, že ne všechno se po listopadu 89 povedlo. Pochod dělníků z Poldi Kladno, tehdy ještě optimistických, je jednou z takových "vzpomínek k zamyšlení." Neboť to podstatné, co "položilo" socialismus, nebyly temné rejdy odporných imperialistů, ale jeho celkové zaostávání. Kurs třicet korun za dolar nebyl výsledkem buržoustských spekulací, ale vyjádřením prosté skutečnosti, že televizory Tesla nejsou tak dobré jako Sony a ve škodovce se jezdí o něco hůře než ve fordu. Na tohle jsme rádi zapomínali tehdy a přehlížíme to leckdy i dnes. Navzdory reformám, otevření hranic a směnitelné koruně jsme stále jen jednou ze zaostalých evropských zemí, ať se nám to líbí nebo ne. A další pochod do Evropy bude bolet. Protože tam na nás nikdo nečeká, aby nám přenechal své místo u prostřeného stolu. Volání po spravedlnosti a odsouzení viníků naší socialistické bídy patřilo k základním tónům všech demonstrací. Do činů se však slova proměnila jen velmi málo. Miloš Jakeš dál spokojeně bydlí ve zkonfiskované vile na Hanspaulce, jeho soudruzi z nejvyššího vedení buď spokojeně odpočívají či poklidně zemřeli. Jediný Štěpán si odseděl rok ve vězení - a jistě to považuje za křivdu do nebe volající. Má svým způsobem pravdu: protože buď jsme měli všechny zločiny socialismu, od poprav po koncentráky po okupaci, odbýt mávnutím ruky (a pak také žádného Štěpána nesoudit - vždyť on ani nenechal nikoho zastřelit), anebo jsme měli se socialismem a jeho představiteli důsledně zúčtovat, a pak je rok vězení směšně málo. Bohužel v polistopadovém Československu zvítězila teorie právní kontinuity, díky níž bylo vlastně skoro vše, co komunisté, jejich tajná policie, soudy a prokuratury dělali, naprosto legální a stíhat šlo jen případná narušení "socialistické zákonnosti". (Promiňte, ale považuji toto slovní spojení za protimluv: buď socialismus, nebo zákonnost). Výsledkem jsou pak neskutečně smutné směšnosti, kdy například starý Grebeníček bude možná stíhán za to, že komusi o své vůli ubližoval "nad rámec", to je nezákonně. Kdyby onoho nešťastníka jenom vyslýchal, pak sepsal křivé obvinění a nechal jej odsoudit na smrt, bylo by vše - podle teorie právní kontinuity - v naprostém pořádku. Obdobně i generál Lorenc, šéf velké části obávané Státní bezpečnosti, byl stíhán mimo jiné za to, že nechal proti předpisům skartovat materiály StB. Ale samotné zhotovení těchto materiálů (výslechy, odposlechy, kontrola pošty, donašeči), nebylo uznáno jakkoli špatným, nedej bože trestným... Jak bychom zareagovali v listopadu 89, kdybychom tušili, že ani viníci toho nejočividnějšího zločinu, vlastizrady z roku 1968, nebudou v roce 1997 v naší svobodné zemí odsouzeni? •V sobotu 25. listopadu uplynulo osm dnů od chvíle, kdy Štěpán odhaloval na Letenské pláni pomník studentským obětem 17. listopadu 1939. Jsme na tomtéž místě, v tom samém městě. I ti, kdo teď zpívají hymnu a skandují hesla, jsou stejní jako dřív. Většina z nich by sem - ani na žádnou jinou opoziční demonstraci - před týdnem nejspíš vůbec nepřišla. Teď je všechno jinak. Lidé se přestali bát a říkají nahlas, co chtějí a co nechtějí. Stali se občany a ti nahoře je, rádi - neradi, musejí poslouchat. Občané chtějí změny - těch se jim dostane vrchovatě. Za týden padne vláda, za čtrnáct dnů vznikne nová, v níž poprvé po desetiletích nebudou diktovat komunisté: vláda národního porozumění. Za pět týdnů bude prezidentem republiky zvolen Václav Havel, bývalý politický vězeň. Při prohlížení většiny fotografií z převratu může mít člověk po chvíli pocit, že "ten listopad" byl v celku pohodovou záležitostí: studenti buď jásali v ulicích, nebo tiše stáli proti policejním kordonům, lidé pilně navštěvovali demonstrace a všechno to řídili nesmírně schopní vůdci, 36 [pageend38]zpravodaj 12/97 tvořící skvělou a soudržnou partu. Pravda byla, samozřejmě, vcelku jiná: pro většinu z těch, kdo v listopadu riskovali svou svobodu a snad i svůj krk (kdy jsme si vlastně teprve začali být jisti, že proti nám komunisté nepošlou tanky?), byla únava stálým průvodcem a hádky plynoucí z podrážděnosti, nevyspáni i obyčejných lidských antipatií patřily ke stávkovým výborům stejně jako objímání ve chvíli vítězství. I listopadu 1989 hrozí, že se stane stejným muzeálním exponátem, jakým byl ještě před pár lety třeba Vítězný únor 1948: Prázdná formulka, červené datum v kalendáři, pár článků v novinách a do omrzení stejné záběry. Jedinou možností, jak se tomuto zvětrání alespoň trochu ubránit, je vyprávět převrat z roku 1989 v jeho obyčejnosti." Ik Něco pro zdraví Kdo se bojí genů? Karel Lavička V Hamburku blokují aktivisté Greenpeace, kteří zřejmě nemají jinak co dělat, lod s geneticky vypěstovanou sójou z USA. V Německu a zvláště ve Švýcarsku rozlišuje hnutí Greenpeace obavy, že geneticky modifikované potraviny je třeba zakázat jako zdraví škodlivé. V Americe, v Japonsku, v Itálii a Francii i jinde ve světě nikdo na tyto pomluvy nevěří - tak jak to doopravdy je? Jako i v jiných případech, malují i tentokrát profíci z Greenpeace na zed neexistujícího čerta. Geneticky modifikovaná soja i kukuřice byly dokonale prozkoušeny, lépe než jiné potraviny, a jejich chuť a výživnost je stejná jako dříve. Mají navíc to plus, že na jejich ochranu není třeba tolik postřiků jako před tím - jsou tedy vlastně zdravější a jejich pěstování přijde levněji. Proto také američtí farmáři přecházejí houfně na tuto odrůdu. Pokud bude někdo chtít odrůdu bez modifikace, bude muset ji zaplatit dráže. Tak to nakonec dopadne i s kukuřicí, brambory, rajčaty, řepou cukrovkou i jinými plodinami, které pomocí transgení techniky jsou odolné vůči škodlivému hmyzu, virózám a plísním. Profesor Jaroslav Drobník, ředitel institutu biotechnologie na Karlově univerzitě, se domnívá, že za šíření nesprávných názorů o geneticky změněných rostlinách je zodpovědná evropská zemědělská lobby, která zaspala dobu a brání se nyní americké konkurenci. Nikdo si dnes neuvědomuje, že vše, co dnes člověk pojídá, vzniklo umělých šlechtěním, křížením, při němž se míchají stovky genů a vše je tedy geneticky změněno. Přesto nikdo neodmítne révu, která je odolná vůči perenospoře, nebo nový druh jablek, odolných proti škůdcům. Moderní metody genového inženýrství vnášejí do dědičného základu zpravidla jen dva přesně definované geny a tedy nic podstatného nemění. Odpůrci genetických změn těžko hledají odůvodnění, proč jsou tyto produkty škodlivé. Namítají třeba, že genetické změny mohou snížit účinnost antibiotik. Jak říká profesor Drobník, v tom se velice mýlí: žádný gen z bakterií, rostlin nebo živočichů se nemůže dostat do lidského genomu a kromě toho jsou v trávicím traktu živočichů i člověka statisíce bakterií, odolných vůči antibiotikům. Naopak je třeba zdůraznit, že genetickou manipulací lze vypěstovat potraviny, které jsou obohaceny o zdraví prospěšné látky. Tak např. v Číně byla vyšlechtěna rýže, která má více vitamínu A může tak pomáhat léčit oslepnutí, které dosavadní rýže nepřímo zaviňovala. Podobně změněná řepka může obsahovat vakcínu proti žloutence a může sloužit jako lék. 37 [pageend39]zpravodaj 12/97 Geneticky změněné, proti mandelince odolné brambory jsou zdravější, protože nemusejí být ošetřovány velkým množstvím insekticidů - a proti těm přece Greenpeace bojuje! Tyto změněné brambory, jak bylo mnohokrát ověřeno, hubí jen mandelinku, která se živí jejich listím, ale jsou neškodné jinému hmyzu, dešťovkám, ptáků, či dobytku, o člověku ani nemluvě. Aktivisté Greenpeace bojují vlastně proti pokroku - že nalézají podporu právě ve Švýcarsku, je nanejvýš politováníhodné. Profesor B. M. Stadler z Univerzity v Bernu odmítá takové názory jako neodůvodněné šíření strachu. Pokud se Švýcaři budou bránit proti geneticky změněným produktům, zvýší jen svoje životní náklady, nic víc. čtení k zamyšlení Úsměvy Jana Masaryka Viktor Fischl přednesla J. Žitná, náčelnice COS, na cvičení župy Švýcarské 16.11. Nikdo se mne ještě nezeptal na recept na štěstí. Kdyby se mě někdy zeptali, musel bych jim to vypočítat. Za prvé, za druhé, za sedmadvacáté. Protože on člověk musí myslet na moc věcí, když chce být opravdu šťastný. Tak chcete slyšet ten recept. Dobře. Zkusím. Tak ono je to nějak takhle: Tak za prvé: Člověče, snaž se mít rád lidi! Mysli na ně víc než na sebe. A pamatuj si, kdykoliv někomu pomůžeš - někomu, kdo si to zaslouží - budeš mnohem šťastnější. Tohle je první přikázání. Druhé přikázání: Budeš si opakovat první přikázání desetkrát za den! Budeš si taky říkat k snídani, obědu a k večeři, že nechceš být kříženec mezi Einsteinem a Napoleonem. Taky že tohle není důležité, protože ono i nejmenší kolečko v mašině je důležité a dělá svou práci, když se pořádně točí. Zkrátka, musíš mít v sobě co nejvíc pokory. Poněvadž pak tě nebude žádný neúspěch žrát. Nebudeš myslet na bobkové věnce, ale na to, abys byl užitečný. Za třetí: Pro Boha tě prosím, člověče, směj se taky někdy! Já vím, že život není zrovna cirkus, ale taky to není mučíma. Tak proč k sakru musíš dělat dojem, žes utekl z nějakého kusu od Ibsena! A moc nehloubej! Ono by to bylo i s Hamletem dopadlo lip, kdyby se byl někdy taky zasmál. Za čtvrté: Zkus dělat, co opravdu děláš rád. Když nemůžeš být astronom ve dne, tak se dívej na hvězdy aspoň v noci. Za páté: Nebud numismatik! Ono je mnohem lepší sbírat zkušenosti a silné zážitky než prachy! Za šesté: Koukej kolem sebe na každém kroku a nauč se těšit z malých věcí! Kdo ví, jak se dívat na věci, ten může najít na jednom záhoně v zahrádce za domem víc krásy a prožít při tom mnohem víc, než by viděl a prožil druhý, kdyby jel třikrát kolem světa. Za sedmé: Zajímej se o co nejvíc věcí! O všechno! A hlavně o každého! Ono se i na tom nejnudnějším chlapovi najde něco zajímavého. Za osmé: Nerozčiluj se! Rozčilení není program, jak říkal můj táta. Nevybouchni pro každou blbost. Když ti někdo šlápne na kuří oko, nemusíš mu proto šlápnout na krk. On to třebas tak nemyslel. 38 [pageend40]zpravodaj 12/97 Za deváté: Musíš mít nějakého koníčka. Třebas se nauč zpaměti jízdní řády všech vlaků na světě. To je mi jedno! Ale mít koníčka je náramně důležitá věc. Pomůže to člověku, aby taky někdy vypřáh. Za desáté... Ale počkejte, já to nemohu všechno namačkat do desatera přikázání. On člověk musí dělat moc a moc věcí, když chce být šťastný. Tak lituju. Já vám to nemůžu všechno vyjmenovat. Jistě na moc věcí zapomenu. Ale aspoň tohle. Spočítejte si to sami! Tak: Nikomu nic nezáviďte. Ono to nepomůže. Nezavírejte se nikdy do své skořápky, ať je sebekrásnější. Tělo chce být taky šťastné. Tak s ním choďte na čerstvý vzduch. Zdraví je náramně důležitá věc. Ne že by nemocný člověk nemohl být šťastný. Já znal v životě moc lidí, co se jen tak drželi jako pára nad hrncem i mrzáky a lidi s těžkými nemocemi, kteří byli možná přesto šťastnější než my. Ale zdravý člověk může žít ještě plnějším životem. A znovu: Nezavírat se do sebe. To je to nejhorší. Ale to se ví, tohle je zase jen to, co jsme řekli v prvním přikázání. Zkus to, člověče, mít rád lidi! Když je budeš mít opravdu rád, budeš vždy radši dávat než brát. A dávat, to neznamená jen rukavice k svátku a bačkory k Ježíšku. To znamená dávat taky to, co je v tobě. Tady a tady! (Ukázal na srdce a na hlavu). To je dobré. To nejlepší, co je v tobě. Dělit se o život. To je ono! Jo, ale ještě jedna věc. Za sedmadvacáté. Nemysli, že podle tohohle receptu budeš zaručeně šťastný člověk. Ono se k tomu potřebuje taky trochu štěstí. Potřebuje se k tomu například trochu tohohle vzácného koření, kterému se říká láska. A tohle nedostanete na lístky. A taky to nekoupíte na černém trhu. Na to musíte mít štěstí. Buď to najdete, nebo ne. Dobrá kuchařka dokáže upéci něco dobrého i bez těch předepsaných osmi vajec. Když to musí být, můžete přidat místo tohohle koření o kterém jsem mluvil, jiné, kterému se říká všelijak. Moudrost, resignace, brát život jaký je a ještě všelijak jinak. Však víte, co myslím! * * * Můj otec řek a napsal moc hezkých věcí o humanismu. On celý život nemyslel na nic jiného a všechno, co udělal, vyrostlo z téhle filosofie. Já toho za celý život nepřečet a nepřečtu ani zlomek z toho, co on spolykal za rok. Ale tohle je mi jasné i bez velkého studia. Člověče, mysli trochu na druhé, nemysli, že jenom ty jsi důležitý. Na každém záleží zrovna tolik, jako na tobě. On má totiž každý zrovna tak nesmrtelnou duši jako ty. Jseš zrovna takové zrníčko písku jako ten druhý a s odpuštěním prd záleží na tom, jestli se budeš na slunci lesknout trochu víc nebo míň než ty druhý zrníčka. Hlavní věc je, aby se nesesul břeh. Tak nemysli tolik na sebe a radši drž a podpírej ty druhý zrnka písku! Jasné? Takhle já rozumím humanismu. ♦ ♦ ♦ Lidi si kazí život z nejrůznějších důvodů. Protože chtějí slávu, protože závidějí druhým. Protože se nedovedou koukat kolem sebe a přitom vidět ty hezké věci na životě. Však znáte tuhle sortu. Já jim říkám kyselé zelí. Máme jich moc. Anebo protože nevědí, co od života chtějí. A pánbůh ví, co ještě. Člověk si musí najít svou cestu. To se ví. Ale když jí opravdu hledáte, najdete ji dost brzy. A pak se jí musíte držet. Nebo zabloudíte 110 českých a slovenských filmů najdete v novém katalogu! České knihy, prodejna a půjčovna českého videa Milan Cimburek, Badenerstrasse 698, 8048 Zürich, Telefon 01 / 431 68 78, Fax 01 / 432 95 92 Mobilní telefon 079 443 04 48 39 [pageend41]zpravodaj 12/97 Dopisy Čtenářů 28. říjen - státní svátek České republiky, školy mají volno. Jak poučili učitelé své žáky o významu tohoto dne svědčí anketa z novin (Blesk 29.10.97): 19-letá studentka M. K. zdrav, školy: Je státní svátek. Jaký, netuším, něco s prací. Státní svátek práce? Já vážně nevím. 18-letá studentka R. M. výtvarné školy: Jé. On je nějaký svátek, že jo? Ale jaký, to vám skutečně asi neřeknu. Fakt ne. 21-letá studentka M. H. obchodní školy: Je státní svátek republiky. Svátek Československa. Myslím, že 28. října 1945. 15-letý žák D. Ř. základní školy: Je nějaký státní svátek. Čeho, to skutečně nevím. Ale je to určitě významný den. Po tolika letech v cizině, kde jsme každoročně slavili za početné účasti tento pro nás tak významný svátek, je nám z vlivu učitelů na žáky smutno, pokud anketa odpovídá průměru vědomostí a postoje mládeže - velmi smutno. Je to výsledek „práce“ učitelů dějepisu i ostatních za osm let po listopadu 89? Zřejmě je postoj rodičů k tomuto svátku podobný a to je neméně zlé. Tu zanechal minulý režim také hluboké stopy. Jen doufáme, že nejsou všichni takoví. Po stránce poměru k vlasti je hodně co dohánět. km Činnost Svazu spolků a ostatních organizací Cvičební neděle župy Švýcarské se konala 16. listopadu v tělocvičně Gersag v Emmenbrücke stejně jako vloni pod vedením náčelnictva České obce sokolské sester Žitné a Pařížkové a bratra Vrány. Ti připravili pro celkem 55 cvičenců sokolských jednot Aarau, Baden, Bern, Luzem, St. Gallen, Winterthur a Zürich pestrý a náročný cvičební program. Po ranním nástupu v devět hodin to byla nejdříve rozcvička za doprovodu klasických melodií, pak přišlo na řadu cvičení a hry na lavičkách. Dopolední blok uzavřela zdravotní tělesná výchova: zdravotní cvičení zaměřené na páteř. A ještě jednou hry na zahřátí před polední přestávkou. Odpoledně jsme začali nácvikem (pro mnohé opakováním) sokolské písně a po klidném začátku přišly na řadu závodivé hry družstev. Jistě náročné a namáhavé bylo posilování na stanovištích se švihadly, činkami a tyčemi. Cvičební program zpestřil nácvik lidových tanců, ke kterým jsme si mohli zpívat známé lidové písně. Závěrečné cvičení na melodie vánočních koled bylo milým zakončením cvičebního dne a současně připomínkou blížícího se Adventu. Těšme se na ještě mnoho společných sportovních a tělocvičných setkání. Se sokolským NAZDAR Beatrice Jordánová, náčelnice župy Švýcarské Vydržet šest hodin intensivního cvičení nebyla maličkost ani pro cvičence středního věku, natož pro ty starší. Mezi ty, kteří to bez problému vydrželi, patři bezesporu sestra Anička Šmídová z Winterthuru - ta ve svých 93 letech zahanbí mnohé, podstatně mladší, kteří se neodhodlali cvičit. I to je důkaz, jak přispívá sokolské cvičení k dobré tělesné a du40 [pageend42]zpravodaj 12/97 ševní kondici a k podstatnému zlepšení kvality života. Sestra Anička měla nakonec tu čestnou úlohu předat spolu s nejmladšimi cvičenci milým hostům upomínku na toto cvičení. Sestra Žitná, náčelnice COS, neopomenula v dobré sokolské tradici přispět také ke vzdělávání čvičenek a cvičenců, jako téma si vybrala úryvek Úsměvy Jana Masaryka od Viktora Fischla, který také otiskujeme. -rk- Malý oznamovatel Hledám paní, která by mojí matce, žijící v Basileji, pomohla v domácnosti (nakoupit, uvařit a pod.). Telefon do práce: po - čt. 01 - 256 93 69 do 18,00 hod., domů od 19,00 do 21,00 hod. 01 - 382 19 46. Hledám pro svoji 18ti-letou neteř misto jako au-pairu menších dětí. Má maturitu z francouzštiny a chtěla by prohloubit své znalosti ve francouzské části Švýcarska. Tel.033-847 16 70. Oznámení Vesper Bonus Quintet jako madrigalisté, vystupuje 4krát na svém 7. turné ve Švýcarsku Klasické skladby: (unikátní renezanční díla) Gospels, Spirituals: 20. 12. Zofingen, Kath. Kirche, 18.15 hod, 21. 12. Willisau, Pfarrkorche Peter u. Paul, 10.00 hod. 21.12. Olten, Circolo Hagberg, 19.00 hod. 22.12. Chur, Hotel Drei Könige, 19.00 hod. Vstup volný, sbírka na úhradu nákladů. V pořadech mohou nastat změny, informujte se prosím na tel. 056 - 496 25 89. Informace pro krajany, kteří by se chtěli vrátit do své původní vlasti - České republiky: Sdělujeme, že se o tuto záležitost již od r. 1995 soustavně stará NADACE NÁVRATY, která byla doporučena též ministerstvem zahraničí, odbor pro zahraniční krajany. Tato nadace se mj. zabývá umisťováním krajanů - pensistů v různých domovech důchodců, případně v domovech s pečovatelskou službou. 41 [pageend43]zpravodaj 12/97 Dále je možné dostat zde informace o získání "bytů do vlastnictví", které se staví v oblasti Troje a u kterých by měly být též částečně některé služby.Tyto bytové jednotky mají být dostavěny k jaru 1998. Případní zájemci o podrobnější informace se mohou obrátit na tyto adresy: NADACE NÁVRATY, Ing. Helena Frankenbergerová, Mařákova 4, Praha 6, tel. 24 32 07 63, Ministerstvo zdravotnictví ČR, odbor pro řízení ústředně řízených organizací, Ing. H. Frankenbergerová, zást. ředitele, Palackého nám. 4,128 01 Praha 2, tel. 24 97 21 91, fax 24 91 60 28, E-mail: ftanken@mcr.cz, Ivan Chadima, Koulova 15,160 45 Praha 6, v hotelu Holiday Inn Praha, tel. 24 36 31 80,24 36 31 81, fax 24 39 32 95. • * * O informacích pro slovenské krajany, kteří by se chtěli vrátit na Slovensko, se jedná, jakmile informace získáme, uveřejníme je ve Zpravodaji. M. Nenadálová Husův sbor Čechů a Slováků v Curychu pořádá vánoční bohoslužby s Večeří páně a zpěvem koled v neděli 21. prosince 1997 v 18 hodin večer. Káže D. Rajmonová. Další shromáždění se konají pravidelně každou neděli v 18 hodin večer v "Lavaterhaus". Těšíme se na setkání. Přejeme všem radostné prožití vánočních svátků a požehnaný nový rok. Výbor Husova sboru Vánoční bohoslužby české katolické misie 24. prosince středa Štědrý den - Půlnoční Winterthur 21.00 hod, v kapli u kostela sv. Ulricha, Seuzacherstr. 1 Curych 23.00 hod, v kryptě kostela Božského srdce, Aemtlerstr. 49 25. prosince - Narození Páně Solothurn 9.45 hod. - Spitalkirche Hl. Geist Bem 15.00 hod, v kryptě kostela bratra Klause, Segantinistr. 26 Rüti-Tann 18.00 hod, v kapli kostela Nejsv. Trojice, Kirchenrainstr. 4. Pak vánoční posezení. 26. prosince - 2. svátek vánoční Aarau 10.00 hod, v sále pod kostelem sv. Petra a Pavla naproti nádraží 27. prosince - Winterthur 18.15 hoď oslavíme svátek Sv. Rodiny 28. prosince svátek sv. Rodiny Ježíše, Marie a Josefa Luzem 10.00 hod, v kryptě kostela sv. Karla Curych 19,00 hod. 31. prosince - poslední den v roce 1997 "Silvestra" Curych 16.00 hod. Děkovná bohoslužba Winterthur 18.15 hod, novoroční mše svátá 1. ledna 1998 Nový rok - slavnost Matky Boží Panny Marie Curych 19.00 hod. 3. ledna - Winterthur 19.15 hod., posezení v klubovně 4. ledna - slavnost Sv. Tří králů Rüti-Tann 9.15 hod. Curych 19.00 hod. 42 [pageend44]zpravodaj 12/97 Inzerce Lázeňské hotely Hotel Palace a Parkhotel Golf Vás zvou na léčení do Mariánských Lázní Nabízíme léčbu dýchacích cest, močových cest, ledvin, pohybového ústrojí, gynekologickou léčbu a relaxační pobyty. Provádíme komplexní lázeňskou léčbu mj. vodoléčbu, elektroléčbu, magnetotherapii, plynové injekce, masáže, parafango, inhalace, za velmi příznivé ceny. Zároveň Vás srdečně zveme na prezentaci našich lázeňských hotelů na GESUNDHEITSMESSE pořádané v areálu Bea Bern Expo ve dnech 15. -18.1.1998 v Bernu Kontaktujte, prosím Hotel Palace tel. 00420 / 165 / 622 222 Parkhotel Golf tel. 00420 /165 ! 622 651 Malý oznamovatel Praha - Spolehlivé taxi a pronájem bytu u centra. Cena 484 - 730 Kč podle počtu osob. Tel./Fax: 004202 774 92 57 nebo 994 23 95. Nabízím přátelství, možná i něco víc, muži, jenž hledá sportovní, nezávislou čecho- švýcarsku, 51/167 s vlastním bytem v okolí Zürichu. Mám ráda kulturu, cestování, tanec a humor. Zn. "Charakter 12/97 do adm Zpr. Pohledná Čechošvýcarka 170 cm / mezi 40 - 50 lety, hledá sportovního, sympatického muže, který se nebojí dvou dětí v pubertě, se smyslem pro hudbu, humor, divadlo, tanec, prostě prima kluk. Těším se na tvůj dopis a foto. Zn. "Tolerance 12/97" do adm. Zpr. Čechošvýcar, sportovec, VŠ, 50 let, 175 cm, hledá přítelkyni do 45 let. Zn. "Prodím foto 12/97 do adm Zpr. čechošvýcarka, VŠ, žijící ve Švýcarsku, všestranných zájmů, task, charakteru, hezká, štíhlá, blondýnka modrých očí, 170 cm / 57 kg, sportovní, hledá intel, muže mezi 45 - 55 lety (+-) k vážnému seznámení. Prosím o odpověď s fotografií. Zn. "Nový život 12/97" do adm Zpr.___________________________ Vdova, roz Vídeňačka, důchodkyně, žijící ve franc. Elsasku u Báselu, hledá k seznámení muže s českým humorem, od 65 - 73 tet (oprava z č. 11}. Zn. "Vánoce pod šu- mavským smrčkem 11/97" do adm. Zpr. Florida - St. Pete Beach (Tampa). Lux. Villa na pronájem / prodej (2 byty): 2 pok.+kuch. +koup. - 3pok.+kuch.+2koup., obyt, plocha 1.900 sq.feet, velký nový bazén, ovocné stromy, blízko pláže i města, krásné klidné prostředí. Nájem 250.- / týden -1 byt. Prodej USD 148.000 - Villa. Tel. 01 - 432 45 87. 43 [pageend45]zpravodaj 12/97 Levné ubytování v jižních Čechách ráda poskytna Jana Bystrická, 39001 Tábor, Lan- dova 906, Česká republika, tel. 00420 - 361 - 256 439. Zajistíme spolehlivě kvalitní dopravu a stěhování ze Švýcarska do kteréhokoliv místa v ČR včetně vyřízení všech celních formalit. Objednávky na tel.“ 01 /491 63 96 - denně od 17. hodin. Taxi Adámek přiveze, odveze, kdykoliv, kamkoliv. Volejte tel.- 079 422 24 83 Advokátní kancelář v Curychu hledá zkušenou a příjemnou telefonistku / recepční s obchodním vzděláním. Vedle češtiny je znalost německého, anglického a francouzského jazyka podmínkou. Písemnou žádost v němčině zašlete s fotografií na adresu: Stauffacher &Partner, k rukám V. Novak, Dufourstr. 22, 8008 Zürich Vánoční a novoroční přání SVU Švýcarská skupina SVU vydala letos opět tradiční vánoční a movoroční přání - tentokrát s obrazem Madony z Jinřichova Hradce. Obraz je z období vrcholné gotické malby v Čechách (kolem r. 1400). Je v trojím provedení: - s českým, německým, francouzským a anglickým textem, - se slovenským, německým, francouzským a anglickým textem, - bez textu (lze použít jako krátký vánoční dopis). Cena za 1 kus vč. obálky je 1,70 Fr. Díky Vašim objednávkám v minulých letech mohla švýcarská skupina SVU uspořádat z výtěžků prodeje kromě jiných akcí i několik letních seminářů pro české a slovenské vysokoškoláky. Prosíme Vás abyste koupí vánočních a novoročních přání naši budoucí činnost i nadále podpořili. Děkujeme předem za Vaši pomoc. Objednávky u jednatelky skupiny: Olga Korners, Obermattstr. 10, 3018 Bem. Tel. 031 /981 08 77. Předplatné 1998 Připomínáme, že předplatné bylo (po 6 letech) zvýšeno ze 40.- na 42.- Fr., jak je vytištěno na složenkách. Přesto nám nyní docházejí také platby s dřívější částkou 40.- Fr. Kdo vyplnil složenku špatně a ještě ji neodeslal (protože na složence nelze škrtat), může vyplnit na poště prázdnou složenku, na níž stačí uvést Zpravodaj konto 80-70537-1. Posílat nové složenky nebo platit 2. Fr. další složenkou se nevyplatí (za každou platbu na poště strhává pošta nebo banka za obnos do 50 Fr. 1,20 Fr). Prosíme proto, aby ti, kteří zaplatili méně, vyrovnali rozdíl při placení předplatného v dalším roce. Všem, kteří nám zaplatili více, než činí předplatné i těm, kteří tak ještě učiní, srdečně děkujeme. Těmito příspěvky navíc nám umožňujete, abychom posílali Zpravodaj potřebným odběratelům za sníženou cenu případně zdarma. Do tohoto čísla vkládáme složenky České spořitelny pro předplatitele v České republice, kteří platí v Kč. Výši předplatného jim ponecháváme podle dřívější dohody nebo mohou přispět více podle svých možností. Administrace Zpravodaje 44 [pageend46]Pension Sokolský dům 22 pokojů, sprcha, WC, TV, radio, telefon restaurace, pivnice, mezinárodní kuchyně, zvěřina v zimním období, speciality na rožni ZÜRICH Petr Blíženec z Bernu telefon 031/ 370 55 30 fax 031/ 370 55 24 Všechny druhy pojištění, výhodné životní pojištění Vám spolehlivě zajistí otevřena po celý týden od 8 do 22 hod., patek do 23. hod., sobota do 24 hod. Slavkov u Brna (Austerlitz) 20 km od Brna, 10 km Mohyla míru, 30 km od rak hranice Jaroslav IVAN, Palackého nám. 75 CZ- 684 01 Slavkovu Brna tel./fax 004205/44221103 PŘEKLADY českých listin do němčiny a naopak pečlivě a rychle provádí, opatří úředním ověřením soudní tlumočnice jazyka českého a německého lic. phil. I. Markéta KARASOVÁ Höfliweg 7, 8055 Zürich telefon 01 /463 96 10 Pro krajany podstatná sleva! Výhodné ubytování ve Vídni Vám poskytne Miroslav Seďa A -1070 Wien, Westbahnstr. 18 Tel. ze Švýcarska: 0043-1-524 38 73 nebo 617 27 06 Autodoprava ČR - CH nákladů (až 1,6 tun) rychle, spolehlivě, levně informace tel. 026 / 402 74 10 ŠPANĚLSKO - BÍLÉ POBŘEŽÍ ČESKÁ A SLOVENSKÁ OBEC DENIA V rámci dlouhodobého projektu „Krajanské středisko Denia“ pro Vás od roku 1983 stavíme apartmá, bungalowy, rodinné vilky, vily u moře, v lůně voňavých pomerančových hájů nebo na pozemcích s panoramatickým výhledem Neodkládejte svoje rozhodnutí, podpořte tuto myšlenku a položte tím základ své budoucnosti pod zářivým španělským sluncem v příjemné společnosti lidí stejné mateřštiny. Informace, prodej a pronájem: Věra Divoká El C./Cop 14, 1.patro, E-03700 Denia (Alicante) 8 0034(9)6/578 58 36 nebo 642 22 78 • Fax 0034/6/642 21 33 Osobní návštěvy podle dohody. Knihovna: ú & č 18.oo-19.oo hod [pageend47]AZB 8048 ZÜRICH PP / Journal CH-8048 ZÜRICH Postretouren an: ZPRAVODAJ, Postfach 12, CH-5233 STILLI, Switzerland zpravodaj Časopis Čechů a Slováků ve Švýcarsku, časopis Čechov a Slovákov vo Švajčiarsku. Vychází měsíčně. Vychádza mes ačne. Zeitschrift der Tschechen und Slowaken in der Schweiz. Monatszeitschrift. Vydavatel: Svaz spolků Čechů a Slováků ve Švýcarsku. Zväz spolkov Čechov a Slovákov vo Švajčiarsku. Redakce: Ladislav Křivánek Allée des Chênes 1, CH -1723 Marly telefon 026/436 45 69 Administrace: Zpravodaj Postfach 12, CH - 5233 Stilli Rudolf Němeček, telefon 056 / 284 2515 večer Tiskárna: Druckerei Milan Cimburek Badenerstr. 698, CH - 8048 Zürich telefon 01/431 68 78, fax 01 / 432 95 92 mobilní telefon 079 443 04 48 Postcheck-Konto: Zpravodaj, 80 - 70357 -1 Bankovní konto: SKA, CH - 8022 Zürich - Rathausplatz, Zpravodaj 634699 - 71. Podepsané články nemusí vždy vyjadřovat názor redakce. Nevyžádané rukopisy se nevracejí. Celoroční předplatné: ve Švýcarsku............................. SFr. 40.- v Evropě.....................................SFr. 45.- zámoří (letecky)......................... SFr. 50.- Česká republika, Slovensko:.....SFr. 20.- při placení z ciziny příbuzným, známým v ČR, SR. Objednávky přímo z ČR a SR: Možnost placení v Kč, výše předplatného v dohodě s administrací. Ceny inserátů: celá strana..................................SFr. 1 / 2 strany..................................SFr. 1 / 3 strany..................................SFr. 1 / 4 strany................................. SFr. 1 / 6 strany..................................SFr. 1 / 8 strany..................................SFr. M.O. za 1 řádek. .SFr. 380.- 190.- 130.- 100.- 70.- 55.- 7.- Texty inserátů nejpozději do 20, v měsíci na adresu administrace. Slevy při opakování. Objednávky Zpravodaje a inseráty zasílejte výhradně administraci (nikoliv redakci nebo tiskárně): Zpravodaj, Postfach 12, CH 5233 Stilli Pazdera Naše firma je Vám denně k dispozici Již po dvě desetiletí na adrese: Kreuzplatz 20, 8008 Zürich, Schweiz, (g) 01 - 932 32 22, Fax 01 - 932 52 03 Jisté Vám přijde vhod možnost uzavřít výhodné pojištění na nemoc, úraz, úmrtí, event, převoz nemocného čl zemřelého na náklady pojišťovny [pageend48]