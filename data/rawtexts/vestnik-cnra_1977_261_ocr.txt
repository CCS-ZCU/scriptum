VĚSTNÍK ČESKOSLOVENSKÉ NÁRODNÍ RADY AMERICKÉ Čís. 261 Leden 1977 František Schwarzenberg: “MÁ VLAST” V CLEVELANDU Rafael Kubelik opět navštívil Ameriku a zakončil svbůj zájezd, po velmi úspěšném pohonstinském koncertování v New Yorku, dvoutýdenním vystoupením v Clevelandu. Na programu posledních dvou koncertů ve dnech 9. a 11. prosince 1976 byla Smetanova “Má vlast”. Clevelandský orchestr měl možnost se pouze dvěma zkouškami seznámit s touto skladbou a neznal ji tedy tak dopodrobna, jako jsme bývali zvyklí doma u našich souborů. Na oba koncerty ovšem přišel český Cleveland, ale celý přijít nemohl, protože bylo už dávno vyprodáno. Tak lze říci, že orchestr hrál skladbu celkem málo známou a že převeliká většina posluchačů byla z řad čistě amerických milovníků hudby, kteří Smetanu málo znají a kteří zvláště k “Mé vlasti” nemohou mít takový poměr, jako máme my. Američtí posluchači nevědí nic o probuzení národního a státního uvědomění, o buditelství devatenáctého století a o touhách národa, kterému hrozil zánik. Neznají poslání hudby, zvláště hudby Smetanovy ve vývoji národního obrození. A naše vlast není vlastí jejich, takže nemohou znát naše bájesloví, naše pověsti, ani naši historii. Nemohou znát mythus pohanského Vyšehradu; až z poznámek v programu si něco přečetli o dívčí válce a o Šárce. Vltava pro ně není osou rodné země, živnou matkou, vyvěrající z šumavských lesů, plynoucí kol hradů zašlé slávy (jakápak zašlá sláva v Ohio?). Neznají mlhou obestřená podluží, kde za svitu měsíce tančí víly (kdepak už kolem Clevelandu vidíte tančit víly?). Neznají Vltavu, jako ji známe my, kteří jsme vyrůstali v jejím údolí: Vltavu, prodírající se úskalím Svatojanských a Bučilských proudů; Vltavu, svědkyni lahodné pohody veselícího se venkova; Vltavu, spěchající k vyšehradské skále, až se rozlije v šíři, po celém toku největší pod kamenným mostem stověžaté matičky měst. Nemohou ti američtí posluchači ani znát nezapomenutelný, na celém světě jedinečný půvab našich luhů a hájů, aniž co mohou vědět o tradici svatováclavské a o tradici husitské, jejichž vniterná, křesťanská sounáležitost vítězí v “Táboru” a “Blaníku”. A vůbec ovšem nemohou naši američtí přátelé tušit, co “Má vlast” pro nás znamenala v době cizí okupace, kdy nás Smetanova hudba utvrzovala ve víře, že po přehnání vichřic hněvu Božího nakonec přeci pravda Páně slavně zvítězí - stejně, jako nás “Má vlast” v této jistotě utvrzuje i dnes. Nemohou Američané vědět, jak se nám dech zajíkal a jak nám srdce tlouklo, když po ukončení války mohl Rafael Kubelik ve Smetanově síni v osvobozené Praze opět dirigovat “Mou vlast” celou. A přes to přese všechno byl i v prostředí cizího Clevelandu úspěch naprosto strhující, nevídaný a jedinečný. Vyslechl jsem oba koncerty a poobakráte povstalo celé hlediště a prostě nechtělo ustat v potlesku. Poobakráte odmítali hudebníci se poklonit, tleskali dirigentovi a zřejmě chtěli, aby všechny projevy obdivu a vděčnosti platily jen a jen Kubelíkovi. Robert Finn, hudební kritik vedoucího deníku “Plain Dealer” napsal: “When the last big D major chord of Smetana's “Má vlast” resounded through Severance Hall . . . there followed a scene of audience enthusiasm such as one seldom sees in that hall . . .” Takový úspěch bychom snad čekali, kdyby hrála Česká filharmonie a kdyby sál byl naplněn lidmi z naší krve. Pro nás jistě přeradostný úspěch málo známé skladby u lidí nám cizího původu mne přivádí k dvojímu zamyšlení: nad podstatou Smetanovy hudby a nad osobností dirigentovou. Mnozí lidé - i naši lidé - dosud často papouškují názor, že Smetanova hudba je pouze “česká”, že je lokální, jen a jedině národní a že nemá platnosti či významu mimo hranice naší země či mimo okruh příslušníků našeho národa. Stejně jako úspěch, který jsem zažil v Mnichově, když Kubelik dirigoval “Mou vlast” se svým Bavorským rozhlasovým orchestrem po návratu z cesty kolem světa, utvrzuje mě tento clevelandský úspěch v názoru, že Smetanova hudba - zcela bez ohledu na to, co znamená pro nás - je věru nadnárodní, všesvětová a že má platnost pro každého, který dovede vnímat hudbu jakožto takovou a který ve svém srdci ví, co je to muzika. Není to hudba jen a jedině “naše”. Je především naše, ale krom toho je to také hudba všelidská. Zde však nešlo pouze o skladbu samu - jednalo se také o dirigenta. To radostné nadšení, které jsem zažil v Clevelandu i v Mnichově je do značné míry také dáno osobností dirigenta, protože dirigentův poměr k hudbě je vskutku až nakažlivě sdílný. Jsou lidé, hudebně nadaní, kteří dokonale ovládli techniku dirigování a dovedou proto dělat dobrou muziku. Jejich hudbě není možno cokoli vytknout; nasloucháme jí se zájmem, ale při jejich hudbě se nám srdce nerozehřeje. Je to jako struna zvučící, jako cymbál znějící, ale nic víc. Schází pokora a láska (někdy se nám i vtírá dojem, že nedirigují z příkazu svého svědomí, ale spíše proto, aby si tím vydělali na hezké živobytí). Jsou však jiní hudebníci, kteří vědí, že jejich nadání a schopnosti jsou darem shůry, pramenícím z onoho absolutního zdroje všeho dobra, vší krásy a pravdy (vždyť v hudbě též stává svého druhu dobro a zlo, pravda a lež). Tento dar považují za závazek a proto zasvěcují celý svůj život nejvznešenější službě, kterou povznášejí svoje bližní výš a výše, blíž věčnému, dokonalému absolutnu. Nedirigují pouze rukou, byť zkušenou, ale rozdávají z celého svého bytí, bez ohledu na únavu a vyčerpání až do posledního dechu (viděli jste někdy Kubelíka po skončení koncertu?). Strženi žárem jejich nadšení nesledujeme jejich hudbu pouze sluchem a intelektem, ale především se nám rozezvučí struny srdce. Najednou jsme vyzdviženi z malosti svého přízemního života a cítíme se blíž dobru, kráse a pravdě. Proto umění těchto hudebníků je věru bohoslužbou. [pageend1]VĚSTNÍK January 1977 Organ of the Czechoslovak National Council of America Published monthly (Except bi-monthly July-August) Subscription $2.00 a year - Outside U.S.A. $3.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 Second Class Postage paid at Chicago, Illinois VĚSTNÍK Leden 1977 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. - Mimo U.S.A. $3.00 Redaktorka - Vlasta Vrázová Úřadovna: 2137 S. Lombard Avenue, Cicero, Illinois 60650 Tel.: 656-1117 Takovým muzikantem je náš Rafael Kubelik. To vycítili hudebníci clevelandského orchestru (nevymýšlím, mluvil jsem s nimi) a proto hráli, jak by sotva hráli komu jinému. To vycítilo všechno poslucháčstvo a proto potlesk nebral konce. Zvítězil Smetana a zvítězil Kubelik a tím bylo vydáno nové svědectví o výši úrovně našeho kulturního přínosu celému světu. Máme věru důvod k vděčnosti za to, že nám Smetana zanechal “Mou vlast“ a že máme ve svém středu Rafaela Kubelíka. * * * Pronikavá ozvěna “Slánského” procesu Ve Spojených státech vydal bývalý ministr zahraničního obchodu Eugen Loebl zpověď “My Mind on Trial“ (nakladatelství Harcourt Brace Jovanovich, New York, viz. American Bulletin, leden 1977). Po komunistickém puči r. 1948 byl Loebl odměněn svou stranou za zásluhy o komunistické vítězství a těšil se ze své kariéry, která však končila jeho zatčením v říjnu 1949. Byl to začátek velkého zatýkání, boje v komunistické straně o mocenství dle stalinského vzoru, který vyvrcholil popravou 11 komunistů - ze 14 obviněných. Tři se zachránili zázrakem. Loebl byl jedním z nich; ve své knize popisuje soudní proces, výslechy, falešné doznání hříchů, samovazbu, veškeré utrpení. (Totéž ovšem zažili nevinní hrdinové vlasti - kupř. generál Heliodor Pika, Dr. Milada Horáková a jiní). Loebl všechno přežil, dočkal se amnestie a r. 1963 dokonce i rehabilitace. Stal se ředitelem Československé národní banky na Slovensku. Po sovětské okupaci se dostal do Spojených států, kde zahájil novou úspěšnou kariéru s odolností a energií jemu vlastní. Dnes vyučuje na koleji Vassar, stal se svého času místopředsedou Slovenského světového kongresu a dnes je politickým poradcem předsedy Štefana Romana z Toronto. Druhým podobným případem je Arthur Girard London, který byl za války v Anglii činný v komunistické straně, za což byl po po únorovém puči odměněn. Stal se obětí komunistického boje ve straně a unikl smrti jen o vlásek. Po sovětské okupaci uprchl do Francie, kde r. 1970 natočil film “Doznání” (Confession). Tento film byl a je dosud promítán na západě, kde vzbuzuje zvýšenou pozornost již proto, že komunista obviňuje komunisty. Ve francouzské televizi se vysílá už řadu let. Následují debaty, kterých se mohou zúčastnit telefonickými dotazy i televizní diváci. - Prý- během let film sledovalo mnoho diváků, až dvě třetiny televizního publika. - Debata je zařazena v pořadu “Dokůtnenty na obrazovce”. V debatě se jedná o porušování lidských práv v komunistických zemích. Na jedné z nich vystoupil významný člen francouzské komunistické strany Jean Kanapa, který kritizoval stalinismus a označil film za důležitý podklad ke komunistické sebekritice, nezbytné ke “skutečnému socialismu”. Debaty se též zúčastnil Jiří Pelikán, bývalý ředitel československé televize, který žije v Římě a který se stal představitelem tzv. československého reformního hnutí “komunismu s lidskou tváří”. Francouzský filmový herec Yves Montand, bývalý komunista, který hrál hlavní úlohu ve filmu “Doznání”, kritizuje komunisty a nechce se mu věřit, že nic nevěděli o dřívějších zločinech stalinismu, dokud to neokusili na vlastní kůži. Tvrdí, že není pravda, že justiční přehmaty v komunistických zemích patří minulosti a prohlašuje, že ještě dnes existuje v Československu udavačství, organizované režimem, a že komunistické vlády vězní stovky lidí v ústavech pro duševně choré. Totéž tvrdí i francouzský matematik Laurent Schwartz, který ve Francii organizoval kampaň za propuštění sovětských dissidentů Pljušče, Bukovského a jiných. Zaznívá ozvěna Slánského procesu, ale jinak, než by si to přál pražský režim. Nastává další fáze boje komunistů mezi sebou, v jiné formě, ale dozvuky mohou být dalekosáhlé. ... * ... Ve Washingtonu, D.C., odchází do výslužby vzácný, poctiv; člověk - br. Josef Kučera, dlouholetý redaktor washingtonskému krajanského zpravodajství, dlouholetý zasloužilý člen odbočk; ČSNRA ve Washingtonu, D.C., pečlivý a nadaný pracovník pohotový, výborný novinář. Předsednictvo se na své schůze konané 7. prosince m.r. usneslo, vyjádřit br. Kučerovi své uznání - a poděkovat mu za jehc celoživotní obětavou vlasteneckou práci. Na dopis předsednictva odpověděl br. Josef Kučera přípisem, který si zaslouží uveřejnění: Silver Spring, MD, 28. prosince 1976 Předsednictvu Československé národní rady americké Cicero, Illinois, 60650 Drazí bratři a sestry. Vaše usnesení ze dne 7. prosince 1976, jímž jste vyslovili vřelé ocenění mé novinářské a exilové činnosti, mne hluboce dojalo. Uvědomuji si, že i vy sami, každý z vás, konáte obdobnou vlasteneckou činnost, namnoze intensivněji nebo déle, než to bylo osudem přisouzeno a umožněno mně. To dodává vašemu uznání tím větší morální hodnotu a také mne to tím více morálně zavazuje. S projevy mých upřímných díků - přijmete, prosím, mé ujištění, že chci zůstat i nadále - v mezích svých skrovných možností - činným zejména v akcích ČSNRA, které usilují o zlepšení osudu naší staré vlasti a československého lidu. Tím chci vyjádřit, že především chci zůstat věrným Československé národní radě americké a jejím bojovým cílům. Váš oddaný Josef Kučera 2 - Věstník [pageend2]K zatčení čs. intelektuálů v Československu Na zatýkaní a vyslýchání intelektuálů v Československu, kteří podepsali Chartu-77 - jejíž text přinesl západní tisk koncern prvního lednového týdne - reagovalo předsednictvo Čs. národní rady americké telegramem zaslaným Komisi pro bezpečnost a spolupráci v Evropě. Text telegramu uveřejňujeme v plném znění: “Commission on Security and Co-operation January 13, 1977 in Europe U.S. Congress Capitol Hill Washington. D.C. 20002 Czechoslovak National Council of America, speaking on behalf of American citizens of Czech and Slovak descent protests strongly the harassment and incarceration of individuals in Czechoslovakia who had signed the so-called Charter 77, a document requesting greater respect for human rights. We urge the Commission on Security and Co-operation in Europe to investigate and object against these measures of the Czechoslovak authorities which constitute a further violation of the spirit of the Helsinki Agreement. Dr. Mikulaš Ferjencik, President Dr. Francis Schwarzenberg, Vice President Dr. Vlastislav Chalupa, Secretary’’ Telegram obdobného znění byl zaslán U.S. Department of State. Dr. Antonín Hřebík: PO SLETU V CURYCHU (Dokončení) Po podání zpráv byla projednána řada záležitostí jak ze sletu, tak ze sjezdu, který uložil výboru řadu úkolů pro další činnost. Ježto dvouleté období předsednictva a výboru Čs. Sokolstva v zahraničí uplyne koncem letošního roku 1976, všechny župy a přímo začleněné jednoty, sdružené v Ústředí Čs. Sokosltva v zahraničí, byly vyzvány k provedení voleb svých nových zástupců do výboru a předsednictva - a kandidátní komise, která byla ustavena v dubnové schůzi předsednictva a výboru v New Yorku, předložila kandidátní listinu nového předsednictva na dvouleté období 1977-1978, která bude ihned po schůzi rozeslána k hlasování. Dále bylo jednáno o časopise “Čs. Sokol v zahraničí”. Redaktor br. Jan Waldauf podal zprávu jak o obsahu dosavadních čísel letošního ročníku, tak o programu jeho příštího obsahu. Pokladník a administrátor časopisu br. Jaroslav Hanuš podal zprávu o odběru a finančním stavu časopisu a oznámil, že v nejbližší době se sejde s br. Otto Stehlíkem v Torontu v Kanadě za účelem úpravy a doplnění kartotéky odběratelů. Br. Jan Waldauf v zastoupení br. Stehlíka oznámil, že br. Stehlík má na skladě 119 sletových dvojčísel časopisu “Čs. Sokol v zahraničí”, kteréžto dvojčíslo je vlastně sletovým Památníkem - s dvěma přílohami černých a barevných fotografií a které je možno objednat - za částku $2.- - na adrese: Mr. Otto Stehlík, 1665 Bloor Street East, Apt. 1001, Mississauga, Ontario, Canada L4X 1S4. Ježto časopis byl po celý letošní ročník věnován hlavně propagaci sletu a pak zprávám o sletu, bylo usneseno, aby polovina nákladu na časopis v roce 1976 byla započtena do sletového vydání. - Dále bylo usneseno vydat znovu Sokolské dějiny od bratří Jandáska a Pelikána. Výbor Ústředí má na skladě sletové odznaky, t.j. odznaky IV. sletu Čs. sokolstva v zahraničí, které je možno objednat kus za 50 centů na adrese br. Jaroslav Hanuš, 412 E. 73rd Street, New York, N.Y. 10021, U.S.A. Výbor Ústředí dal razit 500 členských odznaků “Na stráž”, z nichž 420 bylo hned při sletu v Curychu zakoupeno jednotami, takže výbor Ústředí má jich na skladě ještě 80. Také tyto odznaky možno objednat - kus za $2. - na shora uvedené adrese br. Jaroslava Hanuše. Členské odznaky však mohou objednat pouze jednoty, nikoliv jednotlivci. Razidlo odznaků “Na stráž” zůstane uschováno u Sokolské župy Vídeňské. Při jednání o další činnosti bylo usneseno pořádat slety Čs. Sokolstva v zahraničí vždy za období 6 let. Při každém sletu bude napříště uspořádán vždy nejen zábavní a seznamovací večer pro členstvo, ale také pro sokolskou mládež. Příští - V. Slet se bude konat v roce 1982 na paměť I. všesokolského sletu v Praze, který v roce 1882 řídil sám zakladatel Sokolstva Dr. Miroslav Tyrš. Na místo a uspořádání sletu bude vypsána soutěž, jejíž text připraví náčelník br. Jan Waldauf. O uspořádání sletu mohou však se hlásit pouze župy, nikoliv jednoty. O místě a uspořádání V. Sletu Čs. Sokolstva v zahraničí bude rozhodhnuto v příští schůzi předsednictva a výboru Ústředí. V této souvislosti bylo - při jednání o akci pro získávání mládeže - rozhodnuto, uspořádat po každém sletu tábor pro mládež, případně s finanční podporou ze sletového výtěžku. Ve schůzi byly projednány a schváleny Stanovy sokolských žup podle vzoru župních stanov ČOS a budou rozeslány všem župám. Dále byl projednán a upraven Rád cvičitelského sboru mužů a žen Ústředí Čs. Sokolstva v zahraničí, který byl projednán na sjezdu v Curychu 5. července 1976. Po jeho podrobném projednání a několika úpravách a doplňcích byl řád schválen. Dále bylo usneseno, aby Ústředí vedlo a doplňovalo sbírku zásadních usnesení, a to jednak důležitých a dosud platných zásadních usnesení bývalé ČOS, jednak zásadních usnesení Ústředí Čs. Sokolstva v zahraničí. Za přímé členy Ústředí byli přijati br. Jozef Horvath z Paterson, N.J., a sestra Jiřina Hackelová z Riverside, Ill. Příští schůze předsednictva a výboru Čs. Sokolstva v zahraničí bude se konat ve dnech 5. a 6. března 1977 opět v New Yorku. Anthony Eden Dne 14. ledna 1977 zemřel britský státník Anthony Eden (lord Avon), významný bojovník za svobodu a neodvislost nacismem a fašismem ujařmených národů. K významu jeho osobnosti se ještě vrátíme. Prozatím uveřejňujeme - ve vzpomínce na lorda Avona (Anthony Edena) - text dopisu, který zaslal předsedovi výboru ČSNRA pro zahraniční záležitosti, dr. Františkovi Schwarzenbergovi, v roce 25. výročí neblahé Mnichovské dohody: FYFIELD MANOR. PEWSEY, WILTSHIRE 16th October, 1963. Personal Dear Doctor Schwarzenberg, I am grateful to you for your letter and kindness in writing as you did about my article written on the twenty-fifth anniversary of the Munich Agrrement. It was particularly gratifying to receive such a message from you and your colleagues. With kindest regards, Yours sincerely, Avon Věstník - 3 [pageend3]Z událostí v Československu Československý předseda vlády Štrougal se obrátil na nově zvoleného presidenta Cartera, aby se přičinil o odstranění “diskriminačních” obchodních a ekonomických překážek. Koncem roku ministr zahraničí Bohuslav Chňoupek přijal amerického velvyslance Thomas Byrna. Československo potřebuje zvýšit dovoz paliv, potravin, strojních zařízení, a také sdělování vědecko-technických poznatků. Má-li si Československo obstarat potřebné, musí vyvážet. Zvýšenému vývozu však brání především rozhodnutí kongresu. Dokud nebude ratifikována ekonomická dohoda a splněny určité podmínky amerického zákona o zahraničním obchodu, kongres odmítá schválit doložku o nižším clu (much favored treaty). - Předseda federální vlády Štrougal žádá budoucí americkou vládu, aby odstranila tyto “umělé” překážky. Hlavní překážkou je Spojenými státy požadovaná náhrada za zabavený majetek Američanů. Podle této dohody by Československo uhradilo 42 procent požadavků amerických občanů, jejichž zabavený majetek se odhaduje na 72 mil. dolarů. Helsinská dohoda Nejen v Československu, ale i v Polsku a východním Německu se občané odvolávají na úmluvu podepsanou zeměmi za železnou oponou, když žádají o vystěhovalecký pas, o povolení návštěvy na západ, o časopisy a knihy ze západu, atd. Následující otevřený dopis, napsaný československým občanem presidentu Husákovi, vysvětluje mnohé o československých poměrech: “Vážený pane presidente, vážné důvody mě nutí, abych se na Vás obrátil jako k hlavě státu, neboť se domnívám, že byste mohl svým rozhodnutím zjednat nápravu. Zažádal jsem o vystěhování do Spojených států dle charty Spojených národů o lidských právech. Důvody jsou uvedeny v mé žádosti o vystěhování. Rádně jsem vše vyplnil a splnil všechny předpoklady pro vystěhování - a svou žádost podal na příslušný úřad. Asi za měsíc mi bylo oznámeno, že se má žádost zamítá, ale že se mohu odvolat proti tomuto rozhodnutí, což jsem tedy učinil. Obdržel jsem tutéž odpověď, tj. že se má žádost zamítá a že proti tomuto rozhodnutí se nelze odvolat. Jsem otřesen a velmi překvapen jednáním čs. úřadů a proto se na Vás obracím. Jak je možné, pane presidente, že stát, který vede mírovou politiku ve světě a jako jeden z prvých států se přičinil o svolání Helsinské konference a podepsal tento dokument - ve kterém jsou rovněž zahrnuty body charty Spojených národů, která mj. stanoví, že každý člověk má právo svobodně vycestovat a zároveň se vrátit, nebo žít ve státě, který mu vyhovuje (právo na sebeurčení), - tyto závazky neplní. Rád bych poukázal, pane presidente, na jedno z Vašich zasedání, kde jste mj. řekl: “Komu se zde v této republice nelíbí, může kdykoli odejít, neboť zde nebude držen”. Často se poukazuje v rozhlase a tisku, že různí lidé se pokoušejí, někdy i s nasazením vlastního života, opustit ilegálně tuto republiku, ale když volím cestu legálního vystěhování, je mi odepřeno. Nemám zájem žít zde a nechci zde být držen násilím. Trestán jsem dosud nebyl, nemám nikoho, kdo by byl v zahraničí ilegálně, ani zde v Československu nemám nikoho, a proti republice jsem se ničím neprovinil. Obracím se tedy na Vás, pane presidente, se žádostí, aby mi bylo dovoleno legálně se vystěhovat. Rád bych věřil a doufal ve Vaši spravedlnost a Vaše správné rozhodnutí. S pozdravem Míru zdar!” Dojmy starokrajana z návštěvy Československa Za poslední návštěvy Československa jsme pozorovali určité změny. Zdá se, že dnešní lidová vládaje na lid přísnější, než byla několik let po okupaci. Zřejmě tím nenávist vůči režimu nezměrně vzrostla. Nápadné je v ČSSR velké množství různých hesel, která udávají tón života v socialismu: Sovětský svaz je náš vzor; Se Sověty na věčné časy; S komunistickou stranou za socialismus, pokrok a mír; Jak budeme dnes pracovat, tak budeme zítra žít; atd. Nápisy jsou všude, kam se člověk podívá, na budovách, na nádražích, na továrnách, a to v takovém množství, až to překvapuje. V Holešovicích na jedné velké budově vysoko na střeše jsou litery aspoň 5 stop vysoké a v noci červeně osvětlené, takže nápis “Sláva komunismu” sděluje své poselství do daleka. Kdekoliv je nějaké náměstíčko nebo malý park, najdete tam jako malý “oltář” znak srpu, kladiva a rudé hvězdy. Vidíte je nejen po Praze, ale i na venkově. Jsou ulity z cementu, všechno na jedno kopyto, zřejmě je to tovární výrobek vyráběný ve velkém. Pod Letnou naproti mostu je zvláště imposantní památník, jaký vídáme na olympiádě, s nápisem o “požehnání socialismu”. Je záhadou, proč se tato reklama režimu dělá v takovém rozsahu, mezi lidem panují i domněnky, že si tuto akci vymyslil nějaký šprýmař, aby se komunistický režim lidu ještě více zprotivil. Kdyby někdo v New Yorku vyvěsil ohromné návěští na 42. ul. a Times Square o “Slávě kapitalismu a hojnosti”, upadl by do podezření, že to nemá v hlavě v pořádku. V Plzni je po celé šíři nádražní budovy nápis vychvalující úspěchy socialsmu. Bylo by moudřejší, když už režim tolik dbá o reklamu, aby v Plzni vychvalovali raději plzeňské pivo, neboť to si to svou starobylou slávou více zaslouží. Zajímavým poznatkem pro nás bylo pořádání XV. sjezdu čs. komunistické strany. Soudě podle publicity, které se sjezdu dostalo, by člověk myslil, že jde o jednu z největších událostí 20. století. Pisateli není známo, co se na sjezdu naplánovalo pro pracující lid, ale nápisy hlásající “Splníme závazky XV. sjezdu” byly všude. Kolem silnic to bylo zvlášť důmyslně vyřešeno: celá věta byla rozdělena na krátká slova a ta pak umístěna za sebou v řadě asi půl míle, aby automobilista si mohl celou tu moudrost postupně přečíst. Kolik práce a nákladů stojí ta zbytečná a hloupá reklama! Spíše by se mělo věnovat více peněz např. na úpravu veřejných hygienických zařízení, která jsou v Československu velkou slabinou, což slávě socialismu a pokroku jistě nepřidá. Zajímavé bylo, jak se sjížděli účastníci na zasedání XV. sjezdu komunistické strany. Uháněli v doprovodu policejních vozů každý den jinou ulicí a v jinou dobu. Bylo patrné, že se bojí “pracujícího lidu”, pro jehož blaho ústy a na papíře “stranicky pracují”. Pražáci si toho povšimli a vtipkovali: Kdyby byl takhle jezdil nebožtík nacista Heydrich, nebylo by došlo k atentátu. Jinou pozoruhodností byly žně. Po týdnech sucha začala sklizeň o něco dříve.den co den uveřejňovaly noviny zprávy a povzbuzovaly a chválily pracující jednotných zemědělských družstev. Na televisi jsme viděli, jak političtí hodnostáři pracujícím blahopřejí k úspěšné činnosti, jak poklepávají brigádníky na ramena a děkují jim za obětavou pomoc. Heslem žní bylo “Ani zrnko nazmar”. Navzdory této halasné propagandě jsme v září viděli celé lány přezrálého, nesklizeného obilí. Nebylo možno nevzpomenout, že před půl stoletím jsme v Čechách neměli žádné dnešní kombajny, ale měli jsme české sedláky, kteří měli každým rokem včas sklizeno a vymlácené obilí bylo uloženo v sýpkách včas bez jakékoli slávy. A byl-li někde utroušen klásek, postaraly se o něj husy, kterých býval celý houf na každé vesnici. Komunisté se dopustili velké nepravosti, když zničili pracovitou a spolehlivou vrstvu samostatných zemědělců a narušili tak vyspělé zemědělství národa. 4 - Věstník [pageend4]Nikdo se kupř. nepamatuje, že by byl kdy za první republiky nedostatek brambor. A bývala také suchá léta. Letos např. psala žena z Uherského Brodu svému muži, který byl na prázdninách v západních Čechách: “Sežeň tam nějaké brambory, já tady čekám na 2 kila několik hodin”. Naším dalším poznatkem bylo, že se v Československu zakládá průmysl a plýtvá se surovinami, hotové výrobky se prodávají pod cenou do světa - a živobytí, které se dříve vypěstovalo doma, se dováží za drahé peníze. To jsou důvody, proč je v Československu nespokojenost mezi lidem - a proč jsme ze staré vlasti odjížděli ve smutné náladě. Hlaste se, žadatelé o sloučení rodin Komunistický tisk se rád odvolává na Helsinskou dohodu a nezasvěcený občan by si mohl myslit, že čs. režim je nejvěrnějším a nejdůkladnějším zastáncem dohody. Ve skutečnosti nesvoboda v Československu trvá a k lepšímu se nezměnilo nic. Za všechna léta a po mnohých pokusech se jen malý počet rozdělených rodin dopracoval úspěchu; sloučení rodin se podařilo uskutečnit jen v ojedinělých případech. Další vývoj v tomto směru závisí ovšem na jiné dohodě, na tom, zda se Spojené státy dohodnou s Československem na vrácení zlatého pokladu. A na tom závisí další dohody obchodní, výhody tzv. much-favored treaty, atd. V červnu se má konat další schůze Helsinské dohody, tentokrát v Bělehradě, a je nutno, aby zástupci Spojených států na ni jeli dobře připraveni a měli také co nejpodrobnější dokumentaci. Čs. národní rada americká proto opakuje svoji výzvu, aby všichni žadatelé o sloučení rodin - právě tak jako žadatelé, kterým nebylo čs. úřady uděleno vstupní visum do Československa, tak aby mohli navštívit své rodiny, nebo ti, jejichž příbuzným nebylo uděleno povolení k rodinné návštěvě ve Spojených státech - ohlásili tyto případy (se zasláním případné dokumentace) přímo pracovnici ČSNRA ses. Anně Faltusové, která zprostředkuje informování příslušných amerických úřadů. Adresa ses. Faltusové je: Melbourne House, Apt. 414, 1315 - 16th Street, N.W., Washington, DC 20036. DARY NA ČINNOST ČSNRA: Mr. - Mrs. Frank Havlík, NY $100.00 American Czechoslovak Ladies Club, FL $50.00 Iška Fogl, DC $30.00 Dr. Ludvík A. Bugsch, IL $25.00 Dr. - Mrs. Jan Papánek, NY $25.00 John G. Ševčík, IL $25.00 Mrs. Frances Rulíček, FL $25.00 Dr. Milic Kybal, DC $20.00 Rev. a Mrs. Frank B. Svoboda, NY $20.00 Jana Duffek-Kolář, IL $20.00 Vševolod Pospíšil, PA $15.00 Col. J. J. Pospíšil, NE $15.00 Leo T. Tibenský, IL $10.00 Anna Petříková, IL $10.00 Ing. Hyacint a Dagmar Harnovi, IL $10.00 Ernest Prokupek, NY $10.00 Bláža Čiháková, IL $10.00 Rudolph Novák, IL $10.00 Mr. - Mrs. Petr Vičko, MI $7.00 Marie Hošková, IL $6.00 Mary Šimáková, IL $5.00 Rád Česká Koruna č. 268, ČSA $5.00 Upozornění veteránům Dne 14. října 1976 podepsal president Ford zákon H.R. 71 v zájmu českých a polských veteránů, kteří se za I. a II. světové války zúčastnili bojů proti nepřátelům Spojených států. Českým a polským veteránům jsou zákonem H.R. 71 přiznána stejná práva na lékařskou a nemocniční péči, jako americkým vysloužilcům. Podmínkou je, že žadatatel musí být nejméně deset let občanem Spojených států. Na náš dotaz odpovídá Frank Annunzio, poslanec za 11. distrikt v Chicagu, který po 4 roky usiloval o přijetí zákona, a doporučuje: nechť se ti, kteří mají právo na nemocniční péči, přihlásí u nejbližší veteránské administrace a vyžádají si pomoc. Ředitel hlavní Veterans Administration ve Washingtonu, D.C. sice upozornil poslance Annunzia, že podrobnosti zákona nebyly ještě vypracovány, ale že je možno hlásit se již nyní, je-li nemocniční péče třeba. Zákon vyžaduje, aby žadatel předložil doklady o své vojenské účasti, vystavené buď francouzským ministerstvem národní obrany, nebo Britským válečným úřadem v Londýně. Vyzýváme proto čs. veterány v Chicagu, aby se hlásili o nemocniční péči u Veterans Administration, 2030 West Taylor St., P.O. Box 6136, tel. 663-5510. Hlavní nemocnicí pro veterány v Chicagu je Edward Hines Jr. Hospital v předměstí Maywood; další je nemocnice ve městě 333 East Huron Street, a třetí je v předměstí North Chicago. Pátá knížka Michala Racka Michal Racek je pseudonym člena naší organisace a redakce oznamuje, že autor vydal v nakladatelství HLAS-VOICE v New Yorku svou pátou knížku. Tentokráte je to poesie a několik krátkých povídek. Poesie se jako obvykle týká autorovy lásky k vlasti, z minulé sbírky sem proniká nostalgický smutek, způsobený americkou dívkou, která nepochopila tragedii exilu (nové odkazy na Claudii), ale dosavadní kritika spíše ocenila autorovy stylově zcela nové Výkřiky noci a pokračování Dětských motivů. V próze je zahrnut zajímavý literární experiment, v němž se autor snaží spojit lyriku a kouzlo metafor se záhadným detektivním případem, takže vychází jakási lyrická detektivka. Druhá knížka představuje modernisaci Benettova Čekání na Godota, přizpůsobenou komunistickým poměrům doma. Anděl strážce je část autorovy osobní zpovědi - s nečekaným rozuzlením mystickým. Poslední povídka Kdo hledá značně připomíná autorův vzor - Franze Kafku. Kniha stojí dva dolary, jmenuje se “Šepot v šeru” a naše redakce může zprostředkovat její dodání. Bibliografie Esther Jeřábkové CZECHS AND SLOVAKS IN NORTH AMERICA vyjde (se zpožděním) v posledních dnech března. Jakmile úřadovna ČSNRA zásilku knih obdrží, zašle knihu všem, kteří si ji objednali a zaslali příslušnou úhradu. IN MEMORIAM: K uctění památky zesnulé pí. Olgy Hurbanové věnuje Sophia Salma $10.00 K uctění památky svého drahého dědečka, p. Alexandra E. Dvořáka (1890-1969) věnuje Roger Dvořák, IL $5.00 K 5. výročí skonu prof. K. B. Jiráka věnovala pí. Blanka Jiráková na českou a slovenskou stolici při Chicagské universitě $20.00 Věstník - 5 [pageend5]Vzpomínkové setkání s pani Charlottou a Alicí Masarykovými při příležitostí výročí úmrtí dr. Alice Masarykové připravila pro své členy a příznivce chicagská místní skupina Společnosti pro vědy a umění a naplnila jím poslední ze svých sedmi zdařilých večerů, pořádaných v minulém roce. Mnohým z nás, jejichž ručička na životním ciferníku překročila již svůj zenit, spojují se polední chvíle velikonoční Bílé soboty se vzpomínkou na klidný, melodický ženský hlas, který v tu dobu zazníval z ampliónů rádiových přijímačů. Tlumočil nám poselství lásky všech dobrých lidí, nabádal nás, aby všechno naše jednání bylo proniknuto myšlenkou dobra, bylo protepleno citem a prodchnuto láskou k člověku, a vybízel nás k pomoci potřebným a trpícím. Každoročně zněl stejně vážně, stejně melodicky a stejně povzbudivě. I když jsme byli třeba ještě tak malí, že jsme pravý význam jeho slov nechápali, přece jsme cítili, že ona paní, která k nám všem takto promlouvá, musí být člověk krásný, čistý a ušlechtilý. A takovým člověkem dr. Alice Masaryková, zakladatelka a první předsedkyně Československého červeného kříže, vskutku byla. Šeřilo se k druhé světové válce a její hlas v našem ampliónu zmlkl. Až po čase se ozval znovu, na jiných vlnách, nesoucích se zdaleka, až odněkud ze zámoří. A opět byl plný víry v člověka, plný přesvědčení, že dobro musí zvítězit, že jen ono jediné je schopno vítězně čelit temným zlým živlům, které zmítaly světem. Po válce se k nám dr. Alice Masaryková vrátila, ne však nadlouho. Krátce poté, co se její výrazné tmavé oči na lánském hřbitůvku naposledy zalily slzami a ostře rýsovaná její tvář stažená bolestí se naposledy sklonila nad rakví jejího bratra Jana, ztratil se nám její hlas opět v hluku světa a my doma jsme již nikdy jeho měkké podbarvení neslyšeli . . . A jednou, po dlouhých letech, předávala u nás ústa ústům zprávu, že dr. Alice Masaryková ve Spojených státech zemřela. Od té doby uplynulo deset let. Dr. Alice Masaryková měla zde ve Spojených státech mnoho přátel. Bylo mezi nimi mnoho Američanů, s nimiž se seznámila v době svých zdejších pobytů i při své sociální práci a kterým imponovala svými ušlechtilými životními ideály, tak blízkými ideálům jejich. Tito američtí přátelé uspořádali ve výroční den úmrtí dr. Masarykové dne 29. listopadu min. roku v zasedací síni Amerického červeného kříže ve Washingtonu pietni shromáždění, na němž přednesli své osobní vzpomínky na tuto vzácnou ženu. Pietni shromáždění řídila čestná předsedkyně Československé národní rady americké - a zakládající členka Čs. společnosti pro vědy a umění v Americe - Vlasta Vrázová. Smutné výročí bylo impulsem i pro chicagskou místní skupinu SVU, aby svým členům a přátelům oživila vzpomínky na dr. Alici Masarykovou a připomněla význam a důležitost jejího celoživotního snažení na poli sociální práce. Pozvala proto na svou prosincovou schůzku Vlastu Vrázovou, aby přítomným přiblížila náplň i ovzduší washingtonského shromáždění a aby hovořila i o svých osobních vztazích k dr. Masarykové. Svou poutavou vypravěčskou formou referovala Vlasta Vrázová o náplni jednotlivých vzpomínek na shromáždění proslovených, obepjatých intimní atmosférou dodnes neutlumeného vřelého vztahu k zemřelé, v nichž dr. Masaryková žije nejen jako statečná, ušlechtilá, vlídná a láskyplná žena, vykonávající s krajní odpovědností a vážností všechny jí svěřené úkoly, ale také jako žena milující svěží humor a veselou pohodu. Tato stránka její osobnosti zůstala mnohým neznámá, stejně tak jako zůstává v jejím životě zcela v pozadí ono období, kdy v prvých poválečných letech převzala za svou nemocnou matku všechny starosti spojené s postavením první dámy republiky, nikoliv jen pokud šlo o povinnosti společenské, ale především všechny starosti spojené s nejnutnější vnitřní renovací pražského hradu, aby se mohl stát po dlouhých letech zanedbání důstojným sídlem prvního presidenta republiky. (Detailnější údaje o washingtonském shromáždění zde neuvádíme, neboť byly uveřejněny v prosincovém čísle Věstníku.) V druhé části svého referátu obrátila Vlasta Vrázová pozornost k paní Charlottě Garrigue Masarykové, jejíž vliv nejvíce formoval charakter i celou osobnost její dcery Alice, a přinutila posluchače zamyslet se nad úkolem a postavením ženy, nad vzorným příkladem, který právě působením Charlotty přinášela do naší společnosti Masarykova rodina. Snad to byly rodové tradice, které ukovaly v paní Charlottě onen ryzí charakter, onu sílu vůle, nezlomnost předsvědčení, názorovou nekompromisnost a asketickou tvrdost k vlastní osobě na straně jedné a hlubokou lásku k lidem a k přírodě i jemnost a kultivovanost v uměleckém nazírání na straně druhé. Střetly se v ní totiž pevné a ušlechtilé rysy náboženských puritánů (předek její matky, známý exulant William Bradford, přijel k americkým břehům r. 1620 na lodi Mayflower) se silnou tradicí francouzských hugenotů a dánských mořeplavců, z nichž pocházel rod Garriguů. “Byla kombinací silného myšlení a něhy,” říká o ní dcera Alice. A Masaryk sám se vyznává Karlu Čapkovi: “Měla výbornou hlavu, lepší než já. Toužila celý život po přesném poznání, ale tím v ní neutrpěl cit. Její pravdivost a nekompromisnost měly veliký výchovný vliv na mne. Na vývoj a uzrání všech mých názorů a charakteru měla vliv nejrozhodnější a nejlepší.” Paní Charlotta se však zapsala i jinak do srdce našeho národa. Od chvíle, kdy se rozhodla spojit svůj životní osud s osudem Tomáše Masaryka, rozhodla se také splynout s jeho národem. Nebyl to jen český jazyk, který přijala a kterým vychovala své děti. Pokládala za svou povinnost poznat dějiny a kulturu svého nového národa, poznat život a myšlení jeho lidu a pomáhat tomuto lidu v jeho zápasech o svá práva. Měla stejné ideály o budoucnosti našeho národa jako její muž a víra v jeho svobodu a nezávislost pomáhala jí překonávat všechny válečné útrapy. Pronikla do hloubky českého umění, české literatury a především české hudby, kde se otevřeně postavila do boje o Smetanovo češství. Ze své americké vlasti přinesla k nám myšlenku o rovnosti muže a ženy, o jejich rovném a zdravém manželství, a její vliv v tomto ohledu byl veliký i na samé názory Masarykovy. Její srdce bylo až po okraj naplněné láskou k lidem, především k lidem chudým a trpícím, a bezmeznou láskou k rodině. Touto její láskou, tímto jejím životním názorem a životními zásadami bylo prodchnuto celé domácí prostředí u Masaryků, celá rodinná výchova. Je proto samozřejmé, že tyto názory a tyto zásady se přenesly do životních zásad všech čtyř dětí, z nichž Alice stála matce vždy nejblíž. A obětavá sociální práce dr. Masarykové, které zasvětila celý svůj dlouhý život, je vlastně pokračováním snah a tužeb její matky, která ji po celý svůj život v této práci podporovala. Poněvadž se schůzka SVU konala v předvánočním týdnu, dokreslila její rámec vánoční hudba a vánoční recitace. Ve zdařilém prolínání hudby a slova se rozezněly melodické skladby Bachovy, Martiniho, Rubinsteinovy, Schubertovy i radostné tóny vánočních koled a rozperlil poetický jazyk veršů Tomanových, Seifertových, Branislavových, Vrchlického a Michala Racka. Za procítěnou hudební interpretaci patří mnoho díků panu Vlastimilu Dvořákovi, členu orchestru chicagské Lyrické opery, a panu prof. Františku Kubínovi, který sólistu doprovázel, za přednes paní Věře Rokničové. Zdařilý večer zakončil předseda chicagské odbočky SVU prof. Šalanský-Kent, který ve svém projevu shrnul a zhodnotil práci, již v uplynulém roce odbočka vykonala, a poděkoval všem, kteří 6 - Věstník [pageend6]se na ní podíleli. Že to byla práce dobrá a prospěšná, dokazuje skutečnost, že z každého večera odcházelo víc a více uspokojených návštěvníků, z nichž mnozí se stali novými členy odbočky. Za tento rok své činnosti se chicagské SVU vřadilo na pevné místo v našem zdejším kulturně společenském životě. Toto zjištění může těšit nejen předsedu odbočky, který o oživení její činnosti má největší zásluhu, ale těší i všechny nás, kteří jsme jejími příznivci a kteří jí přejeme i v tomto roce mnoho úspěchů v její další práci. Olga Svejkovská Zprávy odboček a oblastí Oblastní výbor ČSNRA Chicago, III. konal řádnou členskou schůzi v pátek 3. prosince 1976. Předseda br. Frant. Kalkus promluvil s uznáním o úspěchu oslavy 200. výročí Spojených států, která byla chicagskými organizacemi uspořádána 21. listopadu. Pořádající výbor byl složen ze zástupců 20 organizací. Velkou organizační práci na uspořádání oslavy vykonali br. Frank Vodrážka, předseda ČSA, a br. James V. Krákora, tajemník ČSA a člen našeho oblastního výboru a předsednictva Čs. národní rady. Br. Kalkus vyjádřil radost nad úspěchem společné oslavy a také důvěru, že dobrá spolupráce zdejších čs. organizací se projeví v pořádání příštích společných akcí. Schválen zápis ses. Marie Kalkusové z minulé schůze oblastního výboru a rovněž byla schválena pokladní zpráva br. Mejzra. - Zástupci chicagských odboček ČSNRA referovali o činnosti odboček, ses. Ferjenčíková o činnosti Čs. ženské národní rady. Jako předsedkyně letošního plesového výboru referovala ses. M. Ferjenčíková o přípravě XXVI. výročního plesu, který bude chicagským oblast, výborem uspořádán 22. ledna 1977. K některým detailním bodům referovala tajemnice ses. M. Langová. Po diskusi rozhodnuto vyslat 1. dopisy s pozváním k osobní účasti na plese starostům západních předměstí - a požádat je o převzetí záštity plaesu; 2. dopisy presidentům peněžních ústavů se žádostí o převzetí čestného patronství plesu. Pozvánky se vstupenkami a žádostí o sponsorství plesu vyšle úřadovna ČSNRA těsně po vánočních svátcích, tak aby se nedostaly do návalu vánoční pošty. Br. Kalkus se ujme vyřizování záležitostí s výkonným správcem budovy Sokola Tábor a přebírá též starost o nákup nápojů. V dalším jednáno o řadě otázek, jejichž řešení má zabezpečit úspěch plesu. Br. předseda zakončil schůzi výzvou k co nejužší spolupráci na plesových přípravách. .... * .... Plesový výbor chicagského oblast, výboru se sešel 12. ledna 1977. Přípravy probíhají uspokojivě. Referát podali: předsedkyně plesového výboru ses. M. Ferjenčíková. předseda oblasti br. F. Kalkus a tajemnice ses. M. Langová. Na plese bude představeno pět debutantek - Pavla Kůrková, Hana Kletečková, Marie Přibylová, Olga Přibylová, Věra Přibylová. Předtančení debutantek a jejich společníků nacvičuje vedoucí taneční skupiny Beseda pí. Milada Červinková. Beseda se svými přáteli předvede během večera ještě dva tance, mazurku a valčík. Novinám byly předány články oznamující pořádání plesu a zadány oznámky, které pravidelně vycházejí. Také redakce Cicero-Berwyn Life obdržela článek v anglickém znění a vyšle fotografa na nacvičování předtančení. Článek a snímky budou uveřejněny. Členové plesového výboru si rozdělili pracovní úkoly - přímo na plesovém večeru bude spolupracovat také řada dalších pracovníků. Tak jako v jiných letech slibují obětavou pomoc členky Čs. ženské národní rady. Plesový výbor věří, že letošní ples bude zvlášť úspěšný. Marie Langová, tajemnice Východní oblast N.Y. Oblastní výbor ČSNRA na východě, společně se všemi sdruženými krajanskými spolky v New Yorku, důstojně oslavil a vzpomenul 28. října. Oslava se konala v neděli dne 31. října 1976 v Sokolovně na 420 vých. 71. ul. I přes nepříznivé počasí zúčastnilo se mnoho našich krajanů, kteří svou přítomností vzpomněli výročí vyhlášení čs. samostatnosti. Oslavu zahájil tajemník br. Jan Babinec, který zdůraznil ve svém projevu význam vzpomínkové oslavy. Předseda Československých legionářů rev. Josef Šefl vzdal poctu padlým legionářům a bojovníkům v obou světových válkách i obětem na domácí frontě a umučeným v koncentračních táborech a za sovětské nadvlády. Básně přednesli ses. Božena Snížková-Helclová, Vlasta Pitrová a br. Robert Horák. Na programu se podíleli žáci slovenské národní školy za vedení učitelek Dáši Mikulíčkové a Marie Pastierové a žáci české národní školy za vedení učitelek M. Muellerové a B. Snížkové-Helclové. Br. Dr. Ján Papánek ve svém slavnostním proslovu vyzdvihl význam 28. října a závěrem vyzval všechny demokratické Čechoslováky, bez rozdílu politického, národnostního nebo náboženského smýšlení, aby vydrželi ve vzorné spolupráci, aby chránili legionářskou tradici a demokracii Tomáše Masaryka, Edvarda Beneše a Milana Štefánika, té slavné trojice, jejíž duch nás posilňuje v boji proti komunismu. “Nechť též nás posilňuje vědomí, že v boji za práva demokracie a svobodu nejsme sami a že nakonec komunismus bude poražen”. Sestra Věra Honeiserová přečetla telegramy, které došly na adresu br. tajemníka newyorské oblasti: od presidenta Spojených států Gerarda Forda, od presidentského kandidáta guv. Jimmy Cartera a od senátora James Buckleyho. Oslavu zakončil předseda newyorské oblasti br. Andrej Valušek poděkováním krajanské veřejnosti a blahopřáním br. Janu Papánkovi k jeho 80. narozeninám. Za oblastní výbor N.Y.: Jan Babinec, tajemník Washington, D.C. Dne 10. prosince konala se valná hromada washingtonské odbočky. Byli zvoleni tito funkcionáři: předseda Dr. Vladimír Fleischer, místopředseda Dr. Jaroslav Šustar. jednatelka Tanja Šturmanová. pokladník Lubor Krafka, zapisovatelka Milada Hornová. Členové výboru: Dennis Cord, Anna Faltusová, Dagmar Krafková, Josef Kučera, Irena Lettrichová, Marta Mikulová, Zdenko Rakušan, Dr. George Švejda, Dr. Ernst Šturc, Pavel Šturman. Na rozloučenou se senátorem Hruškou Senátor Roman Hruška ze státu Nebraska oznámil v létě, že nebude kandidovat na úřad senátora. Odchází z politického života po čtvrtstoletí činnosti v zákonodárném sboru Spojených států. Washingtonská odbočka ČSNRA se rozloučila jménem Československé národní rady americké se senátorem při obědě, na kterém mu byla udělena plaketa jako projev díků za vše, co udělal pro československou věc. Delegaci vedl předseda Pavel Šturman, který zhodnotil dlouholetou činnost senátora Hrušky a přečetl anglický text plakety: ČSNRA prohlašuje, že senátor Hruška, jehož předkové pocházejí z táborského kraje, domova slavných Božích bojovníků Husitů, vždy sledoval jako cíl svobodu pro československý lid a zasloužil se o rovnou příležitost a blaho Čechů a Slováků v Americe. Proto si získal zvláštní místo v srdcích Čechů a Slováků a patří mu jejich vděk a úcta. Plaketa nese datum 28. října 1976 a podpisy předsedy Rady Dr. Mikuláše Ferjenčíka, místopředsedů Martina Věstník - 7 [pageend7]Hrabíka, Dr. Františka Schwarzenberga, Ing. Štefana Papánka a tajemníka Dr. Vlastislava Chalupy. Slavnostního oběda se zúčastnili pí. Hrušková s dcerou a Radu zastupovali bratři a sestry: Pavel Šturman, Tanja Šturmanová, Dr. Josef Hašek, Dr. Čestmír Ješina, Anna Faltusová, Zdeňka Vozaríková, Dr. Jaroslav Polach, Josef Kučera, Dr. Otakar Horná. Senátor Roman Hruška byl dojat touto pozorností a ve svém proslovu pravil: “Můj otec přišel do Ameriky z Tábora se svými rodiči přistěhovalci v dubnu r. 1876, proto jeho rodina slaví letos sté výročí v Americe. Amerika sice oslavuje dvousté výročí Spojených státu, ale pro Hruškovu rodinu je významné její sté výročí.“ Senátor Hruška mluvil o českém prostředí, ve kterém vyrůstal v malé obci Abbey uprostřed kukuřičných polí, kde převládali Češi. Obec měla tenkráte asi 250 obyvatel a všichni - až na jednoho - měli česká jména: Svobodovi, Křivánkovi, Hruškoví, atd. Když se rodina Hruškových přestěhovala do Omahy, bylo tan mnoho lidí českého původu. Tamější Sokol byl a je stále velmi činný. Původní sokolovna, dřevěná budova na svou dobu velká, byla před padesáti lety stržena a nahrazena zděnou budovou. Senátor poukázal na to, že tak jako jeho rodiče, i otec i matka jeho manželky Viktorie se narodili v Čechách. Její matka přijela jako osmnáctiletá dívka úplně sama do Spojených států. Senátor studoval češtinu na universitě a později byl činný i v Západní česko-bratrské jednotě v Nebrasce. Zúčastňoval se vždy českých oslav a v červnu letošního roku navštíví sokolský slet v Chicagu. “Nikdy jsme nezapomněli na svůj český původ”, řekl senátor Hruška, “a to je důležité”. Odbočka Long Island, N.Y. Scházíme se poslední dobou dosti nepravidelně, ale vždy je nás slušný počet a i hosté přijdou. Vždy se promítají obrázky z prázdnin ze vzdálených končin světa. Náš František Smola je cestovatel nejpilnější, zbrousil velký kus světa od Číny až po Aljašku a zajímavě o tom vypráví. Br. prof. Bušek pokaždé zhodnotí současnou politickou situaci ve světě, hlavně se zřelem na naše rodné Československo, které nám leží na srdci. Bolí nás, že jim doma nutí ideologii, která je jim cizí a snižuje život národa hospodářsky i kulturně na proletárskou úroveň. Dne 3. září zemřel v Praze náš dlouholetý člen, architekt Svoboda, který odjel do Československa v naději, že se tam uzdraví, ale už se nám nevrátil. Odešel z Československa po r. 1948 a byl členem naší odbočky od jejího založení. Schází nám jeho péče a zájem o odbočku, želíme odchodu kamaráda a dobrého člověka. Za východní newyorskou oblast ČSNRA se odbočka - s legionáři - zúčastnila oslavy 28. října v sokolovně. Promluvil dr. Ján Papánek (poznámka: jeho proslov byl uveřejněn ve Věstníku). Vzpomněl na dobu zajetí v první světové válce, na legionáře a jejich víru v lepší budoucnost svobodného Československa. Vzpomněl i na dobu utrpení za druhé světové války a na katastrofu poválečnou. Národu nebylo dopřáno oněch padesát let, o kterých mluvil Masaryk. Je smutné postavení československého lidu, který je zbavován normálního lidského rozvoje a pokroku, a to lidmi vlastní krve pod cizím dozorem a tak se stává vězněm ve vlastním domově. Dr. Papánek pokládá za hlavní úkol Čechu a Slováků, aby usilovali a aktivně spolupracovali se všemi národy střední a východní Evropy a tak se konečně zbavili sovětské okupace. Nejsou to radostné vyhlídky do blízké budoucnosti. Jedinou útěchou je víra, že ještě nikdy se neudržel vládní režim jenom násilím, proti vůli převážné většiny národů. Frank Havlík Odbočka Masaryk, Owosso, Mich. Předseda odbočky Antonín Čech a jeho žena Štěpánka Čechová byli opět vyznamenáni svými americkými přáteli na slavnostní večeři v Senior Citizens’ Center, kde se jim dostalo plakety od města Owosso za jejich krásná, častá vystoupení s čs. taneční skupinou a za udržování čs. tradic. Došlo mnoho děkovných dopisů od vládních a obchodních činitelů a organizací a vyznamenání od obchodní komory okresu Owosso-Corunna. Zpráva byla uveřejněna tiskem Argus Press v místních novinách. Odbočka “T. G. Masaryk” v Los Angeles, CA Výborová schůze odbočky konaná 4. ledna 1977, projednala přípravu valné hromady odbočky, která bude uspořádána 23. ledna. Na schůzi bylo konstatováno, že naše činnost byla loni pestrá a že si získává respekt jak našich krajanů, tak i příslušníků jiných národnostních skupin a místních politiků. Zvýšenou mírou se snažíme o získání nových členů. Ale je to zde dost těžké. Především chybí lidem odhodlání usilovat o naši svobodu a stále dokumentovat zločinnost komunismu. Dalším důvodem je, že zde celkem úspěšně pracuje několik dalších čs. organisací, které se tradičně starají o zábavu, při které se dá také vydělat, ale vůbec (až na malé výjimky) se nestarají o politickou činnost. Vůči nim, my můžeme nabídnout hlavně práci - organizační, publicistickou apod. Jsme vděčni všem obětavým členům našeho výboru, kteří tuto práci konají. Od br. Špánka jsme dostali náborový letáček, který Rada v poslední době vydala. Prosíme, abyste nám zaslali alespoň sto kusů. Použijeme je při agitaci. Za odbočku: Jiří Breber Odbočka Západní předměstí konala svoji výroční schůzi ve středu 15. prosince 1976. Schůzi předsedala ses. Vlasta Vrázová. Předneseny a schváleny byly zprávy úředníků, zpráva ses. předsedkyně Vlasty Vrázové, tajemnice Marie Langové a pokladní zpráva ses. Emilie Rohelové bude předložena ku schválení revisorům účtů, kteří výroční schůzi nebyli přítomni. Br. Pleva onemocněl a br. Frank Janečka se trvale přestěhoval do Arizony. Z podaných zpráv vyplynulo, že odbočka v roce 1976 konala řádné schůze čtvrtletně; na každé schůzi podala ses. Vrázová referát o činnosti ústředí a promluvila o současné mezinárodní situaci i posledních událostech v Československu. Kromě této náplně a projednávání úředních záležitostí odbočky měly schůze odbočky též program poučně zábavný. Na schůzi 17. března promítli manž. Harnovi snímky z různých částí Spojených států, které byly, právě tak jako slovní doprovod Ing. Harny, zaměřeny k 200. výročí Spojených států. Na schůzi 16. června promluvil Dr. Josef Piskora o dnešní politické a hospodářské situaci v Portugalsku, kde se komunisté, podporováni za Sovětského svazu, snaží získat vliv. - 15. září vyprávěla v programové části schůze ses. Vrázová o svých dojmech z cesty Rakouskem a Švýcarskem a promítli jsme film o Rakousku. Členstvo odbočky se zúčastňovalo a také pracovně podílelo na všech akcích pořádaných ústředím ČSNRA či chicagským oblastním výborem ČSNRA. Odbočka řádně zaplatila své členské 8 - Věstník [pageend8]příspěvky ústředí za rok 1976 a u příležitosti sjezdu ČSNRA věnovala dar $200. V provedených volbách byli pro rok 1977 zvoleni: předsedkyně ses. Vlasta Vrázová. místopředsedkyně ses. Lada Svrčková, tajemnice ses. Marie Langová, pokladní ses. Emilie Rohelová, revisory účtů br. Vincent Pleva a br. Ladd Vošahlík, Jako zástupkyně do oblast, výboru zvoleny: ses. Vlasta Vrázová, Marie Langová, Emilie Rohelová. náhradník bude zvolen v příští schůzi. V programové části schůze promluvila ses. Vlasta Vrázová k 10. výročí úmrtí Dr. Alice Masarykové. Vyprávěla o vzpomínkové slavnosti, která byla přáteli Masarykovy rodiny uspořádána 29. listopadu ve Washingtonu. D.C., v zasedací síni Amerického červeného kříže. Ses. Vrázová, která slavnosti předsedala, nám poutavě vylíčila její pietni ovzduší, osobnosti, které tuto pietni vzpomínku připravily, obsahovou náplň výjimečných proslovů, které byly proneseny, - a zakončila pak své vyprávění osobními vzpomínkami na Dr. Alici Masarykovou. Přítomní byli pozornými a vděčnými posluchači. Následovala vánoční beseda s vánočním pohoštěním, za které je namístě poděkovat našim sestrám hostitelkám. Marie Langová, tajemnice Odbočka “Gama” Kromě pravidelného vydávání Gamagramu, který se snaží satirickým způsobem upozorňovat na události v Československu a také přetiskuje nejzajímavější protikomunistické články z amerického tisku, uspořádala odbočka 27. listopadu “přátelský večer”, jehož hostem byl dr. Karel Jezdinský. nyní jeden z vedoucích redaktorů Svobodné Evropy v Mnichově. V jeho osobě odbočka zároveň představila předního novináře Pražského jara 1968. Stanislav Brym, tajemník Odbočka “Generál Štefánik” 4. prosince 1976 konala se v domě u br. Struhaře ve Skokie 12. řádná valná hromada. Tak jako obvykle u příležitosti výroční schůze i tentokráte šlo o přehlídku vykonané práce a vytčení cílů v novém období. Ze 47. namnoze značně rozptýlených členů, sešlo se jich 25. což je ostatně průměr účasti i na našich členských schůzích. Za dvanáct let činnosti ztratili jsme bohužel již řadu zakládajících členu buď úmrtím neb přestěhováním na jiná vzdálená působiště. Těm. kteří nás opustili navždy, byla v úvodu věnována tichá vzpomínka. Jsou to: dr. Přibyl, dr. Maxian, dr. Laurich, br. Krištof a sestra Borovičková. Vedle vyřízení formálních záležitostí vyslechli jsme velmi dobře promýšlenou přednášku ústředního tajemníka dr. Chalupy. Thema jeho politického rozboru bylo zaměřeno na vyhlídky porobených národů za nastávající nové administrativy ve Washingtonu. Jistě ve shodě s názorem většiny z nás, nelze očekávat mnoho radikálních změn k lepšímu. Br. Chalupa dále rozebral i neutěšené poměry ve vnitřní situaci USA. Zde vedle ústavní administrativy a kongresu se stále větší měrou prosazuje vliv amerického soudnictví, které rozhoduje mnohdy v neprospěch i proti vůli většiny občanů. To napomáhá na příklad k zvyšování zločinnosti, nesmyslnému převážení školních dětí a často i nechuti k poctivé práci. Zde na pomoc přikročuje často nemístná dobročinnost a podpora z veřejných prostředků - z peněz poctivě pracujících poplatníků. Přednáška měla silný ohlas u přítomných a dala podnět k živé debatě. Hlavní slovo v ní měl br. Synek, jenž souhlasil s našimi oprávněnými stížnostmi, ale kritizoval rovněž i nás samotné za to. že sice si v našich schůzích na mnohé stěžujeme, ale navenek se stále chováme jako druhořadí Američané. Že nedovedeme důrazně prosazovat svoje požadavky jako na příklad Židé, Latin ci nebo černoši . . . Naproti tomu bylo namítnuto, že tyto skupiny skutečně jistých výsledku dosahují, ale mnohdy i cestou teroru a způsoby nedůstojnými spořádané společnosti. Jak by vnitřní situace USA asi vypadala, kdyby každá etnická skupina zde začala užívat způsobů tří skupin shora jmenovaných. Vždyť ústředí Rady neopomene jedinou příležitost, jak legální cestou na naše československé poměry příslušná místa upozorňovat. - Zel. pro množství vlastních amerických problémů těmto stížnostem se nedostává dostatečného porozumění a pomoci. Po zprávách funkcionářů bylo odstupujícímu výboru uděleno jednohlasné absolutorium a poděkováno zvláště těm bratřím a sestrám, kteří se svojí obětavostí nejvíc o zdar minulé práce zasloužili. 1 když se jen zřídka, vinou dopisovatele, jméno naší odbočky objevuje na stránkách našeho Věstníku, bylo té práce dost a byla prospěšná. Bude snad dobře, když alespoň při této příležitosti se o některé zmíníme. Vedle podpry a účasti našeho členstva na různých podnicích ú středí nebo chicagského oblastního výboru ČSNRA. vyvíjeli jsme pravidelnou vlastní činnost na rozsáhlém obvodu severních předměstí Chicaga až po hranice Wisconsin. Členské schůze jsou konány každý druhý měsíc první sobotu, většinou v domovech jednotlivých členu, kteří se rovněž vždy postarají o přiměřené občerstvení. Schůze však nejsou jen vyřízením běžných spolkových záležitostí, ale přinášejí účastníkům obvykle i zábavu a poučení. - Tak např. 7. února 76 jsme u br. místopředsedy Prossnitze shlédli sérii barevných obrázků z Habeše, která před nedávném byla středem světové pozornosti. Br. Prossnitz, majitel cestovní kanceláře v Chicagu má sám dost příležitostí, aby nám ze svých zkušeností učinil o jednotlivých obrazech patřičný výklad. - 3. dubna se konala další členská schůze u br. Kraupnera v Chicagu, jenž se před nedávném přistěhoval sem ze severu. Této se zúčastnili i členové odbočky “Gama” v čele s br. B rýmem. Tato příležitost byla pro ně vlastně i zahájením obnovené činnosti. - Na této, na občerstvení zvlášť bohaté schůzi, o něž se manželé Kraupnerovi obětavě postarali, br. Hama zpestřil program pečlivě vybranou sérií snímků z míst americké historie i z míst panoramaticky nejpoutavějších. Předvedení stalo se tak naším příspěvkem k oslavě 200. výročí nezávislosti USA. 5. června sešli jsme se daleko na severu u br. předsedy v Lake Villa. Přítomné zvlášť potěšila skutečnost, že br. Dellin. jenž před nedávném prodělal vážný zápal plic, mohl se opět bez valných potíží ujmout vedení schůze. Jednání obohatil svou přítomností a projevem předseda ústředí dr. Ferjenčík. Podal nám zprávu o své návštěvě v Bílém domě, k níž došlo před podepsáním dohody v Helsinkách. Dr. Ferjenčík v Bílém domě zastupoval čs. etnickou skupinu. Ve svém projevu zdůraznil nutnost, aby se naši členové a vůbec příslušníci čs. etnické skupiny aktivněji zúčastňovali amerického politického života. Aby vstupovali do zdejších politických stran a snažili se získati funkce, jichž prostřednictvím by účinněji než dosud mohli sloužit našim přáním a požadavkům. Pro útěchu pak konstatoval, že nejen západní demokracie, ale i komunistické země mají svoje vnitřní těžkosti. Důkazem toho je např. i samotný Sovětský svaz, kde hlasy odpůrců totality nejen že nejsou umlčeny, ale i když pomalu, přece jich stále přibývá. - V další části programu br. Zeman promítl dlouhou sérii snímků ze své zimní cesty Egyptem, Tunisem a Marokem. Snímky přítomné bez mnoha slov přesvědčily o životní úrovni obyvatelstva těchto zemí. Je proto skutečně nepochopitelné, jak mnoho rodilých Američanů, intelektuály nevyjímaje, vlastní životní úroveň hanobí a volá po drastických změnách. (Dokončení příště) Věstník - 9 [pageend9]' ::r. í Č. S. A Nejstarší bratrská a sesterská podpůrná jednota v Americe jest připravená poskytnout! Vám nejvýhodnéjší druhy životních pojistek plně zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotně podají: CZECHOSLOVAK SOCIETY OF AMERICA “Pioneer of Fraternal Life Insurance” CSA PLAZA Telefony (312) 795-5800 - (312) 242-2224 2701 SOUTH HARLEM AVENUE BERWYN, IL 60402 VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 Second Class Postage Paid at Chicago, Illinois 436 [pageend10]