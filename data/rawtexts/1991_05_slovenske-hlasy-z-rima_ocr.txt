ISSN 0394-8978 2 3 4 6 8 11 13 16 18 20 22 23 Spedizione in abbonamento postale - Gruppo III. (70 %) časopis slovenských katolíkov 5 Gertrud von Le Fort: LITÁNIE KU KRÁĽOVNEJ POKOJA . Ján Pavol II.: OTEC MU DAL VŠETKO DO RÚK . PRÍHOVOR KATOLÍCKYCH BISKUPOV SLOVENSKA .............................. SLOVENSKÉ BISKUPSTVÁ V PÁPEŽSKEJ ROČENKE .................................... A. Pauliny: VOLBA BOHA ................................ D. Rops: VYMANIL NÁS Z VEČNÝCH PÚT . . J.M. Rydlo: MLČAŤ NIE JE ZLATO, rozhovor s Gorazdom Zvonickým......................... K. Poláček: AIDS - PLIAGA ĽUDSTVA . . . . L. Zrubec: ZATAJENÝ CHRÁM.............................. A. Pauliny: MÔJ ANJEL STRÁŽNY .................... K. Tomko: MILUJEM, PANE, OZDOBU DOMU TVOJHO .............................................. RB: VELKÁ NOC SO SLOVENSKÝMI PÚTNIKMI V RÍME.................................... M. Ondríková: NENIČTE NÁROD CESTOU « SLOBODY »........................................................ 24 máj 1991 ročník 40 Slovenskéhlasy z Ríma [pageend1]Litánie ku Kráľovnej pokoja Modlime sa za pokoj našej zeme, lebo pokoj zeme je na smrť chorý. Pomôž mu, nežná Panna Mária, pomôž nám povedať: Nech má pokoj náš úbohý svet. Teba pozdravil Duch pokoja, vypros nám pokoj — Ty si prijala Slovo pokoja, vypros nám pokoj — Ty si porodila svetu Dieťa pokoja, vypros nám pokoj — Pomocnica Všezmieriteľa, úslužnica Všeodpustiteľa, služobnica jeho zmilovania, vypros nám pokoj — Nežný mesiac v pustých nociach národov, dychtíme po pokoji — Tichá holubica medzi supmi národov, túžime po pokoji — Pučiaca olivová ratolesť vo vyprahnutých lesoch ich sŕdc, hynieme túžbou po pokoji Aby zajatci boli konečne vyslobodení, aby vyhnanci našli konečne svoju vlasť, aby sa všetky rany konečne, konečne zacelili, vypros nám pokoj. Pre milotu zeme, vypros nám pokoj — Pre neporušenú velebnosť morí, vypros nám pokoj — Pre čistú vznešenosť pohorí, vypros nám, vypros nám pokoj — Miláčik nášho Stvoriteľa, požehnaná jeho stvorenia, zástupkyňa jeho stvorenia, vypros nám pokoj. Pre úzkosť tvorov, prosíme ťa o pokoj — Pre malé deti, ktoré spia vo svojich kolískach; prosíme ťa o pokoj — Pre starcov, ktorí by tak radi umreli na svojich lôžkach, prosíme ťa o pokoj — Matka bezbranných, nepriateľka bezcitných, jasná hviezda v mračnách všetkého chaos prosíme ťa o pokoj. Ty si bola pri umierajúcich' keď ich krv napájala bojisKá, zmiluj sa nad pokojom — Ty si zostupovala k nám do l^ryt^v, keď padali strašné bomby, zmiluj sa nad pokojom — Ty si sa ujímala úbohých žien, keď boli zneucťované, zmiluj sa, ó zmiluj sa nad Matka, ty si s nami plakala, Matka, ty si sa s nami chvela, Matka, ty si bola ako tvoje deti zmiluj sa nad pokojom — Pre kresťanov, ktorí už nad kresťanstvom zúfai zachráň náš pokoj — Pre pohanov, ktorí sa kresťanstvu pria zachráň náš pokoj — Pre celé človečenstvo, pokojom — bez útechy, va v ktorom sa stráca Božia podob Matka, zachráň, zachráň predsa pokoj — Zachráň ho pre svojho Syna, aby nebol za nás nadarmo ukrižovaný — Matka, najbolestnejšia matka zo všetkých matiek, vezmi do svojho náručia stratený svet! Je okolo nás hrôza, akej dosiaľ nebolo, akoby tisíc temnôt pomýšľalo na krv a vraždu! Matka, Matka, náš pokoj je už mŕtvy, pokoj je už len v nebesiach — Ty ostávaš s nami, aj keď ťa odháňajú, ty ostávaš vľúdna, aj keď tebou opovrhujú, ty ostávaš mocná, aj keď sa tvoj nežný trón na zemi rúca: pros, aby náš pokoj vstal z mrtvých. Ten, čo zaplnil tvoj prázdny hrob ružami, nech ťa obdaruje vzkriesením nášho pokoja — 2 [pageend2]Ten, čo ťa vyniesol na krídlach do nebeskej slávy, nech ťa obdaruje vzkriesením nášho pokoja — Ten, čo ťa korunoval korunou blažeností, nech ťa obdaruje vzkriesením nášho pokoja, — Snúbenica živého Boha, Matka zmŕtvychvstalého Boha, Kráľovná v ríši večného Boha. Amen. Amen. Áno, tak sa stane. Pre mŕtvy pokoj nastane Veľká noc, nad pokojom tohto úbohého sveta zavládne pokoj. Getrud von Le Fort — Preložil Peter Skala OTEC MU DAL VŠETKO DO RÚK « Otec mu dal do rúk všetko » (Jn 13,3). Keď sa Ježiš usadil so svojimi apoštolmi vo večeřadle k veľkonočnej večeri, už toto vedel. Vedel toto všetko už počas svojho pozemského života, počas mesiášského poslania, ale teraz to vie spôsobom celkom zvláštnym, definitívne. « Otec mi dal všetko do rúk ». S týmto povedomím pôjde do Getseman, bude vydaný súdu a bude odsúdený na smrť kríža. Toto povedomie, táto istota, stane sa jeho utrpením, utrpením ľudským, ale ľudsky nevysloviteľným. Stane sa obetou vykúpenia. Všetko, to znamená celé stvo- renstvo, zahrnuté do večného Božieho plánu. Všetko, to znamená každého človeka osobitne a celé ľudstvo spolu. Nikto druhý okrem neho nemohol pochopiť tento znak, iba On, Syn tej istej podstaty s Otcom, večné Slovo, Prvotina všetkého stvorenstva. Jedine On! Do jeho rúk Otec vložil celé budúce Božie kráľovstvo, všetky posledné a definitívne veci ľudských dejín. Jedine On môže, na konci, všetko prinavrátiť Otcovi, « aby Boh bol všetko vo všetkých » (1 Kor 15,18). Toto povedomie znamená v tom istom čase zvláštnu plnosť lásky. Keď « nadišla jeho hodina odísť z tohto sveta k Otcovi, pretože miloval svojich, čo boli na svete, miloval ich do krajnosti» (Jn 13,1). Svätý Otec povedal Až do krajnosti! Z tejto jeho « lásky až do krajnosti » sa rodí Eucharistia. Z tejto lásky povstávajú Getsemani a Golgota, z tejto lásky sa rodí poslušnosť až na smrť, až na smrť na kríži (porov Fil 2,8); rodí sa novozákonná zmluva. Ježiš Kristus vracajúc sa k Otcovi, vie, že nás nemôže opustiť. Musí ostať s nami, lebo Otec « mu dal do rúk všetko ». Nemôže zaniknúť, ako zaniká « všetko » vo stvorenom vesmíre. Nestačí mu iba vstúpiť do dejín. Musí zostať nad dejinami a v dejinách, aby sa Boh mohol stať všetko vo všetkých (porov. 1 Kor 15,28). Eucharistia: nesmierna udalosť a sviatosť. Dnes prežívame toto zvláštnym spôsobom. Liturgia Zeleného štvrtku «Večere Pánovej » viac ako inokedy je «pamiatkou » tejto udalosti. V tom istom čase je aj sviatosťou, ktorá pretrváva a sa sprítomňuje vo svojej hĺbke a originálnej moci každý raz, keď «jeme z tohto chleba a pijeme z tohto kalicha », vždy « keď zvestujeme Pánovu smrť až pokiaľ nepríde», každý raz keď vyjadrujeme « novú zmluvu » v Kristovej krvi (porov. 1 Kor 11,26). Ježiš Kristus, ktorému Otec «dal všetko do rúk», vstupuje do tejto vrcholnej hodiny dejín ako Sluha. Obraz Božieho sluhu, predpovedaný Izaiášom, sa uskutočňuje v ňom naplno. «Vy ma oslovujete: ‘Učiteľ a Pán a dobre hovoríte, lebo som!» (Jn 13,13). A hľa, ja Učiteľ a Pán, ktorému Otec dal všetko do rúk, vám umývam nohy. Tak robí Sluha! Ježiš Kristus tak urobil a taký ostane po všetky veky: ako svetlo svedomia, ako slnko ľudského vykúpenia. Najväčšou službou Božieho Baránka je jeho obeta na kríži. V Eucharistii, Boží Syn, oslávený po pravici Boha, ostáva ako Sluha našej spásy. « Dal som vám príklad, aby ste aj vy tak robili, ako som ja urobil vám » (Jn 13,15). Sláva Ti, Kráľ vekov! 3 [pageend3]My slovenskí biskupi sme svojimi duchovnými i hmotnými koreňmi hlboko vraštení do tejto našej rodnej slovenskej zeme, do jej histórie, do charakteristického ducha myslenia a cítenia slovenského ľudu. Nemôžeme sa teda a ani sa nechceme izolovať od naliehavých otázok a problémov našej bezprostrednej súčasnosti, ktorú sledujeme veľmi pozorne, s uspokojením prijímame všetko pozitívne, ale to neodstraňuje starosť z našich tvárí o osudy Slovenska a jeho obyvateľov v nastávajúcich dňoch. Máme spolu s Vami starosť o ďalší osud nášho národa. Sme s Vami zajedno v presvedčení, že slovenský národ tak ako každý iný má právo na samostatný život a že jedine on môže a smie plnoprávne rozhodnúť o svojich ďalších osudoch, o tom, v akej podobe chce projektovať a budovať svoj štátny dom. Dnes je náš národ dostatočne vyspelý, aby sa pri zabezpečovaní svojej suverenity nemusel podrobovať politickým manipuláciám iných. Nik mu nemôže mať za zlé, keď sa zákonnými a ústavnými cestami a prostriedkami usiluje zabezpečiť svoju národnú a štátnu zvrchovanosť. So zadosťučinením môžeme konštatovať, že vo vzťahu k týmto problémom sa na Slovensku vytvorila výrazná jednota. Podporujeme ju v presvedčení, že národ si iba vo svojej celistvosti a v spoločnom úsilí môže tvoriť základy ďalšej budúcnosti. Podporujeme snaženia SNR a slovenskej vlády, smerujúce k prijatiu takej ústavy pre Slovensko, ktorá bude zárukou slobodného rozvoja jeho národného a duchovno-nábo- ženského organizmu. Toto úsilie je v súlade so všetkými medzinárodnými dohodami, menovite s Chartou ľudských PRÍHOVOR KATOLÍCKYCH BISKUPOV SLOVENSKA všetkým veriacim a ľuďom dobrej vôle práv. Súčasne považujeme za samozrejmé, že láska k vlastnému národu musí byť nerozlučne spätá s úctou k iným národom, že presadzovanie vlastných práv nesmie byť na úkor práv všetkých ostatných. Jedine takýto postoj je prejavom kresťanskej lásky a spravodlivosti. Ako kresťania môžeme robiť pre svoj národ všetko, čo umožní jeho rozvoj ako zvrchovaného partnera v spoločenstve ostatných národov. Máme spolu s Vami starosť o sociálne postavenie nášho obyvateľstva. Sme svedkami neustále pribúdajúcej nezamestnanosti a straty sociálnych istôt u mnohých ľudí. Máme obavu o materiálny osud mnohých dôchodcov, o zabezpečenie nevyhnutných životných potrieb mladých a viacdetných rodín. Rýchla ekonomická reforma začína osobitne tvrdo dopadať najmä na obyvateľov Slovenska. Uvedomujeme si jej nevyhnutnosť. Sme vo veľmi zlej ekonomickej situácii, z ktorej sa síce rysujú východiská, ale tie sú momentálne príliš vzdialené. Perspektíva vzdialenej budúcnosti nie je schopná nikoho nakŕmiť. Sme preto rozhodnutí presadzovať a podporovať každý dobrý nápad na zmiernenie tvrdých dopadov ekonomickej reformy najmä na sociálne najslabšie vrstvy obyvateľstva. Zriaďovaním charitatívnych pokladníc pri farnostiach chceme organizovať finančnú výpomoc tým, ktorí budú na ňu nevyhnutne odkázaní. S naliehavosťou pripomíname tým, ktorých pri začínajúcom podnikaní motivuje vidina rýchleho zbohatnutia, že aj ich viaže príkaz o mravnej neprípustnosti okrádania blížnych. Súčasne pripomíname, že štát sa v žiadom prípade nemôže vzdať úsilia zabezpečovať ľudsky dôstojný život svojich občanov. Zodpovedným činiteľom štátu sme povinní všetci účinne pomáhať. Sme malá krajina, ale sú na svete i menšie a aj tie vedia zabezpečiť pre svojich obyvateľov život dôstojný človeka 4 [pageend4]modernej doby. Veríme, že s Božou pomocou sa to podarí aj u nás. Máme starosť o mravný a náboženský život nášho ľudu. Pozorujeme, že ešte stále vládne strach verejne priznať svoju náboženskú príslušnosť. Vyrástli sme z cyrilometod- ského dedičstva; v ňom tkvejú korene nášho národa. Je to vzácne dedičstvo a nemáme sa za čo hanbiť. Ono nám zanechalo nielen vzácne pamiatky kultúry a umenia, ale aj vzácne duchovné hodnoty, s ktorými naši predkovia vstupovali nielen do Európy, ale aj do sveta. Je našou povinnosťou pokračovať v našich kresťanských tradíciách, chrániť si vieru i na verejnosti. Mravne čistá mladosť, obetavá manželská vernosť, múdra rodičovská starostlivosť, to je všetko hodnota zdravého náboženského života. Nebojme sa hlásiť k tomu, čo je u nás dobré a krásne! V duchu cyrilometodského dedičstva domáhame sa oprávnene vysokej kultúrnej a mravnej úrovne tlače, rozhlasu a televízie, aby aj ony chránili a dvíhali mravnosť, aby podporovali i náboženskú výchovu a vzdelávanie. Dôrazne sa domáhame, aby štátne zákony chránili život nenarodených a tým, že budú poskytovať a zabezpečovať prostriedky pre pokojný život a manželstve a v rodine. Chceme sa spoločne s Vami pričiňovať, aby v suverénnej slobodnej slovenskej vlasti pokojne a v bratskej zhode žili všetci jej obyvatelia vrátane národnostných menším, aby naša krajina prekvitala, aby sa k nám vrátila radosť bez strachu a obáv, aby u nás znova ožil spev, aby modlitba mala stále miesto v dennom programe každého z nás. Nech Božie požehnanie spočinie na všetkých našich šľachetných podujatiach a na našom počínaní pre dobro všetkých! 13. marca 1991. Slovenskí katolícki biskupi II . výzva SLOVENSKÁ BIBLIOGRAFIA V ZAHRANIČÍ 1976-1990 Slovak Studies — Bibliographies 3 Slovenský ústav v Ríme pripravuje na vydanie 3. zväzok Slovenskej bibliografie v zahraničí za roky 1976-1990, ktorý organicky nadviaže na predchádzajúce dva zväzky P. Michala Lacku SJ, uverejnené vo vedeckom zborníku Slovak Studies (ročníky VII/1967 a XVI1/1977). Aby Slovenská bibliografia v zahraničí bola čo najúplnejšia, obraciame sa na všetkých, Slovenky a Slovákov v zahraničí, Neslovákov, priateľov Slovenska, ktorí niečo napísali a knižne alebo časopisecky uverejnili, aby zostavili zoznam svojich prác a čím skôr nám ho poslali. Pritom sa treba pridržiavať týchto zásad: 1. Pre 3. zväzok Slovenskej bibliografie v zahraničí z praktických dôvodov platia tie isté kritériá, ako ich stanovujú « Úvody» k 1. a 2. zväzku (Slovak Studies, zv. VII/1967, str. 14-16 a zv. XVII/1977, str. 14-16.) 2. Slovenská bibliografia v zahraničí zaznamenáva publikácie z akéhokoľvek odboru, ak ide o slovenského autora alebo autora slovenského pôvodu. Od neslovenských autorov registruje iba práce týkajúce sa Slovenska a Slovákov. 3. Bibliografické záznamy majú obsahovať tieto údaje: Knihy: meno autora a spoluautorov, presný názov (a jeho preklad do slovenčiny alebo do angličtiny, ak publikácia vyšla v inom jazyku), miesto vydania, vydavateľ, rok vydania, vydanie, počet strán, ISBN, etc. Časopisy: meno autora a spoluautorov, presný názov článku, titul periodika a miesto kde vychádza, ročník, rok vydania, číslo, strany a ISSN. Zaznamenávajú sa len tie časopisecké príspevky, ktoré boli publikované vo vedeckých a iných odborných (politických, kultúrnych, náboženských a iných) periodikách, príspevky v novinách sa zásadne neregistrujú (výnimky vyhradené). 4. Aj 3. zväzok bude obsahovať opravy a doplnky k 1. a 2. zväzku za roky 1945-1965 resp. 1966-1975. Redakcia rada príjme všetky doplnky, opravy a spresnenia, na ktoré ju upozorníte. Slovenskú bibliografiu v zahraničí rediguje Prof. Dr. J.-M. Rydlo, vedúci Bibliografického odboru Slovenského ústavu v Ríme, ktorý rád odpovie na všetky otázky a podá informácie, o ktoré ho písomne požiadate. Bibliografické súpisy pre 3. zväzok Slovenskej bibliografie v zahraničí ráčte posielať na adresu redakcie: Prof. Dr. J.-M. Rydlo Slovenská bibliografia v zahraničí 3 P.O. Box 177 — CH-1010 LAUSANNE 10 Švajčiarsko V Ríme, 12. januára 1991 5 [pageend5]SLOVENSKÉ BISKUPSTVÁ V PÁPEŽSKEJ ROČENKE Koncom februára tohto roku vyšla vo Vatikáne PÁPEŽSKÁ ROČENKA (Annuario Pontificio 1991), v ktorej sú uvedené mená všetkých biskupov a prelátov, údaje o všetkých biskupstvách, úradoch a zriadeniach Katolíckej cirkvi po celom svete. Je to obsiahla a praktická príručka, je písaná po taliansky a vychádza každý rok. Redaktor časopisu ShzR vyhľadal najprv údaje o diecézach na Slovensku a potom údaje o diecézach na Morave a v Čechách a súhrnne ich tu predstavuje. ŠTATISTICKÉ ÚDAJE O SLOVENSKEJ CIRKEVNEJ PROVINCII Diecéza tú ° CM N _ Počet obyvateľov Počet katolíkov Farnosti Kostoly bez farnosti Diecézni kňazi Diecézni novokňazi Rehoľníci kňazi Rehoľníci novokňazi Stáli diakoni Seminaristi Rehoľníci Rehoľníčky Výchovné ústavy Dobročinné ústavy Krsty v poslednom roku Trnava 14.000 1,987.400 1,300.911 435 — 379 8 50 — — 79 60 547 — 1 19.735 Nitra 5.321 885.000 750.000 150 4 199 10 — — — 60 — — — 3 9.968 B. Bystrica 5.424 567.602 399.285 120 2 124 7 — — — 34 — — 3 5.038 Spiš 7.802 346.413 439.392 155 — 186 4 42 — — 42 44 206 — — 7.252 Košice 10.403 998.053 740.611 181 — 231 11 — — — 65 — — — — 10.480 Rožňava 7.000 328.144 183.533 87 — 79 6 10 — — 27 10 80 — — 2.617 Prešov — — 361.992 201 — 194 6 20 — — 42 28 76 — — 3.272 Slovensko 49.950 5,312.612 4,175.724 1.329 6 1.392 52 122 — — 349 142 909 — 7 58.362 Listujúc Pápežskú ročenku stretneme sa s niektorými «novotami ». V minulých rokoch v zozname štátov sa naše Slovensko nachádzalo pod titulom CECOSLOVACCHIA (Československo). V poslednom vydaní sa už neuvádza CECOSLOVACCHIA, ale REPUBBLICA FEDERATIVA CECA e SLOVACCA. Z tohto vidieť, že vatikánska diplomacia je omnoho presnejšia, ako diplomacie mnohých štátov (nehovoriac o novinároch), ktoré ešte stále hovoria a píšu o Československu. Slovenské diecézy vytvárajú samostatnú cirkevnú provinciu a slovenskí biskupi tvoria samostatný cirkevný biskupský zbor, aj keď patria do spoločnej Biskupskej konferencie Českej a Slovenskej Federatívnej Republiky, lebo Vatikán zriaďuje biskupské konferencie na základe štátnom a nie národnom. Na prvý pohľad sa zdá, že všetky hlavné údaje o slovenských diecézach sú presné a vyjadrujú situáciu, aká bola u nás v roku 1990. Niektoré menšie údaje sú menej presné (napr. počet rehoľníkov a rehoľníčok v jednotlivých diecézach). Dá sa to však vysvetliť «pohyblivou» situáciou, ktorá vládne na Slovenaku v zriaďovaní rehoľných ústavov a komunít. Pri predstavení údajov o slovenských biskupstvách, uvádzame aj mená a adresy našich diecéznych biskupov, ako sú uvedené v Ročenke 1991: TRNAVSKÉ ARCIBISKUPSTVO Mons. Ján Sokol, arcibiskup-metropolita, nar. 9. októbra 1933, konsek. 12. júna 1988. Adresa: Arcibiskupský úrad, Svätoplukovo 3 917 66 TRNAVA, ČSFR - Tel. (0805) 26235. Svätici biskupi: Mons. Dominik Tóth a Mons. Vladimír Filo. NITRIANSKE BISKUPSTVO Mons. Ján Chryzostom Korec, nar. 22. januára 1924, konsek. 24. augusta 1951, menovaný za nitrianskeho biskupa 6. febr. 1990. Adresa: Biskupský úrad, pošt, schránka 46A 950 50 NITRA, ČSFR - Tel. (087)25165. 6 [pageend6]SPIŠSKÉ BISKUPSTVO Mons. František Tondra, biskup, nar. 4. júna 1936, konsek. 9. sept. 1989. Adresa: Biskupský úrad, Spišská Kapitula, 053 04 SPIŠSKÉ PODHRADIE, ČSFR - Tel. 8346. BANSKOBYSTRICKÉ BISKUPSTVO Mons. Rudolf Baláž, biskup, nar. 20. nov. 1940, konsek. 19. marca 1990. Adresa: Biskupský úrad, pošt, schránka 107 975 90 BANSKÁ BYSTRICA, ČSFR - Tel. (088) 53652; 24606. Švätiaci biskup Mons. Peter Dubovský. ROŽŇAVSKÉ BISKUPSTVO Mons. Eduard Kojnok, biskup, nar. 14. augusta 1933, konsek. 18. marca 1990. Adresa: Biskupský úrad. Námestie baníkov 20 048 01 ROŽŇAVA, ČSFR - Tel. 21292. KOŠICKÉ BISKUPSTVO Mons. Alojz Tkáč, biskup, nar. 2. marca 1934, konsek. 17. marca 1990. Adresa: Biskupský úrad, Hlavná ul. 28 041 83 KOŠICE, ČSFR, - Tel. 21651. PREŠOVSKÉ GRÉCKOKATOLÍCKE BISKUPSTVO Mons. Ján Hirka, biskup, nar. 16. nov. 1923, konsek. 17. februára 1990. Adresa: Gréckokatolícky biskupský úrad, Slovenskej Republiky rád 8 080 01 PREŠOV, ČSFR - Tel. 34622. ŠTATISTICKÉ ÚDAJE O KATOL. CIRKVI NA MORAVE Diecéza Rozloha km 2 Počet obyvateľov Počet katolíkov Farnosti Kostoly bez farnosti Diecézni kňazi Diecézni novokňazi Rehoľníci kňazi Rehoľníci novokňazi Stáli diakoni Seminaristi Rehoľníci Rehoľníčky Výchovné ústavy Dobročinné ústavy Krsty v poslednom roku Brno 10.597 1,280.000 900.000 450 — 306 5 53 — — 80 64 380 — — 6.703 Olomouc 16.449 2,793.798 1,761.697 731 — 394 10 156 6 — 100 156 807 — — 14.050 Morava 27.046 4,073.798 2,661.697 1.181 — 700 15 209 6 — 180 220 1.187 — — 20.753 ŠTATISTICKÉ ÚDAJE O KATOL. CIRKVI V ČECHÁCH Diecéza Rozloha km 2 Počet obyvateľov Počet katolíkov Farnosti Kostoly bez farnosti Diecézni kňazi Diecézni novokňazi Rehoľníci kňazi Rehoľníci novokňazi Stáli diakoni Seminaristi Rehoľníci Rehoľníčky Výchovné ústavy Dobročinné ústavy Krsty v poslednom roku Praha 22.671 2,810.000 1,190.000 579 18 261 7 66 — ■ — 37 66 169 — — 4.246 Litoměřice 9.640 1,473.000 984.000 433 — 123 3 47 — — 21 47 537 1 — 1.931 České Budějovice 14.974 841.000 516.000 432 — 150 1 — — — 32 — 154 — — 3.796 Hradec Králové 13.090 1,376.000 825.000 477 — 195 4 49 — — 41 49 — — — 4.068 Čechy 60.375 6,500.000 3,515.000 1.921 18 729 15 162 — — 131 162 860 1 — 14.041 SÚHRNNÉ ŠTATISTICKÉ ÚDAJE O KATOL. CIRKVI V ČSFR Diecéza Rozloha km 2 Počet obyvateľov Počet katolíkov Farnosti Kostoly bez farnosti Diecézni kňazi Diecézni novokňazi Rehoľníci kňazi Rehoľníci novokňazi Stáli diakoni (Ö c E o CD Rehoľníci Rehoľníčky Výchovné ústavy Dobročinné ústavy Krsty v poslednom roku Slovensko 49.950 5,312.612 4,175.724 1.329 6 1.392 52 122 — — 349 142 909 — 7 58.362 Morava 27.046 4,073.798 2,661.697 1.181 — 700 15 209 6 — 180 220 1.187 — — 20.753 Čechy 60.375 6,500.000 3,515.000 1.921 18 729 15 162 — — 131 162 860 1 — 14.041 7 [pageend7]V januári 1991 vyšla v Paríži v nakladateľstve Editions de Fal- lois kniha pod titulom LE CHOIX DE DIEU (Voľba Boha). Jej obsahom sú interview Jean-Luis Missika a Dominique Woltona s parížskym arcibiskupom kardinálom Jean-Marie Lustigerom. V predhovore knihy zostavovatelia spomínajú, že ich rozhovory boli nahrané na kazety v rozpätí 65 hodín, čo vytvorilo 1800 strán rukopisu, ktorý potom zohľadnili, usporiadali a zjednotili. Autori sa predstavujú ako « počestné osoby », « reprezentanti zlaicizovanej spoločnosti a moderného racionalizmu ». Ich cieľom nebolo predstaviť autobiografiu kardinála, ale skôr poukázať na to, ako sa môžu v individuálnej životnej ceste muža kondenzovať veľké duchovné problémy Európy 20. storočia. Táto kniha je v podstate priblíženie sa moderných ľudí k náboženstvu v osobe významného cirkevného činiteľa, ktorý v rozhovoroch podáva veľmi zaujímavé odpovede na mnohé otázky, ktoré si kladú o Bohu, o náboženstve a o zmysle života dnešní moderní ľudia. Andrej Pauliny vybral z knihy a do slovenčiny preložil stať o obrátení mladého Árona Lusti- gera zo židovstva na kresťanskú vieru. rozhovor Mladý Aron Lustiger sa vrátil na krátky čas z Orleánu do Paríža. Tu sa stretol so svojím najlepším priateľom, s ktorým študoval na lýceu Montaigne. Ich dočasné odlúčenie pre vojnové udalosti dalo podnet,k častému dopisovaniu si. Aronov návrat do Paríža mal tiež za cieľ upovedomiť rodičov, že sa chce stať katolíkom? Teraz sa už kardinál Lustiger na to presne nepamätá. Potvrdzuje však nasledovný fakt. Lustiger. Mám dosť presný orientačný bod pre rozpamä- VOĽBA BOHA tanie sa na chvíľu, kedy som začal túžiť po krste. Bolo to v orleánskej katedrále počas Svätého týždňa pred Veľkou nocou roku 1940. Vstúpil som do katedrály vo štvrtok Veľkého týždňa. Zastavil som sa v južnej lodi chrámu, v ktorej žiarilo množstvo sviec a svetiel v záplave kvetov. Zostal som stáť priamo očarený. Nevedel som, prečo sa tam nachádzam, ani prečo sa moje myšlienky spriadajú istým smerom. Nevedel som, aký sviatok sa tam oslavoval a čo tam robili v tichosti všetky tie osoby. Potom som sa vrátil do svojej izby. Nepovedal som nikomu nič. Na druhý deň som sa znova vrátil do katedrály. Chcel som znova vidieť to miesto, ale chrám bol pustý. Aj duchovne. Ja sám som cítil v sebe akúsi prázdnotu. Nevedel som, čo je Veľký piatok. Opisujem iba vonkajší vzhľad vecí, ale v tej chvíli som sa zamyslel a povedal som si: chcem sa dať pokrstiť. Najprv som sa obrátil na paniu, u ktorej som býval. Zdalo sa mi to najjednoduchšie, lebo som vedel, že tá pani je katolíčka a chodí na svätú omšu. Pani mi povedala: « Musíš o to požiadať svojich rodičov. » Poslala ma k orleánskemu biskupovi monsignorovi Courcoux. Bol to veľmi vzdelaný biskup z rehole oratoriánov. Poskytol mi celú sériu súkromných lekcií z náboženstva. Hned’ po prvom stretnutí ma vyzval, aby som poprosil svojich rodičov o súhlas dať sa pokrstiť. Aj keď sa už dnes presne nepamätám kedy, ale, viem, že som rodičom vyložil celú situáciu. Bola to priamo zúfala, dramatická scéna. Nakoniec rodičia predsa len povolili, ale to je už druhá história. W.: Najprv odopreli obidvaja rodičia povolenie? Lustiger-. Prirodzene. Môj otec bol v tých dňoch na dovolenke z vojny. Vysvetlil som rodičom, že môj krok neznamená 8 [pageend8]zavrhnutie židovského náboženstva, ba práve naopak, krstom nájdem jeho plný zmysel. Nijako som necítil, že zrádzam svoje židovské presvedčenie, ani že sa schovávam v čase nebezpečenstva pre židov, ani že niečo zanechávam. Naopak, zdalo sa mi, že nachádzam plný zmysel čohosi, čo som prijal narodením. To sa však rodičom zdalo nepochopiteľné, nerozumné, neznesiteľné. Považovali to za najväčšie nešťastie, aké sa im mohlo prihodiť. Uvedomil som si veľmi dobre, že som žiadosťou o prijatie kresťanského krstu zapríčinil rodičom krutú bolesť. Veľmi ma to bolelo, ale urobil som to, lebo som to cítil ako nevyhnutnosť. Áno, bola by bývala aj druhá možnosť: ponechať si všetko vo svojom srdci, nikomu nič nepovedať a čakať. Ale túto možnosť som vôbec nechcel brať do úvahy. Monsignor biskup Courcoux bol veľmi ohľaduplný človek. Neviem, či si vôbec uvedomoval, čo to všetko znamenalo pre mojich rodičov. Neviem, aké poznatky mal o židoch nášho druhu. Bol veľmi vzdelaný a inteligentný, ale židia, ktorých poznal, boh voľnomyšlienkári z radov francúzskej inteligencie, ktorá mala v Bergsonovi jedného zo svojich reprezentantov. Nakoniec však moji rodičia privolili. Mne i mojej sestre. M.: Aj vaša sestra sa chcela obrátiť? Lustiger. Áno, chcela, chcela ma nasledovať so všetkou rozhodnosťou, aj keď sme spolu o tom nikdy nehovorili. M.: Obidvaja ste mali ten istý vývin vo vašom obrátení? Lustiger. V každom prípade mali sme to isté vyučovanie, ktoré nám poskytoval Otec biskup. Je mi veľmi ľúto, že som si neponechal katechetické zošity, ktoré Otec biskup nechal natlačiť pre študentov svojho ústavu a ktoré sme preberali. Biskupove výklady katoh'ckeho učenia boly na výške. Už vtedy som bol vedený študovať začiatky kresťanského náboženstva s veľkým historickým dôrazom. Dostalo sa mi náboženskej výučby veľkej rozumovej a duchovnej výšky, akú len zriedka dostávajú iní mladíci. Táto výučba utvrdzovala vo mne živú intuíciu, ktorú som mal už prv o kontinuite, spätosti medzi židovstvom a kresťanstvom. Monsignor Courcoux hovoril o rozličných argumentoch a on ma uviedol do problematiky týkajúcej sa vzťahu medzi vedou a vierou. W.: Naznačili ste intuíciu, ktorú ste mali o kontinuite medzi židovstvom a kresťanstvom. Prečo sa vám zdalo prirodzené prejsť zo židovstva na kresťanskú vieru? Prečo ste sa neobrátili k hlbšiemu židovskému náboženstvu? Lustiger. Pretože kresťanstvo je vlastne plodom židovstva. Aby som bol jasnejší: Ja som uveril, že Ježiš Kristus je Mesiášom Izraela. Vykrištalizovalo sa vo mne čosi, čo som už roky niesol v sebe a o čom som nikomu nehovoril. Vedel som, že židovstvo obsahuje v sebe živú nádei na Mesiáša. Pohoršenie, utrpenie, čo židia podstupovali, vyvažovala nádej na vykúpenie ľudí a na splnenie všetkých prisľúbení, ktoré Boh dal svojmu vyvolenému národu. Vedel som, že Ježiš Kristus je Mesiáš, Pomazaný od Boha. W.: Necítili ste v tej chvíli pocit akejsi vzbury? Lustiger-. Pre mňa to bolo objavenie izraelského Mesiáša, Božieho Syna a teda aj objavenie Boha, ktorý sa v Ježišovi Kristovi zjavil v tej najplnšej forme. Ja som vtedy prežíval tzv. « metafyzické obdobie », obdobie pochybnosti. «Jestvuje Boh? » Otázka racionálnej kritiky, otázka pálčivá... Bolo potrebné pätnásť-dvadsať rokov, kým som z toho vyšiel, berúc do úvahy aj kultúru, ku ktorej som patril a tiež aj vzhľadom na môj osobný vývin. M.: Vo chvíli vášho obrátenia a uvedomenia si prítomnosti Boha v Ježišovi Kristovi vaša pochybnosť ešte pretrvávala? Lustiger: Absolútna istota, že Boh existuje a zároveň radikálne poprenie jeho existencie, tieto dva protichodné druhy myšlienok sa vo mne preplietali. Ba boh chvíle, keď boli súčasne vo mne prítomné. V hĺbke srdca som však vedel, aj keď som si nebol istý, že Boh jestvuje, pretože som bol židom. W.: Čo znamená tvrdenie, že ste boli židom? Lustiger: Pretože som vedel, že Boh si nás židov vyvolil, aby ukázal celému svetu, že existuje. M.: Vy veľa nástojíte na tom, že nebolo nijakého prozelytizmu v prostredí, v ktorom ste sa pohybovali Lustiger: Nástojím na tomto bode, lebo viem, že prozelytizmus je prvá idea, ktorá príde na um v takýchto prípadoch. Aj moji rodičia dali hneď vinu prozelytizmu. Musím 9 [pageend9]sa priznať, že som bol chlapec veľmi živý, neznesiteľný, veľmi sebavedomý, skrátka veľmi silný charakter. Nedal som si nikdy stúpať na prsty, ako sa hovorí. Myslím si, že niekto sa mohol pokúsiť ma manipulovať — s každým človekom je možné manipulovať — ale ľudia, s ktorými som sa stretol v Orleáne, boli všetci veľmi čestní ľudia. A musím dodať, že mi urobili veľkú službu, keď boli voči mne kritickí a stavali ma na miesto, ktoré mi patrilo. W.: Rodičia vám neponúkli alternatívne riešenie: napríklad prehĺbiť vašu židovskú vieru? Lustiger: Samozrejme. Zaviedli ma k veľmi známenu a váženému mužovi, ktorý bol veľmi zbehlý v židovskom náboženstve a spolu sme v jeho dome diskutovali vyše dvoch hodín. Ja som vtedy « dokázal », že Ježiš Kristus je ten očakávaný židovský Mesiáš. Keď sme vychádzali von z domu, dotyčná osoba povedala mojim rodičom: « Nedá sa nič robiť, nechajte ho, nech urobí, čo chce. » W.: Konflikt v rodine musel byť veľmi búrlivý. Našli ste porozumenie u svojho otca alebo u matky? Lustiger: Bolo to dosť komplikované. Moja matka zomrela príliš skoro. Bola deportovaná ako židovka do koncentračného tábora a zomrela v Osvienčime. S otcom bol určitý vývin v tejto otázke. Môj otec bol málovravný. Keď rozprával, jeho sila bola ohromná, ale vedel sa ovládať. Matka bola viac nervózna, expanzívna, živá. M.: Vaši rodičia si mohli myslieť, že obrátenie koniec-koncov nemuselo byť také zlé, berúc do úvahy historickú situáciu prenasledovania židov. Lustiger: Tento výpočet moji rodičia aj urobili. Videli v mojom obrátení záchranu pred nemeckou políciou. Myslím, že to aj tak brali. Ja som im však povedal: « Nerobte si v tomto ohľade nijaké ilúzie. » M.: Konštatovanie tejto okolnosti vás nepriviedlo do rozpakov? Chcem povedať: muselo to byť tažké zanechať židovskú vieru vo chvíli, keď všetci židia boli prenasledovaní pre svoju príslušnosť k židovstvu. Lustiger: Neobrátil som sa z politických dôvodov. A potom, ja som ani na chvíľu nemyslel, že svojím obrátením zrádzam židovské náboženstvo. Naopak! Videl som v Ježišovi Kristovi židovského Mesiáša a videl som tiež, že mnohí kresťania mali vo veľkej úcte židovstvo. M.: Stretli ste aj kresťanov, čo nemali úctu k židovskému náboženstvu? Lustiger: V mojich očiach takíto antisemiti neboli verní svojmu kresťanstvu, neboli dôslední kresťania. M.: Teda kresťanov nemohlo byť veľa v tom čase vo Francúzsku. Lustiger: Boli to gojim, pohania, neboli to kresťania. M.: Pre vás sa teda obrátenie odohrávalo na rovine duchovnej, ale brali ste do úvahy aj historickú realitu, historické okolnosti? Lustiger: Historické okolnosti boli mimoriadne silné, ale nezasahovali do mojej cesty pod formou politickej výhody. O niekoľko rokov neskôr som čítal tajne vytlačené čísla časopisu Témoignage chrétien a tam som našiel celkom jasne vyjadrené aj moje názory. De Lubac, Fessard a Journet, ktorí písali v tajnosti o odpore voči nacistickému pohanstvu a o židovstve, povedali to, čo bolo treba povedať. W.: Pamätáte sa na svoje prvé slávnostné sväté prijímanie? Lustiger: Sviatosť krstu a Eucharistie som prijal 25. augusta 1940, sviatosť birmovania 15. septembra 1940 od orleánskeho biskupa v kaplnke biskupského paláca. V tej istej kaplnke som po takmer štyridsiatich rokoch celebroval svätú omšu ako biskup. M.: Pri krste ste si zmenili svoje meno? Lustiger: Podržal som si meno Áron, ktoré figurovalo v mojom civilnom zápise. Áron bolo meno môjho deda z otcovej strany. Tradícia chcela, aby po smrti deda niektorý zo synovcov prijal jeho meno. Ja som si toto meno podržal aj ako moje krstné meno a potom Áron, veľkňaz, figuruje spolu s Mojžišom aj v kresťanskom kalendári. K menu som pridal aj mená Ján a Mária. Ján bolo meno môjho krstného otca. 10 Preložil a upravil A. Pauliny [pageend10]Veľký kresťanský spisovateľ Daniel Rops sa zamýšľa nad zmŕtvychvstaním Kristovým ako nad základom našej viery a nového života. Veľkonočné tajomstvo nie je len skutočnosť, ktorú treba oslavovať v niekoľkých dňoch, ale skutočnosť, ktorú treba prežívať každý deň. Dôležitosť, ktorú kresťania pripisujú dogme o zmŕtvychvstaní Krista je oveľa vyššia ako historická. Druhý Ježišov život je nielen prekvapujúcou epizódou, pridávajúcou k jeho životopisu dodatočnú kapitolu. Kresťanstvo by sa obmedzilo výlučne len na morálku, ako si to želajú «liberálni» protestanti, keby zmŕtvychvstanie nepovyšovalo túto morálku na metafyziku: kto verí v túto dogmu, tomu sa objasní novým svetlom celá dráma života, tajomstvo ľudského postavenia. Nehovorte, že tu máme do činenia s teologickým vysvetlením pochádzajúcim zo zjemneného rozumu svätého Pavla! Hoci apoštol pohanov vysvetlil vo svojom Liste Korinťanom toto učenie najhlbšie, predsa stačí si len prečítať reč svätého Petra v Skutkoch apoštolov a zistíme, že celá prvá kresťanská generácia pripisovala tomuto faktu rovnakú hodnotu. Keď ako náhradu za zradcu Judáša vyvolia svätého Mateja, stane sa to preto, aby bol « svedkom zmŕtvychvstania ». A neskoršie svätý Klement Rímsky, svätý Ignác z Antiochie, svätý Polykarp zo Smyrny, svätý Justín, Origenes, svätý Augustín, všetci cirkevní Otcovia rad radom budú zdôrazňovať túto skutočnosť a hlásať základný a nevyhnutý význam viery v zmŕtvychvstalého Ježiša. Zmŕtvychvstanie je najvznešenejším kresťanským prísľubom. Zmŕtvychvstalý Ježiš je «prvotina zosnulých» (1 Kor 15,20). Ako on unikol hrobu, tak každý človek, nasledujúc ho, môže dúfať, že z neho tiež unikne. «Hľa, poviem vám tajomstvo », volá svätý Pavol: « Nie všetci umrieme, ale všetci sa premeníme. A to razom, v jedinom okamihu, na zvuk poslednej poľnice. Lebo keď zaznie, mŕtvi budú vzkriesení neporušiteľní a my sa premeníme » (1 Kor 15,51). Táto veľkolepá nádej, tak ako mnohé skutočnosti kresťanskej viery, pomaly klíčila, vzrastala a dozrievala v hlbinách vedomia Izraela. Veľkí proroci hlásali, že smrť bude zničená navždy (Iz 25,8). «Vaši mŕtvi ožijú, mŕtvoly vstanú z mŕtvych! Prebuďte sa a spievajte vy, čo spíte v prachu!» (Iz 26,19). «Tí, čo spia v prachu, sa prebudia, jedni pre večný život, druhí pre večné zahanbenie» (Dan 12,2). A ktorý veriaci nepočul radostné Jóbovo zvolanie, jeho nezabudnuteľné vyhlásenie: «V tejto kostre, odiatej kožou, vo svojom tele uvidím Boha!» (Job 19,26). Kristovo zmŕtvychvstanie korunovalo túto nádej istotou. Kým Ježiš ešte žil a ohlasoval svoje utrpenie pod symbolom chrámu, zničeného a do troch dní znova vybudovaného, jeho verní nechápali. A tak ako znak « chrámu », nechápali ani «Jonášovo» znamenie. Ale keď ich zmŕtvychvstanie donútilo otvoriť oči, pochopili, vedeli i vraveli, že táto nádherná udalosť sa ich týka osobne a týka sa tak isto všetkých ľudí. To, čo v Starom zákone bolo iba predtuchou a viac-menej sporným presvedčením, 11 Vymanil nás z večných pút [pageend11]stane sa v Novom zákone podstatnou časťou učenia. V tomto bode, ako aj vo všetkých ostatných, dospelo sa na posledný stupeň Zjavenia. Viera zmŕtvychvstania dáva však človekovi, zasľúbenému smrti, oveľa viac ako vznešenú nádej. Pretvára aj celý náhľad na život. Takmer celá antická filozofia hlásala, že telo je zlo, väzenie, reťaz, ba aj hrob. «Duša», napísal Platon vo Faidonovi, «bude úplne patriť sebe iba vtedy, keď sa odpúta od tela.» Kresťanstvo, pridružujúc telo k večnému víťazstvu duše, priamo opačne vyzdvihuje celého človeka, zloženého z duše a tela, spojených medzi sebou vzájomnou zodpovednosťou. Pohŕdať telom už nemožno, pretože je povolané k účasti na večnej sláve celej bytosti. «Ak mŕtvi nevstávajú, tak jedzme a pime! » (1 Kor 15,32), ale pretože vstávajú, uctime si v sebe i v inom telo, predurčené k osláveniu. Ježišovo zmŕtvychvstanie ako « prvotina » zmŕtvychvstania všetkých je potvrdením ľudskej dôstojnosti. Nielenže nie je legendou, literárnym symbolom, ale naopak, je dôkazom najzdravšieho realizmu, pretože napokon na ňom spočíva kresťanská morálka i sociológia. « Kdeže je, smrť, tvoje víťazstvo? Kdeže je, smrť, tvoj osteň?» Radostné zvolanie svätého Pavla znie v celom kresťanskom podaní ako slovo útechy. Dodáva však: «Osteň smrti je hriech...» (1 Kor 15,55-56) a v týchto niekoľkých slovách je povedané o osude človeka všetko, pretože Ježiš, zvíťaziac nad smrťou, premohol aj sily zla. Hriechom vstúpila do dejín smrť. Ježiš však dokazuje, že hoci by bola bieda a nízkost’ nášho postavenia akákoľvek veľká, možno ju podľa Božieho prisľúbenia prekonať. Otcovo kráľovstvo, v ktorom bude vládnuť oslávený, je totožné s tým, ktoré je «v nás » a ktoré klíči najprv ako horčičné zrnko a rozrastá sa v strom s tisíc listami v duši svätcov. Mať podiel so zmŕtvychvstalým Ježišom znamená mať podiel na vznešenom poučení, ktoré nám dal vo svojom živote. Teda zlo a smrť sú si priamo podobné. To, čo v nás podlieha hriechu, smeruje k smrti, ale každé úsilie smerom k dobru je krokom k večnosti. Zmŕtvychvstanie nie je len historickou skutočnosťou, udalosťou, ktorá sa stala v určitom bode a v danom čase. Ono je vysvetlením drámy človeka: ako živé uchovávame si v sebe iba to, čo si zasluhuje jestvovať, večne jestvovať. Pred mnohými storočiami na tej istej pôde, na ktorej Ježiš žil, trpel a premohol smrť, malý národ krok za krokom objavoval veľkú myšlienku, že Boh nie je len mocou, vôľou, tajomstvom vecí, že je nadovšetko dobrom a najvyššou dokonalosťou. Tento ľud v ďalšom období prehĺbil zásady, skúmal požiadavky, aby podriadil všetky články svojho mravného zákona rozhodnutiam Najvyššieho, a sám medzi všetkými ostatnými vyldásil, že niet morálky, ktorá by nezávisela od Boha. Bolo treba pokročiť ďalej, tak vysoko, že sa nijaké náboženstvo neodvážilo o podobnú syntézu, totiž spojiť v jedno celú morálku i metafyziku a poskytnúť človekovi prostriedok na uskutočnenie jeho starého sna byť «ako bohovia». Vo chvíli, keď Ježiš odíde spomedzi svojich učeníkov, radosť, ktorú im zanechá, bude utvorená z tejto istoty, — a vtedy sa splní predtucha Izraela: bytie a dobro sú totožné veci nielen u Boha, ale aj pre človeka, a jediným prostriedkom mať podiel na božstve, na večnosti, je uskutočniť v praxi, už v tomto smrteľnom živote, poučenia, ktoré Ježiš vyjadril slovom i príkladom, obťažné, ale nie nemožné, prikázania o láske. Daniel Hops I. CELOSLOVENSKÉ SYMPÓZIUM ÚSKI Ústredná téma: KRESŤAN V POLITIKE Organizátor: Ústredie slovenskej kresťanskej inteligencie. Dátum: 11.-12. mája 1991. Miesto: Mestský úrad (zasadačka), Štefánikova 60, NITRA. PROGRAM 11. mája 91: 14.00 Registrácia. 15.00 1. Privítanie - predseda ÚSKI J. Gunčaga. 2. Príhovor - primátor mesta Nitry, Ing. Silvester Štefanka - Anton Semeš. 15.30-17.00 KRESŤANSKOSŤ V POLITIKE - Dr. Ján Gunčaga. 17.30-19.00 KRESŤAN V NÁRODNEJ A MEDZINÁRODNEJ POLITIKE - Ing. Ján Klepáč. Nasleduje diskusia. 20.00 Spoločná večera. 21.00 Priateľské posedenie. 12. mája 91: 9.00 BOHOSLUŽBY (v katedrále), Kázeň: 0. biskup Ján Ch. Korec. 10.30-12.00 MALÉ NÁRODY A BUDÚCNOSŤ EURÓPY - Doc. Ing. Milan Kovačka. Nasleduje diskusia. 12.30-14.30 Spoločný obed. 15.00-16.30 SOCIÁLNÉ UČENIE CIRKVI - Ing. Pavol Hric. Nasleduje diskusia. 16.30-17.00 ODOVZDANIE CYRILOMETODSKEJ MEDAILY ÚSKI - MUDr. Silvestrovi Krčmérymu. Laudatio: Dr. Vladimír Jukl. 17.00 Záver. Ubytovanie a stravovanie: Inštitút výchovy a vzdelávania MPVž SR, Nitra. Prihlášky: Sekretariát ÚSKI, Žabotova 2, 811 04 Bratislava do 26. apríla 1991. 12 [pageend12]Pod týmto titulom bol uverejnený v časopise LITERÁRNY TÝŽDENNÍK (číslo 8/91, 22. februára 1991) rozhovor J.M. Rydla s básnikom Gorazdom Zvonickým. Vyberáme z tohto rozhovoru niektoré state, aby sme ešte lepšie priblížili našim čitateľom nášho obyvateľa Ústavu svätého Cyrila a Metoda v Ríme a dlhoročného spolupracovníka nášho časopisu. Hovoríme s básnikom GORAZDOM ZVONICKÝM Gorazd Zvoničky, pseudonym katolíckeho kňaza Andreja Šándora (nar. 1913), je azda najznámejšia osobnosť slovenskej kultúrnej diaspory, s J. C. Hronským a opátom Teodorom J. Kojšom bol pri zakladaní zahraničnej Matice slovenskej. Od založenia Slovenského gymnázia pri Ústave sv. Cyrila a Metoda v Ríme je jeho profesorom. Redigoval edíciu Lýra, v ktorej za dvadsaťpäť rokov vyšlo štyridsaťdva zväzkov proskribovaných slovenských básnikov. Je riadnom členom Slovenského ústavu, Medzinárodnej mariánskej akadémie, laureátom Zlatej cyrilometodejskej medaily s reťazou Ústredia slovenských katolíckych intelektuálov. Na Slovensku vyšli dve jeho zbierky veršov: Sejba perál (Trnava 1943) a Pútnik pred Madonou (Bratislava 1948). V zahraničí nasledovali S ukazovákom na mraku (Buenos Aires 1958), Prebúdza sa zem (Rím 1964), Na jubilejné víno (Middleton, Pa. 1965), Slnko ma miluje (Rím 1967), Prekutávam lovištia (Rím 1968), Len črepy... Výkriky pri invázii (Padova 1968), Na igricovom kare (Lausanne 1973), Napárať čím viac lyka (Rím 1978), Obolus (Rím 1985), Smer mariánska hora (Rím 1988). Knižne vyšli jeho výbery z diela F. Petrarku Cez pohľad k srdcu (Padova 1974), Ú. Foscolu Sonety (Padova 1979) a trojzväzkové Hymny na posvätenie času (Rím 1975 - 76). Roku 1973 vyšiel v Ríme na jeho počesť zborník Rozsievač perál, do ktorého prispeli Rudolf Dilong, Dominik Hrušovský, Imrich Kružliak, Jozef Milučký, Štefan Nahálka, Ján Okáf, Jozef Paučo, Jozef M. Rydlo, Karol Strmeň, Mikuláš Šprinc. Jozef Vavrovič a Eugen Vesnin. LT: Od roku 1963 Ujete v Ríme, kde ste boli až do konca minulého školského roka (1989-90) profesorom na Slovenskom gymnáziu pri Ústave sv. Cyrila a Metoda. Roku 1966 ste sa stali aj úradne redaktorom edície Lýra, v ktorej vyšli básnické diela najvýznamnejších slovenských predstaviteľov slobodnej slovenskej kultúry. Ako vznikla táto edícia? Ako hodnotíte jej prínos do slovenskej spisby? G. Zvoničky: Škola, vyučovanie boli mojím koníčkom už od ľudovej školy, keď mi niekedy učiteľ zveril tých najmenších. V Ríme okrem latinčiny (v celom rozsahu) mi niekedy pridelili aj iný predmet. Korešpondencia bývalých žiakov a ich návštevy, ak sa niekde objavím, sú asi priaznivým svedectvom. Koncom roka 1989 sa v Seíenči počas misií zišlo skoro štyridsať mládencov a už aj otcov, ktorí prešli rímskym gymnáziom. Viacerí z nich pracujú na cirkevnom a národnom poli. Redakciu Lýry mi zveril zakladateľ, budovateľ a prvý rektor Ústavu sv. Cyrila a Metoda v Ríme monsignor Štefan Nahálka, rodák z Liptovskej Tepličky, kňaz svätého života. Nevedel som povedať nie človeku- -priateľovi, ktorý bol aj úprimným mecénom a do krajnosti — až po predčasnú smrť — sa obetoval cirkevnej i národnej veci. Pravda, «Lýra» ako edícia nespadala do tesného vydavateľského programu Ústavu sv. Cyrila a Metoda, nemala finančné fondy, ale on vždy našiel zdroje aj na tieto výdavky. Po Nahál- kovom odchode bolo viac starostí s financovaním našich publikácií. Uchádzači si hľadali mecenášov, alebo si sami financovali svoje vydania. A nakoľko je «Lýra» príspevkom do slovenskej literatúry, to nech posúdia iní. Sú v nej zväzky vysokej hodnoty a aj menej hodnotné. Určite nie všetky vydania sú vrcholné zjavy. Ale sú aj také, ktoré si všimla domáca kritika a už sa o nich písalo v domácej literárnej tlači, čo ma nesmierne teší... Robili sme, čo sa v danej situácii dalo. LT: Keď roku 1958 Eduard Stanga vydal vašu zbierku S ukazovákom na mraku, jej venovanie akoby bolo predohrou celého vášho literárneho diela, čo ste v dobrovoľnom vyhnanstve napísali: « Tieto verše, roniace krv a slzy, venujem mŕtvym a živým obetiam červenej po- sadlosti. » Nie však militantným básnikom. Vaše zbierky Prebúdza sa zem, Slnko ma miluje a Prekutávam lovištia zo šesťdesiatych rokov obsahujú nádhernú reflexívnu lyriku, zbierky Obolus a Smer mariánska hora sú skvostnou náboženskou poéziou. Vaše dielo je spevom o kráse a svedectvom o pravde... G. Zvonický-. Edko Štanga?... je mojím birmovným synom. Skvelý človek, ale škoda, že sa dal znechutiť rozbrojmi v našom exile. To mu vôbec nezazlievam. So svojím švagrom Tonkom Križanom sa podobrali vydať verše, ktoré sa rodili v onom búrlivom období. Ale neopravil by som v nich ani jeden riadok, iba tlačové chyby, ktorých je dosť, lebo kefové obťahy mi priniesli na opravu, keď som ležal so štyridsať stupňovou horúčkou. Svojím protikomunistickým postojom sa netajím. Mal som priateľov, ktorí boh vyložení komunisti, ale som nimi neopovrhoval, vážil som si ich ako priateľov. Keď som mal primičnú omšu, na čele sprievodu chcel silou- -mocou niesť kríž známy komunista. Vraj, keď ide o Šándora, to nepopustím. Protikomunistickým smerom sa niesla aj moja poézia a próza, zhrnutá v zbierke esejí: Ked’ mlčať nie je zlato (Rím 1988). Hej, v mojej tvorbe prevláda reflexia, úvaha, lebo ak báseň neprivádza k úvahe, nie je umeleckým výtvorom. LT: Možno hovoriť o katolíckej poézii? A vôbec o katolíckej literatúre? Nie je to dnes anachronizmus? Môže katolícky kňaz slobodne 13 Mlčať nie je zlato [pageend13]písať? Nie je náboženské presvedčenie pre autora jarmom? G. Zvoničky-. Nerád hovorím o «katolíckej » poézii. Skôr o «náboženskej». A takou má byť každá poézia, každá tvorba. Ak umenie má predstavovať a znázorňovať krásu, má byť odbleskom nestvorenej Krásy, odbleskom Boha. Básnik nemusí hovoriť priamo o Bohu. Hovorí o ňom nepriamo, keď stvárňuje krásu. Pozbaviť poéziu nábo- ženskosti znamená vytrhnúť ju z jej koreňov a vystaviť ju úmrtiu. A preto náboženské presvedčenie básnika nie je mu jarmom, putom, ale svetlom, smerovkou ako pre šoféra značky popri ceste. LT: Nešťastný je národ, ktorý má emigráciu, no ešte nešťastnejší je ten národ, ktorý emigráciu potrebuje. Ako Gorazd Zvonický, « básnik-emi- grant», hľadí na literárnu tvorbu svojich generačných druhov, ktorí v uplynulých štyroch desaťročiach žili a tvorili na Slovensku? G. Zvonický-. My v exile sme sa cítili istejší. Naši kolegovia doma bok stále na muške. Uznávam a podčiarkujem ich hrdinstvo. Vyslovili, čo sa v daných okolnostiach vysloviť dalo. Ak niektorí bok poplatnější, ako sa od nich žiadalo, ak viac popustik, ja im to nezazlie- vam. Vari tým oni sami najviac trpia. A možno sa za to aj hanbia. Ak sú však hrdí na svoje služby chorobnej ideológii, vyslovujem im srdečné a bratské poľutovanie. Ja neodsudzujem nikoho. No v tomto období aj u nás vyšlo na svetlo veľa krásnych právd, skutočností, osvedčení. LT: Slovensky básnik bol skutočne slobodný, ako Slovák a ako umelec len v exile? G. Zvonický-. Myslím, že aj doma bol náš básnik-umelec slobodný, ak vedel takým byť. Poézia je umenie slova a slovo treba vedieť interpretovať. Niekedy je mnohoznačné. A čím je jednoznačnejšie, tým je umeleckejšie. LT: Sú spisovatelia svedomím národa? G. Zvonický-. Mak by ním byť, ak im diktatúra nenamontuje na jazyk mašinku, aby hovorik nie to, čo oni myška a cítia, ale čo jej vyhovuje. Ale potom nehovoria v mene národa, ale v mene diktatúry. LT: Svoj básnický talent ste využili aj na prekladanie. Známe sú vaše preklady exulantov Danteho, Petrarku i Uga Foscola. Menej známe je, že ste vydali trojzväzkové Hymny na posvätenie času, z ktorých viaceré boli aj zhudobnené. Na pôde Slovenského ústavu sv. Cyrila a Metoda v Ríme a jeho prostredníctvom v spolupráci so Slovenskou liturgickou komisiou ste sa aktívne podieľali na príprave slovenských bohoslužobných kníh, pomocou ktorých sa zaviedla do katolíckych kostolov slovenčina ako liturgický jazyk. Ste jedným z tých neviditeľných pracovníkov «vo vinici Pánovej», ktorí preložili do slovenčiny Rímsky misál, Liturgiu hodín a ďalšie texty, ktoré umožnili usmerniť na Slovensku liturgickú reformu stanovenú II. vatikánskym koncilom. G. Zvonický: Slovenská kturgická komisia Ústavu sv. Cyrila a Metoda v Ríme sa pustila do prekladov liturgických kníh, len čo bola schválená Svätou Stolicou. Pracovak sme dlho a dôkladne, lebo sme mak poruke úradné smernice vatikánskej komisie pre kturgické preklady. Týchto smerníc som sa pridŕžal aj pri prekladaní Hymnov na posvätenie času, ktoré sa nadšene prijak na Slovensku. Ale domáca liturgická komisia ich neprebrala v celom rozsahu, lebo vtedy vraj meno prekladateľa bolo tam ešte «červeným» súknom. Predsa však viac hymnov v mojom preklade sa dostalo do slovenského breviára, najmä tých, ktoré majú ťažšiu strofickú stavbu. Nakoľko aj môj preklad má cirkevné schválenie, viacerí pri recitovaní používajú hymny v mojom preklade, ako sa sami príznak počas návštevy v Ríme. LT: Liturgický jazyk, reč bohoslužobných obradov je rečou básnickou? G. Zvonický: V latinskej pôvodine je bohoslužobná reč naozaj básnická. V prekladoch? To závisí od štykstickej zručnosti prekladateľa. Taký chválospev na veľkonočnú vigíliu Exultet, mnohé sekvencie ako Lauda Sion, Dies irae, Stabat Mater atď. sú vrcholnými básnickými výtvormi. A čo potom povedať o žalmoch, o podobenstvách v Novom zákone?... LT: O vašej poézii je známe, že je formálne perfektná, pretože prísne dodržuje kánony poetiky, osobitný dôraz kladie na viazaný verš, predovšetkým na rytmus a rým. Kritici sa zhodujú, že ste majstrom sonetu. Vaše básnické umenie sa odráža aj vo vašich prekladoch a možno len ľutovať, že vám vaše pracovné záväzky znemožnil prekladať viacej, napríklad Danteho, pretože vaše pretlmočenie spevov Božskej komédie, ktoré ste publikovali vo štvrť- ročníku pre slovenskú kultúru Most, je vari dokonalejšie než preklady Viliama Turčányho, 14 [pageend14]Andreja Žarnova alebo Karola Strmeňa. Obdobne sa vyjadrila o vašich prekladoch F. Pe- trarku talianska kritička Maria Grazia Penza. Co je ľahšie, písať pôvodnú poéziu alebo prekladať? G. Zvoničky-. Aj básnický preklad je tvorba. Kým však pri pôvodnej tvorbe je básnik slobodný, pri preklade, pri prebásnení je viazaný vnútornou myšlienkou a vonkajšou strofickou stavbou pôvodiny. Myšlienkový spád sa zvýrazňuje vo vonkajšej forme, v rytme a rýmoch a nedodržiavanie týchto prostriedkov je na úkor krásy a estetickej pravdy pôvodiny. Často na rýme spočíva váha myšlienky. Ináč svoje preklady som neporovnával s prekladmi iných kolegov. Keď som prekladal niečo, nikdy som vopred nekonzultoval predošlé preklady, lebo aj mne sa páči nezávislosť. LT: Ako hľadí na domovinu básnik, ktorý je s ňou intímne spätý, ale už štyridsať rokov ju nevidel? G. Zvonický: Ako?... Cez spomienky a cez srdce, cez spomienky s vďakou a cez srdce s túžbou. LT: Básnik je vizionář. História dnešných dní ukazuje, že ste stáli na správnej barikáde. Neboli ste sám, čo slúžili pravde, právu a spravodlivosti, pretože « dejiny možno prekrúcať, ale samy sa nesfalšujú nikdy». Aké Slovensko si chcete odniesť do večnosti? G. Zvonický-. Ja si Slovensko neodnesiem do večnosti, ono zostane tu, zoskupené okolo Tatier a pri slovenských riekach. Odnesiem si však jeho obraz, a ten musí byť krajší, pôvabnejší než jeho obraz v mojich zbierkach. Zhováral sa J.M. Rydlo BOH SA ZAUJÍMA O TEBA Stalo sa to na internáte medzi mladými baníkmi. Prišiel ich navštíviť duchovný. Na jednej izbe našiel troch mládencov. Jeden čosi čítal, druhý sa holil a tretí opekal mäso. Keď zbadali duchovného, uškľa- bili sa a mládenec, čo sa holil, zašomral: «Nechcem počúvať farárov! O Boha sa nezaujímam. Stačí vám to!?». Duchovný sa nedal odzbrojiť a odpovedal mu: « Človeče, tu nejde o to, či sa ty zaujímaš o Boha, ale o to, že Boh, všemohúci a svätý, sa zaujíma o teba!». Mladíkovi od prekvapenia vypadol z ruky holiaci strojček. Uvedomil si, že tu ide o čosi veľmi vážne. Vyjachtal: «A odkiaľ to viete?». Povedal to on sám: «Boh tak miloval svet, že svojho jednorodeného Syna dal, aby každý, kto v neho verí, nezahynul, ale mal večný život.» Potom ich duchovný pozdravil «Dovidenia» a pobral sa do susednej izby. No o chvíľu sa tam dohrnuli aj spomínaní traja mladí baníci. Ten, čo sa holil, poprosil: «Povedzte nám o tom niečo viac. » Posadali si a duchovný im vyrozprával, že Ježiš Kristus, Boží Syn, je aj ich Spasiteľom, že prišiel zachrániť aj ich. JE ŤA NAOZAJ ŠKODA V kasárni ležalo na izbe desať mladých vojakov. Hlavné slovo mal mladík pochádzajúci z veľkého mesta. No jeho reč, to bola samá špina. Iní mu tlieskali. Odrazu jeden z vojakov, čo dovtedy bol ticho, otvorene povedal tomu chvastúňovi: « Si ty ale úbohý človek. Keď sa z teba valí taká špina, ako to musí vyzerať v tvojom vnútri. Je ťa naozaj škoda. » Po tých slovách vyšiel z izby. V miestnosti nastalo mrazivé ticho. O niekoľko sekúnd nato mladík z veľkomesta dostihol na chodbe pokojného vojaka a oslovil ho: « Povedal si, že je ma škoda! To mi ešte nikto nepovedal. Čo si tým myslel?». « Boh chcel z teba niečo urobiť. Mal s tebou svoje úmysly. Preto ťa stvoril. Kým ty?... Je ťa naozaj škoda », povedal mu poctivý mladík. « Ty si prvý človek, čo ma berie vážne. Naozaj si myslíš, že by som mohol v živote urobiť niečo dobré? Vieš môj doterajší život... » povedal smutne. A mladý vojak z veľkomesta odložil masku sebaistoty a vystatovania, za ktorou sa dovtedy skrýval, a zdôveril sa kolegovi so svojím úbohým, nezmyselným životom i so svojimi skrytými túžbami. Odvtedy sa stali najlepšími priateľmi. A tichý vojak postupne priviedol svojho priateľa k Ježišovi Kristovi a tým aj k ozajstnej slobode a k šťastiu. Svätý Otec po slávnosti na Kvetnú nedeľu v Ríme povedal mladým: «Čakám vás v Čenstochovej, kde nás čaká Panna Mária vo svojej svätyni na Jasnej hore. Kto nás naučí lepšie, čo to znamená prijať ‘ducha synovstva’ Božieho ako ona? » 15 [pageend15]Salezián Klement Poláček, profesor na Saleziánskej univerzite v Ríme, pripravil nám článok na tému: Aids — pliaga ľudstva. Bohužiaľ, táto pliaga sa pomaly začína objavovať aj u nás. Prečítajme si pozorne, čo o tom napísal pre nás profesor psychológ. Pred nedávnom nemecký časopis « Der Spiegel » uverejnil vtipnú kresbu. Na lavičke sedí mladý párik pod nádhernou večernou oblohou. Obrázok by bol priam idylický, keby sa na oblohe namiesto plného mesiaca nerysovala strašidelná ľudská lebka. Pod kresbou bol krátky nápis: « AIDS ». A skutočne, v posledných desaťročiach sa do intímnych ľudských vzťahov votrela neúprosná choroba nazývaná skratkou AIDS. Zapríčiňuje ju vírus, ktorý postupne odbúrava imunitu, čiže obranyschopnosť organizmu a privádza človeka k pomalej, ale istej smrti. choroby, bolo možno čítať nápisy ako: « Aids skoncuje s nezriadeným životom », alebo « Robte pokánie ». Ešte tvrdšie sú konkrétne postoje pospolitých ľudí voči tým, čo sú postihnutí touto neúprosnou chorobou. Keďže vírus aidsu sa pomerne ľahko prenáša z osoby na osobu, okolo postihnutého sa hneď vytvorí spoločenské vákuum zo strachu pred nákazou. A keďže prenos vírusu je najčastejší práve v intímnych vzťahoch, spôsobuje to veľký strach medzi spolunažívajúcimi. Uvedené priam apokalyptické zmýšľanie o chorobe aids, ale najmä opísané osobné postoje k nositeľom tejto choroby, sú v nejednom ohľade pomýlené. Kresťan má aj k osobám postihnutým chorobou aids zaujať podobný postoj, aký mal Pán Ježiš k mýtnikom a hriešnikom. Veď už sama situácia týchto osôb je dramatická a niekedy priam tragická. Štatistické údaje výskumov Nová pliaga Odborníci vidia v tejto chorobe novú pliagu ľudstva, podobne ako bol kedysi mor a iné masové epidémie. Aids je hrozná choroba nielen preto, že vedie k istej smrti, ale aj pre inú smutnú skutočnosť: vo väčšine prípadov si ju zaviní sám postihnutý svojím nezriadeným životom. Touto chorobou sú najviac postihnutí tí, čo žijú na okraji ľudskej spoločnosti. Sú to ľudia, čo používajú narkotiká, alebo sa oddávajú homosexualite a prostitúcii. Je zaujímavé konštatovať, aký postoj zaujímajú mnohí ľudia voči tým, čo sú postihnutí chorobou aids. Keďže vírus sa prenáša najmä nezriadenými sexuálnymi stykmi, nie div, že mnohí ľudia vidia v tejto chorobe Boží trest, podobne ako sa v minulosti chápali ako Božie tresty rôzne epidémie, zemetrasenia, vojny a podobne. Iní zasa vidia v chorobe aids účinný prostriedok nápravy života, najmä čo sa týka mravnej čistoty. Na transparentoch istej manifestácie proti roznášačom tejto smrtonosnej V tejto súvislosti bude vhodné uviesť niektoré štatistické údaje, ktoré -spracovali dve americké výskumníčky: Vivianne Shayneová a Barbara Kaplanová zo štátnej newyorskej univerzity. Ich štúdia o osobách postihnutých chorobou aids vyšla v časopise « Youth and Society». Treba mať na zreteli, že výsledky ich výskumu sa týkajú spoločnosti v Spojených štátoch, no vo veľkej miere platia aj o ostatných krajinách. Podľa dvoch spomenutých amerických vý- skumníčok najčastejšou obeťou choroby aids sú mladí ľudia. Najmä ženy sú vystavené tejto smrtonosnej chorobe. Autorky uvádzajú, že u dievčat od 15. do 19. roku je aids v poraď príčin smrti hneď na treťom mieste. Ďalšie zistenie sa týka faktu, že inkubácia vírusu tejto choroby je pomerne dlhá, takže veľa mladých žien a mužov je postihnutých touto chorobou a oni o tom nevedia. Výskum ďalej ukázal, že najčastejšie sú postihnuté chorobou aids dievčatá, ktoré utiekli z rodi- 16 AIDS pliaga ľudstva [pageend16]čovského domu, lebo mnohé z nich sa stanú obeťou prostitúcie, aby mali z čoho vyžiť. Spomenuté americké výskumníčky pridávajú ďalšie konštatácie. Postihnutí chorobou aids sa zvyčajne stránia lekárov, lebo sa boja, že u nich zistia túto neúprosnú chorobu. Tým je ich liečenie prakticky nemožné. K tomu sa pridáva aj obava postihnutých, že rodičia a známi sa dozvedia o ich rozpustilých zlozvykoch. Ba u viacerých postihnutých sa už predtým prejavil čudný fatalizmus. Hovorili: «Ak dostanem túto nešťastnú chorobu, budem s ňou nažívať ». Autorky výskumu ďalej konštatujú, že mnohé dievčatá, ktoré sa stali obeťou prostitúcie, pokračujú v tejto neresti, aj keď sú postihnuté chorobou aids, a tak ju rozširujú ďalej. A sú tu aj iné nebezpečenstvá šírenia choroby aids — upozorňujú spomínané výskumníčky. Napríklad následky. tejto choroby často nesú deti postihnutých. Tak sú tieto úbožiatka už v útlom veku odsúdené na istú predčasnú smrť. Aj v prípade, keď rodičia nie sú postihnutí, ale jeden z nich používa narkotiká a v rodine sú malé deti, ľahko sa stane, že sa dostanú do styku s ihlou, ktorú použil otec alebo matka, a dieťa sa ňou môže pichnúť. Tak rodič zapríčiní vlastnému dieťaťu túto strašnú chorobu. Bohužiaľ, takmer vo všetkých štátnych podujatiach sa vyvíja veľké úsilie iba proti následkom choroby aids, ale nie proti jej pravým príčinám. V televíznych a rozhlasových programoch sa napríklad hovorí o prostriedkoch, ako prekaziť prenášanie choroby a len veľmi málo, alebo nič o tom, že treba predovšetkým odstrániť mravné nezriadenosti. Pre tieto dôvody nemecká biskupská konferencia zverejnila pred nedávnom dôležité vyhlásenie. Vyberáme z neho niektoré základné body. Vo vyhlásení sa medzi iným píše: Vyhlásenie nemeckých biskupov «Nemeckí biskupi sa podieľajú s ministerstvom zdravotníctva s obavou o zdravie mládeže, manželov a rodín a so starosťou o to, aby sa zhubná choroba aids nešírila medzi občanmi. Biskupi súhlasia s ministerstvom, že príslušníkov nášho národa treba chrániť pred týmto strašným zlom. Preto Katolícka cirkev poskytuje pomoc ľuďom postihnutým touto chorobou vo svojich nemocniciach a v lekárskych ambulatóriách, lebo nechce, aby sa cítili opustení a spoločnosťou odvrhnutí. » Hneď potom sa vo vyhlásení dôrazne tvrdí: «Nemeckí biskupi sa však rozchádzajú s ministerstvom zdravotníctva v riešení otázky, ako predísť šíreniu sa tejto choroby. V tomto ohľade zdôrazňujú podstatný súvis medzi sexualitou a ľudskou dôstojnosťou. V oblasti sexuality sa človek nesmie nechať viesť len svojím pudom. Pohlavná energia vyžaduje sebaovládanie. Smrtonosnej chorobe aids sa možno účinne vyhnúť zachovávaním správnych mravných zásad, ktoré zároveň zaručujú dôstojnosť ľudskej osoby. Pohlavné styky medzi ľuďmi, ktorí sa ani dostatočne nepoznajú, sú ľudsky nedôstojné a mravne úplne neprijateľné. Manželská vernosť a pohlavná zdržanlivosť sú najúčinnejšie prostriedky proti šíreniu sa tejto strašnej choroby. » V dôsledku tohto vyhlásenia viacerí kňazi v Nemecku sa zaujali ľudí postihnutých chorobou aids. V niektorých krajinách sa o týchto nešťastných ľudí starajú laickí dobrovoľníci, zväčša mladíci a dievčatá. Spomeňme tiež, že aj matka Tereza poslala už do viacerých krajín svoje rehoľníčky, aby sa venovali týmto nešťastníkom. Tak sa dokazuje, že Cirkev je starostlivou matkou. Ale je aj múdrou učiteľkou, ktorú, žiaľ, len máloktorí poslúchajú. K. Poláček VIDÍM HO VNÚTRI Predstavitelia mesta Florencie objednali v Car- rare blok mramoru a poverili akéhosi sochára, aby z toho vykresal sochu pre hlavné námestie. Možno bol mramor skutočne nešikovne odrezaný, možno sochár nebol nadaný, ale tvrdil, že z tohoto pokazeného kameňa sa nič nedá vykresať. Tak ležal blok mramora pohodený v kúte, keď predtým nešťastné pokusy nešikovného sochára kameň len poškodili. Páni pozvali aj iných sochárov, ale každý len rukou mávol a odišiel. Jedného dňa prišiel na návštevu do svojho rodiska aj slávny Michelangelo, sochár, maliar a básnik. Keď aj jemu ukázali mramor, nemávol rukou, ale začal si ho pozorne obzerať. Potom ho začal metrom merať. Uvažoval, pozeral, premýšľal. Zrazu zvolal: « Tu je, vidím ho! Veď je to Dávid s prakom na ramene, ako sa chystá hodiť kameň proti Goliášovi! » Vzal do ruky dláto a kladivo a začal «očisťovať» kameň od nánosu, ktorý pre nás zakrýval elegantnú postavu mladého kráľa Dávida. A kým ostatní len kritizovali a mudrovali, že z toho mramora nič nebude, Michelangelo vytvoril jednu z najkrajších sôch sveta. 17 [pageend17]Keby v ktoromkoľvek štáte kultúrnej Európy mali významnú nehnuteľnú pamiatku z prvopočiatkov národných dejín, ako máme v Nitre — vedel by o tom celý civilizovaný svet. My však radšej nariekame. Ťažkáme si na národnú neuvedomelosť a nevšímavosť. Ako sa môže cítiť dieťa, pred ktorým matka z nedbanlivosti schováva fotografie starého otca, či strieborný prsteň starej matky a detvákovi neukáže ani hrob prarodičov? Môžeme dieťa osočovať z nevedomosti a ľahostajnosti k rodným koreňom? Sotva. ZATAJENÝ CHRÁM V starobylej Nitre pod Zoborom, na niekdajšom Svätomartinskom vŕšku, čiže v zoborských kasárňach je pred verejnosťou ukrytá fundamentálna pamiatka z čias nitrianskeho kniežaťa Pribinu (pred rokom 828 - zomrel asi roku 861). Nechcem sa širšie rozpisovať o tejto našej mimoriadne významnej osobnosti, ktorej meno je späté s rodnou Nitrou a Slovenskom. Pribinovo meno sa konkrétne spomína s Nitrou v spise « O obrátení Bavorov a Korutáncov» (Libellus de conver- sione Bagoariorum et Carantanorum), ktorý bol napísaný v rokoch 870-873 v Soľnohrade. V spise sa hovorí, že biskup Adalrám zo Solnohradu prišiel roku 828 (alebo 826) vysvätiť do Nitravy, na Pribinov dedičný majetok nachádzajúci sa nad Dunajom, chrám. Je to prvý konkrétny zápis s konkrétnym menom osobnost;, Podobného zápisu na Slovensku, ale ani v Čechách niet! Nitrianske knieža Pribina by mal mať u nás výsostné postavenie. Mali by sa o ňom učiť v celej republike. Žiaľ, nebolo tomu tak. Prečo? Budem stručný. Zrejme preto, že jeho meno je spojené so Slovenskom. A stovky rokov ňám vládli tí, ktorým slovenská minulosť « nevoňala ». Drancovali slovenské prírodné bohatstvo a vyciciavali mozoľnaté ruky našich predkov a prapredkov. Ako by on, Pribina, mohol za to, že slovenský živel sa nikomu, ani za tisíc rokov nepodarilo z mapy Európy vymazať! Výskum na Martinskom vŕšku Začiatkom šesťdesiatych rokov dnešný riaditeľ Archeologického ústavu Slovenskej akadémie vied v Nitre, akademik Bohuslav Chropovský, na Martinskom vŕšku v zoborských kasárňach realizoval systematický archeologický výskum rozsiahleho hradiska z predveľkomoravského (nebojme sa povedať — z epochy Nitrianskeho kniežatstva) obdobia. Rozloha hradiska je asi 20 hektárov. Hradisko bolo opevnené kamenným valom, priekopou a mohutnými palisádami, ktorých koly dosahovali hrúbku až 60 centimetrov. Pod opevnením bola objavená kamenná cesta dlhá asi 800 metrov, široká 10 až 12 metrov. Podľa cesty môžeme usudzovať, že nepretínala bežnú, ale zrejme výnimočnú lokalitu. Pri ceste boli postavené chaty a dielne štvorcového pôdorysu. Boli tam aj remeselnícke dielne — hutníci, kováči, šperkári, kamenári a výrobcovia kosťoviny. V osade bola aj tržnica. Pod hradiskom sa koncentrovali poľnohospodárske osady, kde sa našli aj obilnicové jamy a nechýbalo ani pohrebisko. Najdôležitejšie však je, že akademik B. Chropovský na Martinskom vŕšku odkryl základy románskeho kostolíka z 11. storočia a pod ním základy jednoloďovej stavby! Táto nehnuteľná pamiatka je z prvej polovice 9. storočia. Dokumentuje nám to aj nález karolínskej mince Karola (nazývaného Holohlavý v rokoch 840-877). Je to vôbec prvý nález karolínskej mince u nás. Základy tejto cirkevnej stavby vzbudili všeobecnú pozornosť všetkých zainteresovaných. Našiel sa chrám, ktorý sa spomína v spise « O obrátení Bavorov a Korutáncov? ». Pribinovské obdobie Základy tejto cirkevnej stavby boh unikátnym objavom aj v starobylej Nitre, ktorá na objavenie ešte len čaká. Obvodové múry sú miestami široké až 130 centimetrov. Dĺžka je 20 metrov, šírka chrámu 7,5 metrov. Miestami menej. Chrám mal kvadratickú absidu (širokú asi 100 centimetrov). Veľké kvádre na rohoch dokumentujú, že to boli základy veže. Hrubé múry naznačujú, že medzi obvodmi 18 [pageend18]bola klenba. Zvyšky nepálenej omietky sú žlté a červené. Podľa stavebného štýlu a podľa nálezu spomínanej karolínskej mince nám základy tejto cirkevnej stavby na Martinskom vŕšku pripomínajú jednoznačne Pribinovo obdobie! Naše najstaršie dejiny spojené s našou prvou známou jestvujúcou osobnosťou a lokalitou, ktorá dodnes jestvuje, hoci sa už nenazýva Nitrava, ale Nitra. Môžeme teda povedať, že na Martinskom vŕšku sa našiel hľadaný Pribinov chrám, ktorý roku 828 prišiel do dnešnej Nitry vysvätiť osobne veľkňaz Adalrám? Možno povedať, že na Martinskom vŕšku stál v časoch Pribinu centrálny hrad? Odborníci hovoria opatrne. V centre Nitry objavili ďalšie rozsiahle hradisko rozprestierajúce sa na 13 hektároch. Ďalšie bolo zrejme na Nitrianskom hrade a ešte ďalšie na vrchu Zobora. Tieto reálie nasvedčujú tomu, že postavenie Nitry už v časoch kniežaťa Pribinu bolo nie zanedbateľné! Zostaňme však na Martinskom vŕšku, kde sa nachádzajú zoborské kasárne a pred verejnosťou ukrytá cirkevná stavba z čias kniežaťa Pribinu. Bolo krivdou túto pamiatku zasypať (jemne povedané zakonzervovať — na večné časy?) a ukryť pred očami tých, ktorí milujú svoj národ a pátrajú po pôvode svojej minulosti. Je tu háčik Je našou povinnosťou odkryť základy tejto cirkevnej stavby a sprístupniť ju verejnosti. Boli by sme veľkorysí, keby sme chrám zrekonštruovali prípadne aj s ďalšími dobovými stavbami a návštevníkom ukázali, ako žili naši slovenskí predkovia. Je tu však háčik. Tieto nehnuteľné pamiatky sa nachádzajú vo vojenskom objekte, asi v jeho prvej štvrtine od hlavnej brány. Vedľa kasární vedie silne frekventovaná cesta na Zobor, ktorá je v čase špičky preťažená. Okrem toho na tejto Dobšinského ulici parkujú aj osobné autá pracovníkov kasární. Cosi sa hovorí o štvorprúdovej ceste ktorá by pomohla odbremeniť dopravné kolízie. Vedľa cesty, za ohradou (miestami aj deravou) kasární sú postavené staré drevené, polodrevené a ošarpané objekty, ktoré vstup na Zobor nekrášna. Návštevník starobylej Nitry okrem Oblastného nitrianskeho múzea nemá možnosť vidieť kontrapunkty našej minulosti. Viem, že sa pripravuje (o niekoľko rokov) múzeum genézy slovenského národa, že sa odhalila socha Pribinovi, že sa pripravuje odhaliť súsošie Cyrila a Metoda, ale to je všetko málo k tomu, aby návštevník starobylej Nitry bol spokojný a odchádzal hrdý na svojich predkov. Sprístupniť základy cirkevnej stavby z čias kniežaťa Pribinu v zoborských kasárňach by jedno z bielych miest ovenčili úctou k človeku, na ktorého môžeme byť hrdí. Už aj preto, že bol prvým, ktorého poznáme aj po mene a miesta jeho kniežacieho, sídla. Lady na vojenskom poli sa roztápajú. Som presvedčený, že aj terajší predstavitelia našej armady by mali pochopenie s Nitranmi a všetkými, ktorí sa snažia o odkrytie našej minulosti. Viem, bol by to veľký projekt, ale čo si sami neurobíme, to nám iní nespravia. (Prebrané z Kanadského Slováka, 16. marca 1991). Laco Zrubec XV. SYMPÓZIUM ÚSKI vo Franziskus-Hause, Dulliken, Švajčiarsko 18. a 19. mája 1991 PROGRAM: Sobota 18. mája 14.00 Privítanie (Dr. Kamil Braxátor). 14.15 Správa o činnosti ÚSKI: Jednota domácich a zahraničných Slovákov (Dr. Ján Gunčaga). 14.45 Slovensko v roku 1991 a Matica slovenská (Ing. Jozef Markuš). 16.00 Slovenská ekonomická zvrchovanosť z hľadiska ekonomickej reformy v ČSFR (Ing. Marián Tkáč). 16.45 Memorandové obdobie v polovici 19. storočia a postkomunistická éra na Slovensku; paralely a rozdiely (Jozef Špetko). 18.00 Koncelebrovaná svätá omša s homíliou (vedie Otec biskup Kaľata). 19.30 Spoločná večera. 20.30 Pódiová diskusia s prednášateľmi. Nedeľa 19. mája 08.00 Raňajky. 09.00 Koncelebrovaná svätá omša s homíliou (vedie Otec biskup Hrušovský). 10.15 Cesta Slovenska k demokracii. Vybrané faktory vnútropolického vývoja so zreteľom na národný a sociálny aspekt (Ing. Jerguš Ferko). 11.15 Formy spolupráce s domovom v novej situácii (Prof. Dr. V. Perichta). 11.45 Pódiová diskusia s prednášateľmi. 13.00 Spoločný obed. 14.00 Oficiálne ukončenie. REFERENTI: Dr. Ján Gunčaga, predseda Ústredia Slovenskej Kresťanskej Inteligencie, Bratislava. Ing. Jozef Markuš CSs, predseda Matice slovenskej. Ing. Marian Tkáč CSs, námestník ministra financií Slovenskej republiky; predseda finančnej sekcie NEZES — Nezávislého združenia ekonómov Slovenska. Jozef Špetko, redaktor rozhlasu «Slobodná Európa», (RFE), Mníchov. Ing. Jerguš Ferko, redaktor časopis « Práca », denníka odborárov na Slovensku. Prof. Dr. V. Perichta, člen výboru (zahr.) ÚSKI. Prihlášky a rezervácie prijíma pani Bronislava Braxá- torová na čísle (0041 )-81-531 066; (telefón) (0041)- 81-531 601 (fax). 19 [pageend19]Roku 1854 don Bosco stretol na uliaciach Turína chudobného chlapca menom Giovanni Roda. Po dlhšom prehováraní sa mu podarilo priviesť ho do svojho ústavu na Valdoccu, kde už žilo veľa chlapcov, medzi nimi aj Dominik Savio. Živého a nezbedného chlapca (po pie- montsky desbela) zveril don Bosco do opatery práve Dominikovi Saviovi. Keď pápež Pius XI. vyhlásil roku 1933 Dominika Savia za ctihodného sluhu Božieho a jeho čnosti boli uznané za hrdinské, niektorým sa- leziánom v Turíne napadla šťastná myšlienka priviesť k pápežovi tohto spolužiaka Dominika Savia. Giovanni Roda mal vtedy už 91 rokov. Na súkromnej audiencii Pius XI. vyzval nášho starčeka, spolužiaka Dominika Savia, aby mu niečo vyrozprával zo života svojho kamaráta. Pán Roda to urobil veľmi ochotne a vyrozprával Svätému Otcovi túto príhodu: «Áno, Svätý Otče, poznal som Dominika Savia. Bol mojím veľkým priateľom. Mali sme tie isté roky. On bol veľmi dobrý, kým ja... úbohá sirota. Don Bosco mal vo zvyku postaviť po boku neposedných chlapcov svojich dobrých žiakov. Ja som musel byť zaiste nezbedný (desbela), lebo všade, v škole, v kostole, v jedálni, v študovni, na dvore, mal som vždy po boku Dominika Savia, ktorý ako ‘anjel strážny’ ma sprevádzal, pomáhal mi, napomínal ma. Všetci sme si ho vážili a poslúchali sme ho ako by bol naším predstaveným. Všetci sme ho mali veľmi radi. Istého dňa cez prestávku počas hry — odpustite mi, Svätý Otče, — vyletelo mi z úst škaredé slovo, zakliatie. Hneď som sa rukou udrel po ústach, ale už sa stalo. Počuli Môj anjel strážny Dominik Savio, ktorý bol 12. júna 1954 vyhlásený za svätého, ako kvet don Boscov- ho výchovného systému, bol vyhlásený aj za patróna spe- váčikov a tiež aj za patróna miništrantov. O tomto svätom chlapcovi, ktorého sviatok slávime 6. mája, priniesol zaujímavé svedectvo jeho spolužiak. ma aj moji kamaráti. Dominik sa vtedy priblížil ku mne a povedal mi dosť prísne: ‘Už si zabudol na predsavzatie, že nebudeme hovoriť škaredé reči? Choď hneď za don Boscom a povedz mu, čo sa ti prihodilo. On je veľmi dobrý a pomôže ti dať všetko do- poriadku. Ja zatiaľ idem do kostola pomodliť sa za teba!’ Neodvážil som sa odporovať a hneď som odišiel. Ale kde nájsť don Bosca? Konečne som ho našiel v hovorni v kruhu akýchsi pánov. Ako nevychovanec som sa vrútil dnu a postavil sa priamo do stredu skupiny. Don Bosco, zarazený, mi povedal: ‘Nevidíš, že som zamestnaný s týmito pánmi? Nemohol si chvíľu počkať?’ Tie osoby si asi mysleli, že mám vybaviť u don Bosca dajakú súrnu vec a preto sa trochu oddialili. Ja som sa postavil na špičky topánok a potichu som povedal do uší don Boscovi: ‘Poslal ma za vami Dominik Savio, vyleteto mi z úst zahrešenie.’ Triasol som sa ako osika. Don Bosco ma neokríkol, ale videl som, ako mu veľmi zosmutnela tvár. Pochopil som ťarchu svojej viny. Dobrý otec sa na mňa pozrel a tie jeho oči mi prenikli až do srdca. Povedal: ‘Už to viac neurob, synček milý! Je to ťažká urážka Pána Boha. Pán Boh by nás nepožehnal. Teraz choď do kostola a pomodli sa niekoľko Otčenášov.’ Svätý Otec Pius XI. dojatý počúval. Odbehol som do kostola a pomodlil som na niekoľko Otčenášov a potom som vybehol na dvor. Cítil som sa ľahký, ako keb mi bol kameň spadol zo srdca. Už som zabudol koľko Otčenášov som sa pomodlil, ale na don Bos- cov pohľad som nikdy nezabudol. Môžem vás uistiť, Svätý Otče, mal som dvanásť detí a mnoho vnukov, ale v mojom dome nikdy nebolo počuť ani jedno zahrešenie. » Pápež Pius XI. prepustil sympatického starčeka, ktorý na dúšok vyrozprával svoju históriu, so srdečnými slovami: «Každý váš syn bol vyjadrením vašej dôvery v Pána Boha a premenil sa vám na požehnanie. Prajem vám, aby vy, čo ste už na zemi žili v spoločnosti svätých, mohli sa v ich spoločnosti tešiť po smrti v raji. » Radosť zo stretnutia s pápežom bola pre starčeka neopísateľná. «Teraz — hovoril 20 [pageend20]— môžem už zomrieť v po- vo svojej rodnej obci v Racco- koji. » nigi. Nad jeho rakvou blikotalo Zomrel po piatich rokoch svetielko, ktoré desiatky a de- (roku 1939) takmer storočný, siatky rokov horelo pred obra- zom don Bosca, jeho «otca a učiteľa ». Z talianskeho textu preložil A. Pauliny SDB ZO SPOMIENOK TAJNE VYSVÄTENÉHO KŇAZA Prestížny taliansky mesačník Jesus uverejnil vo svojom februárovom čísle 1991 zaujímavý rozhovor s tajne vysväteným slovenským saleziánskym kňazom Otcom Františkom. Prinášame hlavné pasáže článku, lebo prípad Otca Františka nám osvetľuje, v akých okolnostiach u nás študovali a boli vysvätení takzvaní tajní kňazi počas komunistického režimu. Otec František rozpráva: Nikto z mojich príbuzných nevedel, že som kňaz; ani moja matka, ani otec, ani súrodenci. Bolo to pre nich nebezpečné. Prezradil som im to iba tri dni pred odchodom do Ríma v decembri roku 1989. Otec František sa stal saleziá- nom roku 1980. Deväť rokov pôsobil inkognito. Tajne šíril Kristovu blahozvesť medzi mládežou v suterénoch, v bytoch a v horských chatách. Stručne vyrozprával svoju životnú históriu. Narodil som sa v malej obci pri rieke Morave. Moji rodičia boli veriaci a vychovali ma po kresťansky. Vo veku dospievania som musel bojovať o svoju vieru. No ateizmus nanucovaný režimom mi v istom zmysle pomohol ku kňazskému povolaniu. Poznamenávam, že posledný kňaz pochádzajúci z mojej obce žil dávno, koncom 18. storočia, teda pred 200 rokmi. Otec František, ako ste konkrétne prišli k povolaniu? Roku 1974 som sa ako mladík stretol s rehoľným kňazom Otcom Ivanom. Bol profesorom na štátnej škole. Vybral som si ho za duchovného vodcu a rozhodol som sa aj ja vstúpiť do jeho rehoľnej spoločnosti. No tajná polícia mi bola stále v pätách, takže som musel čakať štyri roky. Medzitým som študoval na univerzite pedagogiku. Keď sa dekan fakulty od tajnej polície dozvedel, že som veriaci — bolo to tesne pred promóciou — zavolal si ma, pohrozil mi vyhodením zo školy a povedal, že som « príčinou hanby pre 3000 študentov». Našťastie dekan hrozbu neuskutočnil. No keď som dosiahol doktorát, nedovolili mi vyučovať. A tak som pracoval ako jednoduchý technický robotník u istej firmy. Otec František, ako ste dosiahli cieľ svojho povolania? Roku 1980 som zložil prvé rehoľné sľuby. Potom som celé roky tajne študoval filozofiu a teológiu v rámci prípravy na kňazstvo. Kedy ste prijali kňazskú vysviacku? Bol som vysvätený za kňaza — tajne — pred dvoma rokmi, 19. februára 1989 v Bratislave. Vysvätil ma biskup, ktorému režim nedovolil vykonávať svoj úrad. Dnes je, pravda, už sídelným biskupom. Ako prebiehala vaša vysviacka? Moji rehoľní predstavení rozhodli o mojej vysviacke, ale nepovedali mi ani kedy, ani kde to bude, ani kto ma vysvätí. Oznámili mi to iba jednu hodinu pred vysviackou. Rýchlo som nasadol na električku a išiel som na určené miesto. Spomínaný biskup býval v malom byte. Obrad vysviacky bol veľmi jednoduchý. Počas vysviacky rádioprijímač bol otvorený na plný objem. Hlučná moderná hudba vyrušovala odpočúvacie zariadenie, ktoré tajná polícia namontovala biskupovi do bytu bez jeho vedomia... Dookola stáli sivé paneláky, vonku pršalo. Bolo práve Pôstne obdobie. To všetko sa mi zdalo ako symbol «púšte», na ktorej v tých rokoch putovali naši veriaci. Otec František dnes študuje na Pápežskej saleziánskej univerzite v Ríme. Predstavení mu odporúčali, aby sa venoval štúdiu katechetiky a pastoračných metód v práci s mladými, lebo výchova mládeže k viere je dnes jednou z najnaliehavejších úloh Cirkvi na Slovensku. DUCHOVNÁ OBNOVA V ZÜRICHU V dňoch 22.-23.-24. marca 1991 sa konala na Slovenskej katolíckej misii v Zürichu tradičná duchovná obnova, ako príprava na veľkonočné sviatky. Toho roku sa podujatie konalo doma, aby sa dala možnosť viacerým zúčastniť sa na týchto duchovných hodoch, bez ťažkosti cestovania, čo sa ukázalo účinné aj na počte veriacich. Priemerne bolo 70-80 prítomných na duchovných úvahách Otca Andreja Dermeka, saleziána, ktorý prišiel z Bratislavy, aby duchovne posilnil veriacich našej misie. Na Kvetnú nedeľu už veru ani miesta pre všetkých nestačili v kaplnke kostola Liebfrauen a tak do 120 krajanov sa zúčastnilo na liturgickej slávnosti Kvetnej nedele, ktorú prišiel viesť Otec biskup Dominik Hrušovský. Prišli veriaci i zo širokého okolia Zürichu, ba boli tu i hostia zo Slovenska, ktorí boli milo prekvapení horlivosťou krajanov. Otec Andrej Dermek sa vyslovil, že veru viacej dostal sám, než dal, natoľko naň zapôsobila atmosféra, ktorú zažíval medzi veriacimi misie. V rámci omše pristúpili traja z najmenších i k prvému svätému prijímaniu, ktoré im podal Otec biskup Dominik. Bolo dojímavé, keď obnovovali svoje krstné sľuby odriekajúc sa zlého a vyznávajúc vieru z celého srdca — Kristinka Zelena- yová, Marko Bielik a Miško Hor- váth. Obetavé ruky mamičiek pripravili po slávnostnej bohoslužbe v sále farského centra vynikajúce pohostenie pre všetkých a tak radosti a dobrej nálady nechýbalo. Každý si domov odnášal utvrdenie vo viere, obohatený i rodinným zážitkom príjemnej atmosféry pravého kresťanského spoločenstva presiaknutého radosťou. AMB 21 [pageend21]MILUJEM, PANE, OZDOBU DOMU TVOJHO Touto archaickou slovenčinou písaný text zdobí sanktuárium chrámu v rodnej dedinke mojej manželky v Blatnom, ku ktorému mňa a celú našu rodinu viaže toľko citových pút. Tak ako jedincov a rodiny, viazali a viažu sa emocionálne celé dediny a mestá ku «svojmu» chrámu, ktorý nezriedkavo v minulosti — sub- stitujúc obrannú funkciu — nachádza sa na návrší a zďaleka sa podobá kvočke, ku ktorej sa túlia sťa kuriatka chalúpky a domce. Je len pochopiteľné, že ani socializmus nemohol zbúrať kostoly, aj keď ich práve dosť devastoval či len « desakroval», premeniac ich na koncertné siene, múzeá, ale i sklady (najväčšie «úspechy» v tomto smere dosiahli pochopiteľne vo veľkom ZSSR). A tak sa títo hmotní svedkovia viery našich otcov museli objaviť na pohľadniciach miest, či v obrázkových prospektoch a publikáciách. Ale bola tu cenzúra, ktorá si namýšľala, že je všadeprítomná a všemocná. Tak som pri mnohých prednáškach, diskusiách, či len v užšom kruhu nemeckých priateľov a známych, vždy mal naporúdzi pár pohľadníc, na ktorých kostolné veže boli odrezané, ako keby ich bol fotografoval začiatočník. Lenže to nebola chyba fotografa, ale zámer cenzora! Ten povolil, v prípade že sa nedalo pracovať nožnicami, len tie zábery, ktoré hľadeli na vežu z takej pozície, že sa kríž na bokorysňu premietal ako sotva badateľná úsečka. Veľmi konkrétny zážitok som mal roku 1967, kedy som bol iniciátorom celoslovenských osláv Dr. Stefana Moyzesa, banskobystrického biskupa a prvého predsedu Matice slovenskej. Vedúci odboru kultúry ONV Žiar nad Hronom (sie!) zamietol návrh postaviť sochu a dovolil len bustu. Aj to len pod podmienkou, že nebude nič vidno z reverendy, ani len kňazský kolárik. Ak sa pylónu, na ktorom je umiestnená Moyzesova hlava prizriete zboku, zistíte, že táto je upevnená na nosníku tvaru husacieho krku! Podobne sa Moyzesovi viedlo v obrázkovej publikácii, keď jeho jemu venovanú pamätnú tabuľu v Banskej Bystrici, zjavne musel fotograf zabrať objektívom, ktorý mal rozotrenú perifériu, aby nebolo vidno text a hlavne aby vypadol slovenský znak. Vo výpočte by sa dalo pokračovať! Vieme, že tieto a podobné výplody militantného ateizmu síce uškodili viere mnohých ľudí, ale nedokázali zničiť Cirkev. Práve pred rokom zažilo Slovensko sériu biskupských vysviacok. Pripomeňme si ich časový priebeh a najmä to, kde sa konali: V Prešove pri vysviacke gréckokatolíckeho biskupa Mons. Hirku, zaskvela sa športová hala nevšednou výzdobou, pripomínajúcu byzantínsku nádheru. V Košiciach svojho «električkára» Mons. Alojza Tkáča, prišli pozdraviť a osláviť nielen Košičania, ale veriaci z celej diecézy, takže ich nestačil pojať ani športový štadión. (Mimochodom tento bol v celej svojej histórii vypredaný len jediný raz, keď v Košiciach hrala futbalová reprezentácia ČSSR medzištátny zápas). Banícka Rožňava a ľud okolia pozdravil duchovného z Gemerskej Hôrky, Mons. Eduarda Kojnoka, ktorý sa stal pastierom tak dlho osirelej diecézy. A nakoniec, presne na deň svätého Jozefa v Banskej Bystrici z rúk kardinála Tomka, ktorý bol svätiteľom na všetkých spomínaných miestach, Mons Baláž prebral biskupskú berlu a diecézu, ktorú pred vyše^ 100 rokmi spravoval veľký národný buditeľ Štefan Moyzes. A čo povedať k historickej návšteve Svätého Otca na Slovensku, keď 22. apríla 1990 sa Vajnorské letisko premenilo na veľ chrám Najvyššieho a modlilo sa tam milión Slovákov? Aké naoko krivoľaké sú cesty Božie! Nezabúdajme však, že my vidíme len rub výšivky, ktorý pozostáva zo zámotku nitiek, kým obraz v plnej nádhere vidí a dopĺňa «Pán časov ». Teda nie partajní bonzovia, nomenklatúrne kádre a všemocní cenzori, o takých hovorí životná múdrosť našich predkov: «všetko do času, žena do smrti — ale PÁN BOH NA VEKY!» Ing. Kamil Tomko 22 [pageend22]Boli to naozaj pamätné dni. Veď po prvý raz v dejinách Ústavu svätého Cyrila a Metoda jeho obyvatelia slávili Veľkú noc so slovenskými pútnikmi, ktorí prišli autobusmi do Večného mesta. Už na Zelený štvrtok večer sa prvá veľká skupina slovenských pútnikov zúčastnila v kaplnke Ústavu na slávení Eucharistie, ktorej predsedal kardinál Jozef Tomko. 1/ priliehavej kázni Otec kardinál vyzdvihol najmä dve dôležité udalosti: Kristus umýval apoštolom nohy, aby nám dal príklad služby iným. A ustanovil Eucharistiu, aby dokázal svoju nesmiernu lásku k nám. Praktický záver? V súčasnej situácii na Slovensku sú veľmi potrebné práve dve spomínané vlastnosti: služba iným a vzájomná láska. Pobožnosti Veľkého piatku prežívali slovenskí pútnici spolu so Svätým Otcom. Najprv popoludní v bazilike svätého Petra a potom v noci pri Koloseu na krížovej ceste, ktorú prenášala talianska televízia do celého sveta. Nad obrovským zástupom veriacich zo všetkých svetadielov viala pri Koloseu jediná zástava: bielo-modro-červená. Vztýčili ju slovenskí pútnici ako symbol na príklad aj toho že po prvý raz v dejinách slovenskí pútnici prišli vo veľkom počte sláviť Veľkú noc v srdci kresťanstva. V sobotu v noci sa stovky slovenských pútnikov zišli sláviť Veľkonočnú vigíliu v Slovenskom ústave. Svätenie ohňa uprostred nočnej tmy a zapálenie veľkonočnej sviece, ktorá znázorňuje zmŕtvychvstalého Krista, sa konalo na dvore Ústavu priamo pred súsoším svätého Cyrila a Metoda. Malo to hlboký symbolický význam. Otec biskup Hrušovský, ktorý VELKÁ NOC SO SLOVENSKÝMI PÚTNIKMI V RÍME Slovenská rodina vo svete presedal veľkonočnej liturgii, to v kázni vysvetlil takto: « Vie- rozvetci svätý Cyril a Metod priniesli našim predkom, ktorí žili v tmách pohanstva, Ježiša Krista, Svetlo sveta. Toto svetlo sa udržalo v našom národe ako vzácne dedičstvo cez dlhé stáročia až podnes. Keď teraz v kaplnke, zasvätenej našim vierozvestom, slávime Kristovo zmŕtvychvstanie, chceme v sebe posilniť toto svetlo viery, a potom ho šíriť v prostredí, v ktorom žijeme. » Hlboko duchovná a zároveň, rodinná atmosféra, ktorá sa utvorila počas slávenia Veľkonočnej vigílie, pokračovala potom pri príjemnom občerstvení, ktoré pripravili s veľkou láskou starostlivé sestričky Ústavu. Na Veľkonočnú nedeľu predpoludním sa slovenskí pútnici zúčastnili na svätej omši, ktorej predsedal Svätý Otec na námestí svätého Petra. Srdce im poskočilo od radosti, keď počuli z jeho úst veľkonočný pozdrav vo svojej materskej reči: Milostiplné a šťastlivé veľkonočné sviatky. V celku možno povedať, že z Veľkej noci slávenej v Ríme si slovenskí pútnici odniesli nezabudnuteľné dojmy a pracovníci Ústavu svätého Cyrila a Metoda sa ešte viac oduševnili v práci, ktorú vykonávajú na zachovanie dedičstva otcov v našom národe. RB PRÍHOVORY SVÄTÉHO OTCA K NAŠIM PÚTNIKOM 27. marca 1991 Pozdravujem slovenských bratov a sestry z Oreského a Nových Zámkov. Sme vo Veľkom týždni. Slávime pamiatku na veľké veci, ktoré nám urobil Pán Ježiš. Vyslobodil nás z moci smrti a dal nám nový život. Umožnil nám prístup k nebeskému Otcovi. Drahí moji, všetko, čo nás približuje k Bohu, je veľké. Buďte presvedčení, že najväčšie a najvýznamnejšie skutky vo vašom živote sú tie, ktorými ste sa priblížili k Bohu. Naplňte svoj život takýmito veľkými skutkami. Nech vám v tom pomáha aj moje apoštolské požehnanie, ktoré zo srdca udeľujem vám, vašim drahým a celému slovenskému národu. Pochválený buď Ježiš Kristus. 3. apríla 1991 Vítam slovenských pútnikov zo Starého Tekova, Bratislavy a Topoľčian s veľkonočným pozdravom: Pokoj vám! Na sobotu šiesteho apríla pripadá výročie smrti vášho vierozvesta svätého Metoda. On zomrel, ale jeho dielo je živé vo vašom národe, pretože je vo vás živá viera, ktorú vám hlásal, pretože je večne živý Kristus, v ktorého veríte. Drahí moji, obnovte sa vo viere vo vzkrieseného Krista. Kto v neho verí, má večný život. Viera vo vzkrieseného Krista dá plnosť vášmu osobnému životu a postaví na skalopevný základ i váš národný život. Nech vás v tejto viere posilní apoštolské požehnanie, ktoré zo srdca udeľujem vám i osobám, na ktoré si spomínate a celému vášmu národu pod Tatrami. Pochválený buď Ježiš Kristus! 23 [pageend23]NENIČTE NÁROD CESTOU «SLOBODY» Prijmite vyjadrenie ženy — matky. Po relácii Sondy, ktorá bola vysielaná 11. marca 1991 sa mi dvíha žalúdok. Ako je možné, že žena, ktorá má v živote úlohu odovzdávať nový život, ktorá má byť symbolom vznešenosti, dôstojnosti a je stvorená na obraz Boží, dokáže za peniaze padnúť až pod úroveň zvieraťa. Nemožno sa ďalej nečinne prizerať, akou cestou sa naša demokracia uberá. Ako chceme vykročiť zo všeobecnej devastácie, keď sa vytvára priestor pre takúto slobodu? Takéto programy priam ubíjajú našu snahu vychovávať generáciu duchovne i mravne čistých ľudí. Je to veľká neúcta k ženám matkám, ktoré sa snažia pozdvihnúť rodinný život. Treba pripomenúť následky, ktoré sa ako lavína rútia na nás v dôsledku nemravnosti? Pohlavné choroby, rozvraty v rodinách a najväčšou bolesťou sú deti — siroty žijúcich rodičov. Uvedomte si, že niekto za toto všetko ponesie zodpovednosť. Pani redaktorka sa posmešne pousmiala, že ľudia budú protestovať proti tejto relácii, veď ako by mohol poriadny človek po takejto zvrátenosti mlčať? Práve Vy máte najväčšiu možnosť ľudstvo pozdvihnúť prostriedníctvom televízie. K čomu majú slúžiť erotické reklamy? Prečo reprízujete nemravné filmy doobeda, keď sú matky v práci? Za televíziu platíme všetci. A za čo? Za otravu! Budú sa brať do úvahy aj zo srdca volajúce hlasy veriaceho národa? Nie som jediná, ktorej sa toto počínanie bolestne dotýka. Pred pár týždňami sme poslali SNR z našej farnosti protest proti nemravnosti a pornografii so 441 podpismi žien. Vašimi reláciami by ste mohli urobiť veľa užitočného, keby ste dali priestor mravne hodnotným programom. Napr. v relácii o interupcii sa propagovali antikoncepčné prostriedky. Prečo sa nedá miesto aj skúseným gynekológom, ktorí rešpektujú aj duchovné hodnoty, ktoré majú byť súčasťou nášho života. Umožnili by nám poznať jednoduchú metódu plánovaného rodičovstva, ktorá je zdravá, neškodná a navyše zaručuje pokojný rodinný život. Komu záleží, aby sa o tom mlčalo? Človek začína svoj život počatím. Už od prvého okamihu je to existujúca ľudská bytosť, ktorá má dušu a tiež právo na zákonnú ochranu. Tehotenstvo je požehnaný stav, tu neobstoja výhovorky žien a matiek (ak sú to ešte vôbec matky), ktoré bez výčitiek svedomia, bez hanby idú na interupciu, alebo «miniinterrupciu». Aj jedno aj druhé je predsa dokonalá vražda! Náš národ vyhynie, keď je žene už druhé dieťa na príťaž. Čítala som, že u nevítaných detí možno pozorovať určitý stupeň psychosomatického zaostávania. Dovolím si zo skúseností tvrdiť, že je to práve naopak. Moje dieťa, ktorého som sa bála vzhľadom na to, že bol malý odstup od predchádzajúcich, je zatiaľ najaktívnejšie a najbystrejšie zo šiestich detí! Ešte raz apelujem na Vás, neničte národ takouto cestou «slobody». V mene veriacich matiek Vás prosím, pomôžte udržať zdravé korene nášho národa. Iste si uvedomujete, že práve Vy môžete najviac upevňovať, alebo búrať federáciu. K Vašej zodpovednej práci Vám prajem všetko dobré. Ondríková Mária SLOVENSKÉ HLASY Z RÍMA ROČNÍK XL - 1991 SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizzazione del Tribunale di Roma n. 17112 del 3. febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70%). Vydáva Slovenský ústav svätého Cyrila a Metoda v Ríme. Rediguje Andrej Pauliny s redačným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo Švajčiarsku a vo Švédsku na adresy tamojších slovenských katolíckych misií. V Kanade na adresu: Rev. Ján Ondič, 18. S. Chestnut St. TRESCKOW, Pa. 18254. Naša adresa: Istituto Slovacco dei Santi Cirillo e Metodio, casella postale 6175, 00100 Roma, Italia. Korešpondenciu a príspevky posielajte na adresu: Slovenské hlasy z Ríma, Istituto Slovacco dei Santi Cirillo e Metodio, Via Cassia 1415, 00123 Roma (La Storta), Italia. Tlačí Typografia Ugo Detti, Via Girolamo Savonarola, 1 - 00195 Roma, Italia - Tel. (06) 380009. [pageend24]