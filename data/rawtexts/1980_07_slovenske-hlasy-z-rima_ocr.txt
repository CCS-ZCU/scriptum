SLOVENSKÉ HLASY Z RÍMA Arcibiskup Jozef Tomko: Posolstvo slovenskej mládeži, 2 -— Svätý Otec v Paríži, 3 — Biskup Ján Pásztor: Pastiersky list z príležitosti 1.100. výročia založenia nitrianskeho biskupstva, 4 — Eva Piesková: Magnificat, 9 —- Slovenská rodina v šírom svete, 10 — Tomáš Istropolitanus: V čom spočíva dokonalé radosť? 14 — nš.: Krakovský oltár, 16, — Udavčan: To bol náš svätec, 18 — Zo života SÚSCM v Ríme, 18 — Spectator: Nové impulzy pre boj proti náboženstvu, 20 — Hlasy zo Slovenska, 22 — Na kultúrnom poli, 23 —- Gorazd Zvonický: Čo komu bzučí v hlave, 24. 7 Júl 1980 časopis slovenskýc h katolíkov [pageend1]K PRVÉMU SVETOVÉMU FESTIVALU SLOVENSKEJ MLÁDEŽE Prípravný výbor I. Svetového festivalu slovenskej mládeže dostal doteraz na 50 pozdravných prípisov a posolstiev z celého sveta — od predstaviteľov krajín, ktoré poskytli veľkoryso Slovákom azyl a pohostinstvo, od medzinárodných inštitúcií, od osobností-priateľov Slovákov z rôznych národov ako aj od popredných slovenských osobností a organizácií na Západe. Spomedzi nich vyberáme pozdravné posolstvo cirkevného predstaviteľa hosťujúcej krajiny, mníchovského arcibiskupa kardinála Ratzingera, a najvyššieho cirkevného činiteľa, Slováka, žijúceho na Západe, arcibiskupa Tomka. POSOLSTUO SLOVENSKEJ MLDLÁDEŽI Drahá mlaď slovenská, milé dievčatá a chlapci! Keď sa v augustových dňoch poschádzate z rôznych zemí, pripomeniete si korene, z ktorých ste vyrástli a živnú pôdu, ktorá vášmu vzrastu dodávala stravu a vlahu. Hlbšie si ujasníte a upevníte svoju národnú identitu a povedomie. V spoločnom úsilí si uvedomíte dedičstvo a bohatstvo, ktoré ste dostali do daru: charakter, reč, kultúru, zvyky, spevy, hodnoty. Na tom základe môže vo vás ľahšie vyrásť povedomie vášho a nášho spoločného poslania. Dedičstvo znamená prínos z minulosti pre prítomnosť, poslanie značí úlohu do budúcnosti. Budúcnosť korení v prítomnosti a minulosti, identita je spojitosť a súvislosť medzi minulosťou a budúcnosťou. Poslanie je len vtedy pravé, keď vyrastá z dedičstva. Mlaď naša slovenská, ty si « nositeľkou rána » a našej budúcnosti. Tvoje poslanie pre budúcnosť bude autentické iba vtedy, keď si zachováš hodnoty, ktoré sú naším dedičstvom. Nezabudni teda, že pri samej kolíske našej kultúry stála viera v Krista a že prvou pamiatkou nášho písomníctva sú začiatočné slová Evanjelia sv. Jána. A tak naše prvé slovo na javisku kultúrnych dejín je vyznanie viery v Krista: « Na počiatku bolo Slovo a Slovo bolo u Boha a Bohom bolo Slovo ». Táto viera v Krista — vtelené Slovo a láska k písanému Slovu Božiemu — sú podstatným odkazom cyrilometodskej tradície, ku ktorej sa hrdo hlásime. Naše korene sú prerastlé kresťanstvom. Bez Krista sú dejiny slovenskej kultúry nemysliteľné. A bez vnútornej sily, ktorú čerpal cez stáročia náš národ z náboženstva, si ťažko vysvetliť, že vedel vytrvať v búrkach dejín, že sa zachoval pri vpádoch Avarov, Maďarov, Tatárov, Turkov, ktoré vymazali mnohé národy z mapy sveta, a že prežil iné kruté okolnosti. 2 [pageend2]Tradícia statočnosti, pracovitosti, mravnosti a precítenej zbožnosti, ktorou sa pýšili naše rodiny, je výrazom kresťanskej viery a pravým bohatstvom. To sú naše vzácne korene a hodnotné ľudské vlastnosti, ktoré môžu byť vzácnym prínosom pre spoločnosť, v ktorej sa nachádzame. Mlaď naša peknoduchá, vezmi túto fakľu a nes ju dopredu! To je tvoje i naše spoločné dedičstvo a poslanie! Arcibiskup Jozef Tomko Kardinál Ratzinger píše: « Milí slovenskí mladíci a dievčatá, ktorí žijete ďaleko od vlasti svojho pôvodu, roztratení po mnohých krajinách západného sveta, a ktorí sa hlásite k svojmu slovenskému rodu a k slovenskej reči! Po prvý raz k vám prichádza pozyv stretnúť sa na vašom svetovom festivale. Teším sa, že dejiskom vášho prvého stretnutia tohto druhu bude Bavorsko. Zo srdca želám úspech a zdar tomuto vášmu podujatiu. Nech spolu prežité dni vo Waldkraiburgu vám pomôžu hlbšie pochopiť a viac si ceniť dedičstvo vašich otcov a predkov. Želám vám veľa radosti a vzpruhy k vášmu družnému pobudnutiu vo Waldkraiburgu a Božie požehnanie na ďalšiu cestu. » ZASADAL PRÍPRAVNÝ VÝBOR I. SFSM I. Svetový festival slovenskej mládeže je predo- dvermi. Dňa 31. mája zasadal v Mníchove po štvrtý a posledný raz Prípravný výbor I. SFSM. Prebrali sa na ňom všetky otázky ubytovania a stravovania účastníkov, technických podmienok, objektov a miestností, ktoré budú dejiskom všeobecných (plenárnych) či dielčich udalostí festivalu, ďalej organizačnej a informačnej služby a vlastného i pridružného programu. Podľa doterajšieho priebehu prihlasovania očakáva sa na 500-600 účastníkov z Európy a obidvoch Amerík. Ak všetko pôjde podľa stanoveného plánu, I. SFSM sa vskutku môže stať nadmieru dôležitou, ba jedinečnou udalosťou slovenského života v zahraničí, na ktorú sa bude dlho spomínať. Prípravný výbor prosí všetkých, ktorí sa mienia na festivale zúčastniť, a doteraz sa neprihlásili, aby tak bez odkladu urobili a uľahčili si starosti s ubytovaním a stravovaním. Kvôli zjednodušeniu prihlášky treba poslať na adresu: Jozef Šrámek, Gebelestr. 11 — D- 8000 München 80. Pod festivalovým heslom «Slovensko, otčina moja... » sa zídeme začiatkom augusta vo Waldkraiburgu. SVÄTÝ OTEC V PARÍŽI V dňoch 30. mája — 2. júna t.r. Svätý Otec navštívil Paríž a Lisieux. O tejto svojej ceste sám pápež sa vyslovil v interview s redaktormi denníka « ĽOsserva- tore Romano» a Vatikánského rozhlasu. Vyberáme z neho niektoré state, ktoré sa týkajú najmä stretnutia s mládežou. « Čo sa týka stretnutia s mládežou, ono bolo pre mňa prekvapením. Stretnutie bolo prekvapujúce nielen pre to, ako sa udialo, ale aj pre to, čo ho predcházalo. Organizátori rezervovali pre toto stretnutie relatívne veľký štadión v Pare des Princes. Jeho miesta sa však potom ukázali nedostačujúce pojať veľké množstvo mladých. Toto je znakom záujmu, aspoň čo sa týka francúzskej mládeže univerzitnej a vysokoškolskej, a tiež aj mládeže robotníckej, znakom záujmu o problémy Cirkvi a náboženstva. Stretnutie bolo pripravené veľmi dobre, zo strany mladých i zo strany organizátorov. Sú potrebné dve metódy, ako sa priblížiť k mladým. Treba im hovoriť spôsobom veľmi jasným a treba byť vždy pripravený na dialóg. (...) S mladými treba si aj zažartovať. Ale treba byť aj veľmi vážny a veľmi vyžadovačný. Oni sami si prajú, aby sme boli s nimi vyžadovační. Keď sme s nimi vážni a vyžadovační a keď im dáme základné odpovede, treba sa s nimi vedieť aj radovať, tešiť sa z ich mladosti, z prísľubu, ktorý predstavujú pre samotný fakt, že sú mladí». 3 [pageend3]PASTIERSKY LIST OTCA BISKUPA JÁNA PÁSZTORA Z PRÍLEŽITOSTI 1.100 VÝROČIA ZALOŽENIA NITRIANSKEHO BISKUPSTVA Milovaní bratia a sestry! Tohto roku 1980 sa naše nitrianske biskupstvo dožíva nevšedného výročia. Tisícsto rokov prešlo od historicky doloženého posvätenia prvého biskupa pre nitriansku cirkev. Toto slávne tisícstoročné jubileum je pre nás vzácnou príležitosťou, aby sme si ho my, veriaci nitrianskej diecézy, spoločne pripomenuli a príslušným spôsobom oslávili. Z tejto príležitosti adresujem Vám, milí veriaci, pastiersky list, ktorým Vás nielen otcovsky pozdravujem, ale chcem sa s Vami podeliť o niekoľko myšlienok, ktoré vyplývajú z tohto vzácneho jubilea. Dejiny Nitry S úctou pozdravme najprv starobylú Nitru, ktorú nazval známy autor historických románov Jozef Branecký « matkou slovenského národa ». Kto ju kedy založil a kto ju pokrstil? Vyrástla akoby sama, určená výhodnou zemepisnou polohou. Archeológovia a historici nám otvárajú oči do veľmi dávnej minulosti a tvrdia, že Nitra so svojím okolím sa od nepamäti stala miestom, kde našli svoj životný priestor prví osídlenci týchto končín zeme. Prví boli azda ľudia tzv. loveckej gravettskej kultúry, ktorí sa usadili v jaskyni priamo pod dnešným nitrianskym hradom v dobe okolo 22.600 rokov pred Kristom. Archeológovia dokumentujú vykopávkami, že na Nitriansku a okolí sa odohral celý kultúrny vývoj pravekých ľudí, počnúc od mladšej doby kamennej, a takmer nepretržite trval až po kultúrneho človeka. Musíme na slávu Nitry povedať, že jej územie bolo strediskom, kde sa tento rozvoj človeka sústreďoval. Striedali sa tu kultúry rôznych kmeňových skupín, cez stáročia prichádzali a odchádzali a zanechávali po sebe zvyšky svojich kultúr. Podľa vykopávok na sklonku 2. tisícročia pred Kr. osídlenci tzv. « maďarovskej kultúry» vybudovali už opevnené sídlisko na dnešnom hradnom kopci v Nitre. Opevnili ho motutným valom s kamennou hradbou a hlbokou priekopou. Hádam títo položili prvý základ pre vybudovanie neskoršieho vojenského, politického a kultúrneho centra. Na Nitriansku sa vystriedali všetky historicky známe etnické skupiny, ktoré sa prehnali Európou: Skýtovia, Trákovia, bojovní Kelti, Dákovia, Rimania, Markomani, Kvádi a Sarmati. Keď za nimi prišli slovanskí predkovia, už tu našli vybudované opevnené sídlisko. Menom Nitra (Nitrava) ho pomenovali buď ešte Kelti, alebo najneskoršie Markomani (3.-4. storočie). Vážne sa zdá, že Nitra sa zaskvela ako biskupské sídlo ešte za Markomanov, na prelome 4. a 5. 4 [pageend4]storočia po Kr. Nitriansky biskup a historik Vurum tvrdí, že kráľovná Markomanov, Frigitil, sídlila v Nitre a v kontakte s milánskym biskupom, sv. Ambrózom, a jeho nástupcom žiadala kresťanskú misiu pre svoj národ, ako aj biskupské sídlo v Nitre. Biskupom mal byť Sunnias, žiak sv. Ambróza. Nemáme však o tom priame doklady, iba takýto náznak: V r. 1957 objavili archeológovia oproti Komárnu za Dunajom hrob biskupa zo 4. storočia. Kresťanstvo aj s cirkevnou organizáciou na tejto úrovni tu teda bolo. Prečo by to isté nemohlo byť aj v Nitre, keď iného významnejšieho mesta v dunajskej kotline na území Markomanov z tejto strany Dunaja v tom čase nebolo? Po príchode našich slovanských predkov do dunajsko-karpatskej kotliny okolo Nitry sa vytvára prvé vedomie kmeňovej príslušnosti staroslovenského národa. Prvý kresťanský kostol Nitra tu vystupuje ako hlavné mesto Pribinovho kniežatstva. Je historickým faktom, že kresťanstvo medzi západnými Slovanmi na Nitriansku zapustilo prvé korene zásluhou írsko-škótskej misie a že prvý kresťanský kostol, historicky doložený, bol postavený a posvätený v Nitre ku cti sv. Emeráma roku 828. V časoch Pribinových sa Nitra uvádza už ako riadne vybudované a opevnené mesto. Veď bola hlavným mestom a kniežacím sídlom Rastislava i Svätopluka. Rastislav, ako vieme, povolal do svojho kniežatstva misionárov kresťanskej viery, sv. Cyrila a Metoda, ktorí prišli k našim predkom roku 863. Pre nitriansku časť Veľkej Moravy mala cyrilometodějská misia podstatný a rozhodujúci význam. Jeho ovocie cítime až podnes. Naši slovanskí predkovia zásluhou sv. Cyrila a Metoda dostali kresťanstvo už očistené od mocenských franských záujmov. Bolo to kresťanstvo bližšie zmýšľaniu i srdcu moravských Slovenov. Sv. Cyril a Metod majú tú veľkú zásluhu, že kresťanskú náuku predkladali v zrozumiteľnej reči ľudu, že v reči ľudu prednášali modlitby a konali bohoslužby a že do reči ľudu preložili bohoslužobné knihy a Sväté písmo. Tomuto faktu treba pripísať i dejinné uvedomenie si národnej svojbytnosti. Keďže toto všetok bolo výsledkom misijnej práce sv. Cyrila a Metoda a nimi prineseného nového kresťanského ducha, treba potom povedať, že ak Nitra v tomto duchovnom kvase dozrela natoľko, aby sa stala sídlom biskupa, je to zásluhou sv. Cyrila a Metoda. Ba môžeme povedať, že sv. Cyril a Metod sa stali akoby duchovnými otcami nitrianskeho biskupstva. Prvý historicky známy biskup V snahe zriadiť riadnu cirkevnú organizáciu na žiadosť kráľa Svätopluka roku 880 pápež Ján VIII. vysvätil za nitrianskeho biskupa Vichinga. O tom výslovne takto hovorí bula pápeža Jána VIII., « Industriae tuae », adresovaná Svätoplukovi: « Tiež toho kňaza, menom Vichinga, ktorého si nám poslal, vysvätili sme za biskupa svätej cirkvi nitrianskej; rozkazujeme mu, aby svojmu arcibiskupovi (Metodovi) vo všetkom bol poslušný, ako to učia sväté zákony... » Biskup Viching je teda prvým historicky známym a úradnou pápežskou bulou povereným biskupom Nitry. Bolo to roku 880. Odvtedy je Nitra v dejinách Cirkvi a kresťanstva na Slovensku ako stále biskupské sídlo, aj keď musíme povedať, že po zániku Veľkej Moravy pre chaotické a prevratné pomery akoby bolo začas neobsadené. Biskup Viching spravoval Nitru 13 rokov. Potom pre zmeny politických pomerov opustil Nitru, odišiel do Bavorska ako Arnulfov kancelár a viac sa nevrátil. Kto po ňom spracoval Nitru, nie je známe. Po rozpadnutí Veľkej Moravy sú náznaky, že nitrianske biskupstvo bolo dočasne spravované z Poľska a za života sv. Vojtecha bola čiastka nitrianskeho biskupstva pričlenená k biskupstvu pražskému. Nové usporiadanie pomerov prišlo za Arpá- dovcov. Od čias sv. Štefana bola Nitra pripojená k arcibiskupstvu ostrihomskému. V najstarších uhorských historických prameňoch z II. polovice XI. storočia sa menom spomína biskup slovanského pôvodu, sv. Bystrík. Sú vážne náznaky, že on spravoval v tom čase pozostatky Vichingovho nitrianskeho biskupstva. Zomrel mučeníckou smrťou roku 1047 pri povstaní pohanskej skupiny maďarských veľmožov. Pamiatka tohto svätca, takmer súčasníka sv. Ondreja a Beňadika, zaslúžila by si z našej strany viac pozornosti. Jeden zo slovenských historikov sa takto zanietene vyslovil o význame Nitry v slovenských cirkevných dejinách: Obraz mohutného nitrianskeho brala, korunovaného hradom a katedrálou, stojí ako veľká iniciálka na prvej strane našich národných dejín a dokumentuje našu národnú a kultúrnu starobylosť v tomto priestore strednej Európy. Nitrianske skalné bralo, na temeni ktorého sa vypínajú múry kniežacieho hradu a budova nitrianskej katedrály, dostatočne vyjadruje, v čom je význam Nitry v úvodnej kapitole slovenských dejín a čo je obsahom tradície, ktorú symbolizuje Nitra. Zriadenie biskupstva v Nitre malo blahodarný význam aj pre národ. Veď v tých časoch sa z tohto strediska šírila aj občianska kultúra. Na tomto poli dôležitú úlohu zohral aj benediktinsky kláštor sv. Hypolita na Zobore. Takto si dnes spolu uvedomujeme význam nitrianskeho biskupstva, ktoré trvá už jedenásť storočí. Keď sa však pozrieme na túto historickú udalosť vo svetle Druhého vatikánskeho koncilu, jej význam sa nám veriacim ešte ozrejmí. Koncil totiž vo svojej konštitúcii Svetlo národov hovorí: « Me- S [pageend5]Ak Nitra dozrela natoľko, aby sa stala sídlom biskupa, je to zásluhou sv. Cyrila a Metoda. dzi rozličnými službami, ktoré sa vykonávajú v Cirkvi od prvotných čias, má podľa svedectva tradície čelné postavenie úrad biskupov, ktorí nepretržitým nástupníctvom, postupujúcim od prvopočiatku, sú výhonkami apoštolského kmeňa. Preto posvätný cirkevný snem učí, že biskupi sú z Božieho ustanovenia nástupcami apoštolov ako pastieri Cirkvi... » (LG III/20). Vo svetle tohto učenia koncilu je správne vidieť aj zriadenie biskupstva v Nitre a vysvätenie prvého biskupa ako apoštolského nástupcu. Naši predkovia boli vtedy plnoprávne zapojení na apoštolský kmeň sv. Petra a toto zapojenie trvá už jedenásť storočí. To je stručný obraz začiatku dejín nášho biskupstva. Vzdávaume chválu Božej Prozreteľnosti, že určila mesto Nitru, aby sa stala nositeľkou týchto veľkých náboženských a národných tradícií. Prierez dejinami nitrianskych biskupov V prvej časti pastierskeho listu sme si vypočuli stručný prehľad o počiatkoch dejín nášho nitrianskeho biskupstva. Teraz počujme prierez dejinami biskupov, ktorí sa vystriedali na nitrianskom hrade. Počas 11 storočí vystriedalo sa na nitrianskom hrade 80 biskupov. Boli medzi nimi mnohé významné osobnosti, ktoré si zasluhujú aspoň krátku zmienku. Biskup Jakub I. (1224-1236) začal prvý systematicky organizovať správu diecézy. Na Skalke založil benediktinské opátstvo. Bol schopným diplomatom a riešil spory v kráľovskej rodine. Údajne padol v boji proti Tatárom v bitke pri Šajove. Za biskupa Adama II. prichádzajú do Nitry prví františkáni a roku 1242 zakladajú prvý františkánsky kláštor na našom území. Bolo to len 16 rokov po smrti sv. Františka. Po tatárskych vpádoch spoločenský život a mravnosť boli dosť rozvrátené. Na usporiadaní vtedajších pomerov má veľkú zásluhu biskup Pas- cházius (1287-1297). Usporiadal majetkovoprávne veci nitrianskeho biskupstva a opátstva na Skalke. Zavádzal poriadok a disciplínu duchovenstva a horlil za kňazský celibát. Biskup Ján III. (1302-1328) stal sa nitrianskym županom. Túto hodnosť mali nitrianski biskupi až do r. 1777. Ján III. veľa vytrpel od Matúša Cáka Trenčianskeho. Za neho Nitra dva razy prežívala sputošenie a spálenie dôležitých listín biskupského archívu, i zneuctenie pozostatkov sv. Ondreja a Benedikta. Po smrti Matúša Čáka zreštauroval Ján III. biskupstvo za pomoci Karola Róberta. O znovavybudovanie vypáleného hradu a kostola sa zaslúžil nasledujúci biskup Meško. Roku 1333 započal so stavbou nového, priestrannejšieho katedrálneho gotického kostola. Stavba vynikala vnútornou úpravou vrcholnej gotiky. No zachovali sa z nej iba malé fragmenty. V XV. storočí nitrionske biskupstvo zasiahli vplyvy husitizmu, najprv ideove, potom prešli do dlho sa vlečúcich vojnových potýčok. V tom pochmúrnom období vyniká postava biskupa Antona I. (1492-1500), ktorý zvolal do Nitry diecéznu synodu (r. 1494), kde sa riešili dôležité aktuálne vieroučné, sakramentálne a disciplinárne otázky. Tvrdé časy prišli na nitrianske biskupstvo po bitke pri Moháči. Biskup Štefan Podmanický (1512- 1530) sa dostal medzi sporné vládne strany Jána Zá- poľského a Ferdinanda. On sám korunoval jedného i druhého za uhorského kráľa. Ján Zápoľský sa mu vypomstil tým, že Nitru zaujal, biskupa vyhnal a majetky porozdával svojim veľmožom. Po smrti biskupa Podmanického nitriansky hrad zaujal cisársky generál Katzianer a poklady sídelného chrámu poodvážal do Viedne, odkiaľ sa už nikdy nevrátili. Panstvo nad Nitrou a biskupstvo prešlo potom do rúk rodiny Thurzovcov. Rodinou určený a vyvolený biskup František Thurzo nedal sa vysvätiť za biskupa, zriekol sa tejto funkcie a opustil nitrianske biskupstvo. Po Thurzovi Ferdinand I. zveril Nitru biskupovi Pavlovi Bornemissovi (1557-1579). Pavol 6 [pageend6]Bornemissa sa pokonal s kapitulou, dal cirkevné veci do poriadku a obdaril katedrálu mnohými cennosťami. František Forgách (1596-1607) za Bocskayovho povstania musel utiecť i s kapitulou z Nitry do Györu. Katedrála opäť veľmi utrpela. Bola vydrancovaná, olúpená o klenoty a vzácne listiny. Ján Telegdy (1619-1644) sa zapísal zlatými písmenami do dejín nitrianskeho biskupstva. Zažil azda najžalostnejší stav biskupského sídla v Nitre. Ustavičné vojny za Bethlenovcov zničili hrad a na ňom vystavenú katedrálu obrátili v rumy. Biskup Telegdy dal hornú loď katedrály do úplného poriadku a pristavil k nej terajšiu dolnú loď. Obnovil aj františkánsky kláštor. Súčasne spravoval aj arcibiskupstvo kaločské. Roku 1633 zvolal nitriansku cirkevnú synodu. Sotva dal Telegdy katedrálu do poriadku, prišli nové nájazdy Turkov, ktorí okupovali Nitru. Bojiskom sa stal opäť hrad a katedrála. Turci zradou zaujali hrad. Z katedrály urobili maštaľ pre kone. Po vyhnaní Turkov biskup Juraj Szelepcsényi (1648-1666) dal spustošenú katedrálu znova obnoviť a jej zariadenie obohatil umeleckými dielami. Známy je oltár snímania z kríža od Permeggera. Darom Szelepcsényiho je aj tzv. Nitriansky kódex z druhej polovice 11. storočia, písaný na pergamene, so vzácnym relikviárom na väzbe. Hrad opätovne obnovil biskup Leopold Kollo- nich (vojak). Za hrdinstvá, zásluhy a zbožný život bol menovaný za biskupa ešte ako nekňaz r. 1666. Ako vojak vzorne zorganizoval obranu hradu. Bol vysvätený za kňaza a biskupa, ale v hodnosti nitrianskeho biskupa bol iba 3 roky. Potom bol ka- ločským arcibiskupom a neskôr prímasom, arcibiskupom ostrihomským. Veľkým biskupom bol Tomáš Pálffy (1669- 1679). Dobudoval a opevnil nitriansky hrad baštami, ako ich máme dnes. Katedrálu obohatil novými cennosťami. Bol tiež kancelárom uhorským. Biskup Blažej Jaklin (1691-1695) obnovil spustošený zoborský kláštor a uviedol tam rehoľu kamaldulov. Biskup Ladislav Matyaššovský (1696-1705) založil v Nitre gymnázium. Biskupstvo spravoval za kuruckých vojen. Nitra bola vtedy postihnutá mnohými požiarmi. Matyaššovský všestranne pomáhal mestu a odkázal celý svoj majetok na dobročinné ciele. Ladislav Erdödy (1706-1736) prevzal biskupstvo vo veľmi zúboženom stave. Možno povedať, že je druhým tvorcom terajšej katedrály. Dal ju opraviť, bohato vyzdobiť mramorovým pilastrami, steny maľbami, cennou kazateľnicou, biskupským trónom a veľkým organom. Vojnou zničenú biskupskú rezidenciu zboril a dal vystaviť pri katedrále dnešný biskupský palác. Dal vystaviť vežu, ako ju máme v dnešnej podobe, opatrenú pavlačou a zdobenú sochami. Pod katedrálou dal upraviť pre biskupov a kanonikov kryptu. Imrich Esterházy (1740-1763) dal vystaviť na námestí pred hradom stĺp umeleckej architektúry, na ktorom je socha Nepoškvrneného počatia Panny Márie. Dal tiež opraviť poškodenú klenbu katedrály. Ján Gusztĺnyi (1764-1777) vystavil veľký seminár, a tak založil vysokú teologickú školu v Nitre a menoval pre ňu prvých diecéznych profesorov. Ďalej postavil v Nitre na Kalvárii kláštor. Ako biskup bol posledným nitrianskym županom. František Xaver Fuchs (1777-1804), hoci Neslo- vák, bol veľkým priaznivcom, spoluzakladateľom a mecénom Slovenského Učeného Tovarišstva. Jozef Kluch (1808-1826) bol známy mimoriadnou dobročinnosťou. Za neho sa celá Nitra stala veľkou nemocnicou pre ranených vojakov z napoleonských vojen. Okolo 3000 ich ležalo v ústavoch i v súkromných domoch. Jozef Vurum (1827-1838) bol profesorom cirkevných dejín a práva. Značnou základinou umožnil výstavbu dievčenskej školy v Nitre. Spracoval biskupský archív a napísal prvé dejiny nitrianskeho biskupstva. Známe sú Vurumove vizi- tácie farností nitrianskeho biskupstva. Za jeho veľké dielo sa pokladá zriadenie žilinského sirotinca. Imrich Palugyay (1838-1858) bol biskupom veľkého apoštolského ducha. Založil a postavil v Nitre ústav Milosrdných sestier pre výchovu dievčat, ktoré opatrovali chorých a chudobných. Založil aj základinu na stavbu malého seminára. Horlil za náboženský život v diecéze, šíril úctu k Božskému Srdcu a k Panne Márii. Augustín Roškovány (1859-1892) svoje meno zvečnil kniežacou štedrosťou a vedeckou činnosťou. Rozširoval úctu Blahoslavenej Panny Márie a napísal aj dielo o Nepoškvrnenom Počatí. Viedol prísny asketický život. Bol teologicky vysoko vzdelaný, o čom svedčia jeho viaceré rozsiahle, viaczväzkové diela (70 zväzkov). Bol zakladateľom veľkej diecéznej knižnice, ktorá narástla až na 100.000 zväzkov. Imrich Bende (1893-1910). História o ňom hovorí, že bol dobrým človekom, pretože, kde mohol, robil dobre. V Nitre pri kláštore mníšok dal postaviť novú dievčenskú školu. Podporoval opravy kostolov a fár. Ročne stravoval 40 žiakov. Nezabudnuteľní dvaja arcibiskupi Pre nás nezabudnuteľné postavy na biskupskom stolci sú poslendí dvaja arcibiskupi Dr. Karol Kmeťko (1920-1948)) a Dr. Eduard Nécsey (1949- 1968). Arcibiskup Kmeťko sa vyznačil veľkou sta rostlivosťou o diecézne kňazstvo, o vzdelanie a prehĺbenie zbožnosti. Jeho osobitnou láskou boli misie. Mecénsky podporoval misionárov Spoločnos7 [pageend7]ti Božieho Slova. Okrem nich uviedol do diecézy Saleziánov a Školských bratov. Ku tisícstému výročiu posvätenia Pribinovho kostola dal dôkladne opraviť hornú i dolnú časť katedrály a dôstojne upraviť podľa významu jej histórie. Bol propagátorom unionistických kongresov na Velehrade. Osobnosť arcibiskupa Nécseyho pre krátky časový odstup od jeho smrti nevieme dostatočne vyhodnotiť. Bol známy svojou učenosťou, zbožnosťou a asketickým životom. Na Druhom vatikánskom koncile bol všeobecne váženým a uznávaným účastníkom ako na všeobecných, tak aj na komisionálnych zasadnutiach. Milí veriaci! Skončili sme túto letmú prehliadku veľkých biskupov nitrianskej diecézy za jej tisícsto- ročného trvania. Tieto spätné pohľady do pohnutých dejín našej diecézy vyvolávajú v nás pocity vďačnosti za Božiu dobrotivosť, ktorá cez stáročia pri všetkých skúškach ochraňovala poklad viery v našom ľude. Videli sme, že v najťažších obdobiach nášho biskupstva Pán Boh poslal vždy významných mužov-biskupov, ktorí z každej ťažkej situácie vedeli vyviesť diecézu a napraviť škody. Vyplnilo sa na nich slovo sv. Pavla, adresované Timotejovi: « Ty však buď vo všetkom ostražitý, znášaj protivenstvá, plň službu blahozvesta, konaj si svědomitě povinnosť » (Tim 4, 5). Verne strážili náuku Cirkvi, ako to žiada apoštol Pavol: « Ty uč, ako sa svedčí, podľa zdravej náuky » (Tit 2, 1). Skutočne nejeden z nitrianskych biskupov môže povedať so sv. Pavlom: « Dobrý boj som bojoval, beh som dokonal, vieru som zachoval » (2 Tim 4, 7). Jedenásť storočí nám predstavuje tvrdý zápas, niekedy priam krížovú cestu, mnohé práce, námahy, obety a súčasne vernosť a vytrvalosť vo viere. Sú to hodnoty, nazhromaždené za jedenásť storočí do pokladnice Cirkvi a národa, neraz veľmi draho platené. Tieto hodnoty nás zaväzujú, aby sme si ich nielen teraz, pri tisícstoročnej spomienke uvedomili, ale aj zachovali v pamäti a odovzdali ako drahocenný poklad budúcim pokoleniam. Vieme, že naši predkovia hovorievali: Bez Božieho požehnania — márne ľudské namáhanie. Oni modlitbou dosiahli vytrvalosť v dobrom až do konca. Aj my iba vrúcnou modlitbou dosiahneme od Pána, aby sme zostali vernými synmi a dcérami našej katolíckej Cirkvi a statočnými občanmi našej vlasti. Preto vás nakoniec prosím, nasledujme v modlitbe nášho vierozvesta sv. Cyrila, ktorý na konci svojho života vložil do modlitby tieto nádherné myšlienky: « Bože môj, zachovaj vo vernosti spoločenstvo veriacich, ktorému si ustanovil za pastiera mňa, svojho nehodného služobníka. Rozmnožuj stále svoju Cirkev, nových členov a uchovávaj všetkých v jednote ducha. Urob všetkých veriacich výbornými ľuďmi. Nech sú jednej mysle v otázkach viery a nech prežívajú v srdci Tvoj dar, že sú Tvojimi synmi a dcérami. Aj to je Tvoj dar, keď nás nehodných zanieťuješ pre dobré skutky a keď nás povzbudzuješ konať, čo je Tebe milé a najmä keď nás posielaš hlásať blahozvesť Tvojho Syna, Ježiša Krista. Tých, Bože, ku ktorým si poslal mňa, odovzdávam Ti už ako Tvojich. Spravuj ich svojou silou, ochraňuj ich svojou láskou, aby všetci oslavovali, Bože, Teba, Otca i Syna i Ducha Svätého. » Amen. Prečítajte pri bohoslužbách 18. a 25. mája 1980, alebo v inú vhodnú nedeľu. >J< Dr. Ján Pásztor v.r., biskup Podtitulky a podčiarknutia (časti vysádzané hrubšími písmenami) boli urobené redakciou SHzR. Poklad viery tisíc liet už máme, ten si my aj verne zachováme, snahou Cyrila a Metoda — známe Krista, spásu národa. 8 [pageend8]Keď pozorne listujeme v kalendári, zistíme, že svätá Cirkev rozdelila mariánske sviatky na celý rok. Začína sviatkom Bohorodičky prvého januára a končí ôsmeho decembra sviatkom Nepoškvrneného počatia. Medzi týmito dvoma piliermi máme veľké, všeobecne známe sviatky, ako je 15. august, aj menšie, ako napríklad 25. marec, ale je aj mnoho takých, ktoré v dnešnom sekularizovanom svete akosi zapadli do zabudnutia. Dnes nemáme času pre modlitbu, pre rozjímanie, ba ani pre slávenie sviatkov. I naše nedele prebehnú niekedy tak rýchlo, že ak sa nestalo niečo mimoriadneho, už v utorok nevieme, že bola nedeľa! A predsa nedeľa je deň Pánov. Deň, keď slávime nielen pamiatku smrti a zmŕtvychvstania Ježišovho, ale deň, keď máme možnosť ďakovať a prosiť nášho Otca, ktorý je na nebesiach. Ďakujeme za dar života, za dobrodenia telesné i duchovné, za zdravie, za prácu, za deti, i za ustanovenie sviatosti Oltárnej, svätej omše a za dar vykúpenia Ježišovou smrťou na kríži. Prosíme o požehnanie pre ďalší týždeň, pre ďalšie dni, pre celý život, svoj i svojich najdrahších. Život niektorých svätcov sa stal neprerušenou chválou Boha a vďakou za Jeho dary a dobrodenia, hoci niekedy tým darom bol len horký kalich utrpenia... Ale obráťme teraz svoj pohľad na zabudnutý sviatok Panny Márie, navštívenie Alžbety v dome Zachariášovom (2. jút). Mária sa stala Matkou Syna Božieho. Jej srdce po prvom vzrušení a prekvapení je naplnené nesmiernou vďakou. Niečo v nej šepká: « vstaň a choď k príbuznej Alžbete! Ona, ktorú Boh tiež zázračne obdaroval, bude mať najväčšie porozumenie pre moju ne- Magnificat výslovnú radosť. » Písmo nehovorí o tom, ako dlho putovala, či bola vtedy páľava a či obdobie dažďov, nehovorí o tom, kto jej dal jesť a kde sklonila svoju hlavu na noc. Vonkajšie okolnosti boli celkom nepodstatné, keď išlo o najväčšiu udalosť v dejinách spásy, keď Boh sa ujal Izraela, pamätlivý milosrdenstva, na ktoré sa zaviazal Abrahámovi a jeho potomstvu naveky (Lk 1,54,55). Pozdravila Alžbetu. Ako si boli tie dve ženy v tej chvíli blízke! Tešia sa, lebo obidvom Mocný učinil veľké veci (Lk 1,49). Spoločný zážitok Božieho milosrdenstva a Božej lásky ich priblížil viac, ako pokrvné príbuzenstvo. V obidvoch sa napĺňa veľké Božie tajomstvo, obidve sú nositeľkami Božieho prísľubu a sú nástrojom v rukách Otca, ktorý cez ne pripravuje vykúpenie sveta! Mária vyslovila svoje fiat. Anjel odišiel. Božie Slovo však zostalo medzi nami a rástlo pod Jej srdcom. Toto Slovo ju hnalo cez hory do Júdska k Alžbete, ktorá osvietená Duchom Svätým oslovuje svoju mladšiu príbuznú slovami: « Požehnaná si medzi ženami a požehnaný je plod Tvojho života! Odkiaľ mám to šťastie, že Matka môjho Pána ma prišla navštíviť? Blažená si, lebo si uverila, čo Ti zvestoval Pán» (Lk 1,42-45). Ich srdcia boli naplnené vďakou a radosťou a z tejto historickej chvíle stretnutia nám zostal prekrásny spev vďaky Panny Márie — Magnificat: « Velebí duša moja Pána a zaplesal duch môj v Bohu, Spasiteľovi mojom... » (Lk 1, 47). Vedia tieto ženy v tejto hodine o budúcom utrpení? Vie Alžbeta, že hlava jej syna, Jána Krstiteľa, bude raz odmenou za tanec devy? Tuší Mária, že krvavá cesta na Golgotu začala v Nazarete? Sotva. V tejto chvíli obidve plesajú v Bohu, Spasiteľovi, « ktorý navnivoč obrátil pyšných srdcom, povýšil ponížených, nasýtil hladných, boháčov prepustil naprázdno » a splnil sľub daný Abrahámovi a jeho potomkom naveky. (Lk 1,51-56). V týchto dvoch ženách je skryté tajomstvo Božie. V ich stretnutí je prítomný Boh. V každom človeku sa skrýva tajomstvo Božej lásky a Božieho milosrdenstva. Keď človek toto srdce otvára Bohu, ktorý je Láska, otvára ho pre milosť a stáva sa nositeľom Božích darov s ktorými smie prichádzať ku svojim blížnym, plný radosti a vďaky. Sme národom Máriiným, veď Ona je našou patrónkou. Pokúsme sa práve v lete, keď máme viac času na cestovanie a navštevovanie príbuzných a priateľov, prichádzať k nim v duchu Máriinom. Takto naše stretnutia prerastú hranice našich ľudských možností, prerastú hranice nášho malého sveta a preniknú až k Bohu, « ktorého milosrdenstvo je so všetkými, ktorí sa Ho boja» (Lk 1,50) a ktorý bude raz našou večnou odmenou! Eva Piesková 9 [pageend9]Slovenská rodina v šírom svete Dňa 4. mája t.r. v omši na zakončenie duchovných cvičení vo Vallen- dari, malý Martinko Ondrejka prijal po prvý raz Ježiša do svojho srdca. Poslal nám z tejto slávnosti fotografiu a uistenie, že sa bude veľa modliť za všetkých Slovákov po celom svete a najmä za čitateľov SHzR. PÚŤ DO MARIASTEINU Slovenskí misionári v Európe si pastoračné veľmi dobre počínajú, keď organizujú púte zverených veriacich do mariánskych svätýň svojho kraja. Pokračujú tak v stáročnej tradícii, ktorá udržiavala a posilňovala v našom národe hlboko zakorenenú úctu k Panne Márii. Otec Ján Pius Krivý, kedysi prior dominikánskeho kláštora v Košiciach, pripravil pre Slovákov z okolia Bazileja vo Švajčiarsku duchovné osvieženie, keď 11. mája 1980 pre nich zorganizoval púť do Mariasteinu. Táto svätyňa ako pútnické miesto sa spomína už v druhej polovici 14. storočia. Dnes sa o ňu starajú Otcovia benediktíni. Pre pútnikov koncelebrovali sv. omšu O. Krivý, O. Anton Baník, salezián z Zürichu a Mons. Jozef Vavrovič z Ríma, ktorý povedal — z príležitosti Dňa matiek — homíliu o úlohe kreš- ťanskej matky v rodine a o dôležitosti úcty k našej spoločnej nebeskej Matke. Nezabudol vyzvať prítomných rodičov, aby vážne mysleli na kňazské a rehoľné povolania, ktoré aj naše zahraničie tak veľmi potrebuje. Som istý, že Slováci vo Švajčiarsku sa budú radi vracať na toto utešené mariánske miesto, najmä ak sa púť stane pevným bodom ich každoročného programu. Prítomný PÚŤ V NEVIGES Neďaleko Wuppertalu leží pútnické miesto Neviges. Keď s púťou do Kevelaeru vznikli niektoré organizačné ťažkosti, voľba padla na túto mariánsku svätyňu. A bola to šťastná voľba. Tak útulný kostolík s mimoriadnym obrazom Panny Márie ako i priestranný moderný chrám zo železobetonu dôstojne vítajú zástupy pútnikov z celého Porúria. Tu sa konala na Turíce tohoročná slovenská púť. Jej program bol ako po iné roky. Už pred sv. omšou bola možnosť pristúpiť ku sv. spovedi. Sv. omša bola v novom veľkom kostole. Skoro bola obava, že sa v ňom stratíme, ale slovenskí pútnici ho dosť dobre zaplnili. Sv. omšu slúžil mons. Hrušovský, ktorý v homílii duchovne spojil našu púť s 1.100-ročným jubileom nitrianskej diecézy. Koncelebroval i Otec Strečanský, ktorý len deň predtým opustil nemocnicu po bolestnej operácii. Po sv. omši sa všetci pútnici zhromaždili v saleziánskom ústave v neďalekom Velberte a tam pri jednoduchom obede strávili v družnom rozhovore, pri hudbe a spevoch, niekoľko srdečných chvíľ. — Tu si zaspievali i loretánské litánie. Rozchádzali sa v podvečer, s nádejou na budúce skoré stretnutie a na budúcu púť. Bude to zase v Neviges? Bude to spojené s cestou po Rýne? Nechajme sa prekvapiť! No modlime sa vrúcne, aby Pán Boh navrátil Otcovi Strečanské- mu sily, ktoré potrebuje na svoj náročný apoštolát, i na organizovanie púte na budúci rok. Pútnik NOVÍ SLOVENSKÍ DIAKONI Dvaja slovenskí bohoslovci prijali v máji vysviacku za diakonov: Daniel Biely vo Viedni 22. mája a Stanislav Hrušovský v Chure 24. mája. Srdečne im blahoželáme a prosíme Pána Ježiša — Večného Veľkňaza, aby ich sprevádzal v diakonskej službe a priviedol ku kňazstvu. MNÍCHOVSKÝ « MAJÁLES 80 » Bol tento raz 17. mája opäť pod heslom «Keď rozkvitne nový máj... » na areále DOMU MLÁDEŽE otcov saleziánov v Rimstingu na jazere Chiemsee, asi 100 km východne od Mníchova. Usporiadal ho Slovensko-ne- mecký kultúrny klub. Nádherné slnečné počasie a bohatý kultúrny, zábavný a kuli- nárny program prilákali rekordnú návštevu vyše 200 Slovákov z Mníchova, zblízka i zďaleka — medzi nimi veľa mládeže. Nálada bola výborná — írečito slovenská. Majáles vyvrcholil vystúpením folkloristického tanečného a speváckeho súboru JAVORINA z Mníchova, ktorý nacvičuje Ľuba Astalošová a ve- 10 [pageend10]die Minka Čulíková. Boli to vzácne chvíle slovenskej srdečnosti, družnosti a spolupatričnosti pri speve, tanci, čardáši, pri ľudovej piesni i evergreenoch (mládež si zariadila diskotéku ), pri ražni na lúke, pri bryndzových haluškách a guláši, ktorý pripravili Jano Mráz, manželia Magdolenoví, Julko Mišu- rák a Anička Lendáková, pri hudbe Jožka Halmu, Karola Grónského a Pavla Sopčáka. Hojná bola účasť i na odpoludňajšej sv. omši, ktorú slúžil nový mníchovský slovenský misionár otec Vojtech Zeman. —k ŠTYRIA SLOVENSKÍ SALEZIÁNI 25 ROKOV KŇAZMI 1. júla t.r. oslávili Otec Jozef Heriban, Otec Anton Hlinka, Otec Jozef Herzog a Otec Pavol Tuna dvadsaťpäť rokov kňaz- stva. Každý z nich vykonal pekný kus práce na pôsobisku, ktoré mu určila Prozreteľnosť. Otec Jozef Heriban po dokončení štúdií na Pápežskom biblickom ústave odišiel do Japonska, kde vyučoval na teologickej saleziánskej škole. Viacero rokov bol direktorom a farárom veľkého ústavu v Osake. Bol vyhľadávaným kazateľom a napísal po japonsky viacero knižiek pre mládež. Pred niekoľkými rokmi sa vrátil do Talianska a po doktoráte z teológie sa stal profesorom na Pápežskej saleziánskej univerzite v Ríme. Otec Anton Hlinka po zavŕšení filozofických štúdií doktorátom pracoval niekoľko rokov v Taliansku, Nemecku a Rakúsku v rozličných ústavoch, venujúc sa poväčšine odrastlej mládeži. Takmer desať rokov žije v Mníchove a venuje sa novinárskej a spisovateľskej činnosti. Okrem mnohých článkov a rozhlasových prejavov vyšlo z jeho pera aj viacero kníh: K širším obzorom, Cesty k nekonečnu, Keď zakvitne rumovisko, Svetlo z Lisieux, Nábožen- LETNÉ TÁBORY 1980 ZÁJAZD DO RÍMA A LETNÝ TÁBOR ODRASTLEJ SLOVENSKEJ MLÁDEŽE — 1980 Komisia mládeže Svetového kongresu Slovákov usporiada ako pridružený program I. Svetového festivalu slovenskej mládeže pre odrast- lú mládež nad 16 rokov ZÁJAZD do RÍMA a náväzne LETNÝ TÁBOR PRI MORI. ZÁJAZD do RÍMA bude v dňoch od 12. do 17. augusta. Ubytovanie: v katolíckom dome mládeže DOMUS PACIS (gruppo slovacco), Via Torre Rossa, 94 (quartiere Aurelio), ROMA, telefon: 06-620163. Zraz: v utorok 12. augusta večer o 18.00 v DOMUS PACIS. Cestovný lístok si každý obstará sám. Na programe je účasť na spoločnej audiencii na námestí sv. Petra (streda o 18.00 hod.), návšteva ústavu sv. Cyrila a Metoda, prehliadka pamiatok Ríma, svätá omša v bazilike sv. Klementa, zájazd do Neapola, Pompeji, na Vezuv, či Capri, do Tivoli alebo na Monte Cas- sino. Vo výhľade je súkromné stretnutie našej skupiny so Sv. Otcom pri vatre v záhradách jeho letného sídla v Castelgandolfo. Poplatok: za byt a stravu denne 13.000.— lír (DM 30.—, $ 18.—) k Veková skupina 7-12 rokov: Čas tábora: od 14. od 31. júla Vedúci tábora: Otec Anton Baník SDB Adresa: Istituto Mons. Torta Rinchiostra 1-54100 MASSA Telefón: (0585) 41789 Veková skupina 13-16 rokov: Čas tábora: od 14. od 31. júla Vedúci tábora: Otec Vojtech Zeman SDB Adresa: Colonia Suore Patrocinio San Giuseppe Lungomare delle Sirene, 113 1-00040 TORVAIANICA Telefon: (06) 9157006 Poplatok na deň za osobu: DM 20 — alebo protihodnota v inej mene. Podrobnejšie informácie u slovenských misionárov. tomu vreckové a poplatok na autobus a múzea cca 30.000— 40.000 lír. LETNÝ TÁBOR bude v dňoch 18. až 31. augusta v RINCHíOSTRA (Massa Centro), pri Carrara na pobreží Ligurského zálivu. Adresa: ISTITUTO Mons. F. TORTA — 54100 RINCHIOSTRA (Massa) — Tel.: 0585-41789. Zraz: v pondelok 18. augusta odpoludnia (večera o 19.30). Program: šport, rekreácia, kultúrne a zábavné večierky, výlety (Florencia, Pisa, Carrara). Poplatok: za jeden deň (byt a stravu) 11.000.— lír (DM 25.—, S 15.—) a vreckové. Osobitné výhody: rezervovaná piesočná pláž, možnosť ubytovať rodiny. Aj tu si cestovný lístok obstará každý sám. Vedenie ZÁJAZDU a TÁBORA majú na starosti Jozef Sramek, otcovia Jozef Strečanský a Vojtech Zeman a team. Prihlášky: hneď, najneskôr však do 30. júna na adresu: Jozef Šrámek — Gebelestrasse 11 — D — 8000 München 80 — Tel. 089-982692. 11 [pageend11]SLOVENSKÍ BENEDIKTÍNI OSLAVOVALI Dňa 23. marca t.r. oslávili slovenskí benediktíni v Clevelande 1500-ročné jubileum od narodenia Otca Beňadika, zakladateľa benediktínskej rehole, slávnostnou sv. omšou. Na prvej fotografii vidieť slávnostný sprievod štyroch biskupov a dvoch opátov z fary do kostola sv. Beňadika. Zľava napravo biskup ordinár Hickey, biskup Izemann, Otec opát Hieronym Koval OSB, Otec opát Teodor Kojiš OSB, výpomocný biskup Lyke a gréckokatolícky biskup Mihalík. Na druhej fotografii vidieť preplnený kostol sv. Beňadika počas slávnostnej sv. omše. Po sv. omši bol banket v halle Vyššej benediktínskej školy. Slovenská rodina benediktínov mala ozaj krásny jubilejný deň na počesť svojho zakladateľa a Otca. Fotografie: Tibor Gašparík. skosť a náboženstvo, Myšlienky a myslitelia, Apartheid vo viacerých svetových rečiach. Otec Hlinka sa venuje aj duchovnej službe medzi našou slovenskou mládežou. Otec Jozef Herzog dokončil svoje teologické štúdia a bol vysvätený za kňaza v Spojených štátoch. Tu aj účinkuje ako vychovávateľ. Viacero rokov mu bola zverená výchova ašpirantov na kňazstvo a bol aj direktorom teologického študentátu. Otec Pavol Tuna zapojil zasa svojho nevšedného organizačného ducha do práce v Saleziánskom katechetickom stredisku v Turíne. Keď sa predstavení rozhodli postaviť pre toto stredisko nové sídlo v Turíne-Leumann, Otec Tuna mal prakticky na starosti doviesť pod strechu rozsiahlu osemposchodovú budovu. A to sa mu skvele podarilo. Výborne zariadené vydavateľské stredisko ELLE DI CI, moderné laboratórium pre výrobu audiovizuálnych prostriedkov mohlo vzniknúť a pokračovať vďaka horlivej práci a organizačnej schopnosti Otca Tunu. Teraz pracuje Otec Tuna ako ekonóm v rozsiahlej saleziánskej škole v Ivrei. Našim štyrom jubilantom želáme veľa Božej pomoci do ďalšej kňazskej práce. ajpy 50 ROKOV REHOĽNÍČKOU Iba teraz dostávame správu, že 17. novembra minulého roku sestra M. Filipa Nosálová oslávila päťdesiatročné jubileum rehoľných sľubov vo farskom kostole Fanny Márie de Mercedes v Rosáriu v Argentíne. Sestra Filipa vstúpila do Kongregácie Sestier Tešiteliek na Slovensku roku 1926 a svoje prvé rehoľné sľuby zložila 17. novembra 1929. Je sestrou pani Sevčíkovej, ktorá dala Bohu a národu jedného kňaza, dve sestričky a dve obetavé dcéry, ktoré sú dušou farnosti Cristo Obre- ro vo Villa Madero. Do Argentíny prišla v marci 1948. Nech ju Boh žehná. ZLATÉ JUBILEUM SESTRIČKY ANNY WEISS Dňa 5. augusta t.r. rehoľná sestrička Anna Weissová, Dcéra Panny Márie Pomocnice kresťanov, dožíva sa zlatého jubilea (50 rokov} svojich rehoľných sľubov. Pri tejto príležitosti sestrička priznáva, že iba z vôle Božej a s pomocou milosti zhora je to, čo je. Keď sa zamýšľa nad svojím skromným pôvodom, ozaj so srdcom plným vďačnosti sa chce modliť Bohu-. 'Ďakujem Ti, Bože, za poklad rehoľného povolania. Ďakujem Ti za milosť, ktorú si mi udelil a že práve mňa si vyvolil, aby som nasledovala Ježiša Krista životom čistým, chudobným a poslušným.’ Najkrajších osemnásť rokov 12 [pageend12]Sestrička Anna Weissová so svojimi žiakmi klavírové] hudby. svojho rehoľného života som prežila v krásnom Taliansku, kde som sa mohla venovať v plnej miere výchove mládeže ako učiteľka hudby a kreslenia. Účinkovala som v našich ústavoch ako pedagogická asistentka a tiež aj ako organistka. Boli to roky plné elánu, života a srdečnej radosti. V roku 1944 som prišla na Slovensko a podala som pomocnú ruku pri tvorení sa nášho diela vo vlasti. Čoskoro však sme boli rozohnané a našla som sa v pohraničných českých mestách ako skoncentrovaná robotníčka v továrňach. Koncom roku 1955 sa mi podarilo dostať sa do Rakúska a tu som v našich ústavoch pokračovala vo vychovávateľ skej práci ako učiteľka hudby a kreslenia. Dávala som siikromné hodiny hudby na klavíri a na iných nástrojoch a každý rok som usporiadala so svojimi žiakmi vydarený hudobný koncert, na ktorý sa všetci tešili. Mnohí žiaci si aj teraz na mňa s vďačnosťou spomínajú. Moje nie práve najlepšie zdravotné podmienky (najmä choroba očí) mi v posledných rokoch nedovoľujú venovať sa mojim obľúbeným činnostiam. Pomáham, ako môžem, po dome, aj manuálnymi robotami v ústave, ktorý je plný mládeže. Roky ťažia a niekedy to cítim. Potešujem sa však myšlienkou, že Pán Boh vie o všetkom a všetko vidí a raz odmení moje utrpenia. Preto mu denne ďakujem za dar povolania. Ďakujte aj vy spolu so mnou a spomeňte si na mňa vo svojich modlitbách. Anna Weiss, Dcéra Panny Márie Pomocnice kresťanov. MONS. JOZEF VAVROVIČ SEDEMDESIATROČNÝ Keď mi redaktor spomenul, že v júli sa dožíva sedemdesiatky aj mons. Vavrovič, v prvej chvíli som odpovedal nedôverčivo: «Ale čoby, to je nemožné! » No je to pravda: náš jubilant sa narodil 14. júla 1910 v Báhoni pri Trnave. Kto by to však povedal? Nechcem tvrdiť, že je mladý; to by znelo ako nepravdivé lichotenie. Smelo však možno povedať, že je mladistvý, teda mladý duchom, a preto ani roky, ktoré každému rovnako utekajú, na ňom tak veľmi nevidno. Keď mal šesťdesiatpäť, náš časopis zaznamenal podrobne hlavné životné medzníky pápežského preláta mons. Jozefa Vavroviča (viď r. 1975, č. 8-9, str. 21). Jubilantov život odvtedy neprešiel podstatnými zmenami. Žije naďalej v Slovenskom ústave sv. Cyrila a Metoda, pracuje s nami, prispieva do pokladnice nášho spoločenstva rozvážnosťou, dobrotou, radou a najmä príkladom kňazského života. Vo vedení Slovenského ústavu, organizácie slovenských vedeckých pracovníkov v zahraničí, rozvinul pozoruhodnú náborovú činnosť, ktorá rozšírila rady členov. Pravidelne spolupracuje hodnotnými prednáškami v slovenskom vysielaní Vatikánskeho rozhlasu. Usilovne reviduje a pripravuje do tlače slovenský preklad Schmausovej « Katolíckej dogmatiky », z ktorej doteraz vyšli dva zväzky: « Cirkev » a « Život milosti a Milostiplná ». Pri tejto príležitosti jubilantovi zo srdca blahoželáme a žičíme mu, aby s Božou pomocou mohol ešte dlho žiť a pracovať medzi nami, v duchu tých vznešených ideálov, ktoré osvecovali jeho celú životnú púť dodnes. Ad multos annos, Monsignore! Dominik Hrušovský Mons. Vavrovič spolu so Svätým Otcom. 13 [pageend13]V čom spočíva dokonalá radosť ? Strážca mestskej brány sedel na strážnici a podriemkával. Bránu mal zatvorenú, nuž nemusel pri nej stáť. Veď v takom nečase nikto nevyjde z domu na ulicu, nie ešte aby išiel z mesta von. Veru takú zimu ako tento rok už Perugiania dávno nezažili. A dnešný deň, to už bol vrchol všetkého. Naraz sa strážca strhol, zdalo sa mu, že ktosi zabúchal na dvere strážnice. Keď sa búchanie zopakovalo, videl, že sa mu to nesnívalo a vyzrel von oknom. Komuže sa to dnes nechce sedieť doma! Vonku videl dvoch mužov v otrhaných šatoch. Tuláci akísi, pomyslel si strážca, treba vás všetkých pozatvárať a hneď vymiznú zbojníci! Neochotne vyšiel pred strážnicu a vtedy spoznal oboch pocestných. Jeden z nich bol František, známy úbožiačik z neveľmi vzdialeného Assisi, ktorého všetci považovali za svätého. Druhý sa volal Lev a patril do svätcovej družiny, ba bol asi jedným Z najbližších dôverníkov Františkových. — Kdeže, kde v takom nečase? — opýtal sa strážca, teraz už vľúdny. — Vraciame sa k bratom do Assisi, — odvetil František pokojne. — Mali by ste vyčkať do zajtra, messer František, v takomto počasí by som vás ani nemal vypustiť von, — povedal strážca dobromyseľne, ale otvoril bránu, lebo už Františka poznal a vedel, že ho nepresvedčí. Obaja pútnici sa poďakovali a opustili mesto. Postupovali pomaly. Silný studený vietor im šľahal dážď zmiešaný so snehom priamo do tvárí a mráz bez ťažkostí prenikal pod kutne z vrecoviny. Skrehnuté nohy sa zabárali do rozmočenej zeme, nuž cesta im trvala naozaj dlho. Brat František kráčal prvý. Zdalo sa, akoby nečas naňho veľmi nepôsobil, jeho krok zvyknutý na všeličo bol i na tejto ceste pevný a istý. Zato Lev zaostával. Jeho citlivý organizmus a jemnú povahu stálo veľa premáhania, aby stačil udržať s Františkom krok. František to vedel, preto občas postál a povzbudzoval Leva priateľským úsmevom. Keď sa Lev naňho pozrel, hneď cítil, ako sa doňho vlievajú nové sily do ďalšej cesty. Aká hlboká radosť sa zračí na jeho tvári, pomyslel si Lev pri pohľade na Františka. — Brat František, — oslovil ho Lev pri najbližšej zastávke, — v čom spočíva dokonalá radosť? František akoby ani nepočul, znova vykročil a pokračoval v ceste. Zrazu sa však zastavil a povedal: —- Brat Lev, vieš v čom spočíva dokonalá radosť? -— Akiste v tom, — pokúsil sa odpovedať Lev, —■ že menší bratia sa rozišli po celom kraji. Stále idú ďalej, ba prekročili už i hranice Talianska. Naši bratia sú už v Nemecku, Uhorsku, Francúzsku, Španielsku, niektorí až vo Svätej zemi. Všade budujú dobré diela, privádzajú mnohé duše k Pánovi a sú veľkým vzorom svätosti. Brat Lev sa na okamih odmlčal, lebo dych sa mu od mrazu menil na ľad nalepený na brade okolo úst. Skrehnutou rukou si zotrel námrazu a chcel pokračovať v reči, ale brat František zavrtel hlavou a rázne povedal: — Nie, nie, brat Lev, v tom nie je dokonalá radosť. — Hneď nato sa pohol, aby pokračoval v ceste. Brat Lev ho mlčky nasledoval a tuho premýšľal, kde by našiel dokonalú radosť. Neprešli však ani dvadsať metrov, keď sa František znovu zastavil a nadviazal na nedokončený rozhovor: — Brat Lev, keby prišiel posol a povedal, že všetci učenci Paríža vstupujú, do rádu, v tom nie je dokonalá radosť. Opäť prešiel pár krokov, zastavil sa a pokračoval: — Keby všetci preláti, kardináli a biskupi z Talianska i spoza Álp a keby kráľ Francúzska a 14 [pageend14]kráľ Anglicka a keby všetci králi sveta vstúpili do rádu, v tom nie je dokonalá radosť. Keď sa znovu odmlčal a pokračoval v ceste, brat Lev bol stále znepokojenější nad odpoveďou svojho majstra. Preto pri najbližšej zastávke sa snažil odporovať: — Zaiste, samotná skutočnosť, že počet menších bratov stále vzrastá, by neznamenala nič, keby bratia nič zvláštne nerobili. Ale bratia sú šíritelia Božej milosti. Či to nie je na radosť tebe i nám všetkým? — Brat Lev, — odpovedal František, — keby menší brat otváral oči slepým a uši hluchým, keby uzdravoval chromých a vyháňal diablov, ba keby mal takú milosť Božiu, že by kriesil mŕtvych, v tom nie je dokonalá radosť. A keby šli bratia k neveriacim a s ľahkosťou obrátili na vieru celý svet, ani v tom nie je dokonalá radosť. — V čom teda?! ■—■ vykríkol Lev, horiac nedočkavosťou, ale František už zas išiel ďalej. Mlčanie teraz trvalo dlhšie, ale napokon sa František predsa len znovu zastavil: — Brat Lev, ovečka Božia, keby menši brat vedel všetky jazyky sveta, keby prečítal všetky knihy, ktoré ľudia napísali, a keby celkom pochopil všetky vedy; keby vedel prorokovať a odhaľovať nielen budúcnosť, ale i najtajnejšie záhyby svedomia a ľudského srdca; ba keby rozumel reči anjelov a rozprával sa s nimi a poznal by beh hviezd a všetky tajomstvá sveta, odhalil by všetky poklady zeme a vnikol do tajov vtákov, zvierat, rýb a všetkých živočíchov; keby dokonale pochopil človeka, stromy a všetky rastliny, vodu, vzduch a celý svet, v tom nie je dokonalá radosť. F akt o striedavo išli a zastavovali sa a zasa išli a zastavovali sa, no brat Lev stále nedostal svoju odpoveď. Lámal si hlavu nad záhadnými odpoveďami, zabudol už i na nepohodu, v ktorej šli, ale riešenie svojej otázky nenachádzal. Konečne prišli až k Assisi — a bolo už načase, lebo už bol pokročilý večer a snehová víchrica bola stále silnejšia. No brat František, zdá sa, stále nepovedal všetko: — Brat Lev, keby menší brat bol najlepší kazateľ, že by všetkých obracal na pokánie a keby vedel diskutovať so všetkými učencami a mudrca- mi, v tom nie je dokonalá radosť. Lev už nevydržal a vykríkol s nedočkavosťou i prosebnou túžbou v hlase: — Brat František, pre Boha ťa prosím, povedz mi už, v čom spočíva dokonalá radosť. — Brat Lev, pozri sa na seba. Si celý premrznutý, plný modrín a zaschnutej krvi z rán na celom tele. Kutňa ti stvrdla od ľadu, sotva sa hýbeš a nevieš sa dočkať, kedy už budeš doma. — Je to pravda, brat František, a ty tiež nevyzeráš lepšie. Už aby sme sa zohrievali medzi bratmi. AKO OSLÁVIL SVÄTÝ OTEC SVOJE 60. NARODENINY Dňa 18. mája t.r. dožil sa pápež Ján Pavol II. šesťdesiat rokov. Bola nedeľa a už od včasného rána pútnici zapínali námestie sv. Petra. Okolo desiatej hodiny začal Svätý Otec slúžiť sv. omšu na priestranstve pred vchodom do baziliky. Zástupy veriacich ho prijali s nadšeným potleskom a mávaním šatiek. Po sv. omši prišiel pápež najprv k chorým. Sklonil sa ku každému nemocnému a požehnal ho. Keď potom prechádzal otvoreným autom cez námestie skupiny ho pozdravovali a odovzdávali mu dary. Na poludnie mal Svätý Otec krátky príhovor z okna svojej pracovne. Poďakoval za blahoželanie týmito slovami: «Ja rozumiem vašim blahoželaniam takto: už si o rok starší. No tie blahoželania mi aj hovoria: musíš byť o rok mladší. Prečo? Lebo sa blížiš k novým narodeninám. » Pred večerom Svätý Otec navštívil farnosť Krista Kráľa v Ríme. Tu mu farníci prichystali 25-kilovú tortu so 60 sviečkami. Torta z čokolády predstavvovala veľmi verne ich farský kostol. Pápež Ján Pavol II. vyhlásil, že dar prijíma s tým, že ho bude môcť darovať deťom v nemocnici. « V tento deň — povedal Svätý Otec v homílii — s osobitnou vďačnosťou spomínam na svojich rodičov: na matku a otca; ale spomínam aj na svoju farnosť vo Vadoviciach, na farský kostol, ktorý ma zakrátko prijal, dieťa zrodené z pozemských rodičov, do milosti krstu a do spoločenstva Božieho ľudu.» — Keď teraz, brat Lev, prídeme k bráne a zaklopeme na ňu a nikto nepríde otvoriť. A keď po dlhom búchaní a volaní konečne príde jeden z bratov a spýta sa, kto sme a čo chceme. My povieme, sme vaši bratia, otvor chytro, sme hladní a premrznutí. On však odpovie, neverím vám, ste lupiči a zbojníci a chcete nám ublížiť, choďte preč. Ja mu poviem, otvor, som brat František, a on: choď preč, si hlúpy a nevzdelaný, už ťa nepotrebujeme. My na to, otvor, pusť nás aspoň na túto noc, ráno sa všetko vysvetlí; on však, teraz nie je čas návratu, všetci už spia, pobudili by ste ich, nemôžem vás pustiť. My budeme stále prosiť, otvor, pre milosrdenstvo Božie, otvor. A keď odpovie, choďte k Ukrižovanému a tam si hľadajte milosrdenstvo; odíde spať a nás nechá von. ■—■ Keď teda toto všetko prijmeme s trpezlivosťou, bez frfľania a nadávania, s oddanosťou do vôle Božej a s nádejou v Jeho lásku, brat Lev, to je dokonalá radosť a dokonalá čnosť a blaho duše. Lebo spomedzi všetkých milostí a darov Ducha Svätého, najväčšie sú zvíťaziť sám nad sebou a pre lásku Ježiša Krista trpezlivo znášať všetky námahy, pohany a neprávosti. František sa odmlčal. Ani brat Lev sa už viac nevypytoval. I vietor akoby v zamyslení sa zrazu utíšil. Obaja bratia, kráčajúc jeden vedľa druhého, mlčky vošli do mesta. Tomáš Istropolitanus 15 [pageend15]Mariánsky kostol na hlavnom námestí v Krakove sa už stáročia pýši neoceniteľným umeleckým dielom, gotickým oltárom majstra Wita Stwosza. Oltár — s viacerými pomocníkmi — vytvoril umelec v rokoch 1477 — 1489. Hovorí sa, že počas prác na oltárnych sochách a basrelié- foch tajne chodil do márnice, aby si na mŕtvolách upřesnil štúdie jednotlivých tvárí a častí tiel. V roku 1482 prišiel do Krakova aj jeho brat Matthias, ktorý spolupracoval na pozlátení oltára. Roku 1496 sa Stwosz spolu s manželkou Barborou a ôsmimi deťmi vrátil do rodného Norimbergu. Chorľavá žena onedlho zomrela a majster začal zápasiť s nedostatkou, ba s biedou. Roku 1503, keď mal 55 rokov, ho obvinili z údajného falšovania zmenky a odsúdili na trest smrti spálením. Jeho zať Jörg Trummer poprosil o pomoc würzburg- ského biskupa Vavrinca von Bil- dera a ten presvedčil norimberskú mestskú radu, aby umelca nepopravili, ale mu vymerali iný trest. Potrestali ho verejným vy- fackovaním a kat mu poznačil obe líca rozžeraveným železom. Stwosz stratil všetkých zákazníkov a za dajaký čas žil utiahnutý v kláštore. Po rokoch ho prijal KRAKOVSKÝ OLTÁR cisár Maximilián I., no ale ani potom sa jeho situácia nezlepšila. Až po roku 1516, keď sa zaňho prihovoril bohatý obchodník Anton Tücher, mohol zasa tvoriť pre záujemcov v Ulme, Innsbrucku, vo Florencii a inde. Síl mu však ubúdalo a čoraz väčšmi strácal zrak. Sužovali ho aj iné choroby. V septembri 1533 odpadol na ulici a z bezvedomia sa už neprebral. Takto skončil slávny rezbár gotického krakovského oltára. Nemci chceli mať oltár za každú cenu Ešte pred započatím Druhej svetovej vojny začali sa nemeckí nacisti zaujímať o veľdielo v Krakove. Keď sa to dozvedeli poľskí vlastenci, začali robiť potrebné opatrenia. V istý augustový večer roku 1939 vošla do Mariánskeho kostola skupina poľských umelcov a rozličných iných odborníkov. Z oltára začali opatrne skladať rozličné sochy, figúry a basreliéfy a priam s nehou ich kládli do pripravených debien. Dňa 29. augusta 1939 vyhlásili v Poľsku mobilizáciu. Na druhý deň večer odplávala z Krakova dolu Vislou nenápadná veľká plť. Zastala v Sandomierzi. Tridsaťštyri ťažkých debien v najväčšej tajnosti zniesli do podzemných chodieb tamojšej katedrály. Onedlho prišiel do Krakova nemecký profesor a historik umenia Ernst Paulsen — v uniforme SS-untersturm fúhrera. Na svoje veľké prekvapenie našiel v Mariánskom kostole iba časť z oltára majstra Stwosza. Gestapáci začali ihneď vyšetrovať a hľadať ľudí, čo odviezli a skryli drahocenné časti oltára. Podarilo sa im to zistiť. Dňa 5. októbra 1939 profesor Paulsen podal hlásenie do Berlína o vypátraní úkrytu krakovského oltára. Zároveň v ňom oznamoval, že «doprava figúr Wita Stwosza je spojená so značnými ťažkosťami. Prepravu brzdia pohyby vojsk. Debny zo san- domierzskej katedrály sú veľmi ťažké ... Pre zlý stav ciest sme mohli cestovať iba cez deň. S prvou zásielkou sme sa šťastne dostali dnes do Berlína. » V polovici októbra 1939 bol oltár majstra Stwosza už v Berlíne. Osobný tajomník pohlavára SS Reinharda Heydricha si v ten deň poznamenal, že «prof. dr. Paulsen úspešne splnil osobitnú úlohu — oltár Wita Stwosza z Krakova (Sandomierzu) prepravil do Berlína. » Debny s gotickým oltárom uložili do trezorových miestností Ríšskej banky v Berlíne. Willi Liebel, hlavný mešťanosta Norin- berga, požiadal Martina Barmana, aby dovolil umiestniť krakovský oltár v norimberskom dóme. Žiadosť odôvodnil predovšetkým tým, že majster Stwosz sa narodil v Norimbergu. V marci 1940 nemeckí vojaci odvliekli z Krakova posledné časti oltára a onedlho odviezli tajne z Berlína do Norimbergu aj tridsaťštyri debien s gotickými figúrami a basreliéfmi. Miesto 16 [pageend16]úkrytu sa pokladalo za statne tajomstvo. Konečne ho našiel Známy poľský historik umenia profesor dr. Karol Estreicher začal pátrať po zmiznutých poľských umeleckých pokladoch už počas druhej svetovej vojny. Roku 1944 vydal v Londýne knihu Poľské kultúrne straty. Hneď po skončení vojny vkročil ako dôstojník a expert, splnomocnený hľadať ukradnuté umelecké diela, do vily bývalého guvernéra v Poľsku dr. Hansa Franka neďaleko Mníchova. Našiel tam viaceré vzácne obrazy z poľských múzeí a obrazárni. Najväčšou úlohou profesora Estreichera bolo nájsť oltár majstra Stwosza. V norimberskom dóme nebol. Otto Dietz, norimberský farár, mu iba povedal že hlavný mešťanosta Liebel chcel krakovský oltár po vojne postaviť v dóme, ktorý sa mal premeniť na múzeum majstra Stwosza. Nepodarilo sa mu nájsť ani dokumenty o krádeži oltára a jeho prevozoch. Kam Liebel ukryl oltár? Nik to nevedel a Liebel koncom vojny spáchal samovraždu. Profesor Estreicher však pokračoval v pátraní. V novembri 1945 sa predsa podarilo neúnavnému profesorovi nájsť v archíve Nemeckého múzea v Norimbergu dve kópie potvrdenia o dovoze debien s časťami oltára do samotného Norimbergu. Na dokumentoch boli podpisy riaditeľov múzea Lutza a Kohlhau- sena. Za pomoci spojeneckých vojakov sa profesor Estreicher mohol s nimi stretnúť a porozprávať. A ešte v ten den vstúpil do výborného protileteckého úkrytu v Norimbergu na Schmidt- strasse 52 — s klimatizáciou a pancierovými dverami... Prekrásny e neoceniteľný oltár majstra Stwosza bol tam! Profesor Estreicher ihneď poslal telegram do Varšavy a Krakova a v zničenom Norimbergu začal hľadať veľkú miestnosť, v ktorej by mohol rozložiť trinásť metrov vysoký a jedenásť metrov široký oltár, aby sa presvedčil, či z neho dačo nechýba. So žiaľom zistil, že chýba oltárna skriňa. Po dlhom hľadaní sa mu ju podarilo nájsť na hrade Wiesenthal. V máji 1946 sa gotický oltár vrátil v osobitnom vlaku späť do Krakova, kde ho koncom 15. storočia vytvorili talentované ruky Wita Stwosza. Profesor Slonecki reštauroval oltár vyše desať rokov a len v roku 1957 sa vrátil na svoje pôvodné miesto do Mariánskeho kostola. K nemu sa obracajú zraSTOROČNICA NARODENÍN GEN. MILANA RASTISLAVA ŠTEFÁNIKA V mesiaci júli si pripomíname storočnicu narodenín Milana Rastislava Štefánika. Narodil sa 21. júla 1880 v Košariskách, v rodine evanjelického farára Štefana a matky Albertiny, rodenej Jurenkovej. Každý Slovák vie, čo všetko vykonal tento veľký syn slovenského národa pre jeho oslobodenie. Z príležitosti storočnice narodením predkladáme našim čitateľom za hrsť jeho výrokov, ktoré sú akoby posolstvom pre všetkých Slovákov. • Pre ľudí pevného predsavzatia niet nemožností. • Som Slovák telom — dušou. Nepoznám lásky polovičatěji • My nenapádame, iba hájime si svoje práva. Musíme ich hájiť, ak sa nechceme vzdať ľudskej dôstojnosti! • V dejinách vždy vyhrala vec, za ktorú pracovalo aspoň desať oddaných. • Nech si každý uvedomí, že pokiaľ sa neoslobodí od sebectva, nie je schopný bojovať za našu vec. • Energia moja vzrastá tým postupom, akým sa vyskytujú prekážky. Ja sa prebijem, lebo sa prebiť chcem! • Dejiny ukazujú, že slobodu si udrží len taký národ, ktorý je schopný krvavých obetí. • Priemernému slovenskému človeku nevyrovná sa priemerný človek iného národa. • Až uvidím môj národ oslobodený a zjednotený, budem môcť zomrieť! • Žil som krásny život! Prežíval som večnosť v sekundách. ky nábožných veriacich, aby sa údivom nad náboženskými výjavmi zo života Matky Božej utvrdili v nábožnosti k Nej. Pred oltárom bolo častejšie vídavať krakovského arcibiskupa kardinála Wojtylu, terajšieho pápeža ]ána Pavla IL, ako sa vrúcne modlil s očami pozdvihnutými na prekrásne sochy a basreliéfy. K nim sa obracajú zraky turistov a umelcov, aby obdivovali toto preslávne dielo, ktoré v posledných desaťročiach zažilo dramatické chvíle, ako sme opísali. (nš) 17 [pageend17]To bol náš svätec Motto: Krása kvetu je oslavou koreňa (Arabská múdrosť) Patrí už k ľudskej prirodzenosti, že pozornosť sa upriamuje na veci, ktoré pútajú svojou nápadnosťou, farbou, nádherou, vôňou alebo inými vlastnosťami. Na tejto danosti buduje aj reklama, pretože moderný človek nemá času a možno sa mu ani nechce zamyslieť sa nad tým, kto vlastne ponúkané ligotavé predmety vyrobil. Od dňa veľkolepej vysviacky nášho veľkého rodáka Otca arcibiskupa Tomka pretieklo už veľa vody v Laborci a hádam je na čase všimnúť si prostredie z ktorého vyšiel a ktoré ho sformovalo pre život. Bude vhodné pozrieť sa na ten nevzhľadný koreň, ktorý síce neužíva slnka, ale vstrebáva vlahu a živiny zo zeme a tak umožňuje vzrast stromčeka, dáva mu oporu, aby sa mohol potom zaskvieť v plnom kvete. Táto retrospektívna spomienka nechce byť historickým opisom, ale viac-menej len krátkym súhrnom z osobného hľadiska, ktorý raz budú musieť historici doplniť faktografickými údajmi. Začnime teda s miestom narodenia. UDAVSKÉ, táto čisto katolícka obec, bola už za Rakúsko- uhorskej monarchie, alebo ako naši otcovia vravievali « za Ferenc-Jóžku », naozaj slovenská. Iste nie uvedomele, na základe vzdelanostnej úrovne; jej slovenskosť prýštila skorej z emocionálnej podstaty. V obci bola síce len maďarská škola, ale v kostole sa modlilo a spievalo po slovensky. Po slovensky sa vyučovalo aj náboženstvo. Žiaľbohu, jazyková príprava pána farára nebola na patričnej výške a dodnes žije spomienka na to, ako zvykol vysvetľovať tajomstvo Najsv. Trojice: « ... ta, izé Janču, ta izé keľo Boby? » Je len pochopiteľné, že Janko na takú sugestívnu otázku odpovedal « ... ta tri! » Zo života SÚSCM v Ríme • Školská mládež svätí s profesorským zborom. Je totiž Panny Márie Pomocnice kresťanov, hlavnej patrónky saleziánov. Ach, kronikár asi nie je veľký matematik, keď zabudol na číslo: 24. mája. Sviatok! • Putovali sme do mimoriadnej svätyne Panny Márie. Je vytesaná v skale. Kaplnka s milostivým obrazom Matky Božej je ovenčená mnohými votívnymi darmi za obsiahnuté milosti. Silné mreže chránia tento výklenok, lebo pre zlodejov nič nie je posvätné. Mali sme tam omšu. • Večer, keď už súmrak sadol na okolie, usporiadali sme lampiónovú procesiu, pri ktorej sme sa modlili ruženec. Na oblohe sa objavovali svetielka ako odpovede na svetlá v našich rukách. • Mariánska akadémia sa preniesla na nedeľu večer 25. mája, keď sa slávil aj príchod Ducha Svätého. Jednotlivé body boli zaujímavé a na výške, takže pol druhej hodiny prebehlo veľmi rýchlo. • Posledný deň mája — ako aj celý mesiac — nebol veľmi pekný. Aj zakončenie mariánskych pobožností — ktorých stredobodom bola večerná omša — slávili sme v kaplnke. Vonku poprchávalo. • Prvým júnom — bola to nedeľa — začali sme mesiac Božského Srdca Ježišovho a zároveň aj týždeň vďačnosti, lebo náš školský rok sa chýli ku koncu, a chceli by sme ho uzavrieť prejavom našej vďaky. Témou príhovorov a úvah je práve táto zriedkavá čnosť. • Popoludní sme si naplánovali futbalový zápas s kolegami z ukrajinského ústavu svätého Jozafáta. Pršalo celý čas, ale sme hrali bez dáždnikov. Iba po zápase sme sa potrebovali poriadne vykúpať. Ale sme vyhrali — hoci samochvála je proti skromnosti. • Na prvý piatok 6. júna mali sme mesačnú obnovu. Trochu dôkladnejšiu ako obyčajne, lebo je to vlastne posledná v tomto školskom roku. Treba sa vyzbrojiť a zásobiť na prázdniny. • A v ten istý deň sme si očistili nielen srdce, ale aj bazén, čiže kúpalisko. A hneď začala tiecť doň aj voda. Veď konečne prišlo leto. Vodu po nás možno použiť aj na zúrodnenie záhrady, veď kúpalisko je vyššie. Príďte si potom pozrieť tú bujnosť v záhrade! • V sobotu 7. júna večer sme usporiadali pekný rodinný večierok vďačnosti. Otec Pauliny nám sprítomnil audiovizuálnymi pásmami nielen prežitý rok, ale v pekných fotografiách sme si mohli prezrieť celý život Ústavu za posledných 20 rokov. Aj iné body ako spevy, hudba, poďakovania, otváracia reč a zakončenie mons. Hrušovského nás len utvrdili v povinnosti byť vďační za všetko, čo nám Prozreteľnosť prostredníctvom Ústavu dáva. • Na druhý deň boli v Talianku voľby. My sme vo sv. omši, ktorú s Otcom arcibiskupom Tom kom koncelebrovali kňazi z Ústavu, ďa- kovi Darcovi všetkého dobrého za milosti a dary, ktorých sme boli účastní tohto školského roku. 9 Cez letné prázdniny počítame aj s vašimi modlitbami, aby sa nám nepřihodilo nič zlého. My si určite budeme spomínať na všetkých, čo svojou láskou nám umožňujú štúdiá a pobyt v Ústave. 18 [pageend18]Prvá svetová vojna, počas ktorej ruské vojská prenikli až do Udavského, ťažko doľahla na obec, ktorá bola už veľmi vyluhovaná vysťahovalectvom. Ešte viac poškodil obec povojnový chaos, rabo- vačky, prevrat, odchod maďarských vojsk a žandárov. Do tohto všeobecného vakua prichádza mladý slovenský kňaz Štefan Hesek. Štefan Hesek, syn kultúrne vyspelého Záhoria, vyštudoval v zahraničí a v Innsbrucku získal doktorát z teológie. Začal svoju prácu na základe nenápadného, ale dobre premysleného plánu. Pre dnešného čitateľa je ťažko vykresliť vzdelanostný odstup, veď obec nemala ani jediného absolventa meštianskej (rozumej strednej) školy. Ale Dr. Hesek nehľadel na možnosti kariéry ani na akademické vavríny kdesi vo veľmeste, ale ujal sa obce ako veľkej úlohy a od prvých chvíľ venoval jej celé svoje srdce. Už začiatkom 20-tych rokov odchádzajú, vďaka jeho predvídavosti, prví chlapci do škôl, aj keď neraz proti vôli rodičov, ktorí videli jedinú istotu v pôde-živiteľke. Udavské malo len neveľký, starý kostol. Napriek prázdnej farskej pokladnici pustil sa mladý farár do výstavby. Mobilizoval, organizoval, zapaľoval ohňom nadšenia celú obec. Čoskoro z návršia dominoval nad celou dedinkou kostol, ktorého biele steny a červená strecha sa nápadne odrážali od lesa v pozadí. Dodnes je to jeden z najkrajšie umiestnených kostolov Zemplína! Lenže kostol je len budova, a tú musí oživovať kňaz. Toto si Dr. Hesek, medzičasom povýšený za dekana, veľmi dobre uvedomoval. Strhujúcim osobným príkladom, žiarivým kňazstvom, evanjeliovým svedectvom nadchýnal mladíkov pre Božiu službu. A tak v tridsiatych rokoch začína Udavské sláviť najkrajšie sviatky — primície svojich synov. Počas svojho 20-ročného pôsobenia v Udavskom odchoval pán dekan osem kňazov. Celkove dala táto obec Cirkvi trinásť kňazov. Čoskoro mládež začala sa činiť na kultúrnom poli, lenže nemala potrebné priestory. Dr. Hesek pustil sa s neutuchajúcim elánom do ďalšej práce. Čo nikto nechcel veriť, stalo sa skutkom, a na dedinskom priestranstve, teda « na valale » vyrástla bieloskvúca stavba s mohutným nápisom « RÍM.- KAT. KULTÚRNY DOM ». Len tak na okraj treba podotknúť, že iné dediny, poznačené svetovou krízou, o takej stavbe ani len nesnívali. Kultúrny dom nemalo dokonca ani okresné mesto Humenné! Nový kultúrny stánok v Udavskom sa stal vyhňou pre obec aj okolie. Okrem cirkevnej činnosti rozprúdila sa aj činnosť osvetová i kultúrna, a dedina dostala nový národný impulz. Jedným z vtedajších ochotníckych hercov a neskorších režisérov bol aj náš terajší Otec arcibiskup, ktorý si na tie časy veľmi rád spomína. Počas všetkých týchto rokov žil Dr. Hesek skromne na starej fare, ktorej múry boli vlhké desaťročiami a neskytali ani to najpotrebnejšie pohodlie. Ale výstavbu novej fary odsúval pán dekan vždy do budúcna s odôvodnením, že sú mnohé dôležitejšie úlohy ako jednoúčelová farská budova. Nakoniec, keď sa aj vnútro kostola zaskvelo v plnej nádhere malieb a výzdoby, dal Dr. Hesek svoje placet, a zakrátko kostolný areál doplnila novostavba fary. Lenže tomuto neúnavnému staviteľovi nebolo dopriate užiť nových, pohodlnejších a dobe viac-menej zodpovedajúcich priestorov. Písal sa už predvojnovou povíchricou poznačený rok 1938: Mníchov, Viedenská arbitráž, odňatie južného Slovenska Maďarmi, strata diecézneho mesta Košíc. Vo víre vtedajších čias organizoval najdôstojnejší Otec biskup Cársky z ničoho nové diecézne sídlo v Prešove. Niet sa čomu diviť, že v tejto situácii si povolal za najbližšieho pomocníka Dr. Heseka, ktorý sa stal generálnym vikárom. Ťažko je opísať potoky sĺz a smutné scény rozlúčky. Za vlhkosť v očiach sa nehanbili ani robotou stvrdnutí chlapi! Tak sa dokáže lúčiť len pospolitosť naplno zrastená so svojím duchovným pastierom. Málokto si vtedy uvedomoval, že je to Božie riadenie a že opravdivé ovocie práce ich pána farára dozreje až o desiatky rokov...! Generálny vikár Dr. Hesek, aj pri návale práce v novom úrade, sledoval starostlivo z Prešova rast svojej bývalej farnosti. K oltáru prichádzali ďalší novokňazi a medzi zapálených mladíkov, ktorí raz chcú vystúpiť vyššie, presne tak ako odznievalo v modlitbe kňaza pred započatím omše pri stupňoch oltára « ... Introibo ad altare Dei... », musíme počítať aj študenta michalovského gymnázia Jozefa Tomka. Ešte raz zažilo Udavské prítomnosť svojho pána dekana: Dr. Hesek vo funkcii apoštolského proto- notára zavítal v júni 1943, aby posvätil bočný oltár venovaný Božskému Srdcu. Mal som česť miništrovať pri týchto krásnych, ducha povznášajúcich bohoslužbách. Kňazstvo širokého okolia a cirkevný spevokol tvorili impozantný rámec. Po slávnostnom obede na fare vynoril sa problém: do ktorého domu má zavítať Dr. Hesek na návštevu? Už týždne vopred sa tvorilo medzi obyvateľmi Udavského čosi ako konkurencia, nie bez nábehu k nevraživosti. Lenže Dr. Hesek bol otcom všetkých a vyriešil problém jemu vlastným spôsobom: obišiel « valal » peši, zastavil sa pri každom dome, povypytoval sa, potešil sa s odrastajúcou mládežou, podal ruku a udelil požehnanie. Takýchto chvíľ nebýva veľa v živote a tí, ktorí ich zažili, nikdy ich nezabudnú. Frontové udalosti a povojnová neradostná situácia dá sa zhrnúť do niekoľkých viet; rozbor nech urobia povolanější! Po roku 1945 a najmä po februári 1948 nemohli noví mocipáni strpieť v Prešove kňaza Heseka, takého veľkého duchovného formátu. Bezúhonný život, pomoc ľuďom, a to aj rasové prenasledovaným počas vojny a iné kresťanským humanizmom motivované činy, nedávali 19 [pageend19]možnosť použiť proti nemu represívne metódy. Predsa však je Dr. Hesek vykázaný z Prešova a pridelený na malú bezvýznamnú faru vo Veľkej Lodine pri Kysaku. Už nie mladý farár musel peši navštevovať svoje roztratené filiálky, čo ho fyzicky veľmi vyčerpávalo. Co však bolo ešte horšie, bolo znemožňovanie opravdivej dušpastierskej činnosti a zamedzenie rozletu jeho tvorivého ducha a preto sa táto situácia môže smelo prirovnať domácemu väzeniu. Dr. Hesek zomiera predčasne ako šesťdesiatnik. Jeho pohreb, vzhľadom na vzdialenosť Zemplín — Záhorie, nebol tou manifestáciou vďaky, akú by mu bolo chcelo Udavské naposledy vystrojiť. Aby to tak dopadlo, a to sa postarali aj príslušné orgány, ba dokonca ani Katolícke noviny (sie!) nepocítili potrebu spomenúť na svojich stránkach odchod tohto veľkého syna Cirkvi a národa. Lenže odchod Dr. Heseka do večnosti neznamenal koniec jeho diela. Práve naopak. Takmer v tom istom čase dosahuje kňazstvo jeho ďalší žiak Jozef Tomko, aj keď nie na Slovensku, ale v ďalekom Ríme... A tak chcú byť tieto riadočky oslavou Dr. Heseka, asi aj zbytočnou, veď on už dostal svoju odmenu od Toho, pre ktorého vždy pracoval a sa namáhal. Predsa je však dôležité ukázať čitateľskej obci, mladej generácii a tým, ktorí sa zúčastnili vlani na biskupskej vysviacke, kto bol tým nenápadným koreňom, z ktorého po rokoch vykvitol krásny kvet — náš Otec arcibiskup Jozef Tomko! Keď som 15. septembra 1979 počul z úst Svätého Otca spomínať naše rodné Slovensko a obec Udavské, a najmä keď som videl novosväten- ca udeľovať nám prvé biskupské požehnanie, v duchu sa mi zdalo, že v jeho pozadí stojí s úsmevom na zduchovnelej tvári a žehná nám tiež náš nezabudnuteľný pán dekan Dr. Štefan Hesek! Udavčan NOVÉ IMPULZY PRE BOJ PROTI NÁBOŽENSTVU Ústredný výbor KSČ na svojom XV. zasadaní v Prahe koncom marca t.r. a Ústredný výbor KSS v Bratislave, začiatkom apríla, naštartovali novú ideologickú kampaň. V Prahe predniesol správu predsedníctva Vasil Biľak a v Bratislave Ľudovít Pezlár. Dôvodom pre toto zintenzívnenie ideologického boja je akiste medzinárodná situácia, vplyv Západu na domáce prostredie a v neposlednej miere aj určité ochabnutie vzhľadom na ideologickú propagandu. Čo sa týka náboženstva a ateizmu, možno to vyčítať zo Smený (14.4.80), ktorá referuje o seminári Socialistickej akadémie ČSSR o otázkach svetonázorovej výchovy na vidieku. Vraj mravčou prácou treba prekonávať indiferentný postoj mnohých mladých k otázkam náboženstva a ateizmu. A poslucháči prednášok vraj len málokedy kladú otázky alebo pripomienky. Obidvaja referenti Biľak i Pezlár sa jednoznačne vyslovili o postoji strany k náboženstvu. Vasil Biľak: « Zápas o socialistické vedomie človeka je procesom formovania jeho vedeckého svetonázoru a nemôže sa obísť bez prekonávania najrozličnejších predsudkov a prežitkov v myslení ľudí. Rastom socialistického uvedomenia sa človek oslobodzuje od zaostalosti a duchovného tmárstva. Ateistická výchova patrí k popredným úlohám ideologickej práce, strana jej venuje sústavnú pozornosť ». (Pravda, 27.3.80). Ľudovít Pezlár: « Prvoradou úlohou... je rozhodne prekonávať zvyšky idealistického svetonázoru, predovšetkým v jeho najrozšírenejšej forme, ktorou sú v našich podmienkach náboženské prežitky... Nijako sa netajíme s tým, že výchovnou prácou, trpezlivým presvedčovaním budeme našich občanov stále získavať pre osvojenie si vedeckého svetonázoru. Náš zásadový postoj k náboženstvu, spočívajúci na teórii marxizmu-lenizmu, sa nemení a jeho princípy naďalej platia... » (Pravda, 3.4.80). 20 Zo Slovenska [pageend20]Manipulácia s « Pacem in terris » To, čo povedal Biľak, nedialekticky by sme mohli formulovať asi takto: Socializmus sa buduje len rastom socialistického vedomia a toto vedomie pomáha človekovi zbaviť sa náboženského tmárstva. A socialistický štát — podľa toho, čo ďalej povedal Biľak — oceňuje aktívnu účasť veriacich na socialistickej výstavbe. Teda: socialistický štát oceňuje, že veriaci svojou aktívnou účasťou sami napomáhajú k tomu, aby sa zbavili náboženského tmárstva. Po odstupe času stále jasnejšie vidno, akú úlohu malo zohrať pompézne zhromaždenie kňazov, organizovaných v Združení Pacem in terris v Prahe i v Bratislave. Prečo správy o tomto stretnutí sa dostali — po prvý raz — aj na prvé stránky straníckej dennej tlače, do rozhlasu i televízie. A stretnutie Pacem in terris bolo dobre načasované: v predvečer nového štartu ideologickej kampane proti náboženstvu. Biľak tiež odmietol obvinenia, že by u nás náboženstvo bolo utláčané: « Špekulácie nepriateľov s antisocialistickými postojmi veriacich nemajú reálny podklad a sú odsúdené na neúspech; jednak pre historické skúsenosti nášho ľudu, jednak pre neodôvodnenosť akýchkoľvek obvinení z údajného potláčania náboženských slobôd v našej krajine ». V ČSSR je náboženská sloboda V rámci zintenzívnenia ideologickej kampane a teda i protináboženských akcií dostal nezávideniahodnú úlohu Karel Hrůza, vedúci Sekretariátu Úradu predsedníctva vlády ČSSR pre veci cirkevné: dokázať aj cudzine, že v ČSSR je náboženská sloboda. Článku, ktorý napísal pre Československý svet (č. 2, str. 4,5, 1980), určený pre cudzinu a vychádzajúci vo viacerých svetových rečiach, dal podtitul: Svoboda náboženského vyznání. Taký vysoký úradník predsa musí to vedieť. A začína, ako je to vo zvyku aj v Sovietskom zväze, citovaním 32. článku Ústavy, ktorá zaručuje slobodu vykonávať náboženské úkony, pokiaľ to nie je v rozpore so zákonom. Hovorí aj o slobode tlače a pritom cituje, koľko výtlačkov má náboženská tlač. Všimnime si len slobodu tlače, o ktorej Hrúza píše. Vraj cirkvi majú možnosť vydávať náboženskú literatúru, biblie, teologické spisy, modlitebné knihy, cirkevné noviny. Pri týchto cirkevných novinách sa zastavil a udal aj počet výtlačkov: 240.000 týždenne. To je číslo, ktoré môže imponovať. Približne toľko výtlačkov mali Katolícke noviny, vychádzajúce v Bratislave, v dobe keď ešte boli slobodné, keď bolo ešte dosť papieru aj pre ne. Aby dostal takýto úctyhodný počet, jednoducho spočítal slovenské i české Katolícke SVÄTÝ OTEC ZÁSTUPCOM UNESCA « Mohol som vstúpiť sem, do vnútra Areopagu celého sveta. Mohol som vám všetkým členom Organizácie spojených národov pre výchovu a vedu, vám, ktorí pracujete pre dobro s zmierenie ľudí a národov prostredníctvom kultúry, vedy a umenia povedať a privolať vám z hĺbky svojej duše: Áno, budúcnosť človeka závisí od kultúry! Áno, budúcnosť sveta závisí od prvenstva Ducha! Áno, pokojná budúcnosť ľudstva závisí od lásky! » noviny, lebo obidvoje vychádzajú pod tým istým titulom. V koľkých výtlačkoch vychádza iná náboženská literatúra, o tom radšej pomlčal. Tam by sa už svet klamať nedal. Ale nejde len o počet, o nedostatok katechizmov, spevníkov, absolútnemu nedostatku náboženskej literatúry, ak odpočítame kalendár a pár liturgických kníh. Ide o obsah. Diametrálny rozdiel medzi straníckou tlačou a cirkevnou — keď už ju tak nazveme — je ten, že prvá môže napádať cirkev, náboženstvo i jednotlivých veriacich a jestvujúce náboženské časopisy vôbec nemôžu odpovedať na tieto obvinenia, nemôžu sa brániť. Jestvujúce náboženské časopisy sa o ateizme nemôžu ani zmieniť, tobôž sa s ním kriticky vyporiadať. Všetky útoky proti náboženstvu. v akejkoľvek forme, musia v dôsledku toho ostať bez odpovede. S tým ateistická propaganda počíta. Akú desorientáciu to môže spôsobiť u veriacich alebo pochybujúcich, možno si predstaviť. Katolícke noviny kýpeť bez rúk, bez kontaktov Ateistickí propagandisti prišli k uzáverom, že prednášky nemajú žiadanú účinnosť. Treba zaviesť krúžkv, diskusie, živý kontakt. A práve toto chcú v Cirkvi zamedziť, znemožniť, zakázať. Porovnajme bratislavské Katolícke noviny s Novou cestou, spoločensko-kultúrnym mesačníkom, vychádzajúcim už druhý rok, ktorý propaguje civilné občianske obrady, socialistický spôsob života. Nová cesta uverejňuje fotografie sobášov, prijímanie detí do života, recitátorov, obradných siení, vymenúva, ako sa kde robia obrady, cituje súťažiace výbory. Zo všetkého možno badať snahu nadviazať úzky kontakt s čitateľom. Kto číta Katolícke noviny, nemôže sa ubrániť dojmu, že číta jeden monológ za druhým. O dajakej kvalitnej básni alebo modernej ilustrácii ani reči. Nijaké správy o birmovkách, primíciách, 21 [pageend21]prvých svätých prijímaniach, sobášoch. A nijaká rubrika s otázkami a odpoveďami, ktoré by mohli zaujímať čitateľov, a pomohli im riešiť ich problémy. Nijaké konkrétne aplikácie, vzory kresťanského života. Superinflácia článkov o mieri a o politických postojoch. Len jedno je dovolené: Poďakovať sa za účasť na pohrebe a prosiť o spomienku v modlitbách. A to len v rubrike malých oznamov a až po oznamoch, že sú na predaj tulipánové cibule alebo starý klavír. V poslednej dobe už neuvádzajú ani meno kňaza, ktorý pochovával. Na riešenie problémov mladých je predsa rubrika v Smene, kde odpovedá Alena. A iné problémy rešia sa v rozhlase, vu rubrike: Čo nového, Bieli- kovci? Nijaký redaktor na svete by sa nemohol uspokojiť s takýmito novinami, keby ma slobodnú ruku! Nuž to je sloboda náboženská, ako ju chápu dnes vládnuce kruhy na Slovensku. Rozdiel’ medzi tým, ako je favorizovaná ateistická tlač a zaznávaná náboženská, priam udrie do očú, keď vezmete do rúk Premeny — rituál Zborov pre občianske záležitosti, vydaný v Bratislave, roku 1978. Má 351 strán a značný počet strán s farebnými fotografiami na kriedovom papieri. Obsahuje príležitostné prejavy, básne, hudobné skladby k občianskym obradom pri sobášoch, pohreboch, prijatí detí do života atď. Výdavky na tieto príručky sa hradia aj z peňazí veriacich občanov štátu. Ateizácia — časť štátneho plánu «Nikto nie je nútený byť veriacim alebo ateistom », píše ďalej v spomínanom článku K. Hrůza. V prvej časti vety má plnú pravdu. V druhej? Odpoveď dáva bratislavská Pravda (15. apríla 1980), keď otvorene vyhlasuje šírenie ateizmu za súčasť ideologického boja (o ktorom sa hovorilo na 15. zasadaní Ústredného výboru komunistickej strany). Boj sa nevedie nikdy v rukavičkách, tam sa nikto nepýta, či niekto chce alebo nechce. Pravda tvrdí, že « Ústav vedeckého ateizmu SAV (Slovenskej akadémie vied) prispieva k realizácii úloh, ktoré uložil XV. zjazd strany vo výchove našich občanov k vedeckému svetonázoru». A tieto úlohy sú podľa Pravdy časť štátneho plánu aj v 6. päťročnici. O tom, ako sa vylučujú veriaci učitelia zo škôl, ako sú prenasledovaní lekári, úradníci v administratíve, v podnikoch, ako je zamedzovaný prístup veriacich žiakov k vyššiemu vzdelaniu, ako sa terorizujú rodičia,ktorí prihlasujú deti na vyučovanie náboženstva, sa už veľa popísalo. Nuž istotne nikto nie je nútený byť veriacim — ale žeby nikto nebol nútený stať sa ateistom? O tom by bolo dobre usporiadať anonymnú dotazníkovú akciu, tá by ukázala pravdu. Spectator HLASY ZO SLOVENSKA Žijeme a máme svoje dejiny, vďaka slovu Božiemu, vďaka viere, daru Kristovmu. Dali sme zdravie, prácu, životy za slovo Pánovo, je to už vyše jedenásť storočí — kto by to spočítal! Národ slovenský, ozvi sa o svoju slobodu! Ak stratíš mládež, ak na svoju budúcnosť zabudneš, stratíš sa celý z povrchu zeme! Otcovia, matky, na vás je rad, zastaňte sa svojich detí! Chcú počuť Božie slovo, skutočné slovo Kristovo — nie prejavy PIT! Slovensko, jedno z najmenších Pánových, najkrajšie zo všetkých krás, prebuď sa! Tvoj syn, tvoja dcéra, chcel sa stať kňazom, chcela byť sestrou: Nuž položil život za Krista — už zvíťazil! Iný sa obetuje na oltári kríža — za spásu svojho ľudu! Ďalší emigruje — aby pomáhal z druhej strany ostnatého drôtu! Ale koľkí v tom boji stratili vieru! Koľkí podľahli, zapredali sa! — Zločin na našom národe! Nie bratia, i keď nás volajú « Cirkev mlčiaca » my nesmieme mlčať! Áno, semenom kresťanstva je naša krv — krv mučeníkov! 22 [pageend22]Na kultúrnom poli Biografické štúdie Vlil. (Zborník referátov z vedeckej konferencie o Jonášovi Záhorskom usporiadanej v Martine 22.-23.1.1976). Vydala Matica slovenská, Martin 1978, str. 282. Je to vcelku zaujímavý zborník. V ohodnotení Záhorského z rôznych hľadísk zúčastnilo sa 23 autorov. Najväčšiu časť zaberá ohodnotenie Záhorského ako literáta (Nad veršom J. Záhorského, Prozaická tvorba... K historickej próze... atď). Autori preberajú však aj iné polia jeho činnosti: J. Záhorský ako historik, J. Záhorský ako novinár atď. Veľmi zaujímavými sú príspevky R. Marsinu o Záhorského najrozsiahlejšom diele «Dejiny kráľovstva uhorského od počiatkov do čias Žigmundových », ktoré doteraz ostali v rukopise, a dva príspevky o názoroch J. Záhorského na Východné Slovensko a východoslovenské nárečie. Celkový posudok autorov je, že Záhorský bol « progresista ». Usudzujú to hlavne z toho, že veľmi posudzoval predstaviteľov katolíckej Cirkvi tak v minulosti, ako aj v svojej dobe. Podľa neho vraj všetko, čo je pravoslávne, je slovanské a krásne, kým všetko čo je katolícke je germánsko-maďarské, nepriateľské Slovákom. To však je veľmi prehnané tvrdenie, nakoľko práve J. Záhorský bol konvertitom ku katolíckej Cirkvi a účinkoval ako katolícky kňaz. O týchto otázkach nenájdeme však v danom zväzku nič. Je to teda zbierka rôznych pohľadov na Záhorského, ale neúplná a nepresná. M. Lacko Matúš Kučera, Iconography of a Slovak Calendar from the year 1432. (Ikonografia slovenského kalendára z roku 1432): Studia historica slovaca, Bratislava, 1979 str. 11-40 + 20 strán ilustrácií. Autor rozoberá časť kódexu, ktorý sa nachádza v Bayerische Staatsbibliothek, München, pod signatúrou Clm 21590 (pri ilustráciách však udáva Clm 21519!). Je to pravdepodobne zbytok väčšieho rukopisu. Zachovaná časť obsahuje rôzne modlitby a kalendár (každý mesiac na dvoch stranách). Na voľnom mieste druhej strany je vždy sedem- riadková poučná báseň, hlavne zdravotné rady vzťahujúce sa na ten mesiac, a ďalej ilustrácia o prácach v dotyčnom mesiaci. Autor sa zaoberá hlavne týmito ilustráciami. Menšiu pozornosť venuje ostatným textom, a to iba v spojení s otázkou pôvodu toho rukopisu. Nakoľko na jednej strane sú vyobrazení traja uhorskí králi: sv. Štefan, sv. Ladislav a sv. Imrich, a aj v texte sú modlitby k sv. Štefanovi, autor uzatvára, že rukopis vznikol v Uhorsku. No ďalej dokazuje, že vznikol na Slovensku (ako to udáva aj v titule). A je pravda. Medzi textami latinských modlitieb totiž, máme vsunuté nasledujúce texty: Odayse Panu Bohu k suzbye y geho myley materzy. Myla matyczko ruoze nebeská racz nam pomocz. O matyczko swata panno Maria czista. Racz za nas sweho myleho syna prosytí nebeskeho Pana. Amen zabil babu kamen. Ako z týchto textov vidno, je to jazyk slovenský. Z tvaru « k suzbye » miesto « k sluzbye », a « materzy » autor uzatvára na oblasť západnej slovenčiny. Kto bol pisateľom týchto textov, je veľmi ťažko povedať. Na jednej strane je dodatok napísaný inou rukou: « Frater Eliphandus scriba lauda- tissimi coenobii Benedicbeirn professus, ad Sanctis- simae Virginis laudem et glóriám et ad sui memoriam nunquam intermituram, sertum hoc Divae Virginis complevit. Ingolstadii, nona Januarii, post partum Virginis MDXCI (1591). Na koho sa vzťahuje tento zápis, či udaný rok sa vzťahuje na zápis (lebo autor ako rok textu udáva 1432), ako sa dostal ten rukopis do Ingolstadtu a odtiaľ do Mníchova, to sú všetko otvorené otázky. No z toho, že v ilustráciách kalendára na január a február osoby sú oblečené v mníšskom habite, autor uzatvára, že pisateľ bol benediktínom. Akákoľvek bude odpoveď na tie otázky, pre nás tento rukopis je vzácny pre vyššie uvedené vložky v slovenčine z XV. storočia. M. Lacko Ugo Foscolo, Sonety. Do slovenčiny prebásnil Gorazd Zvoničky. Vydalo združenie pre českú a slovenskú kultúru Arturo Cronia. Padova, 1979, str. 25. Vyšlo v 350 vo stroji číslovaných exemplárov. Ugo Foscolo je jeden z najvýznamnejších talianskych básnikov. Táto zbierka vychádza z príležitosti 200. výročia od narodenia (1778) a 150. výročia od smrti (1827). Životopisnú črtu napísal a do tlače pripravil celé dielko vedúci združenia « Arturo Cronia » prof. Milan Ďurica. Vydanie je dvojrečové: na párnych stranách je taliansky text, na nepárnych slovenký preklad Gorazda Zvonické- ho, ktorý sa aj tu ukázal majstrom prekladu. Na konci podal prekladateľ myšlienkovú náplň jednotlivých sonetov, ktorých je spolu 12. Vydanie je bibliofilské. , Michal Ďuga, Prometeus. Doslov napísal Víťazoslav Hronec. Graficky upravil Dušan Slivka. Ako súkromnú bibliofíliu vydal Samuel Čelovský, v náklade 99 číslovaných výtlačkov. Kulpín, 1979, str. 8 (veľkého formátu). Je to vlastne jedna báseň v šiestich častiach. Autor sa obracia monológom k čitateľom, predkladajúc im filozoficko-etické reflexie. Dušan Slivka vystrojil dielko ilustráciami, ktoré sú akoby fotomontážou z negatívov. . 23 [pageend23]Čo komu bzučí v hlave Ktosi prišiel na vzácny objav psychickej povahy, že ideologický fanatik nečíta to, čo má pred sebou na papieri, ale to, čo mu práve — bzučí v hlave. Napríklad sovietska tlač písala o terajšom Svätom Otcovi, že navštívil Francúzsko, aby tamojšiemu prezidentovi prejavil uznanie za varšavské stretnutie s viditeľnou hlavou sovietskeho bloku. Ale informácia je falšovaním skutočnosti. Svätý Otec totiž oznámil svoju cestu do Francúzska už 9. apríla na verejnej audiencii, teda päťdesiatdva dní vopred (ĽOs- servatore Romano z 10. apríla 1980), keď o varšavskom stretnutí ešte nesnívali ani jeho vlastní protagonisti, veď ono bolo pre verejnú mienku a pre svetovú tlač « nepredvídaným prekvapením », ako sa možno dočítať z tlače blízkej 20. máju 1980. — Ďalej, podľa Izvestia, ktoré sú orgánom sovietskej vlády, rímsky pápež a francúzsky prezident rokovali o medzinárodných problémoch, najmä o vzťahu medzi Východom a Západom, pričom vraj pápež nástojil « na udržaní pokoja za každú cenu » (II Tempo zo 6. júna 1980). Ale aj táto informácia je sfalšovaním skutočnosti, lebo pápežova cesta do Francúzska mala čisto dušpastiersky a evanjelizačný motív a obsah, ako o tom referovali. medzinárodné komunikačné prostriedky. Ale ideologický fanatik nečíta to, čo má pred sebou na papieri, ale to, čo mu práve — bzučí v hlave. Čosi podobné vyjadril istý čitateľ predošlej úvahy Nad ateistickým rituálom, ktorý vyšiel « na krásnom bielom papieri, aby tým lepšie vynikli čierne úmysly jeho pôvodcov ». Vraj že len Boh pozná úmysly človeka. Správne! Ale keď niekto svoje úmysly vyjaví, predkladá ich aj ľudskému posudku. Predpisy treba brať, ako znejú. V úvode čítame: Uvedomujeme si, že bez boja proti náboženským a ostatným archaickým obradom nemožno úspešne rozvíjať a upevňovať obrady a slávnosti socialistické (str. 10). — Ďalšia rubrika stanoví: Slávnostné privítanie novorodencov nie je iba náhradou cirkevného obradu krstu novou občianskou formou pomenovania dieťaťa, ale svojím obsahom a zameraním je aj jeho negáciou (str. 19). Rituál predpisuje funkcionárovi štátny znak so šerpou (stuhou) — miesto štóly, ideologický príhovor — miesto kázne, osobnú úpravu — miesto liturgického rúcha, výtvarnú výzdobu miestnosti — miesto kríža a sviec, stôl — miesto oltára a náladovú (!) hudbu — miesto chrámových piesní, aby sa takto vytvorila žiadúca dôverná atmosféra. Pravda, tie isté rubriky obviňujú cirkevné obrady zo sentimentality a mystiky. — Obsahom sľubov pri novom obrade už nie je večný život, ten starý prežitok, ale dieťa, ktoré vraj už si je všetkého vedomé, musí počúvať: Raz na tvoje ekzémy / nepredpíšu ti už možno more! / Tie ekzémy, ťažko liečiteľné na zemi / pošle ťa štát vyliečiť si hore. / A keď sa ťa zmocnia na trati / nevysvetliteľné galaktické smútky / zavoláš na štátne útraty / domov. Z Marsu. Z telefónnej búdky (str. 18). Rituál pripomína, že « účinnou formou je aj názorná agitácia », a ukladá národným výborom, aby « z vlastnej inciatívy a bez požiadania rodičov » organizovali nový obrad a do jeho propagandy zapojili aj poradne pre matky. — Ale čo by bolo s poradkyňami, keby propagovali cirkevný krst?... Kdekto obviňuje marxizmzs-leninizmus, že vo svojej praxi nie je humánny, a predsa... Jeho ateistický rituál predpisuje aj « zriadenie hygienického kútika pre ošetrenie dieťaťa » (str. 23), na čo cirkevný rituál zabúdal a zabúda. Gorazd Zvonický SLOVENSKÉ HLASY Z RÍMA ROČNÍK XXIX - 1980 SLOVENSKÉ HLASY Z RÍMA — VOČI SLOVACCHE Dl RÓMA — periodico rnensile. Autorizzazíone del Tribunale di Roma n. 17122 del 3/2/1978. Direttore responsabile: Domenico Hrušovský. Vydáva Slovenský ústav sv. Cyrila a Metoda v Ríme. Rediguje redakčný kruh. Výkonný redaktor Andrej Pauliny. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, vo Švajčiarsku a vo Švédsku na adresy tamojších slovenských katolíckych misií. V Argentíne poslať na adresu pani Agnešky Borisovej, Calle Corrientes 5943, 1414 Buenos Aires. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V Rakúsku na adresu: Slowakenseelsorge, Graben 13-1-49, 1010 Wien. Naša adresa: Istituto Slovacco dei Santi Cirillo e Metodio, Casella postale 6175, 00100 Roma, Italia. Poštové konto: 43859008 — Istituto Slovacco dei Santi Cirillo e Metodio — Roma. Tlačí Typografia Dario e Ugo Detti, via Girolamo Savonarola 1, - 00195 Roma. [pageend24]