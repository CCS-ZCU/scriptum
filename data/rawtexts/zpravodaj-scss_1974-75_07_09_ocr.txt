9 časopis Čechů a Slováků ve Švýcarsku ročník 7 1974 zpravodaj [pageend1]GENERAL-AGENTUR ZÜRICH Pojištění vyhovující nám krajanům. Odborně poradí ve všech druzích pojištění La Neuchâteloise-Vie Neuenburger Leben M. D A V I D, 8251 Schlatt b. D. 419 Tel.:053-7 73 91 Váš hodinář — s oficiálním zastúpením značky OMEGA a TISSOT. Velký výběr zlatnických výrobků a bižuterie. Opravy všeho druhu. V. ŠVEC Rennweg 3 8580 Amriswil, tel. 071 - 67 31 13 F 419 OFICIÁLNÍ ZASTOUPENÍ VOLVO Nabízíme: rychlé, výhodné a kvalitní opravy vozů všech značek. Servis a malé opravy provádíme na počkání. Při větší opravě Vašeho automobilu Vám okamžitě zapůjčíme náhradní vůz. Prodej nových automobilů a ojetých vozidel za výhodné ceny. Jan Baniak, Auto-Garage, Affolternstr. 12, 8908 Hedingen, Tel.: 01 - 99 37 85 ČESKÝ PENSION v rakouských ALPÁCH «ZELLERMOOS» 5700 Zell am See Tel. 6542 / 20246 V mimosezónni době pro krajany výhodné ceny. KRANKENKASSE für den Kanton BERN NEJVĚTŠÍ v kantonu BERN, činná v CELÉM ŠVÝCARSKU ale hlavně v kantónu BERN a v sousedních kantonech výhodné a spolehlivé, individuální nebo kolektivní pojištění ve ŠVÝCARSKU. BEZ ZVLÁŠTNÍHO PŘÍPLATKU TAKÉ ÚRAZ A POBYT v NEMOCNICI !! PŘIPOJIŠTĚN !! Nezávaznou radu a informaci Vám rád česky neb slovensky podá V. BURÝSEK, telefon 034 - 44 25 81 v době od 9.00 —16.00 denně kromě soboty. ZAVOLEJTE JEŠTĚ DNES, NEBOŤ DOBRA RADA A DOBRÉ PQJISTÉNÍ ! ! JSOU NAD ZLATO ! ! [pageend2]Jaroslav Strnad Bilance Nečekaná změna režimu v Řecku zaktualizovala opět otázku trvanlivosti diktatur. Řecká trvala pouze něco přes sedm let a její pád byl takřka ú- stavní. A nekrvavý, nehledíme-li na pár vyražených zubů bývalého ministra vnitra Pattakose. Svět tedy přes noc přišel o další kliku vládců, pomazaných Prozřetelností národního génia. Je možno namítnout, že řečtí obrsti byli asi břídilové, že třebas neměli tu pravou tvrdost sekerníků. To je dokonce pravděpodobné, i vraždit se člověk musí naučit, ačkoliv se zdálo, že ostrovy Jaros a Leros jsou důkazy, že Papadopulos a loannidis jsou učelivými žáky Stalina a Hitlera. Nebyly to však osobnosti, které by dovedly strhnout aspoň ty, kteří dosud nepochopili, že národ je něco docela jiného než bombastické lži o takzvané národní cti. Pan profesor Salazar na opačném konci jižní Evropy takovou «osobností» byl. Vládl až do své smrti. Jeho nástupci už neměli takovou autoritu, třebas se ani o chlup neuchýlili od osvíceného způsobu jeho vlády: privilegia jen vyvoleným, na chudý lid, jehož je v jeho zemi obrovská většina, obušky PIDE, bída a nevzdělanost. Ani Juan Carlos od sousedů nebude asi vládnout tak «úspěšně», až mu caudillo odevzdá na smrtelném loži španělský byrokratický aparát. Dá se z těchto tří příkladů vyvodit trocha naděje pro nás? Budou se moci jednoho krásného dne vrátit Rafael Kubelik, Ota Šik a dejme tomu Petr Zenkl, jako se mohou vrátit Theodorakis, Mangakis, Pa- pandreu nebo Soares a Cunhal? V tom právě, myslím, vězí čertovo kopýtko rozdílu mezi pravicovou a levicovou diktaturou. Pravicová diktatura stojí, jak se ukazuje, na silné osobnosti, na krutém, bezohledném člověku a jeho smrtí nebo vystřídáním končí. Lze mít důvodně zato, že by třetí říše nebyla přetrvala vůdcovu smrt, že by se rozpadla v bojích následníků. Ani božský Benito by nebyl našel stejně o sobě přesvědčeného nástupce. Fašismus a nacionálni socialismus nebyly ideologiemi, nýbrž pouhými kulty zbožněných šílenců. Komunistická diktatura se pravicovému extrému podobá jen násilím, kterým se udržuje u moci. Vnucuje však občanům kromě kultu neomylného vládce ještě jakoustakous ideologii obecného štěstí, ideologii sice perverzní, leč pro prosťáčky a kariéristy přitažlivou: absolutní rovnost všech lidí, copak po ní netoužili už otroci na galérách? absolutní spravedlnost pro všechny, není od věků snem všech, kdož trpí ať spáchanou nebo domnělou křivdou? a což teprve stejný obnos v kapse každého člověka, to bylo přece Stimulans většiny revolucí, touha po penězích se jen za jinými ideály skrývala. Uskutečnit tyhle tři pradávné požadavky slibuje komunistická ideologie. Jenomže jen slibuje, jak víme, o tom přece nemusíme ztrácet slova. Ale přesto, že selhání jejich kazatelů a medicinmanů je tak katastrofální, je pořád dost lákavá, aby znovu a znovu uchvátila některé vrstvy, některé lidi, kteří v zglajchšaltování spatřují svou první a poslední šanci. V zemích, kde tato ideologie s pomocí kulometů uchvátila moc, ukázala jinou svou vlastnost. Oprostila se od politiků, kteří ji právě prosazují a které vynesla do čela, osamostatnila se. Žije bez ohledu na ně — na rozdíl od pravicových diktatur, které umírají s diktátorem. Neboť prý nezáleží na osobách, jsou nahraditelné a v pravém slova smyslu libovolně vyměnitelné, bez ohledu na schopnosti. Po Stalinově smrti se očekávaly rozbroje a zánik komunistického režimu v Sovětském svazu. Ideologie se však ukázala bytelnější; přečkala i Chruščo- va a nezahyne asi ani, až si pretoriáni nebo kmot- řička Smrt vyrovnají účty s Brežněvem a Kosy- ginem. Kostěj komunismu je nesmrtelný, protože se udržuje při životě nejen koncentráky a popravčími četami, ale i cetkami, které se zdálky blýskají jakoby zlaté a jejichž třpyt zaslepuje polovidomé, které se však při bližším ohledání projeví tak zřejmě jako falsifikáty, že i slepí prohlédnou. Zdá se tedy, že pro národy, žijící uvnitř skoro nepřekonatelných zdí rádoby-proletářského Kostěje, není záchrany. Levicová extrémní diktatura vypadá jako věčná. A i tam, kde mele z posledního, není vyřízená: injekce bratrské okupace ji zase u- zdraví. Před šesti lety se ukázalo, že dost dobrou metodou boje je pasivní odpor. Dodnes lituju, že jsem o něm jen slyšel a četl, že jsem nebyl jedním z těch, kdo přes namířená děla nepodali «bratřím» ani kapku vody. Byla to zajisté veliká chvíle. Ideologie mravního odporu byla stejně účinná jako nestvůra, kterou potírala. Nevydržela však déle než dva roky. Asahajoga, občanská neposlušnost, uchvacovaly slovenský a český národ jako celky necelých 200 dní. Pak zvítězila u většiny nutnost žít, ale, bohužel, i touha postavit si chatu, prát automatickou pračkou a mít v mrazničce kdykoli pro párty po ruce kostky ledu. Také ovšem ohled na štěstí potomků. Gándhíové, kterými se před šesti lety republika hemžila, vymřeli na možnost postupu v zaměstnání. Zbyli Švejkové, ulejvající se od práce jak se dá, nicméně však zastávající funkce, které jim v osmašedesátém byly pro smích nebo pro výsměch. Mluvím to o většině národa. Nedávno jsem se seNení správné stavět na roveň cíle fašismu a sovětského komunismu. Ve fašismu oslavuje kat sám sebe, v sov. komunismu oslavují kata mnohem dramatičtěji jeho oběti. Albert Camus 1 [pageend3]tkal s Otou Filipem, kterého před měsícem Husákův režim donutil jít Solženicynovou cestou a ten mi vyprávěl o odporu hrstky Gándíhů. Nevyhazují do povětří mosty jako irští teroristé, neunášejí letadla jako komandos Jasira Arafata nebo dr. Habaše. Žijí prostě v podřízených postaveních, ačkoli by stačilo slovo a mohli by učit na universitě, uveřejňovat jako včera své myšlenky, svá díla. Bývají pravidelně vyslýcháni, všichni v týž den, v bytech mají odposlouchávácí přístroje, tajní andělíčci strážníčci je sledují na každém kroku, ačkoli by stačilo slovo a byli by ve funkcích, které by si vybrali. To slovo však neřeknou, raději třou bídu, raději vydávají v samizdatu poctivé umění než ve státním nakladatelství díla, vymyšlená na sekretariátech. Žijí bídně, ale nekoláborují. Ani v nejmenším. Ta hrstka zbyla z heroického odporu před šesti lety. To se mu to povídá za hranicemi, slyším námitky. Posloužím tedy receptem muže, který to až donedávna praktikoval v Sovětském svazu, i když teď už půl roku žije na Západě. Solženicyn napsal výzvu Nežít se lží a já si z ní závěrem dovolím ocitovat: ... A tak přes všechnu naši nesmělost nechť si každý vybere, zda zůstane vědomě sluhou lži nebo zda přišel čas, aby se stal čestným člověkem . . . Od toho dne pak ... se nedá přinutit, aby šel na manifestaci nebo shromáždění, je-li to proti jeho přání a vůli. Nevezme do ruky a neponese transparent či heslo, s nímž plně nesouhlasí; nezvedne ruku, aby hlasoval pro návrh, s nímž se upřímně neztotožňuje; nebude volit ani veřejně ani tajně osobu, kterou pokládá za pochybnou nebo nehodnou důvěry; nedá se zahnat na schůzi, na níž lze očekávat vynucené a zkreslené projednávání otázky; opustí okamžitě zasedání... přednášku, divadelní či filmové představení, jakmile uslyší od řečníka lež, ideologický nesmysl nebo nestoudnou propagandu; nepredplatí si ani nekoupí takové noviny nebo časopis, které přinášejí zkreslené informace a zamlčují podstatná fakta . . . Tak to je Solženicynův recept na zničení komunistické diktatury: «neslepovat odumřelé kůstky a šupinky ideologie, nesešívat její shnilé hadry. To, co je nahé, se také jako nahé světu ukáže». Ani komunistická diktatura nemůže operovat, ba ani žít ve vzduchoprázdnu. A vakuum vytvoří Gánhíové, mnoho Gándíhů, celý národ Gándhíů. Anebo, chce- te-li, celý národ Chelčických .. . Petr P r á g r : Je po Nixonovi Ačkoliv otázka dalšího vedení úřadu byla pro Ni- xona vyřešena v okamžiku, kdy se přiznal, že o Watergatské aféře věděl prakticky od počátku, a že tedy všechny své nejbližší spolupracovníky včetně nového amerického presidenta obelhával, zlehčovali východoevropští propagandisté celou záležitost takovým způsobem, že si neinformovaný občan musel položit otázku, zda se proti bývalému presidentovi nespikly nějaké záhadné temné síly. Za všechny to napsalo Rudé právo: «Nixonových osobních potíží využívají ve Spojených státech síly, které si nepřejí uvolňování napětí». — Také moskevská Pravda a další periodické tiskoviny psaly tak, že si čtenář musel položit otázku zda nedostane Nixon v Sovětském svazu politický asyl. Příčiny jeho pádu jsou pochopitelně prostší: nebyly to temné síly, které připravily Nixona o jeho úřad, ale jeho vlastní nepoctivost. Ve Spojených státech (stejně jako v každém právním státě) platí zákony pro každého, tedy i pro presidenta. Kdo zákony porušuje, musí počítat s tím, že se na to může přijít a v takové chvíli být připraven nést následky. Pokud bylo něco na Watergatu záhadné (a vlastně je dodnes) pak to byl řetěz groteskních náhod, který vedl k odhalení; vloupání do hlavního stanu Demokratické strany v průběhu volební kampaně před dvěma roky bylo objeveno náhodou, podobně i existence odposlouchávacího zařízení v Bílém domě. Odevzdání pásků senátnímu výboru bylo provázeno skurilními manévry a groteskně pak působily i dlouhé vymazané pasáže k Nixonových rozhovorů s nejužšími spolupracovníky. President se několikrát objevil v televizi a ujišťoval americký národ, že je nevinen. Zůstává záhadou, proč to činil v o- kamžiku, kdy už bylo všem zasvěcencům jasno, že jeho argumenty neodpovídají pravdě a že přijde neodvratitelný pád. Tuto záhadu snad Nixon pomůže odhalit americké veřejnosti před soudem, 2 [pageend4]PŘEKLADY A OVĚŘOVÁNÍ dokladů, vysvědčení a jiných dokumentů provádí SCHWEIZERISCHE ZENTRALSTELLE FÜR FLÜCHTLINGSHILFE, Kinkelstrasse 2, 8053 Zürich, Tel. 01 269640 kde jej nejdříve budou vyslýchat jako svědka v procesu proti bývalým spolupracovníkům, kteří vzali vinu na sebe a do poslední chvíle presidenta neochvějně hájili. Není vyloučeno, že proti Nixonovi bude později zavedeno trestní řízení; za porušování zákona, jehož se dopustil, může být poslán do vězení na třicet až šedesát let. Zdá se, že rok 1974 se stal osudem mnohému západnímu státníkovi. Říká se, že Čou En-laj už není v nejlepší formě. Není snad nyní, když se bude přehodnocovat a hlavně zpomalovat proces sbližování a uvolňování napětí, jemuž dali novináři jméno detente, ohrožen také Leonid Iljič? Nekritizují ho dogmatici v politbyru hlasitěji? Tolik si přál celoevropskou konferenci o bezpečnosti a spolupráci, kde mu měl Západ potvrdit dnešní hranice Sovětského impéria. S kým o nich bude jednat teď? Toto téma se dostalo opět do módy, jako pokaždé, když se některému z četných odborníků na sovětské záležitosti zdá, že za tlustými zdmi Kremlu není všechno v pořádku. Češi a Slováci doma i v zahraničí, vidí tyto problémy z jiné perspektivy. Změní se život v Československu, bude-li Brežněv ze «zdravotních důvodů» donucen odejít? Stal by se potom například Husák presidentem anebo by na toto místo povýšil Tonda Kapek, který se za poslední Svobodovy choroby dával denně fotografovat pro první stránku Večerní Prahy? Jak by obstál Ukrajinec Bilak? Zakázal by nový generální tajemník melouchaření, stavbu víkendových chat? Dal by zdražit pivo, aby se naše národy konečně probudily ze spánku Šípkové Růženky? Nejlepší odpověď odměníme cenou: čtrnáctidenním zájezdem do Sovětského svazu. Ivan Diviš: PŘÁNÍ Stesk po slovech se dá vydržet! Ani stesk po vyslovení není nevýslovný! Ale do Damšku bych přec jen rád, aby tam pode mnou pad kůň a aby se mi v rukou zlomil meč, takže bych opěšal, stal se z kata obětí a ze strašpytla vojákem (Ze sbírky Obelst) Náš interview CO JE SOI? Těm, kteří se zabývají mezinárodní politikou nebo se o ni alespoň hlouběji zajímají, není tato zkratka neznámá. Neznámý není ani znak v podobě dvojitého kříže, složeného z těchto písmen. Das Schweizerische Ost-Institut v Bernu. Výborný výzkumný ústav, jemuž se svou úrovní v celé západní Evropě vyrovná pouze podobný institut v NSR. Velká vila v bernském předměstí, se studovnami, kancelářemi, knihovnou, archivem. Rada vědeckých pracovníků, zasvěcených do problematiky Východu, externí spolupracovníci. V místnosti plné novin, časopisů, publikací v nej- různějších jazycích, výstřižků . . . přijal zástupce Zpravodaje vedoucí SOI dr. Peter Sager a ochotně odpověděl na otázky. Zpravodaj: Kdy ústav vznikl a z jakého popudu? Dr. Sager: Vznik SOI je vlastně spjat s událostmi u vás v r. 1948. Proti komunistickému puči se ve Švýcarsku hodně protestovalo, zejména mezi studenty. Byl jsem též mezi nimi. Uvědomovali jsme si, že v Praze jde o osud všech evropských demokracií. A rozhodil jsme se jit dál, za hranici běžných protestů. V Bernu se ustavila studijní skupina, která si předsevzala informovat veřejnost o tom, co se děje v zemích za Železnou oponou. Později jsme vytvořili tiskovou službu «Freie Korrespondenz-Dienst». Počet našich spolupracovníků postupně narůstal. Zpravodaj : Jaké jste si vytkli cíle? Dr. Sager: Pravdivě informovat, analyzovat metody komunistických režimů, srovnávat teorii s praxí v SSSR a v tehdejších lidových demokraciích a upozorňovat na rozpory mezi nimi. Nehodlali jsme vést ideologické polemiky, nýbrž podrobovat totalitní systém přísné kritické pitvě. Mnohým to bylo proti srsti a nejednou jsme se stali terčem útoků, zejména zleva. Udušená maďarská revoluce 1956 oživila však zájem veřejnosti o otázky komunismu. Dodnes se držíme zmíněných zásad. Nepolemizujeme. Vydáváme však kritické studie, opřené o věrohodné materiály. Sledujeme všechny aspekty politického, hospodářského, sociálního a kulturního vývoje ve východních zemích včetně Číny, vyhodnocujeme trendy, které se tam manifestují, uvádíme na správnou míru deformované informace z Východu a dementujeme vědomou desinformaci. Máme dnes vědecky fundované pracovníky, činné celkem v sedmnácti světových jazycích a spolupracujeme s příbuznými ústavy na celém světě. 3 [pageend5]Zpravodaj : Velkou pozornost jste věnovali — a věnujete — Československu. Byli Jste například překvapeni o- kupací 1968 anebo jste očekávali, že k ní dojde? Dr. Sager: Překvapeni jsme nebyli. Náš «ZeitBild» (do r. 1968 se jmenoval «Der klare Blick») byl jedním z mála časopisů, které už před 21. srpnem upozornili, že v Československu nutno počítat s vojenskou intervencí. Uveřejnili jsme o tom dvě analýzy. Polednovým vývojem u vás jsme se intenzívně zabývali. Za «Jara 68» jsme dvakrát vyslali do Prahy zvláštního dopisovatele. Ano, významné místo ve východoevropském výzkumu» SOI patří Československu. Svědčí o tom velký počet článků v ZeitBildu (v únoru 1973 např. vyšlo zvláštní číslo, věnované 25 letům komunistického režimu). Velký zájem upoutalo polednové Československo a SOI o něm vydal dvě knihy: «Prag 1968 — Dokumente» a «Prag 1968 — Analyse». Institut též organizuje zdařilé přednášky; pod jeho patronátem nedávno v jednom bernském hotelu promluvil Luděk Pachman a jeho vystoupení mělo velký ohlas. Zpravodaj: Jaká periodika vydáváte? Dr. Sager: Kromě «ZeitBild» také jeho francouzskou verzi pod názvem «Bulletin d’études politiques», dále «Informationsdienst», to jest týdenní přehled tisku SSSR, socialistických států a Cíny, vždy kolem 80 stran, pak týdenní «Wirtschaftsdienst», který zajímá především naše obchodníky, banky a průmysl. Týdenní přehledy švýcarského tisku s východoevropskou tematikou. Tyto přehledy vydáváme německy, francouzský, anglicky, Španělsky a arabsky. A další věci... Zpravodaj: Kdo jsou vaši abonenti? Dr. Sager: Lidé, zabývající se zahraniční politikou, vládní úřady, informační služby, výzkumné ústavy, mezinárodní organizace, velké redakce, studenti, novináři, soukromí zájemci. Jsme soukromě financovanou institucí bez státních dotací, žijeme hlavně z předplatného a prodeje knih, proto naše finanční situace není vždy nejrůžovější. Ale Výbor na podporu SOI má asi 500 členů. Velkou morální vzpruhou je náš poradní výbor, Jehož členy jsou významní představitelé švýcarského veřejného života, profesoři, právníci, politici, členové Nationalratu, redaktoři, vysocí důstojníci, lidé z průmyslu, z obchodních kruhů... Také knih vydal SOI už slušnou řádku, zejména v německém jazyce. O politice, vojenství, školství, zemědělských otázkách, sociologických problémech . . . Mezi vydanými tituly najdeme například Komunismus v Africe, Antisemitismus v SSSR a satelitních zemích, Bytová kultura ve východním bloku, Černý student v rudé Číně, Postavení lékařů v sovětské společnosti, 50 let sovětské moci, Ženy v SSSR, knihy politických anekdot, Nová levice, Maďarsko 1848 a 1956, Láska a rodina ve východní Evropě, Likvidace sociální demokracie, atd. atd. Velmi zajímavou a nedávno vydanou knihou je práce L. Bitmana «Geheimwaffe D», o desinforma- cích, pouštěných do světa pražským ministerstvem vnitra; je to kniha velmi poučná a měl by ji číst každý, kdo má ještě iluze o poctivosti komunistických sdělovacích prostředků Knihovna SOI má něco kolem 65.000 svazků. Najdeme v ní i díla v češtině a slovenštině, jako sebrané spisy Gottwaldovy, Kopeckého Dějiny KSČ, Nejedlého atd. Je přístupná každému. S dr. Sagerem rozmlouval Stanislav M. Kříž Solženicynové na běžícím pásu Zdá se, že se sovětská praxe vyvážet nepohodlné literáty osvědčuje v Československu. Krátce po Otovi Filipovi, (rozhovor s ním přinášíme na jiném místě tohoto čísla) přijel do Německé spolkové republiky Jiří Hochman, někdejší zástupce šéfredaktora Rudého práva a pozdější redaktor týdeníku REPORTÉR, autor knížek JELENÍ BROD a KRONIKA MÍSTODRŽENÍ V ČECHÁCH (vydalo kolínské nakladatelství INDEX). Čs. úřady mu povolily pobyt v cizině na dva roky. Hochman směl vycestovat s rodinou, avšak za majetek a knihovnu musel složit kauci ve výši původní ceny. Zásluhu o Hochmanův výjezd má pravděpodobně mezinárodní organizace AMNESTY INTERNATIONAL, která několikrát protestovala proti stíStaňte se členy dálkového SEZNAMOVACÍHO CLUBU CENTRUM 1111 Pište na adr. P. O. BOX 1067 GLENDALE HGTS. ILL. 60137 USA. Též seznam knih (cca. 1000 titulů) na téže adrese ! ! ! ! !! REHABILITACE !! Dipl. fysioterapeutka L. ARAZIMOVÄ si dovoluje oznámit, že otevřela fysikální praxi v Georg Kempfstrasse 2, 8046 Zürich. Provádím všechny druhy léčebené gymnastiky a fysikální léčbu. Ráda též poradím krajanům telefonicky. Tel.01 -57 99 81. 4 [pageend6]hání tohoto novináře. Jaroslav Dresler osvětlil v 16. čísle HLASU DOMOVA Hochmanovu minulost experta na protiexulantské pamflety z let padesátých. Je otázka, zda je možno takového arci- soudruha považovat najednou za óbrdemokrata, který si stěžuje, že «si do exilu nesměl vzít rodinnou bibli». Západ mu urážky odpustí jistě. Hoch- man, který se nyní léčí z chorob, kterými onemocněl v komunistickém kriminále, ve švýcarském sanatoriu, má vyučovat na kterési americké universitě novinářství... Hochman potvrdil, že někdejší nositelé Pražského jara pracují v podřízených postaveních, jak jsme o tom nedávno referovali, Řekl, že novinář Vladimír Škutina byl 1. dubna propuštěn z vězení jako tělesný vrak. Pavlu Kohoutovi nabízeli soudruzi vystěhování, on však — podobně jako Ludvík Vaculík — odmítá a žádá normální pas, s nímž by se mohl kdykoli vrátit. Za hlavní znak nynějšího života v Československu označuje Hochman pasivitu lidí. Zájem o politiku prakticky neexistuje, občané se starají pouze o sebe, o svůj byt, chatu, auto. Úroveň tisku a rozhlasu je prý katastrofální; příčina prý vězí nejen v nedostatku talentovaných a zkušených redaktorů, ale i v nedostatku chuti přesvědčovat. Přesto však jsou Slováci a Češi velmi dobře informováni, protože na polovině čs. území je možno chytit pořady západo- německé a rakouské televize. (Podle NZZ) WAAG—ZURZACH Společenské středisko ČECHŮ a SLOVÁKŮ V NEJLEPŠÍ TRADICI SVATOVÁCLAVSKÝCH POSVÍCENÍ (v roce 1971 v Zurzachu 3.500 Čechů a Slováků — nikdy před tím a potom se nás tolik pohromadě nesešlo) v HOTELU WAAG ZURZACH 28. a 29. ZÁŘÍ v SOBOTU a NEDĚLI !! SVATOVÁCLAVSKÉ !! !! POSVÍCENÍ !! se vším, co k tomu patří. Zve rodina BESEDOVA. Úřední povolení donášet Od prvního července platí v Československu zákon o Veřejné bezpečnosti, kterým se rozšiřují práva policie a jiných bezpečnostních orgánů takovou měrou, že to připomíná raná padesátá leta. Hlavní úlohou «orgánů» je «boj proti elementům, poškozujícím společnost», čímž se chce zřejmě zamezit opakování událostí z první poloviny roku 1968. «Každá činnost, nepřátelská státu a společnosti bude demaskována ve smyslu socialistické zákonnosti a její příčiny budou odstraněny». Policie smí bezjakýchkoli cavyků zakázat veřejná shromáždění. Může však rovněž zakázat jednotlivým osobám vstup na určitá místa a pobyt na nich, může provést bez soudcovského svolení domovní prohlídku, jakož i kontrolu veřejných místností a dopravních prostředků. Činnost policie neomezuje prakticky nic, může ukrojit z práv a svobod občanů libovolný kus, kdykoli se orgánům zachce. Samozřejmě se to všechno stane «v zájmu bezpečnosti», jak jinak. Některé úlohy může policie svěřit i «důvěryhodným občanům v civilu». To není ovšem nic jiného než výzva k špiclování. Českoslovenští komunisté tím napodobují takzvané «dobrovolné brigády pro právo a pořádek», které už delší dobu řádí v Sovětském svazu v «boji proti protispolečenským elementům» bok po boku policie a milicí. Všechny čs. policejní a bezpečnostní orgány jsou podle nového zákona povinny spolupracovat s příslušnými institucemi jiných států sovětského bloku. Tímto nařízením se nepřímo potvrzuje existence nadnárodního policejního úřadu komunistických zemí, který letos v dubnu zahájil činnost ve Varšavě. Toto opatření však zřejmě ke zkrocení občanů, chci říci k normalizaci, nepostačuje. Ministerstvo spravedlnosti oznámilo, že se v dohledné době pomýšlí na obnovení lidových soudů, které by obstarávaly «spravedlivé odsouzení odhalených nepřátel státu». J.S. Romu Š t o r c h : JEDEN TVOJ POHLED jako život pravdivý poví mi víc než mravokárný hlas — nejsem nositelem vetchých vážností jsem inkarnací tohoto světa a miluji všechny jeho krásy (Ze sbírky * Jaký je druhý břeh jara» ) 5 [pageend7]Lojzek Lapáček na západě (Interview se spisovatelem Otou Filipem) 20. dubna sdělili ostravskému spisovateli Otovi Filipovi, první oběti poinvazních čistek, dva úředníci pasového oddělení, že jsou pověřeni nabídnout jemu a jeho rodině vystěhování z Československa. Nabídku formulovali asi jako ji formuloval pan Dedera, když dal vyvézt Karla Havlíčka do Brixe- nu: «A žandarmům že nařídil, ať mě hodně nutí, kdybych nechtěl ze skromnosti přijmout jeho nabídnutí ...» Filip si podal do měsíce žádost a 1. června už byla vyřízena, rychlost zajisté neobvyklá. Krátce poté překročila Filipova rodina hranice a nyní sídlí v Mnichově. Položili jsme Filipovi několik otázek: Otázka: Švýcarské noviny psaly, že vás stihl osud Alexandra Solženicyna; čs. úřady vám prý písemně daly na vědomí, že už nepožíváte ochrany čs. zákonů. Mohl byste udat některé podrobnosti? Odpověď: Podrobnosti říci nemohu, tedy ne že bych nechtěl, ale musel bych psát několik desítek stránek textu. Počkejte si na mou další knížku, tam se všecko dočtete. Ale aby odpověď nebyla příliš hubená, řeknu tohle: Ano, bylo mi úředně sděleno, že nepožívám ochrany čs. zákonů. Takové sdělení zní dramaticky, často se tady o tom na Západě mluví a píše, ale já to beru celkem dost na lehkou váhu. Nedokážu si totiž vzpomenout, že by mě čs. zákony kdykoli předtím chránily. Od r. 1960, kdy jsem byl vyloučen z KSČ, jsem byl určen ke kádrovému odstřelu, takže jakápak ochrana. Otázka: Měl jste štěstí, že jste prostřednictvím Dilie včas uzavřel smlouvu s frankfurtským nakladatelstvím S. Fischer, které vydalo německy tři Vaše romány: CESTA KE HŘBITOVU, NANEBEVSTOUPENÍ LOJZKA LAPAČKA ZE SLEZSKÉ OSTRAVY a BLÁZEN V MËSTË. Pokud vím, měla všechna tři díla tady, na Západě, značný — rozhodně zasloužený — úspěch. Je však známo, že čs. úřady zabavují spisovatelům převážnou část jejich honorářů ze zahraničí. Jak vypadala praxe ve vašem případě? Odpověď: Mně čs. úřady žádný honorář nezabavily. Ani zabavit nemohly, protože nebylo co. Můj nakladatel ve Frankfurtu mi totiž žádné honoráře neposílal. Nepřál jsem si to. Byl jsem včas varován, abych zastavil proplácení honorářů, protože bylo zřejmé, že bych nedostal snad ani fenyk. Někdy, tak jednou dvakrát do roka, když jsem byl finančně na mizině, jsem si část honoráře poslat dal. Ale pochopíte, proč neřeknu, jakým způsobem jsem peníze dostával. Doufám, že mnozí z čs. autorů část svých západních honorářů tu a tam dostanou, ale samozřejmě nikoliv úřední cestou. Otázka: Vaše romány z ostravského prostředí se dívají na povahu tamějších občanů hodně pesimisticky. V NANEBEVSTOUPENÍ například není ani jedna kladná postava. Bylo to vskutku tak zlé nebo jste měl příliš černou fantazii? Odpověď: Co je to vlastně »kladná» postava? O tom bychom si mohli popovídat. Je zřejmé, že výchozí stanovisko pro hodnocení kladné postavy je rozhodující. Snad jste měl přesněji říci, jaké výchozí stanovisko je vám osobně bližší. To bych už lépe rozpoznal, o jakou kladnou postavu vám jde. Jsem však přesvědčen, že váš názor na kladnou postavu je dost odlišný od názoru, který dnes propaguje pan ministr kultury v Praze. Očekávám, že několik dní kuLTURNÍ. • zpravodajství Soubor soukromých dopisů Franze Kafky byl nedávno doplněn listy jeho sestře Ottle. Po korespondenci s Milenou Jesenskou, kterou vydal roku 1952 Willy Haas, po dopisech, které Kafka psal své snoubence Felici Bauerové a které zpřístupnili veřejnosti letos v létě «kaf- kologové» Heller a Born, uspořádali němečtí badatelé Binder a Wagenbach Kafkovu korespondenci rodinnou, hlavně sestře, kterou Kafka velmi miloval. Kniha má 320 stran a je opatřena podrobným komentářem a šestnáctistránkovou obrazovou přílohou. Román Ludvíka Vaculíka Morčatá, o kterom sme už ve Zpravodaji referovali, vyšel francúzsky v nakladateľstve Gallimard v edícii, zvanej «Z celého sveta». V Mnichově žijící český pianista, jednatřicetiletý brněnský rodák Josef Bulva, měl ve svém novém působišti první samostatný koncert. Před dvěma lety vyvolala jeho interpretace Rachmaninovových «Variací na Paganiniho téma s doprovodem orchestru» mimořádnou pozornost kritiky. Při posledním Bulvově koncertu v hlavním mnichovském sále se to projevilo početnou návštěvou, přítomností oficiálních hostí, předních hudebních recenzentů a dokonce i bavorského ministerského předsedy Alfonse Goppela, který nad koncertem převzal záštitu. Bulva hrál mimo jiné Beethovenovu Valdštýn- skou sonátu a skladbu Karla Szy- manowského «Masky». Josef Bulva, narozený roku 1943 v Brně, se stal už ve svých 21-ti letech sólistou bratislavského rozhlasu a poté bratislavské filharmonie, a tím byl zařazen mezi devět československých «státních pianistů». Jako člen této «elity hudebníků» si brzy vydobyl slávu na zájezdových koncertech i gramofonovými nahrávkami, roku 1972 však mu- 6 [pageend8]sel z politických důvodů opustit svou vlast a za svůj nový domov si zvolil Mnichov. Parížske kino Pagoda uviedlo film slovenského režiséra Juraja Jaku- biska Vtáčiky, siroty a blázni. Film nakrútil v rokoch 1968—69 vo francúzsko-československej koprodukcii. Je to kvalitný film, ktorý vyvolal veľkú pozornosť ako doma, tak aj pri ojedinelých jeho premietaniach v zahraničí. Okrem recenzenta časopisu Le Nouvel Observateur, ktorý sa postavil k filmu na velké prekvapenie odmietavo, ostatní kritici uvítali Jakubis- kových Vtáčikov, sirot a bláznov s nadšením. V západonemeckom divadelnom vydavateľstve Rowohlt Theater- Verlag vychádza preklad novej hry Václava Havla «Žobrácka opera». Výborná komédia, ktorú režisér Alfred Radok právom prirovnáva k Diirrenmattovej «Návšteve starej dámy». Havel neparafrázujeBrech- ta, používa pôvodnú anglickú tému Johna Gaya, ktorú rozvíja s dürrenmattovskou záľubou v pa- radoxoh a so zručnostou autora detektívok. Macheathov a Peachumov príbeh sa odvíja rovnobežne, v sérii symetrických výjavov, ktoré naznačujú, že nie je veľký rozdiel medzi Pechumom, uchovávajúcim svoj gang vďaka spolupráci s políciou, a zdanlivo nezávislým Machea- thom. Každý výjav sa končí nečakaným zvratom situácie. Rozuzlenie posledného výjavu a celej hry je rovnako prekvapujúce: ukazuje sa, že Macheath a Peachum, ktorí sa považujú za vodcov dvoch naj- vyplnejších a vzájomne protikladných gangov, sú nepatrní podvod- níčkovia v pomere k tretiemu, neporovnateľne rozsiahlejšiemu združeniu zločincov, ktoré sa zmocnilo polície, súdov a celého štátneho a- parátu. Havlova «Žobrácka opera» je zábavná, napínavá, a dôsledná kritika totalitárnych režimov. Satira sa nezastavuje pred opozíciou, naopak, naznačuje, že totalitný režim poté, co vyjde druhý díl NANEBEVSTOUPENÍ, budu zde na Západě obviněn, že jsem dostatečně nerozpoznal a umělecky ne- ztvárnil typ českého vlastence roku 1968 a 1969. Doma Rudé právo jistě zase napíše, že moje sepisování je příkladem úpadku, rafinované ideologické diverze atd. Jestli vás to bude zajímat, tak si poslechněte, co si o tom myslím já. Dva druhy lidí mě nezajímají: totálně kladní a absolutně záporní. Táhne z nich nuda. Skutečnost, v níž jsem žil, mi nabízela široký sortiment polosvětců, pologaunerů, lidiček dotlučených a kolem sebe tlukoucích, zraněných a přimáčknutých velkými událostmi, které nemohli ovlivnit a někdy je ani docela nepochopili. Není takový svět zajímavější? A ostatně si myslím, že opravdových gaunerů máme v našem národě právě tak málo jako skutečných světců. Není tohle zjištění dostatečně optimistické? Otázka: Přivezl jste si s sebou nová díla? Smíme vědět, jaká jsou jejich témata? Odpověď: Díla jsem si žádná nepřivezl. Jen takové obyčejné české sepisování a povídání o tom, jak se narodil občan jménem Džejms. Teď na tom začínám trochu ještě dělat. Chtěl bych být k vánocům hotov a položit si rukopis pod stromeček. Doufám, že si to brzy přečtete. Mám v zásobě několik (celkem čtyři kusy) vynikajících námětů, o nichž doufám, že stojí za zmínku. Zbývá jen maličkost: musím je napsat. A potom se uvidí. Jedno téma bych snad mohl prozradit: Valdštýn. Správně bych měl napsat Valdštejn, ale ten můj se bude jmenovat Valdštýn. Chci popsat pět let jeho života, pět let manželství s fešnou moravskou šlechtičnou, majitelkou Vsetína a širokého okolí. Prameny mi dokázaly, že paní Valdštýnová nebyla moc hezká, ale to mi nevadí. Usoudil jsem, že když měla odvahu si vzít za manžela chudého žoldnéře, tak to musela být statečná žena. Pravda, Valdštýn byl jejím druhým manželem. Výběr ženichů nebyl tehdy valný, protože v úvahu přicházející nápadníci pomřeli v tureckých vojnách, nebo byli už od dětských let zasnoubeni. Vidíte, i šlechta měla svou kádrovou politiku! Kádrový referent přes věci sňatků seděl tehdy v Olomouci u jezuitů. Valdštýn se tam asi přihlásil, zajisté ho pozvali i ke «kádrovému pohovoru»; asi tam všechno dobře dopadlo, protože brzy byla svatba. A víte, že to manželství bylo šťastné? To bych chtěl právě popsat: pět let šťastného manželství, Valdštýn jako milující manžel. A čím více svou paní miloval, tím byl zaslepenější a nerozpoznal, že mu žena chřadne. Část historiků tvrdí, že paní Valdštýnová zemřela na tuberkulózu, druzí říkají, že měla raka. Nevím, co bych si měl vybrat. Ale tuberkulóza se mi líbí víc. Nechci tedy svého Valdštýna popsat jako velkou osobnost, vojevůdce a intrikána, nýbrž jako milujícího manžela. Román skončí úmrtím paní Valdštýnová. Otázka: Nebojíte se, že nebudete moci v exilu psát, že vám bude chybět živná půda domácího prostředí, jak tvrdívá nejen režim, ale i mnozí na západě? Odpověď: Ano, bojím se, že nebudu moci psát. Třeba mě zítra začnou bolet zuby, nebo se špatně vyspím. Počasi se zlepšilo, takže se půjdu asi koupat. Někdy jsem také líný. Ale nebudou-li mě v příštích dnech bolet zuby a vyspím-li se dobře, lze předpokládat, že nebudu mít chuť se jít koupat, protože mě popadne pracovitost a dám se do psaní. Exil sem, exil tam, mně je to jedno. Psát budu asi ještě na smrtelné posteli. Jen abych měl co. Otázka: Jak vidíte situaci doma? Odpověď: Optimisticky. Lidé si říkají v tramvajích vtipy a v jednom kuse se dopouštějí hanobení věčného přátelství, neztratili 7 [pageend9]zdravý úsudek. Velkomyslně jim odpouštím osmihodinovou přetvářku. Je nutná k tomu, aby mohli žít a dýchat. Jen si myslím, že bychom jim z našeho bezpečí neměli radit. Oni si už poradí sami. Otázka: Jaký názor má normální čs. občan na exulanty? Co se ví doma o jejich činnosti? Odpověd: O exulantech se doma říká, že si žijí, mají auťáky, přepychové byty a Itálii na dosah ruky. Když jsem odcházel, tak mi mnohý z mých přátel záviděl. Nevím sice, mi záviděli, ale je to tak. Protože jsme národ pracovitý (a znalý také toho, co pro nás znamená česká kultura), oceňují naši lidé doma všechny pracovní úspěchy exulantů, radují se s námi nad každou knížkou, která tady vyjde, nad každým úspěchem českého umělce zde na Západě. Domnívám se, že naší povinností zde je, abychom takové radosti našim lidem doma připravovali a dokázali navíc najít způsob, jak je rychle a spolehlivě informovat. Zásady dobrého chování v exilu Jaroslav Kujeba Exil je, pravda, duševní stav. Je však, přátelé, nutno se projevovat konkrétně i v cizině, a to zcela jinak, než jsme se ukazovali doma. Mnohdy se političtí uprchlíci chovají nemístně. Když jsi v Římě (v Baltimore, v Reykjaviku, Kampale nebo v Per- thu), vystupuj jako tamní domorodci, ale zůstaň přitom tak nějak Cech. Pan Guth-Jarkovský svobodu nezvolil, aby nám sepsal, jak máme vystupovat. Proto jsem se rozhodl já dát aspoň několik pokynů, jak jít exilem a neškobrtnout o etiketu. J. K. Nezapomeňte, odkud jste vyšli, a pěstujte soudružský pozdrav i daleko od sekretariátu! Zvučné Práci čest! nám získá všude jistě hned sympatie. Doporučuju české znění, je zvučnější, a jsou-Ii ve společnosti náhodou jiní soudruzi — a kde by ti nebyli, že ano? — navodí hned starou známou atmosféru schůzí základní organizace. Neučte tomu cizince, nemají na taková vznešená slova nárok, práci nectí jako my a většinou z ní pouze žijí. Oslovení «soudruhu» užívejte s mírou. Mějte na paměti poému Miroslava Postlera, kterou napsal pro Novináře: «... smějí mluvit o podnikání, mohou mít dolary, liry, živnostenský list, mohou všechno, ale nikdy nemohou, nesmějí nikomu říci to slovo, to jediné slovo — soudruhu ...» Kromě toho je ráda slyší — nevím vlastně proč, ale zjistil to pan Gallup — jen slabá tisícinka uprchlíků, ti, kteří dodnes zásadně nezakolísali a považují — ostatně plným právem — únor za vítězství čs. lidu. Žel, zapomínáme, jak radostně se zabíralo. Pro cizince se hodí nejspíš mírně buržoasní «pane», eventuálně se nějakým tím akademickým titulem. Tu je na místě poznámka, že přidání akademické hodnosti nikdy nemůže škodit, oslovený se cítí polichocen, že aspoň jako intelektuál vypadá, když už není. Cizinec vás sice tu a tam upozorní, že kolem university jezdil jen tramvají, krajan naproti tomu nikdy. Má pro to také všechny důvody. Na hranicích zanechal mnohý z vrozené skromnosti většinu titulů. Na západě se totiž nevyskytují domovní důvěrnice, velitelé závodních milicí, ani některé jiné jim na roveň si zasluhuje svoje pomenovanie práve pre schopnosť podrobiť si dokonca aj odporcov, včlenit ich do «systému». Spolupracovník Herderova ústavu v Marburku, doktor Rudolf Urban, je jeden z nejlepších západoněmec- kých znalců soudobých československých dějin, napsal na československá témata několik monografií a v měsíčníku Osteuropa sleduje už dvě desítky let vývoj české a slovenské literatury a kultury. Jeho nová kniha o Československé církvi má přes tři sta stran velkého formátu a šíří svého pohledu, kritickým odstupem i rozsáhlou, vyčerpávající bibliografií předčí všechny české práce na tento námět. Jeden z režisérů slovenského Osca- rem vyznamenaného filmu Obchod na korze Elmar Klos byl — podle zpráv z Prahy — dán na černou listinu. Film, v němž hrála jednu z hlavních rolí známá polská herečka Ida Kamiňská, která nedlouho poté zůstala na Západě, popisoval pronásledování židů v době tzv. Slovenského štátu. Když ho poprvé promítali v Československu, napsal tehdejší první tajemník KSS Alexandr Dubček protestní dopis Antonínu Novotnému, v němž dílo Klose a Kadára označoval «za u- rážku slovenského národa». (ICJC) Podle nejnovějšího vydání Pravidel českého pravopisu se smí dnes psát filosofie i filozofie, president i prezident, presidium i prezídium, gymnasium i gymnázium a universita i univerzita. V soutěžní přehlídce českých profesionálních loutkových divadel v Plzni byla udělena letošní Skupova cena Loutkovému divadlu Radost z Brna za inscenaci hry J. Speran- ského Krása nevídaná. Individuální ceny dostali: za režii J. Krofta, za scénografii J. Vyšohlíd, za lout- koherectví J. Pilař — všichni z divadla Drak v Hradci Králové, dále Z. Balaťáková z Liberce za herectví a M. Kirschner z Divadla S 8 [pageend10]postavené úřady. Mohli si však s sebou do exilu vzít jiné hodnosti, npř. CSc., předseda chovatelů mourovatých kocourů nebo dopisující člen Ateistické společnosti. Těm je ovšem třeba vzdávat čest nezamlčovat je. Těm ošizeným je nutno poskytnout náhradu. Řešte rozpaky dlouhými zkratkami za jménem nebo před ním, pošťák i okolí pochopí, že jde o důležitou odobnost. Uvědomte si rovněž, že překročením hraničního patníku nabyly zase platnosti šlechtická privilegia. A tak se z prostého Vaška Vo- máčky vyklubal naráz rytíř Božetěch, sezením v Nuslích, plnoprávný man českého krále z Boží milosti. To je potom hned jiný přístup k věci. Takový šlechtic, dočasně okradený všivými republikány o královské léno, má ovšem nárok na erb. (Dobrá rada nešlechticům: erb si můžete vyhotoviti i sami a užívat ho; než na to «skočí» Mezinárodní heraldická společnost, dopracujete se jím spíše než svými schopnostmi zaručeného úspěchu. Říkám vám, na šlechtice se dnes na Západě náramně dá). Pro zjednodušení se pak přimlouvám za jednotné oslovení české a moravské šlechty v exilu «Vaše Jasnosti», než vás majitel erbu poučí, jak ho máte jmenovat, abyste mu byli právi. To je však jen návrh; mohla by se o tom uspořádat v exilovém tisku diskuse, ba i tým vědců by se mohl této závažné otázky ujmout. Na mejdanech, neboli, jak se tady říká, na párty («r» je neznělé, čím víc «a» protáhnete, tím domoroději se budete vyjímat), se uprchlík má chovat zdvořile, nikoli však poníženě. Musí si být vědom, jaký přínos znamená nejen pro hostitelskou zem, ale i pro konkrétní hostitelku. Tykat můžete každému, kdo se s vámi bodře pozdravil. Zdravé projevy sexu, npř. líbání na potkání za účelem později ještě intimnějšího styku navázání (ach ano, tak krásnou vazbu nesvede ani telegraficky píšící americký novinář — mnoho jsme pozbyli, opustivše vlast. . . ) ocení společnost jako projev východní upřímnosti a bezprostřednosti, nezkrocených ani třistaletou porobou, ani socialistickou zákonností. Nezalekněte se ani facky, kterou bude možná vaše libido honorováno, přispěje značně k zpestření nudného večera. Ale i jinak má být každý exulant na párty středem pozornosti. Vždyť musel dlouho, předlouho mlčet, teď má konečně právo se hlasitě projevit. Nepustit druhé ke slovu, to budiž zásada moderního uprchlíka. Svou moudrost, která ja zajisté mimo každou pochybu, nesmíte jen tu a tam ukápnout, lidé musí po několika minutách pochopit, co doteď opomíjeli vaši krajané, totiž že jste kříženec Einsteina s Kubelíkem s notnou přísadou Joyce a Kennedyho. A tedy: ne kapat, nýbrž proudy rozlévat musíte své názory, jejich povodní musíte zaplavit své spolustolovníky, aby si zvláště cizozemci uvědomili, jak jsou sto let za opicemi. Strkat nos do všeho je znakem zvídavého ducha. Když se náhodou a proti všemu očekávání dostanete do úzkých, hle, výtečná rada : tvrďte, že to nedovedete dost dobře vyjádřit jazykem, kterým se v zemi náhodou mluví, že však máte zcela jistě pravdu. A že by bylo na čase, aby se celý svět učil česky, protože nejenže svět jde doleva, ale všechny cesty vedou do Prahy, potažmo do Brna. Ještě lip je začít mluvit česky (hanácky), všichni ustrnou a jmou se naslouchat, mylně se domnívajíce, že mezi ně zavítal Marťan. Hříčka «strč prst skrz krk» vám získá nesporně mnoho oddaných přátel. (Pokrač. příště) a H za interpretaci několika rolí. (HD. Melbourne) V Praze umřela ve věku 82 let koncertní pěvkyně a učitelka sólového zpěvu E. Matoušková. Ve věku 80 let zesnul František Götz, dlouholetý dramaturg ND a později i ředitel Městských divadel pražských, autor několika románů, ve stáří 76 let novinář a spisovatel F. Wenig, jeden ze spolupracovníků Josefa Skupy. V Plzni zemřela členka Tylova divadla Blanka Vecková, v Bratislavě spisovatel knih pro mládež a překladatel Ferdinand Gahaj. (HD. Melbourne) Většina mladých československých čtenářů prohlásila, že jejich nejo- blíbenějíí knihou je «Heidi» švýcarské spisovatelky Johanny Spy- riové. Dílo vyšlo v překladu B. Říhy už v r. 1971 v nakladatelství Albatros (30000 výt.) Nyní se chystá reedice v nákladu 70000 výtisků. Velký úspěch měla «Heidi» též v Madarsku, USA, Jugoslávii, Japonsku a dokonce i v Albánii. Curyšské nakladatelství Ex libris nevydá slibovaný 24. svazek řady Archeológia mundi, který měl pojednávat o vykopávkách na území Československa, protože Husákova vláda rukopis zadržela. Československý poradní sbor pro západ. Evropu zaslal amer. dem. senátoru Henrymu Jacksonovi dopis, v němž mu děkuje za to, že varuje Spojené státy před výprodejem Evropy Sovětům, které «jsou nebezpečným a nevypočitatelným soupeřem». (FCI) Za pět let (1968 až 1973) došlo celkem k 324 únosům letadel, z toho 210 se zdařilo. Únosy stály život asi 100 osob, přibližně stejný počet byl zraněn. Vzdušní piráti podobnými operacemi ohrozili bezpečnost téměř 16.000 cestujících. (Pro srovnání: v období 1930 až 1968 došlo jen k 30 pokusům o únos letadla.) 9 [pageend11]Exilový tisk často tvrdí, že v nynějším Československu je kulturní poušť. Že to není pravda, o tom svědčí verše, které jsme našli ve Večerní Praze. ROZMARNÉ VERŠOVÁNÍ O PRAŽSKÉM METRU Ne že by si Praha žila světácky, do větru — co se ale natoužila po moderním metru! Paříž ho má — rozmařilá! Londýn — haudiudů! Překrásné má Moskva bílá . . . Kdy já, Praha, ho mít budu? S dopravou je v Praze peklo! Situace hromská! Šeptá se, ba už se řeklo: Rychlejší prý před sto lety byla dráha «koňská»! Konečně! Přišla parta inženýrů, přeměřila Prahu . .. Vzala ji (jako slečně) míru na podzemní dráhu. A ted? Od nádraží k Václaváku díra a zas díra ... Svatý Václav na hnědáku s hrůzou na to zírá! Pražáci jsou vtipálkové! Legrace je stále: Pod Prahou to vypadá prý jako v ementále! Ale, až se dohotoví, začne lidem sloužit — Vyjádřit to nelze slovy, to se musí prožít! Rozjede se jako střela rychlost převeliká, z toho by dnes infarkt chytla pražská «elektrika»! Bude to mít ovsem také nevýhody! Což se musí přijmout! Prosím? Jaké? Nestačíš si přečíst «Prahu», během jízdy, ba ani si zdřímnout! Za to ovšem pardon žádný, kdyby někdo vzdychal, že nenašel důvod pádný, proč zas pozdě «píchal»! Z restaurace příchod pozdní těm zamotá hlavu, kdo by chtěli jako dříve vymlouvat se na dopravu! Také mnohým absentérům bude těžko brzy tvrdit, že prý «nejelo to», proto zmeškal schůzi! A tak, jak to v světě bývá, říkám vám to předem: Nevyhovíš všem! Co nám zbývá Pozor! Metro! Nastupovat! Za chvíli už j e d e m ! Únor 1974. El Car Jakpak je tam u nás doma NA VYSOKÉ ŠKOLY Záujem o štúdium na vysokých školách ČSSR v budúcom roku, sústredil tohoto roku 27000 prihlášok. Je to o 10000 viac, ako stanovuje smerné čislo. I tohoto roku převládá záujem o štúdium na vysokých školách univerzitného smeru. Na Univerzite Karlovej sa rozhodlo študovať 6400 mladých ľudí, čo je o 3900 viac oproti stanovenému smernému číslu. Trojnásobok požiadavkov je na jej fakultách, na filozofickej je rozdiel medzi počtom a možnosťou prijatia ešte väčší. Prihlásilo sa 800 mladých ľudí, iba 230 ich však môže byť prijatých. Väčšie možnosti prijatia majú záujemci na školách technického smeru. ČVUT v Prahe má prebytok žiadateľov o 300, na Vysokej škole baníckej v Ostrave je o 250 menej prihlášok, 50 žiadateľov chýba na Vysokej škole chemicko-technologickej v Pardubiciach a na Vysokej škole strojnej a elektrotechnickej v Plzni. U NÁS DOSTANETE KRAJANSKOU SLEVU ! ! Máme stroje i s českou klávesnici a počítače. Provádíme i opravy a čištění. Přijít nebo zavolat můžete i večer! STROJE POSÍLÁME TÉŽ POŠTOU Antonín ZETEK, lllnauerstrasse 24, CH-8307 Effretikon, Tel. 052 - 32 53 08 10 [pageend12]OPATRENIE VLÁDY K ÚSPORE POHONNÝCH HMOT. Krízová situácia v zabezpečovaní paliv a pohonných hmôt, vychádza predovšetkým v špekuláciách naftových monopolov, ktoré chcú dosiahnuť väčších ziskov na úkor celej spoločnosti. Preto vláda ČSSR prijala a schválila opatrenia, k zabezpečeniu paliv a pohonných hmôt. Podklad k týmto opatreniam vychádza z toho podkladu, že pred niekoľkými mesiacmi sa nakupovala ropa z kapit. štátov za cenu 735.— Kčs za jednu tunu. Teraz sa však nakupuje za štvornásobok. 1. Vláda uložila krátiť bilančné prídely autoben- zínu a motor, nafty o 10%, v štátných a hosp. organizáciách. 2. Do 30 apríla navrhnúť opatrenia pre zníženie max. rychlosti všetkých vozidiel. 3. Pretože cena pre zahraničných dopravcov a turistov jak u benzínu tak aj nafty bola o 50% nižšia oproti svetovým cenám, ako aj preto, že domáci odberatelia tým boli ukrátení, zvyšuje sa cena benzínu a motorovej nafty následovně: U druhu normál z Kčs 2.10 na Kčs 4.— za 1 liter u druhu špeciál z Kčs 2.40 na Kčs 4.30 za 1 liter u druhu super z Kčs 3.— na Kčs 5.— za 1 liter Zároveň sa ruší daň z motorových vozidiel, ktorá prakticky vyrovnává zdraženie benzínu, ak spotřebitel najazdí do roka cca 6000 km. Platnosť nariadenia je od 30. 3. 1974. MATURITA ROBOTNÍKOV Ústnými maturitnými zkúškami a záverečným rozlúčením skončil v piatok školský rok 1973/74 pre účastníkov ostravskej internátnej strednej školy pre pracujúcich, ktorá je jednou z troch škôl tohoto druhu v ČSR. Po celý rok si tu osvojovali všeobecné vzdelanie na úrovni gymnázia mladí robotníci zo Severomoravského a Juhomoravského kraja, ktorí sa rozhodli naďalej si zvýšovať svoju kvalifikáciu. Tohoroční maturanti dosiahli pri ústných maturitných zkúš- kách kvalifikačného priemeru 2.16, sedem mladých robotníkov maturovalo s vyznamenáním. Väčšina absolventov sa rozhodla pre ďalšie štúdium na vysokých školách. 10000 polských dělníků pomáhá stavět dálnici z Vrchlabí do Špindlerova mlýna. Jugoslávci stavějí v ČSSR sklárny. Čechoslováci zase působí v jiných zemích sov. bloku. Nač to dělat jednoduše, když to jde složitě? Vladimír Škutina, populární novinář Pražského jara, který seděl na Pankráci za to, že nazval Novotného «volem» a který byl po invazi odsouzen ke 4 letům za pohanu Gustáva Husáka, byl propuštěn ve zbědovaném stavu z vězení, 4 měsíce před vypršením trestu. (FCI) 700 dětí ze soc. zemí a z Alžírska, Egypta, Syrie a odjinud strávilo letní prázdniny v tzv. mládežnických táborech míru. (ICJC) Ve středu 14. srpna vypukl v pražském Veletržním paláci prudký požár, který úsilí několika set požárníků a speciálních jednotek armády zničil celou budovu. Sál veletržního kina mohl být naštěstí včas evakuován a podle prvních zpráv nepřišel při ohni nikdo o život. Také původ požáru není zatím objasněn. Ve Veletržním paláci, postaveném krátce před druhou světovou válkou, byly kanceláře Motokovu, Koospolu, tuzexová prodejna, poštovní úřad a zmíněný biograf. V redakcích čs. normalizovaných sdělovacích prostředků vytáhli opět ze zásuvek připravené nekrology na presidenta Svobodu: šéf státu je od 8. srpna znovu v nemocnici, kterou opustil teprve 25.června. President Svoboda je letos hospitalizován již potřetí. To vás bude také zajímat Dvakrát z NDR: Karl Nuthmann a jeho žena Karin obdrželi konečně povolení vycestovat na Západ. V dubnu manifestovali na Alexanderplatzu v Berlíně za lidská práva, připomněli na transparentech text 13. a 15. článku Charty OSN (o právu na vystěhování z vlasti a na změnu národnosti). Oba byli tehdy ihned zatčeni, vyšetřováni celou noc, Karl strávil tři dny v psychiatrickém «léčení». A pak znovu výslechy .. . V pondělí 12. srpna se podařil únik do NSR jednomu «vopos» jen díky dvěma pohotovým západo- německým policistům, kteří zpozorovali útěk a namířili své zbraně na východoněmecké poraničníky, připravené uprchlíka zastřelit. «Příběh opravdového člověka» ve francouzské verzi — tak bychom mohli nazvat úspěšný pokus mladého Francouze Guy Noela, trpícího paralýzou obou dolních končetin: za dva dny, s několika kratšími přestávkami, přeplaval v rozbouřeném moři a ve studené vodě úsek Calais-Dieppe (asi 200 km). Ve srovnání se stejným obdobím r. 1973, navštívil Maďarsko v době od 1.1. do 30. 6. 1974 skoro dvojnásobný počet zahraničních turistů: 1,139.000. Na 11 [pageend13]prvním místě jsou Čechoslováci — 899.000. Všechny západní země dohromady jen 150.000. Na originální způsob «bezpečné» dopravy drog přišla banda pašeráků z New Yorku: převážela z Kolumbie bedny s jedovatými hady, mezi které ukryla kokain. Zásilky byly určeny obchodům se zvířaty a unikaly, to rádi věříme, důkladné prohlídce celníků. Podle izraelských informací mají »fedayini» ve zbrani asi 15.000 mužů, z toho zhruba polovinu ve «Fatahlandu» na libanonském území a polovinu v Sýrii. Jejich základnami jsou většinou tábory palestinských uprchlíků. Někteří prodělávají výcvik v Iráku, v Egyptě, v SSSR, jiní v některých západoevropských zemích. Palestinští guérilleros jsou vybaveni moderními zbraněmi, zejména střelami «Sam 7», protitankovými raketami a automatickými puškami typu Kalečnikov. Národní výbor hl. m. Prahy rozhodl změnit název Štefánikovy hvězdárny na Hvězdárnu hl. m. Prahy. (HD. Melbourne) Z 37 amerických presidentů, od George Washingtona po Richarda Nixona, jen 28 jich «odpresidento- valo» celý mandát. 4 byli zavražděni (Lincoln, Garfield, Mc Kinley a Kennedy), další 4 zemřeli přirozenou smrtí v úřadě (mezi nimi čtyřikrát po sobě zvolený F. D. Roosevelt). Nixon je jediným, koho zkosilo veřejné mínění. Nejkratší dobu úřadoval president Harrison, měsíc po inauguraci ho sklátil zápal plic. Presidenta Z. Taylora měla zase na svědomí cholera. Odvážné ženy mohou být od nynějška «matadorkami» a zápasit s býky: povoluje to dekret španělského ministerstva vnitra, vydaný začátkem srpna. Až dosud nesměla žádná «sukně» do arény vstoupit. «Hnutí kritiky Confucia a Lin Piaa musí být centrálně řízeno stranickými výbory . . . Strana řídí všechno, na východě, západě, severu i jihu a uvnitř naší země.» Žen min ž’pao, Peking Jan Beneš: Jest to krásnej muskej CDokončení z minulého čísla) Budiž připočteno k dobru autoru těchto řádek, že jeho dceři opravil záchod; kdo tehdy žil v Praze ví, že takový záchod jest problém neméně složitý než opačné strany barikády, čímž si v jejích očích získal (jistě právem) větší věhlas než svým čerstvým pun- cováním právě vyklubaného autora první knížky, — a dodnes ho to potěšuje. Neboť opravovat polámané záchody jest konec konců řemeslo, ke kterému má v Americe více příležitosti než k řemeslu spisovatele. Ptali se však v té době již mnozí, netratíce času a mládí nad společenské funkci se odrodivšími záchody, a tak se Egon Hostovský vrátil v roce 1964 do české literatury oficielně, spolu s Čepem a Blatným, a spolu s mnohými. Vrátil se však i do nakladatelských plánů, a byl to návrat věru slavný už tím, že autor má co říci domovu, vně jehož hranic byl nucen prožít většinu svého života. Už tím, že se nevrací jen jako autor český, ale jako autor světový, a že ho za svého vzali do všeho zasloužilým soudruhům camrající mladí muži, jež ve věku socialismu odrostli dětským kalhotám, ale nezapomněli na vzrušení, jež v nich prožívali nad «Černou tlupou.» A doplnil bych to už jen o poznatek získaný v oné (žel zapomenuté) hospodě v N. Y. City. Neboť když jsem kdysi dokončil opravu záchodu a přešel k jiným problémům doby, tázal jsem se rovněž: «A jakej von je to člověk?» «Je to krásnej muskej, — udělal mi bráchu.» Bejt krásnej chlap jest zajisté dobré hodnocení, a to i pro spisovatele, jakým je Egon Hostovský, a já je z plna hrdel potvrzuji. Víte, viděl jsem kdysi fotku, pocházela, abychom tak řekli, z doby hrůzovlády presidenta Masaryka, a pocházela z Melantricha, kde tehdá kdysi, svorně vedle sebe podepisovali čtenářům knížky Egon Hostovský, Jan Čep, Ivan Olbracht, Vítězslav Nezval a Halas zvaný Rudý. Bohužel, už je to všechno jen minulost. Bohužel, k minulosti, rozhodně lepší přítomnosti české literatury patří i Egon Hostovský, který 7. května 1973 odputoval na lodičce Charonově přes řeku Styx. Viděl jsem ho před tím datem ještě víckrát. Věděl, že nemá naději a neutěšoval se tím, že se mu nějaká snad naskytne. Chtěl se dožít své pětašedesátky, — 12 [pageend14]aby tím dopálil pojišťovnu, jež se k němu nezachovala tuze pěkně, a bude mu muset k pětašede- sátce vyplatit prémii, — dáno i to. A chtěl podat támhletu flašku : «Ať se ještě napijú, než umřu!» Well, všichni tam jednou musíme. Kdo z nás ví, kdy zaklepe na dveře Charonovy převoznické boudy? Egon Hostovský, když jsem ho viděl naposledy, věděl, že to bude tuze brzy. Trpěl, víc ponížením, jež mu bolest způsobovala, než bolestí samou. A bral to tak statečně, že z toho nás, mladší, zdravé a hloupější, mrazilo. Byl jako Jean Gabin a Erich von Stroheim v Renoirově VELKÉ ILUZI. Byl jako oni carští důstojníci, pro které si přišla Čeká, a kteří pány soudruhy požádali, aby měli chvíli strpení, protože si musí vzít čistý límeček. Neboť důstojník umírá vždy v čistém límečku. Život je záležitostí stylu. Sentence, kterou umí citovat každý idiot. Egon Hostovský jí, pro mne, dal konkrétní tvář. Egon Hostovský. Byl. Den «D» ... před třiceti lety (Dokončení z minulého čísla) Bojů na západní frontě se zúčastnily také čs. jednotky z Anglie a Afriky. Čechoslováci si svou statečností získali zasloužený obdiv a uznání i na nej- vyšších místech spojeneckého velení. Přesto, že) mnoho našich krajanů položilo na západě životy za svobodu Evropy, třicet let, které právě uplynuly od invaze v Normandii, nebylo v Československu vzpomínaným výročím. Oficiální a zpolitizovaná historiografie nám přece v poúnorových letech předkládala k věření zcela jinou verzi průběhu války! Podle ní devět desetin zásluh na poražení Německa měla Rudá armáda a geniální Stalin. Ano, SSSR nesl hlavní — nikoli však výlučnou — tíhu války. A nebyl jediným vítězem. Před statečností rudoar- mějců klobouk dolů, nikdo, kdo alespoň v hrubých obrysech zná historii poslední války, o tom nepochybuje, ale nikoli před «genialitou» gruzínského diktátora, na niž doplatilo tolik miliónů sovětských lidí, zničená Bělorus, spálená Ukrajina, vyhladovělý Leningrad («genialita», o níž se opovážil zapochybovat až po dvanácti letech N. Chruščov). Další téze: Západ prý proto tak dlouho váhal s otevřením druhé fronty, aby SSSR co nejvíc vykrvácel. Pravda, jistou úlohu tu sehrály kuloárové politické pohnutky (ovšem na obou stranách), těžiště problému však leží jinde. Anglie si olizovala rány, které jí byly zasazeny v severní Africe a u nešťastného Dunkerque, a z velké části byla vázána boji v Indo- číně a v Malajsku. Amerika čelila v tropických podmínkách Tichomoří po zuby ozbrojenému a disciplinovanému japonskému nepříteli a dobývala, za cenu strašlivých ztrát, ostrov po ostrovu. Obě velmoci se mohly odvážit vtrhnout do opevněné Francie až po důkladné materiálové přípravě, Británie musela prodělat horečku stavby invazních plavidel a USA musely zmobilizovat všechen průmyslový potenciál. A západní spojenci byli připraveni plýtvat materiálem, bude-li toho třeba (a bylo toho třeba), nikoli lidmi; v SSSR tomu bylo opačně, vinou Stalinovy «geniality» stály Sověty v červnu 1941 celkem nepřipraveny na nacistickou agresi a místo tanků musely nasadit «masy», jak se tomu tam říká. Či snad Moskva věřila skutečně v platnost paktu, který dohodl Molotov s Ribbentrop- pem? A dále: Němci se prý se Západem dávno dohodli, že nebudou klást odpor, vzdají se a nechají se obsadit Američany. S komunistickou historiografií je zbytečné polemizovat. Už proto, že pokládá všechno, co se událo na východě, za rozhodující. Komunisté vykreslili spojenecké tažení jako pokus urvat sousto z Německa, s nímž se «SSSR už vyrovnal», západní velení jako bandu sabotérů a div ne Hitlerových spojenců, a příslušníky čs. jednotek, podřízených londýnské vládě Dr. Beneše, vesměs jako agenty imperialistických rozvědek. Tímto článkem Zpravodaj vzdává hold památce všech, kteří bojovali po boku Američanů, Britů, Francouzů a Kanaďanů a bili se stejně chrabře jako jejich krajané na Donu, u Žitomiru, Sokolova. Těm, kteří se dočkali slavné chvíle osvobození. . . těm, kteří za sychravých, mlžných jiter startovali na strojích RAF z britských letišť a z misí nad Německem se už nikdy nevrátili. Několik dní před vyloděním v Normandii se generální štáb Britů přemístil do Southwick House poblíž Plymouthu. «Monty» si sebou vzal i svůj pověstný «sázkový notes». Eisenhower se vsadil, že Německo bude poraženo do vánoc 1944. Admirál Ramsay předpověděl, že Ríše nepřežije Nový rok 1945. A osvoboditel Plzně, generál Patton, vepsal: «Sázím se s maršálem Montgomerym o sto liber, že do deseti let po skončení této války bude Anglie vtažena do jiného válečného konfliktu v Evropě...» Patton měl pravdu. Ta další válka byla studená, pravda, ale neméně úporná. Rozpoltila náš kontinent, přesně podle jaltských dohod vymezila okupační pásma a budoucí zóny vlivu. A tentýž Patton také navrhoval — když jeho jednotky překročily hranice Československa — «A teď dál, pokračujme v pochodu na východ!» Tehdy ten výrok zněl absurdně, fanaticky a fantasticky. Neprošel u jeho nadřízených, nedostal se ani ke sluchu Roosvelta. Dnes, s odstupem třiceti let, víme, že kdyby mu tenkrát dali zapravdu a západní velmoci prosadily svou vůli, psaly by se dějiny Evropy trochu jinak. Stanislav M. Kříž 13 [pageend15]Pod helvétským křižem V minulém čísle Zpravodaje jsme se zabývali tak zvanou 3. Überfremdungsinitiative, podanou «Nationale Aktion gegen die Überfremdung von Volk und Heimat». Bude se o ní hlasovat 20. října 1974. Ukázali jsme, že přijetí této iniciativy by sice prodloužilo čekání posrpnových uprchlíků z Československa na udělení švýcarského státního občanství, ale že by neohrozilo jejich pobyt ve Švýcarsku. 4. Überfremdungsinitiative 12. března 1974 podalo «Schweizerische Republikanische Bewegung» pod vedením poslance dr. Schwarzenbacha další iniciativu pod názvem «Volksbegehren zum Schutze der Schweiz». Není dosud známo, kdy se o ní bude hlasovat. Zcela jistě ne letos a pravděpodobně ani ne v roce 1975. Nikdo dnes ještě nemůže říci, zda by Republikánské hnutí 4. iniciativu vzalo zpět, kdyby — proti všeobecnému očekávání — 3. iniciativa Nationale Aktion byla 20. října 1974 přijata. Mimochodem řečeno: dr. Schwarzenbach a jeho Republikánské hnutí patří dnes k největším odpůrcům iniciativy Nationale Aktion. Schwarzenbachova 4. Überfremdnugsiniciative žádá, aby počet cizinců ve Švýcarsku nepřesáhl 12,5 % švýcarského obyvatelstva. V době, kdy počet cizinců 12,5% přesahuje, musí být všechna povolení k pobytu a prodloužení omezena tak, aby cizinci nevznikl nárok na udělení trvalého pobytu (Niederlassung). Snížení počtu cizinců — dnes je jich ve Švýcarsku asi 16,7% — by se mělo uskutečnit během 10 let. Důležité pro politické uprchlíky z Československa je, že případné přijetí Schwarzenbachovy iniciativy by pro ně nemělo žádné nepříjemné důsledky. Schwarzenbachova iniciativa, na rozdíl od iniciativy Nationale Aktion, totiž nežádá snížení počtu cizincům udělovaných švýcarských státních občanství. A dále — opět na rozdíl od iniciativy Nationale Aktion — výslovně vyjímá politické uprchlíky ze všech opatření ke snížení počtu cizinců. Švýcarský tisk komentuje Schwarzenbachovu iniciativu jako umírněnější a všeobecně se soudí, že má více naděje na přijetí, než 3. iniciativa Nationale Aktion. Další iniciativa Nationale Aktion V záplavě pokusů o řešení palčivé otázky snížení počtu cizinců ve Švýcarsku v tisku takřka zapadla další iniciativa, kterou 12. března 1974 podala Nationale Aktion. Podepsalo se pod ní 70.000 švýcarských občanů. Není to nic jiného, než prvá část 3. iniciativy. Žádá, aby do švýcarské ústavy bylo vzato ustanovení, že ročně nesmí být cizincům uděleno víc než 4.000 švýcarských státních občanství. O nepříjemných důsledcích pro posprnové uprchlíky z Československa jsme psali v posledním čísle Zpravodaje. Kdyby — proti očekávání — byla 20. října 1974 3. iniciativa Nationale Aktion přijata, vezme Nationale Aktion iniciativu z 12. března 1974 zpět. Jinak by se o ní hlasoval pravděpodobně někdy v roce 1976 nebo 1977. Pro uprchlíky z Československa by případné přijetí této iniciativy bylo méně nevýhodné, než přijetí 3. iniciativy 20. října 1974. K roku 1980 by se totiž nenahromadilo tolik nevyřízených žádostí. J.T. SVAZ ČS. SPOLKŮ VE ŠVÝCARSKU uspořádal 21. srpna 74 vzpomínkovou slavnost, na které k 6. výročí sov. okupace Československa promluvil čs. šachový velmistr Pachman a redaktor curyšského deníku DIE TAT Hasler. Slavnosti, která se konala v Curychu na Bůrkliplatzu, se zúčastnilo poměrně málo krajanů, jejichž jménem pozdravil Luděk Pachman také přítomného ruského spisovatele A. I. Solženicyna jeho mateřštinou. Svaz čs. spolků se omlouvá za špatnou slovenštinu oficiální pozvánky k tomuto manifestačnímu shromáždění. Letní výstavy Nemohu samozřejmě nikoho nutit, aby se vzdal svých letních plánů spojených s tak zvučnými jmény, jako Monte Carlo, Nice, Antibes a podobnými a zaměnil je za slova tak prosaická, jako jsou Zur- zach, Pfäffikon a Curych. Rozhodne-li se však přesto někdo strávit svou dovolenou ve Švýcarsku, mohu mu tato místa jen doporučit. Ve všech třech se totiž v současné době konají výstavy českých a slovenských výtvarníků, výstavy, které vidět není jen otázkou příslušnosti k určité etnické skupině, nýbrž také otázkou výtvarného požitku, jaký se denně nenabízí. V době, kdy většina galerií zavírá své dveře před sporadickými návštěvníky a neúprosným vedrem a pomáhá tak dotvořit ten typický, každoročně se opakující obraz prázdninové kulturní pouště, potěší jistě každého přítele umění, že se hned na třech místech může setkat s obrazy jemu blízkými. Měli jsme už několikrát na těchto stránkách obdivovat neúnavnou píli a organizační nápaditost Os14 [pageend16]kara Krause, takže nás nepřekvapí, že ani v letních měsících jeho pfäffikonská galerie neodpočívá. U- spořádal velikou letní výstavu, na níž se setkáme s barevně i myšlenkově výraznými reliefy Jana Kri- stoforiho, s jadrnou zemitostí olejů Karla Lišky, se surrealistickými nápady a sny Ben Davida a Jano- tové, s mystickým prožitím hudby Ivana Holého i s tajuplnou bolestností a nadějí obrazů Lucie Radové. Jakási odnož pfäffikonské galerie vznikla v zur- zašském hostinci Zur Waag, nadějném středisku Čechů a Slováků ve Švýcarsku, kde je možno nyní spojit požitky ryze materiální (pivo, vepřo-knedlo- zelo) s pohledem na obrazy. Většinou to zde vyhrají ovšem výčep a kuchyně, vystavené obrazy pomáhají vyvolat důvěrnou atmosféru. I Rossini, pokud nekomponoval, vařil nebo naopak . . . V curyšské galerii Zum kleinen Pelikan probíhá v současné době samostatná výstava české výtvarnice Aleny Synkové. Malířka, či lépe řečeno umělkyně, neboť výraz malování nevystihuje dostatečně způsob výtvarného projevu Aleny Synkové, vystavuje zde řadu velice vtipných a nápaditých objektů, které svým výrazným prostorovým cítěním vystupují z úzkých hranic vymezených pro pojem obrazu, malířčiným přístupem k barvě a materiálu však nedovolují použít slova relief. Zdravý, místy hluboce poetický humor spojený s upřímnou, ne- sentimentální něhou dává dílům Aleny Synkové kouzlo, vyvolávající pocit osvěžení, jaký návštěvník galerie pocítí jenom málokdy. Doba trvání výstavy Aleny Synkové v galerii Zum kleinen Pelikan je dosti dlouhá, takže doufám, že bude jen málo těch, kterým by zážitek z její tvorby zůstal odepřen. J. J. Štech A ještě rozhovor... 29. a 30. června uvedla curyšská Opera na závěr sezóny představení Mezinárodního operního studia v Curychu s díly moderních švýcarských skladatelů. Na programu byly jednoaktovky «Vom Fischer un syner Fru» od Othmara Schoecka, «Die späte Sühne» od Armina Schiblera a «Seraphine oder die stumme Apothekerin» od Heinrich Suttermeistera. V poslední «miniopeře» vystoupila v hlavní roli Seraphiny česká umělkyně Marie Černá, kterou krajané z Curychu znají z několika vystoupení, uspořádaných besedou Svatopluk Čech. Možno říci, že Marie Černá patřila k nejúspěšnějším z vystoupivších sólistů. Časopis Neue Zürcher Zeitung např. napsal: «... a sjednocuje-li zpěvačka ve své osobě sebevědomý projev, herecké nadání a školený hlas, jak to dokázala Marie Černá, není důvodu pochybovat o tom, že by i obtížnější role zvládla stejně suverénně». Napadlo mě, že by čtenáře kulturní rubriky Zpravodaje mohlo zajímat něco z operního zákulisí, a poprosil jsem Marii o krátký rozhovor. — Po přečtení kritiky v NZZ získá čtenář dojem, že role, kterou jsi zpívala, není obzvlášť těžká. Jak bys svou roli ohodnotila Ty? — Musím poznamenat, že role byla «lehká» pouze v tom smyslu, že šlo o roli subrentní. Já jsem lyric- ký-koloraturní soprán, čili vše, jenom ne subretní tyP- — Mně se ale vůbec nezdálo, že by ses po herecké stránce pro tuto komickou, jak říkáš, subretní roli nehodila. — Velikou zásluhu měl režisér a z mé strany tu byla hlavně maximální snaha mu v jeho nápadech vyhovět. Nakonec jsem měla z role přece jen velkou radost, i když jsem se žel hlasově nemohla dostatečně uplatnit. — Při premiéře bylo hlediště vyprodané. Bohužel část diváků po druhé opeře odešla. Nebylo pro Tebe ztenčené publikum handicapem? — Myslím, že v době, kdy se obecenstvo vytrácelo, jsem se zabývala v šatně líčením a připravovala se na výstup. Neměla jsem tedy čas se handicapovat. — Jak dlouho jste Seraphinu připravovali? — Od chvíle, kdy jsme dostali do rukou noty, do premiéry uběhly asi dva měsíce. — Provedením Suttermeisterovy Seraphiny jsi uzavřela studium. Jak hodláš v započaté kariéře pokračovat? — Po divadelních prázdninách předzpívávám v několika německých divadlech a tím mám i naději na angažmá. Snad některé vyjde! — To bych Ti ze srdce přál. I když bych byl pochopitelně radši, kdybys zůstala ve Švýcarsku. Ale zpěvák je od přírody tvor kočovný. Jiří Kozelka ml. 15 [pageend17]dopisy čtenářů K článkům J. T. v číslech 6 a 7/8 Zpravodaje o různých Uberfremdungsinitiativách, došly Zpravodaji tři dopisy nespokojených čtenářů. Uveřejňujeme podstatné námitky: Čtenář J. V. z Curychu píše: Čital som vo švajčiarskych novinách uvedenu iniciativu, ale nič takého som sa tam nedočítal ako vo Vašem článku uvádzáte. Je to špeciálna švajčiarska záležitosť a preto dûverujem im. Čtenář K. J. z Curychu píše mimo jiné: Propána, proč právě Zpravodaj znepokojuje své čtenáře. . . . možno se konzultovat přímo v kabinetě pana spolkového ministra Furglera . . . Dne 28. března jednal princ Sadruddin Aga Khan v Bernu na nejvyšší úrovni v souvislosti s iniciativou NA o budoucnosti uprchlíků všech národností, jímž Švýcarsko poskytlo právo asylu . .. Na sjezdu jedné zdejší strany sám p. ministr Furgler se o této věci zmínil, i když letmo, přece jen velmi uspokojivě . . . Mohlo se konsultovat i Centrálu pro uprchlíky . . . Čtenář V. N. z Münsingen píše mimo jiné: Hlasování o 2. Schwarzenbachově iniciativě vyznělo sice negativně, ale od té doby se mnoho změnilo a přišel třetí návrh, který je předložen národu k hlasování a nechci být pesimista, ale domnívám se, že návrh prosazován panem Nationalrat Valentin Oehen projde, bude odhlasován. Je zde mnoho faktorů, které ovlivní švýcarského občana. Jedním z nich je konstatování faktu, že křivka v diagramu hospodářské prosperity přestoupila svůj kulminační bod a má tendenci regresivní. Druhým faktorem je skutečnost, že Švýcarsku je v Evropě na prvním místě poměrným vyjádřením počtu obyvatel k hostujícím cizincům. Třetím faktorem je přizpůsobení se cizinců švýcarským poměrům... . Chci upozornit na tu okolnost, že o politických uprchlících v osnově třetí iniciativy není ani zmínky ... Třetí iniciativa se netýká politických uprchlíků, inklusive «kvota» 4 000 cizincům může být za rok povoleno se státi občany Švýcarska . . . Nyní zbývá se zabývat právním hlediskem politické činnosti pisatele J. T. Svým článkem zasáhl pisatel do politické činnosti, přestoupil zákaz politické činnosti uprchlíků a dopustil se trestního činu .. . K tomu autor článků: Zneklidnění mezi politickými uprchlíky z různých Überfremdungsiniciativ vzniklo už dávno před uveřejněním článků. V československých spolcích, ve Svazu a v dalších krajanských organizacích se už loni často a vážně probíraly otázky, zda by tyto iniciativy pro uprchlíky mohly mít nějaké nepříjemné důsledky, zda by měl Svaz podniknout nějaké kroky a zda mohou také jednotlivci něco proti přijetí iniciativy Nationale Aktion dělat. Tyto rozhovory daly popud k tomu, abychom našim čtenářům objektivně vysvětlili situaci. K tomu přistoupilo ještě to, že pražský režim v poslední době, zatím jen pod rukou, ku příkladu při udělování výjezdních doložek rodičům uprchlíků, šíří propagandu, že ve Švýcarsku začíná nezaměstnanost a že brzo naši uprchlíci budou bez práce a budou ze Švýcarska vyhozeni. Každý, kdo zná jen trochu švýcarské poměry, ví, jaká to je lež. Smysl našeho rozboru byl, bez přikrašlování ukázat na nepříjemné důsledky případného přijetí iniciativy Nationale Aktion pro nabývání občanství a zároveň uklidnit znepokojené krajany, pokud jde o jejich další pobyt ve Švýcarsku. Důkazem toho, že to bylo zapotřebí, jsou i články v jiných švýcarských krajanských časopisech, především také v červencovém oběžníku Svazu československých křestanských pracujících ve Švýcarsku. Ve svém článku jsem napsal doslova: I když v iniciativě není ani slovo o výjimce pro politické uprchlíky (na rozdíl od 4. iniciativy Dr. Schwarzen- bacha), domníváme se, že by se případné vyhošto- váni jich netýkalo. Uvedl jsem proto také své důvody. Pokud jde o snížení počtu ročně udělovaných švýcarských občanství a o prodloužení čekací lhůty posrpnových uprchlíků, domnívám se bohužel, že můj výklad je správný. Byl bych ovšem — ve prospěch našich uprchlíků — rád, kdyby 20. října 1974 byla iniciativa zamítnuta, i když bych potom nemohl dokázat, že jsem měl pravdu. Autor se žádného přestupku zákazu politické činnosti nedopustil. Je totiž Švýcar. Gertruda Goepfertová: ŠACHY na bělouše mraků nad šiky polí nasedá čas z dálky číhá les tráva světlovlasá hlava indiána s peřím Černobýlů na buben jezera ve dne hrají v kruhu skáče letní břeh večerem černými poli s bílými okénky táhne královna tvé hry 16 [pageend18]«... V jednom z posledních čísel Zpravodaje jste věnovali spisovateli Alanu Levymu nejen dvě stránky, ale i titulní stránku s fotografií. Jeho knihu jsem nečetl, ale z výňatku této knihy, uvedeném v jednom dřívějším čísle Zpravodaje, jsem se k mému údivu dozvěděl, že «vzduch cedily salvy tankových děl», «podchod na Václavském náměstí se zřítil pod tíhou sovětských tanků» a že «obchodní dům Prior byl vyplundrován a vyhořel». Toto vše neodpovídá pravdě! Tragické události v srpnu 1968 v Praze, kterých jsem byl svědkem jako tisíce jiných čs. uprchlíků (včetně mého přítele a níže po- depsaného svědka Z. R.) si nezaslouží, aby se o nich psaly nějaké výmysly a sensace ...» J. Z., Z. R. x «Pan Ing. J. Vlček vyslovil ve Zpravodaji č. 3-4 1974 v rubrice «Dopisy čtenářů» své pochyby o správnosti mého tvrzení o pořadí barev čs. trikolóry. Na dva body jím uvedené odpovídám takto: A) Československá ústava, zveřejněná 6. března 1920 pod č. 121 ve Sbírce zákonů, uvádí v § 5, bodu 2, výslovně: «Barvy republiky jsou bílá, červená a modrá». Bližší určení není nutné, protože u všech kulturních národů, které píší odleva doprava a shora dolů je tím podle více než 800 let starých pravidel heraldiky automaticky dáno pořadí, jestliže není výslovně stanoveno jinak. B) V bodě 3/ téhož paragrafu se pak praví: «Státní znak a vlajky upravují zákony». A tato úprava byla provedena zákonem o státní vlajce, znacích a pečeti ze 30. března 1920, uveřejněném ve Sbírce zákonů z r. 1920, částka XLVIII. č. 252. C) Podle § 3 uvedeného zákona «vláda se zmocňuje stanovití pro rozličné obory státní správy příslušné vlajky a prapory a vydati ustanovení o užívání barev státních v životě veřejném». Takové ustanovení, kde se výslovně znovu opakuje pořadí bílá, červená a modrá, vydalo na př. Ministerstvo národní obrany a bylo uveřejněno i s barevnými přílohami ve vojenském služebním předpise A-I-l, až do jeho zrušení smutně proslulým soudruhem Čepičkou.» A. F. J. Karlovský, člen-dopis. Mez. herald, akad. Color TWIN ŠPIČKA & BORSOS Comand. Spol. Fotografie technická, reportážní, portrétní, reprodukce. Tonbildschau. Vlastní KODAK — Barevná fotolaboratoř (amat. a profes.) Barevné KODAK zvětšeniny zpracováváme přístrojem — prvním svého druhu ve Švýcarsku. Pozitivní barevné kopie z diapozitivů. Opravy fotopřístrojů všeho druhu. 8045 Zürich, Uetilbergstrasse 40, Tel.: 01 - 33 50 25 — 01 - 85 90 15 Rubrika ženského půvabu Vážené čtenářky, dříve než začneme — v příštím čísle — otiskovat na pokračování a vystřihování rady, jak můžete zvýšit a zdůraznit svou krásu, vybrali jsme pro vás z knihy dr. Alphée Cazenava několik pokynů, kterými se řídily ženy kolem roku 1800. Tehdy se považovaly pětatřicetileté ženy za matróny, kterým se nedoporučovalo líčit si rty, pudrovat obličej a zdůrazňovat černí oči — církevní octové prohlásili takové parádění za pekelný svod. Dr. Cazenave nazývá vdané ženy na 25 staršími ročníky a tvrdí, že pro ně je krásou klid, dobrotivost, sebeobětování a mateřskost. Mladším ženám dovoluje se krášlit, protože »musí především sehnat muže, který by si je vzal». A dává jim tyto rady: «Aby byla žena krásná, musí mít ušlechtilé a pravidelné rysy, útlý pás, pěkné zaobliny vpředu i vzadu. Tělo má být vůbec všude pěkně zaoblené, měkce ohebné, hladké a bez chloupků, pokud možno nikoli svalnaté. Tvář je sídlem tajuplného výrazu, který muži odhaluje duši a srdce milenky, o níž muž sní a kterou hledá. PLETI škodí hádky, hlasitý křik a soustředěné přemýšlení, to je příčinou uhrovitosti. Žena se NIKDY NEMÁ SNAŽIT KONKUROVAT MUŽI INTELEKTEM, to může pleť dosud bez poskvrny zcela zničit, proměnit ji v žlutavou pleť starých panen. Žena se musí vystříhat všeho, co může zmást ducha, emocí, přehnaného smutku nebo radosti, hněvu. Vášnivá láska je velice škodlivá, je nutno milovat věrně a rozumně, počít — jak je povinností — děti, vychovávat je. To je úkolem ženy. Uvědomělá žena Jí dostatečně a výživně, aby její pleť nebyla bledá a churavá. Tak jako tak má být žena trochu kulatá, protože nic muži nenávidí tak mocně jako špičatou, neúhlednou hubenost. SLUNEČNÍHO ŽÁRU je třeba se v každém případě vyhnout, narušuje pleť. Také je nutno bedlivě chránit tvář před dotekem VODY. Politováníhodné tzv. moderní praktiky prodloužených koupelí tváře a těla kazí kůži. Existují dámy, které si uchovají pleť jemnou až do pokročilého věku třiceti let jen tím, že se pečlivě vyhýbají vodě. Je-li vedro, je možno obličej lehce navlhčit čajem nebo vodou s medem. VLASY musí být husté a spadat v měkkých vlnách, mají se lesknout a být blond. Nemělo by se zapomínat, že jakost vlasů prozrazuje konstituci a zdraví jejich nositelky, především však její plodnost. Ženy s hustým, lesklým a dlouhým vlasem snadno otěhotní, přivedou na svět mnoho krásných dítek, což se líbí každému muži a určuje volbu choti. Vášně mohou způsobit vypadávání vlasů. Je dokázána 17 [pageend19]souvislost mezi plešatostí a přeháněním venerických požitků, proto holohlavost postihuje většinou muže. Vlasy je česat jednou denně, jednou týdně vykartáčovat. Jsou ženy, které péči o vlasy nadmíru přehánějí: věřte nebo nevěřte, myjí si vlasy každý měsíc a upravují je do podivných účesů. Vdaná žena nenosí vlasy nikdy volně, to by svědčilo o velmi špatném vkusu. Olej na vlasy má tu velkou přednost, že se v něm udusí vši. V zoufalých případech, když je dívka už přes dvacet a není dosud provdána, je možno vlasy obarvit. Musí se o- všem dát pozor, protože ze světlého vlasu se lehce stane vlas červený, a který muž, prosím vás, si vezme rudovlásku? S VRÁSKAMI je nutno se smířit. Zralejším ženám propůjčují charakter, v tomto stáří už muže mají nebo se neprovdají, mohou se oddat klidnému štěstí v lůně rodiny. Žena chodí SPÁT v 9 hodin a nedá se ničím rušit z okamžitého usnutí. Aby se zachovala růžová barva pleti, spí uvědomělá žena nejméně deset hodin denně. ÜSTA musí být malá, ve smíchu lze obnažit čtyři zuby. Zápach z úst lásce neprospívá. Růžovost rtů láká k polibkům. UHRY a NEŽITY na nose se navlhčí octem, nedoporučuje se to však udělat před dostaveníčkem, protože zápach octa není každému muži příjemný a může rozrušit sentimentální náladu, která vede k nabídce sňatku. OČI buďtež modré, neboť to je barva věrnosti. Žena se vystříhá každého čtení, které není k ničemu; po něm jen oči rudnou.» Tolik pařížský pan doktor Cazenave, Redakce si namouduši pranic nepřimyslela. 'Nežilo se kolem roku 1800 ženám přece jen lépe a radostněji? SPORT Řídi Kurt Langer Fotbalovým mistrem pro sezónu 1973/74 se stal Slovan Bratislava následován Duklou Jihlavou a Slavii Praha. Na dalších místech jsou: Baník Ostrava, ZVL Žilina a Union Teplice. První ligu opouštějí Lokomotiva Košice a Tatran Prešov. V červnu zemřel v Praze ve věku 73 bývalý hokejový internacionál a čs. representant dr. Pušbauer. Sehrál celkem za národní hokejové mužstvo 80 zápasů. Hrával za AC Spartu, LTC Praha a SK Kolín. Dr. Pušbauer patřil k té gardě hráčů kteří po prvé dotáhli čs. hokej na evropskou ba i na světovou úroveň. Na lehkoatletických závodech, které se konaly ve východním Berlíně, zaběhli čs. bežci Hoffman a Pěnkava 5 km v novém čs. rekordu, a to za 13,28,2 a 13,29,00. Pro letošní mistrovství Evropy v Římě jsou to zajisté dobré časy. Zato zde zklamal Daněk; hodil diskem jen 59.64 m. V lehkoatletickém utkání s Kubou a Maďarskem, které čs. atleti vybojovali za velmi nepříznivého počasí poslední červnovou neděli na Strahově, bylo vytvořeno několik nových rekordů. Ve skoku vysokém je nový čs. rekord 222 cm, kteroužto výšku zdolal při prvním pokusu Malý. Kodejš posukul evropský rekord na 440 y překážek na 49,4. Na stejných závodech hodil Daněk diskem na 63,32 m. Na studentských závodech začátkem června v Praze potvrdila koulařka Fibingrová — držitelka světového rekordu ve vrhu koulí na kryté dráze — svou dobrou formu; výkonem 21,18 m zůstala jen o 27 cm za světovým rekordem. Fibingrové, která studuje na pedagogické fakultě, je letos 25 let; má uctihodnou váhu 90 kg, ale i příslušnou výšku. S největším počtem českých jmen ve švýcarském sportu se setkáváme v tenisu. K nynějším 6 krajanům ve švýcarské tenisové lize přibude v příštím roce jedno další význačné české jméno: Zdenka Strnadová. Byla jednou z předních tenisových hráček v Československu a do Švýcarska se dostala teprve před krátkou dobou. 14. července 1974 se dožil mnohonásobný mistr republiky ve veslování Josef Straka 70 let. Straka začal již kolem 20tých let veslovat za KV Mělnických. V roce 1924 vyhrál «Jarní skulerský» v roce 1940 již jako 42 letý získal titul mistra republiky v osmách. Straka startoval jak ve skifu, tak i ve dvojskifu (Vajna-Straka) ale také ve čtyřkách a osmách. 9x startoval na mistrovství Evropy a 2x na Olympiádě. Ale ani mezi krajany ve Švýcarsku nepadá jablko daleko od veslařského stromu. Na ME ve veslování juniorů, které se konalo na jezeře u Ratzenburgu v NSR, se švýcarská čtyřka s korm. jen tím, že zabránila kolisi s německou lodi, připravila o zasloužené 3. místo. Mezi posádkou této lodi byl také Pavel Šmíd, syn olympionika Pavla Šmída, který působí na sportovní škole v Magglingen. Československo zavádí podivné metody do sportu. Na pozvání ČSSR se mělo švýcarské družstvo v moderním pětiboji zúčastnit mezinárodních závodů o mistrovství ČSSR. Po svém příletu do Prahy se atleti dozvěděli, že jejich účast na tomto mistrovství je vyloučená. Zřejmě jde o politickou oplátku na «vlažnou» reakci Švýcarů lia protest čs. vyslance ve Švýcarsku proti účasti závodníků z jižní Afriky na turnaji v červnu v Bernu. Mistrovství světa v gymnastice bude přece jen ve 18 [pageend20]Varně a to bez závodníků z JAR. Tak odhlasoval mimořádný kongres FIG na svém zasedání v Montreux. Bulharsko chtělo stůj co stůj MS, a to z politických důvodů bez JAR. A tak začala ve východním tisku silná protizápadní kampaň. Kromě toho naverbovaly východní státy společně všechny státy Afriky a Lat. Ameriky, které jsou sdruženy v FIG, aby hlasovaly pro «myšlenku míru». A tak do Montreux přijeli zástupci zřejmě na cestovné a diety východních států-kteří nerozeznali bradla od koně, ale zato zvedali ruku při hlasování pro Varnu. Bohužel ale také patrně zástupci Francie, Portugalska a Italie hlasovali pro Varnu. V tenisovém turnaji o Daviscup porazil SSSR— ČSSR 3:2a vyhrál tak evropské pásmo. Na ME v lehké atletice které se koná ve dnech 1.— 8. září v Římě, jmenoval čs. lehkoatletický svaz zatím 8 žen a 28 mužů. Je možné že se tento počet ještě zvýší dle později dosažených výkonů. VII MS v košíkové, které se konalo v Portoriku vyhrál Sov. Svaz, se 13 body před Jugoslávii a USA, které měly také 13 bodů. Československo skončilo až na 10. místě. Jako blesk z čistého nebe způsobila v červnu zpráva o «přestupu» dvou, dnes již bývalých, hokejových hráčů čs. národního mužstva Nedomanského a Fardy. Farda patrně je ještě ve Švýcarsku, kdežto Nedomanský je již pevně v Torontu v Kanadě. Jak k těmto «přestupům» vlastně došlo? Nedomanského přáním již dlouho bylo hrát profesionální hokej, který se značně liší od «amatérského» hokeje. Byl také před několika lety vyslán čs. hokejovým svazem do Kanady na tréning s profesionály, aby studoval jejich hru. A od té doby — jelikož tato hra Nedomanskému seděla — chtěl hrát nějakou dobu jako profesionál už také proto, aby dokázal, že dovede hrát i tento hokej. Manažeři profesionálních klubů z USA a Kanady byli několikrát v Praze a předkládali i pro čs. hokejový svaz výhodné nabídky na dočasné uvolnění Nedomanského. Ale všechny byly zamítnuty. Na jaře 74 ohlásil Nedomanský přestup do ZKL Brno, který mu ale nebyl povolen. Možnáže byly ještě jiné důvody — výsledek z MS —, které ho tak trochu rozladily. Protože čs. úřady neměly důvod k opatrnosti proti špičkovým hráčům čs. nár. mužstva, dostali jak Farda, tak i Nedomanský výjezdní doložky pro celou rodinu k dovolené ve Švýcarsku. Farda navázal jednání s HC Bern, kde také hraje Krupička, a Nedomanský se staral o smlouvu s profesionály v Kanadě. Manažerů, kteří se dozvěděli, že Nedo je ve Švýcarsku, bylo hodně. Velká část také Nedomanského našla a zahrnula ho velmi výhodnými nabídkami. I tak lákavou nabídku z Atlanty, která zaručovala 5 let hry, potom 5 let zaměstnaní, a 600.000 dolarů za každý rok hry, Nedo odmítl a dal přednost smlouvě u Toronto Toros. Farda chce zatím zůstat ve Švýcarsku a hrát za SC Bern. Jsou obavy, že čs. hokejový svaz tento Far- dův skok neschválí a bude trvat na 18 měs. karenční Ihůtě, což by znamenalo, že by Farda mohl hrát hokej ve Švýcarsku až v sezóně 1976/77. Ale do té doby je ještě dosti daleko. To dobře vědí lanaři profesionálních klubů a tak není ani vyloučeno, že se Farda objeví v dresu nějakého profi-klubu. Who is who aneb čs. sportovci ve svobodném světě. Tomáš Sádecký, dnes 23 letý, se stal mistrem Švýcarska ve stolním tenisu. Začal hrát ping-pong ve svých 7. letech v Brně. S přibývajícími lety se také dostavovaly první úspěchy. Tak ve svých 15 letech se stal v žácích mistrem Jihomoravského kraje. Po odchodu s rodiči do Rakouska hrál v rakouské první lize a ve svých 16 letech byl nejmladším hráčem této ligy. Dotáhl to až na 20. místo z žebříčku. Do Švýcarska přišla celá rodina až v roce 1969 a Tomáš začal opět ihned se stolním tenisem a to v cu- ryšském klubu Jung-Stars, který je v tomto sportu největším klubem ve Švýcarsku. Začal hrát jako neznámý hráč, ale hned v prvním turnaji porazil tehdy třetího nejlepšího hráče Švýcarska, což ovšem způsobilo poprask. A tak se také stalo, že Tomáš letos na jaře na mistrovství Švýcarska porazil dlouholetého mistra Švýcarska Földiho, který pochází z Maďarska. Švýcarsko hraje v evropské B-lize, ve které jsou družstva z Italie, Rakouska, Řecka atd. I přes tuto nižší skupinu má Tomáš možnost se od předních hráčů v této skupine něčemu přiučit. Dosud musel, tak jako ostatní hráči, sám trénovat a sestavovat tréningové a kondiční plány. To se ale má v budoucnosti změnit, jelikož švýcarské družstvo povede známý švédský trenér. 19 [pageend21]Jako studující vysoké školy ekonomické v St. Gal- lenu má Tomáš trochu více času pro svůj sport, ale jak to bude za dva roky, až skončí studium, ještě sám neví. Rozhodně bude však na prvním místě zaměstnání. Největším Tomášovým cílem je dostat se na MS ve stolním tenise, které se koná na jaře roku 1975 v Indii. Samozřejmě chce také vydatně přispět k tomu, aby se švýcarské družstvo udrželo v evropské B-lize a dostalo se na přední místo. O postup družstva do A-ligy neuvažuje. Doufejme že se všechna tato přání Tomášovi Sádeckému splní. Právní hlídka K REVIZI ŠVÝCARSKÉHO RODINNÉHO PRÁVA Dnešní švýcarské rodinné právo je staré již 60 let a neodpovídá proto z části naší době. V probíhající revizi tohoto práva byly v první fázi již zmodernizovány dětské právo a ustanovení o adopci dětí. V další etapě bude přepracováno poručnické právo a manželské právo, včetně práva o rodinném majetku. Zastánci, lépe řečeno hlavně zastánkyně, zrovnoprávnění manželek s manželi, požadují, aby v novém znění manželského práva nebyla již uvedena věta «Muž je hlavou rodiny», neboť tato věta uzákoňuje právní nadřízenost manželů nad manželkami. Vypuštěním této věty by se dosáhlo zrovnoprávnění manželek s manželkami a tím i právního přechodu od patriarcháního manželství k manželství partnerskému. Ani jiné zákonné výsady manželů by se v novém manželském právu neměly objevit. Manželky by měly nabýt práva spolurozhodovat při volbě místa bydliště a bytu, při výchově děti atd., takže by již neplatilo poslední rozhodující slovo manžela jako dosud. Zrovnoprávněny by v novém manželském právu měly být i vdávající se ženy tím, že by se jejich jméno mohlo stát jménem nově založené rodiny. Přirozeně by se zůstalo asi většinou u dosavadní praxe, že ženy přijímají sňatkem jméno manželovo, ale v jistých případech, např. zní-li manželovo jméno cizokrajně, špatně se vyslovuje, má nepěkný význam nebo je-li pod jménem manželky vedena ú- spěšná firma, je přeci jen výhodnější, aby nová rodina převzala jméno po ženě. V dosavadním manželském právu tato možnost neexistuje. V novém manželském právu by již nemělo být ustanoveno, že sňatkem švýcarská žena ztrácí své domovské právo a nabývá domovské právo manželovo. Měla by jí být poskytnuta možnost, ponechat si své domovské právo. Tuto možnost má dnes při sňatku s cizincem. Po zavedení nového manželského práva by neměla taktéž automaticky ztrácet při rozvodu své dosavadní rodinné jméno a nabývat svého jména za svobodna. Její děti z manželství jméno nepozbývají, takže po rozvodu se matka a děti jmenují jinak. Lze však podat žádost o ponechání dosavadního jména. Chce-li manželka ve Švýcarsku nastoupit do zaměstnání nebo vést vlastní živnost, pak k tomu potřebuje výslovný nebo tichý souhlas manžela. Nedovolí-li jí manžel takovou činnost, pak musí zůstat v domácnosti. V hospodářské závislosti na manželích udržuje manželky a jejich děti i další ustanovení zákona, že se manžel stará náležitě rodiny a manželka vede domácnost. Znamená to, že manželka nemá zákonný nárok na finanční odměnu za práci v domácnosti a za výchovu dětí. Podle zákona manželka a děti tak nedisponují penězi, potřebnými např. k vlastnímu vzdělání apod. — s výjimkou vlastního výdělku nebo příjmu ze soukromého majetku. Tato nerovnoprávnost manželek s manželi má nové znění příslušného článku zákona odstranit. Manželky budou mít nárok vůči manželům na finanční odměnu za práci v domácnosti buď ve formě mzdy nebo kapesného. Další nerovnoprávnost manželek s manželi existuje v zákonném ustanovení o správě společného majetku manželství. V případě, že manželka notářsky ověřenou smlouvou s manželem neurčí, který do manželství vnesený majetek nadále zůstává jejím soukromým vlastnictvím, pak se takový majetek stává majetkem společným, který smí dle zákona výlučne spravovat a užívat pouze manžel. Společným majetkem se stávají i společné úspory. Po zrušení manželství rozvodem nebo úmrtím jednoho z partnerů se ze společného majetku vyčlení do manželství vnesený majetel manželky a manžela a vyrovnají se připadné vzájemné nároky. Zbylý společný majetek připadne dvěma třetinami manželovi nebo jeho dědicům, jednou třetinou pak manželce nebo jejím dědicům. Zde je třeba připomenout, že se stává, že společný majetek je při rozvodu již minimální, neboť manžel jako jeho jediný správce a uživatel s ním mohl zacházet dle vlastní vůle, aniž manželka v normálním případě měla možnost právního odvolání k soudci. Toto další znerovnoprávnění manželek s manželi by mělo být v novém švýcarském manželském právu rovněž odstraněno. Na závěr je třeba dodat, že jde o znění manželského práva. Zdali se ho manželé ve svém denním životě drží, je již jejich věcí. V případě sporu však tato ustanovení obejít nelze; soudce je musí dodržet a uplatnit. Platí to samozřejmě i pro čs. manžele, žijící ve Švýcarsku. J. K. Kupujte u našich inzerentů ! ! ! 20 [pageend22]Pade — padík — padesátník Pade, padík, padesátník. Nemíníme v tomto případě ošoupanou měnovou jednotku, raženou ze zinku a jiných ušlechtilých kovů, ale životní jubileum, ku kterému dospěl po škobrtavých cestách své generace muž jménem Josef Škvorecký. Svět už je bohužel takový, že je naplněn neuvěřitelnými věcmi. Abrahámoviny Josefa Škvoreckých patří zajisté mezi ty z šalebných překvapení, kterým můžeme uvěřit ze všeho nejméně. Neboť těžko uvěřit, že bublavo — satyrské flirtování lidiček, jež nadouvají knížky jmenovaného šimravou přítomností našich vlastních životů (a zájmů), by mělo patřit k představě dané polovinou délky století. Ale je to tak, a ona polovina století je (žel) čas naplněný nejen smutkem z neúspěšných páření (jak kdysi charakterizoval kterýsi autor Danny Smiřic- kého s posic ÚV), ale i revolucemi a bojem za lepší příští pracujícího lidu měst i venkova. Zatímco se Rudá armáda bije s fašisty, Danny fouká do trumpety a fláká se s partou pásků ... Jenže živoucí Danny Smiřický zůstal (na rozdíl od jeho kritiků z posic ÚV i jiných) kusem našeho života a našich životů. A je to prosím dokonce už taky víc jak 15 let, co jsme se s ním poprvé potkali. Je to tak, je to doopravdy 15 let, co poprvé vyšli- nevyšli, nevyšli-vyšli Zbabělci, a co je koryfej české literární kritiky Jiří Hájek nejprve divoce přivítal a posléze neméně divoce odsoudil, a s hnusem, měřitelným až jeho pozdějším vztahem ke kontrare- voluci, se od nich odvrátil. — Ale Zbabělci, ať se to komukoli líbí či nelíbí, znamenají počátek strukturální změny českého a dokonce i slovenského písemnictví a historií obou těchto literatur tedy zůstane zaznamenáno, že konec let padesátých znamenala definitivně knížka Josefa Škvoreckého, a že to byl Josef Škvorecký, kdo si to rovněž (po zásluze) odskákal. Neboť kam by rodná strana a její ÜV přišly, kdyby nám prokristapána literatura začala popisovat šaškárny našich bytí, a kdyby se smělo a mohlo třebas jen konstatovat, že jazz jest přitažlivější než jásavé melodie sovětských častušek či našich budovatelských písní o rudých vlajkách, jež jásavě letí na stožáry světa. Historii tedy zůstává, že éra písemnictví, jež je v tomto výjimečném případě opravdu československým, se dělí na dobu před Zbabělci a po nich. Neboť není v dějinách naší literatury knihy, jež by kulturní kuloáry, soukromé budoáry, chambre séparée a vůbec život veřejný oživila více, lépe a radostněji. Ono totiž v naší Reisebureau CITY TOURS VAŠE CESTOVNÍ KANCELÁŘ MALLORCA SARDINIEN AMSTERODAM 6 dnů s pinou penzí 14 dnů s plnou penzí 7 dnů autokarem — 10.10. —15.10 — 7.10 — 21.10. — 5.10. —12.10. — Fr. 320.— (letecky) — Fr. 810.— (letecky) — Fr. 395.— ! ! VELKÉ CESTY NA VÁNOCE A NA NOVÝ ROK ! ! JIŽNÍ AFRIKA BAHAMSKÉ OSTROVY BAHAMY-FLORIDA MIAMI BEACH OSTAFRIKA —KEŇA KANÁRSKÉ OSTROVY — 21.12 — 12.1.1975 — 21.12. —5.1.1975 — 21.12. —5.1.1975 — 21.12. —5.1.1975 — 21.12. —4.1.1975 — Fr. 2 690.— — Fr. 1 899.— — Fr. 2 049.— — Fr. 2 030 — — Fr. 1 300.— Ve všech uvedených cenách jest již tzv. «Benzinzuschlag» započítán. Vzhledem k tomu, že doba pro udělení víz pro africké státy je značně dlouhá, je třeba již nyní se přihlásili. Pan O. Svábenský, Ifangweg 1, 8610 Uster, Tel. 01 -87 08 53 (každou sobotu dop. v Shop Ville v Curychu v kanceláři CITY TOURS, Tel. 01 - 27 12 31) Vám podá rád veškeré informace. 21 [pageend23]literatuře není také tuze mnoho Josefů Škvorec- kých. Deset let po Zbabělcích přichází rok 1968, který, ať už si o něm myslíme cokoli, vyrostl nikoli maličko i z onoho podivuhodného kvasu, jehož vskutku slavnostním výkopem byli Zbabělci a aféra, jež jejich vydání-nevydání provázela. Zbabělci, jako start v dnes už až záslužně dlouhé řadě knih a hrdinů, kterým do naší literatury vstupuje život jako okamžik pravdy — a taky už konečně a doopravdy XX. století. Je to už přes 15 let, co jsem poprvé uzřel jméno Josefa Škvoreckého v knížce, ukryté cudně do desek, urvaných z Proti všem od doporučeníhodného Aloise Jiráska, a kdy jsem si je na odpolední směně v hlubinách dolu Koh-i-noor II kterýsi den v zimě roku 1959 poprvé přečetl. Čas prostě ukrutně a nemilosrdně prchá, slyším jak babka naříká, jež slula sličná zbrojmistrová. Po Daníčkovi přišli další. Svět je už tak zařízen, že je na něm víc četařek Babinčákových než Ivanů Hrozných. Což už ovšem má co říci jen těm, kdo nalezli v knížkách Josefa Škvoreckého zálibu. Politujme ty, kdož tak neučinili, anebo ty kdož tak, díky politickým poměrům v Husákově, nemají možnost učinit. Konstatujeme, že Josef Škvorecký jest zářím 1974 padesátník. Konstatujme také, že již dlouho před dosažením této mety Abrahamovy byl vcelku poměrně rozvalen na Parnasu. Téže hoře, po jejichž svazích i úpatích se naplněni divou škobrtavostí revolučního roku 1848 drásali vzhůru hrdinové bez bázně a hany. Konstatujme rovněž, že na Parnasu, jež nepodléhá Ideologickému odd. ÛV, si Josef Škvorecký vyměňoval názory na holky, bez ohledu na skutečnost, že proletáři všech zemí dosud nesvedli poslední třídní bitvu. Což je jistě počínání krajně neodpovědné, ba nerevoluční. Ptám se však, může být v SSSR cokoli revolučnější než prostý fakt minisukně? Připijme tedy Josefu Škvoreckému skleničkou Jeníka Chodce s černou nálepkou a popřejme mu vše, co se k takovému výročí sluší a patří. Je-li komu padesát let sluší se o tom cosi vyblekovat. Nejlépe jak uměl, blekotal Jeník Benešů. St r á n k a pr o čs. spolky VZHLEDEM K TOMU, ŽE SE ŠÍŘILY zprávy, že krajané nemají u zaměstnavatelů dobrou pověst, požádal předseda Svazu čs. spolků ing. J. Hájek ředitele fy. Sulzer, pana Wannera, aby na celošvý- carské konferenci personálních vedoucích vznesl na toto téma dotaz. 5. 7. dostal od něho tuto odpověď: «Vážený pane Hájku, na personální konferenci 3. července jsem oznámil, že jste jako předseda Svazu kdykoli ochoten hovořit o problémech, které se týkají Vašich krajanů. Pověřil jste mě, abych se personálních referentů zeptal, jak jsou s čs. spolupracovníky spokojeni. Ukázalo se, že firmy jsou s Vašimi krajany obecně spokojeny a že zatím nevznikly problémy, o nichž by bylo třeba diskutovat. Vyskytnou-li se o budoucnu, rádi se na Vás obrátíme. Velmi děkuji a přátelsky Vás zdravím. G. Wanner. PROTOŽE CHCEME pomoci krajanům řešit jejich obtíže, hodláme pro ně od 1. ledna 1975 zřídit v Curychu poradnu. Podrobné informace oznámíme koncem letoška ve ZPRAVODAJI. SVAZ ČS. SPOLKÜ ve Švčcarsku upozorňuje, že ZPRAVODAJ je jediným oficiálním mluvčím Slováků a Čechů, žijících ve Švýcarsku, a patří tedy do každé krajanské domácnosti. Je účelovým zařízením Svazu čs. spolků ve Švýcarsku. O jeho organizaci, hospodaření a další činnoosti vás budeme informovat v příštích číslech. — Využijte výhodné nabídky pro nové abonenty: Všichni noví předplatitelé, kteří zaplatí Fr. 24.— na rok 1975 již letos, dostanou zbývající letošní výtisky ZDARMA! KRAJANSKÁ KNIHOVNA «ČAPEK v Lausanne je už otevřena. Informace a žádosti o zaslání knih na tel. č. 021 - 22 35 91. Zájemci o jazykové kursy slovenštiny a češtiny pište na adresu Spolku čs.-helvetského přátelství, Case postale 137, 1000 Lausanne 4. A kdo chce pěstovat gymnastiku, kolové hry či turistiku, nechť se přihlásí Pavlu Fanty- šovi, ch. des Bossons 41, 1018 Lausanne, tel. 021 - 36 82 88. — Cvičící členy, cvičitele, členy náčel- nictva, dospělé, dorost i žáky zveme srdečně k ú- časti vnově se tvořící organizaci Sokola v Lausanne. ČLENOVÉ NAARDENSKÉHO HNUTÍ se po čtvrté sešli ve dnech 19.—21. července v západo- německém městečku Sigmaringendorf. Na padesát zástupců exilových organizací a hostů vyslechlo několik zajímavých přednášek předních exilových pracovníků. Po každé přednášce se posluchači zúčastnili diskusí, které měly vesměs velmi dobrou ú- roveň. Novým předsedou hnutí byl zvolen dr. A. Slovák, místopředsedou dr. P. Krug a tajemníkem ing. B. Kobliha. Do výkonné skupiny byli mimo jiné zvoleni i dva slovenští krajané, žijící ve Švýcarsku : J. Gabaj a dr. J. Májovský. Čestným předsedou se stal rev. dr. J. Lang. Účastníci zasadili v městečku Lípu svobody, a shlédli výstavu obrazů ak. mal. K. Lišky. 22 [pageend24]TRADIČNÍ SVATOVÁCLAVSKÉ POSVÍCENI pořádá TJ SOKOL Winterthur dne 7. září 1974 v hotelu VOLKSHAUS (u nádraží) Již od 18 hod. můžete ochutnávat pravé české a slovenské speciality jako: domácí koláče, pečenou hu- su-knedlík-zelí, jaterničky, ovar, špekáčky s naší hořčicí, znojemské okurky, kapustnice spišské klobásy, zlzeňské pivo, slivovici. Domácí hudba od 20 hod. do 02 (pan kapelník Rytíř) a to opět pod heslem. Čí je posvícení — naše! ! ! Vstupné 10.— Fr. (v posledním čísle řádil tiskařsky šotek) Rezervace vstupenek na tel. č. 052 - 29 05 31 a 28 27 10 (po 19 hod.). TJ SOKOL WINTERTHUR — zahajuje pravidelné cvičení ve dvou tělocvičnách školy Heiligberg dne 2. září od 17.45 — dorost od 18.15 — žactvo, muži, ženy od 19.45 — necvičící členové v restauraci na Breite (vedle minigolfu). Přijďte hojně mezi nás!!! Každé pondělí mimo školní prázdniny. ŠVÝ. SKUPINA SVU ODESLALA 6. 7. 1974 Alexandru Solženicynovi tento dopis Vážený mistře, Švýcarská skupina Společnosti pro vědy a umění zasílá vám ze svého valného shromáždění projev obdivu a vděku za vaši hrdinskou práci proti útlaku a za vítězství duchovní svobody. Společnost pro vědy a umění sdružuje československé vědecké pracovníky a umělce ve svobodném světě. Jejím účelem je zachovat! a uplatňovati na světovém fóru tradice české a slovenské kultury, umožňovati vzájemný styk a spolupráci a dokazovali životnost českého a slovenského národa a jeho právo na svobodu a samostatnost. Tlumočíce tento pozdrav, prosíme vás, vážený mistře, abyste přijal projev naší hluboké úcty. Přemysl Pitter, předseda. ZAMYŠLENÍ NAD VEČEREM BESEDY SV. ČECH Smetanovo dílo bylo českému a slovenskému lidu vždy jedním z nejbližších. Není proto divu, že se vzpomínkového večeram, který svou uměleckou úrovni a milou atmosférou, překonal všechna očekávání, zúčastnila značná část kulturní emigrace. Nedocenitelnou zásluhou prof. Balcara zůstane to, že svou osobitě kultivovanou mluvou a hluboce citovým přístupem ke Smetanovu dílu dovedl nejen plně zaujmout všechny vděčné posluchače, ale také připomněl zpolazapomenutou krásu českého jazyka. Je vůbec obdivuhodné, kde tento Mistr, který nám tolik připomíná první nositele národní kultury z dob dávno minulých, bere tolik umělecké vitality i v okamžicích smutkem zastíněných. Slova uznání patří také těm milým hostům, kteří, oproštěni od materiální degenerace dnešní kon- sumní společnosti, si dovedli najít dostatek času, lásky, vůle a pochopení pro něco, co v dobách našeho národního obrození bylo samozřejmostí a co je dnes pouze mlhavý sen. ČESKOSLOVENSKÁ BESEDA «SVATOPLUK ČECH» v Curychu zahájí znovu provoz krajanského střediska ve Freizeitanlage Curych-Wipkin- gen společenským odpolednem v sobotu 28. září 74. Začátek v 16,00 hod., konec podle nálady přítomných. Při programu s hudbou, zpěvem a tancem budou účastníci pohoštěni (guláš, nápoje, káva, čaj, zákusky). Účast přislíbil význačný bojovník za demokracii. Vítáni jsou všichni, kteří se chtějí pobavit krajanském prostředí a poznat nové přátele. Přiveďte sebou své známé. V krajanském středisku se scházíme pravidelně každou středu od 19,00 h. — Čtenářský koutek s krajanským tiskem z celého světa — besedy — stolní tenis — volná zábava. Programové večery budou pravidelně oznamovány ve Zpravodaji. Pro podzimní období připravujeme řadu zajímavých a atraktivních programů. Zájemce o sborový zpěv zveme k nácviku vždy ve středu od 18,00 hodin. Krajanské středisko je v Curychu-Wipkingen, Am- pěrestrasse 4, Spojení: tram č. 13 (stanice Wipkin- gen), bus č. 72 a 33. Parkování vozů na vlastním parkovišti — hřišti! Tělocvičná jednota «SOKOL» v Curychu zahájila po prázdninách ve čtvrtek 15. srpna 1974 pravidelná cvičení. Scházíme se každý čtvrtek ve dvou skupinách od 18,30 a 19,30 h. v tělocvičně školní budovy «Manegg» (Wollishofen, TannenrauchstrasselO), příjezd po Mutschellenstr., nebo tramvají č. 7, stanice Mor- gental. Škola je přímo proti «Jugendherberg». PLAVECKÉ ZÁVODY. Bylo nás přes 100, kteří jsme se zúčastnili plaveckých závodů pořádaných SOKOLEM Zürich v neděli 23. června dopoledne v Dübendorfu/ZH. Měli jsme vyhrazen 50ti metrový bazén s přihřívanou vodou. Děti, mládež i dospělí — včetně . . . sátníků a . .. sátnic — z Basileje, Solothurnu, Winterthuru a Curychu absolvovali rozplavby a 14 finálových závodů a podali v některých disciplínách velice pěkné výkony. Vítězové dostali vkusné pohárky a diplomy. Ověřili jsme si sokolskou všestrannost, užili pěkné počasí, závodnický vzruch a radostné přátelské prostředí. Těšíme se na ještě větší účast v příštím roce. Přijdete i Vy? -sla- 23 [pageend25]HUSŮV SBOR ČECHŮ A SLOVÁKŮ V CURYCHU zahajuje po letních prázdninách shromáždění, která se konají každou neděli o 19. hodině v «Lavater- haus», St. Peterhofstatt 6 (proti St. Peterskirche) blízko Paradeplatz nebo Rennweg. 8. září 1974 promluví Dr. Jan Milíč Lochmann, profesor basilejské university. Každý srdečně vítán. Payerne 1974 náměstí zazníval sem nahoru mocný šum a hluk jako proudění velikých vod, a z hlomozných těch hlasů chvilkami jasněji vyrážely výkřiky, řehtot koní, troubení a zase rolniček zvonění, jak jimi ozdobeny přikrývky a kropíře mnohých rytířských hřebcův.» (A. Jirásek, Mezi proudy) Neděle 30. června, starobylé městečko Payerne v kantónu Vaud. Do podobného rámce zasadily Spolek helvetsko-československého přátelství (AHT) a městská správa letošní výroční setkání Čechoslováků ve Švýcarsku. Vskutku, vyvrcholením srazu krajanů byl manifestační průvod, který uváděly payernská «selská jízda» na koních, místní kapela a krojovaná školní děvčátka. A pak, za červenomod- robílou vlajkou, následovali Sokolové v tradičních úborech, skauti, asi 200-300 «civilistů». Za hlasu zvonů starého opatského kláštera z 10. století, které vyzváněly za svobodné Československo, průvod obešel náměstí starého města a pak se rozptýlil. V klášteře se za účasti českých a slovenských kněží konala ekumenická mše s kázáním v našem jazyce; pietni náladu výrazně umocnily Svatováclavský chorál, motivy z Vyšehradu a Dvořákovy Biblické písně, které za doprovodu varhan zazpívala sopranistka Klosová-Balcarová a basista G. Zelenaj. Od časného rána se na klášterním nádvoří prodávaly knihy čs. exilových nakladatelství, časopisy, desky, upomínkové předměty. V postraní hale byla otevřena výstavka obrazů našich umělců-exulan- tů (Kristofori, prof. Liška a další). Odpoledne se na nádvoří rozdrnčela kytara a doprovodila krajany při zpěvu sokolských, trampských i lidových písní. Jen sluníčko bylo letos skoupější než loni v Aven- ches: do sobotního večera lilo jak z konve. Barometr, a také okolnost, že začala dovolená, způsobily, že letošní účast bylo o něco slabší než loňská. Vaumarcus 1972, Avenches 1973, Payerne 1974. Kde bude výroční rendez-vous napřesrok? -smk- VE VLASTNÍ VĚCI. Pro nedostatek místa jsme museli odložit zveřejnění dopisů čtenářů, které se dotýkají tématu «angažmá v exilu». Prosíme o strpení a zároveň o další příspěvky k tomuto ožehavému námětu. Redakce ČESKOSLOVENSKÁ DOPLŇOVACÍ ŠKOLA V CURYCHU byla založena: 18. září 1971; vznikla z původních nedělních besídek s dětmi před shromážděními «Husova sboru» — z podnětu Přemysla Pittra. Vedoucí besídek byla paní Mařasová. Nato založila «Beseda Svatopluk Čech» — opět z podnětu P. Pittra roku 1971 — «Československou doplňovací školu v Curychu» a dala jí do základů 200.— Fr. Vyučování se koná v sobotu (ročně průměrně 31 — 33 sobot) od 15.00 do 17.00 h. Učebny máme v budově velkého «Riedtli-Schul- hausu» v Curychu; byly nám pronajaty za mírné nájemné presidentem okresní školní péče okresu Curych-Waidberg. Jedna ze čtyř učeben je zpěvár- na s klavírem. V roce 1971-72 jsme měli 48 žáků; počet mírně stoupal, takže teď v roce 1973-74 máme 64 žáků — jak přímo z Curychu, tak i z dalekého okolí. Rodiče většinou děti přivážejí autem. Malý oznamovatel ■ Vyřídím telef. hovory, korespondenci, překlad při jednáních, event, doprovodím na služ, cestách. Německy, anglicky, francouzský. Tel.: 01 - 40 43 28. ■ HI-FI soupravy, všechny značky, 25% rabat, 1 rok záruka, tel. 041 - 44 51 12 (20—21 hod.) ■ Hledám kamaráda ze Strašnic-Petra Ditricha, zn. «Brácha». HLEDÁTE SPECIÁLNÍ DRUH POTRAVIN ??? Obraťte se na zásilkovou prodejnu fy. M. DAVID. Zabývá se prodejem specialit. Ano, má i houskové knedlíky v prášku, lovecký salám, vepřové ve vlastní šťávě, moravské klobásy atd. Vše zasílá do bytu. M. DAVID, zásilkové služby, 8251 SCHLATT b. D. Tel. 053 - 7 73 91 neb Postfach Zürich 8052 A 154 Toto číslo vyšlo 5. září 1974. Doprovázejí je ilustrace Jana Kristoforiho, které věnoval «předsedům, tajemníkům, jednatelům, pokladníkům, atd., kteří se cítí funkcionáři». Příští číslo vyjde počátkem října, jeho uzávěrka: 15. září. 24 [pageend26]GAUGER Nemyslíte, že změna místa je pro Vás výhodná? Právě Vy, jako pilný a iniciativní pracovník byste měl poznati naši zajímavou nabídku. Hledáme spolupracovníky v oboru: MONTÉR KONSTRUKČNÍ ZÁMEČNÍK STAVEBNÍ ZÁMEČNÍK ZÁMEČNÍK OCELOVÝCH KONSTRUKCÍ SVÁŘEČ POMOCNÝ ZÁMEČNÍK POMOCNÝ DĚLNÍK Zavolejte nás okamžitě. Poskytujeme velmi výhodné pracovní a mzdové podmínky, o kterých byste měl uvažovat. Bližší informace Vám sdělí vedoucí provozu pan Neuhaus, Tel. 01 -57 88 50. GAUGER & CO. AG., 8046 ZURICH, Mühlackerstrasse 19 Nervy — oběh krevní — únava — žlázy reumatismus — chron. rýma — horečka angina — srdce atd....................... všestranné oleje NEMÁ SCHÁZET V ŽÁDNÉ DOMÁCÍ LÉKÁRNIČCE I ! ! BIOLOGISCH-NATURWISSENSCHAFTLICHES FORSCHUNGS-LABOR 8006 ZÜRICH, Möhrlistrasse 90, Tel 01 - 60 35 16 Majitel František A. Němec K dostání: BELLEVUE-APOTHEKE 8001 Zürich, Theaterplatz 14 Tel.: 01 -24 44 11 501 [pageend27]A. Z. 8021 Zurich 1 Postretouren an: Administration Zpravodaj Postfach 36, 4532 Feldbrunnen zpravodaj Čechů a Slováků ve Švýcarsku Čechov a Slovákov vo Švajčiarsku Tiskový orgán Svazu československých spolků ve Švýcarsku Presseorgan des Verbandes der tschechoslowakischen Vereine der Schweiz Zeitschrift der Tschechen und Slowaken in der Schweiz Journal informatif des Tchèques et Slovaques en Suisse Giornale per Cechi e Slovacchi in Svizzera Vychází měsíčně Vydává: Svaz československých spolků ve Švýcarsku Číslo účtu pošt. šek. úřadu: 80 - 70357 Bankovní spojení: Schweizerische Kreditanstalt, Stadtfiliale Rathausplatz, Zürich Zahraniční odběratelé mohou předplatné uhradit mezinárodní poštovní poukázkou, cenným dopisem anebo bankovním šekem. Redakce neručí za obsah inserce. Podepsané články nemusí vždy vyjadřovat názor redakce. Nevyžádané rukopisy se nevracejí. Tisk: Buchdruckerei Guido Sager Rankstrasse 9, 8280 Kreuzlingen Předplatné pro 7. ročník: celý ročník půl ročníku Řídí J. Strnad s redakční radou Adresa redakce 8875 Obstalden GL ve Švýcarsku v ostatní Evropě v zámoří (letecky) SFr. 24.— SFr. 30.— SFr. 39.- SFr. 13.— SFr. 16.— SFr. 20.- Zajímáte se o prodej originálních vín? Za účelem rozšíření našeho teamu hledáme nové REPRESENTANTY ženy i muže pro prodej originálních vín na plný i poloviční úvazek na celém území Švýcarska. Máte-li prodejní talent, vlastníte-li os. auto a telefon, napište nebo zatelefonujte nám, abychom Vás mohli o Vaší budoucí práci blíže informovati. Vyplatí se to! BENDA GRANDS VINS Import — Export Postfach 1196 —Tel.: 01 -86 34 34 Soudobé československé umění J. Hanna, R. Svoboda, J. Grus F. Muzika, M. Medek, A. Smetana, J. Paderlík, I. Sedliský, K. S. Hájková, J. Kilian, N. Lubomírský, A. Hudeček, J. Preisler, F. Jiroudek, V. Solta, . S. Ježek, F. Emler, E. Pryl, V. Nowak, V. Beneš, E. Tomanová, E. Weidlich, L. šimák, R. Kolar, V. Spála, F. Tichý, M. Kotková aj. Otevřeno: pondělí-pátek: 9—12 + 15—18.30 sobota: 10—12 + 14—16 h. [pageend28]