ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXVII Číslo 10 Prosinec 1977 VIKTOR DYK V těchto dnech vzpomeneme 100. narozenin Viktora Dýka, básníka, novináře, novelis ty, dramatika a politika. Narodil se 31. prosince 1877 v Šopce u Mělníka, zemřel 14. května 1931 na ostrově Lopudu. POZDRAV ... Tak dlouho bylo nám všem nocí tápat! Víc nežli krvi jindy rděl se západ, víc nežli jindy strach byl o východ. Odkud se vzala v nitrech pevná víra, kdo umírá, že marně neumírá: Že nese obět plod? ...Sokola volej! Cos je k letu výší! Dost plazů pozemských, dost jejich skrýší. Rozepnout křídla v smělý let! Semknouti řady, na stráž, doba volá. Běda, když svátý oheň doplápolá. At je to lásky slet! ...Sokole, vzhůru! Srdce česká, vzhůru. Je třeba letět výš, až do azuru'. Je třeba, aby každý touhou rošt. Sokole, vzhůru! Je to chvíle tvůrěí. Dny bývají, jež národu směr určí pro celou budoucnost! [pageend1]Druhá nejstarší sokolská jednota ve Spojených státech, Sokol New York, vzniklá přejmenováním vzdělávacího spolku Včela, dne 13. října 1867, oslavila letos 110 let svoji existence . Významný mezník Jaroslav Hanuš Velká oslava tohoto významného výročí konala se dne 15. října t.r. večer v sokolovně na vých. 71. ulici na Manhattanu. Oslavného banketu se zúčastnilo na 300 osob. Přítomni byli, kromě příslušníků a přátel Sokola New York, i zástupci všech jednot župy Východní Americké Obce Sokolské v čele se župním starostou bratrem Don Otenaskem z Baltimore ve státě Maryland. Americkou Obec Sokolskou zastupoval její starosta bratr Roy Žitný z Chicaga. Výbor Ústředí Čs. Sokolstva v zahraničí zastupovali místostarosta bratr Jozef Horváth, jednatelka sestra Jarmila Uhlířová a členové předsednictva bratři Jaroslav Hanuš a Matěj Neumann. Oslava byla zahájena přesně v 7 hodin příchodem vlajko- nošů a zpěvem americké a československé hymny. Ředitel banketu, bratr Vladislav Slavík, pak zahájil večer srdečným přivítáním přítomných. Po večeři pozdravil přítomné starosta jednoty bratr Jan Babinec. Další projevy v duchu sokolském a národním pronesli: starosta župy Východní AOS bratr Otenasek, starosta Americké Obce Sokolské bratr Roy Žitný a jednatelka Ústředí Čs. Sokolstva v zahraničí sestra Jarmila Uhlířová. Starosta jednoty bratr Babinec a starosta AOS br. Žitný společně, v pěkném a dojímavém aktu, předali plakety za vynikající záslužnou práci v jednotě sestrám Marii V. Lierové, Lilly Přibilové a Marii Provazníkové. Během večera byli také představeni významní členové jednoty, bývalí starostové, jakož i zástupci Slovenského Sokola, Dělnického Sokola, Sokola-Orla, zástupci mnoha krajanských a exilových spolků a význační hosté. Večer, který se vyznačoval vysokou úrovní a srdečnou, bratrskou náladou, byl ukončen tancem a uběhl až příliš rychle pro přítomné. Byl to krásný večer a bratrské setkání, na které se bude dlouho vzpomínat. Historie jednoty, shrnutá ve 4 památnících vydaných jednotou r. 1892, 1917, 1942 a 1967 je bohatá a obsáhlá. Je krásným zrcadlem života české kolonie v New Yorku od samých počátků českého přistěhovatelství v minulém století a nedocenitelným zdrojem informací pro budoucí historiky. Sokol New York dnes nemá na růžích ustláno. Česká čtvrt v okolí sokolovny zmizela a sokolovna stojí v čistě americkém 146 [pageend2]Památný první prapor Sokola New York zhotoven v klášteře Voršuli- nek v Kutné Hoře, byl slavnostně rozhalen před 100 lety - 21.května 1877. prostředí. Většina krajanů bydlí daleko od sokolovny a dojíž- ka je stižena nemožností volného parkování aut v blízkosti sokolovny. Následkem toho jednota ztrácí rok od roku na počtu členstva i cvičenců. Nynější výbor jednoty má proto velké starosti, jak udržet 80 let starou sokolovnu, jedinou čs. spolkovou budovu v celém New Yorku. Nevzdává se, bojuje proti nepřízni osudu a chce v tom nerovném zápase vytrvat co nejdéle, věren heslu: Vytrvat, nikdy se nevzdat! POZDRAV A DÍK Americká Obec Sokolská zaslala Ústředí Čs. Sokolstva následující dopis: Československému Sokolstvu v zahraničí k rukám bratra starosty Dr. A. Hřebíka 2115 S. Park Avenue, Bewyn, lil., 60402. Drazí bratři a sestry: Sletový výbor XIV. sletu Americké Obce Sokolské konal nedávno svou záverečnou _schûzi na níž zhodnotil úspěšný slet. Chceme použít této příležitosti k tomu, abychom vám poděkovali za vaší aktivní účast na sletu a za váš velký podíl, kterým jste podstatně přispěli k jeho zdaru. Sletový úspěch byl výsledkem usilovné práce velkého počtu pracovníků. . Děkujeme vám ještě jednou za spolupráci. Nazdar ! VÝBOR XIV. SLEVU AMERICKÉ OBCE SOKOLSKÉ Stanley Barcal Roy Čitný spolupředsedové Mae Linhartová jednatelka 147 [pageend3]VZPOMÍNKA NA TURČ. SVATÝ MARTIN Před třiceti lety, koncem srpna 1947, oslavoval Turčanský Svatý Martin třetí výročí Slovenského národního povstání. Oslav se tehdy zúčastnilo ve velkém počtu také slovenské Sokolstvo, které se tam svými zástupci sešlo téměř celé. Mimo to se zúčastnily četné výpravy sokolské se zástupci českých a moravskoslezských žup, z nichž župy Barákova a Pražská- Scheinerova byly zastoupeny více jak 700 účastníky. Na den 28. srpna byl stanoven Sokolský den. Již od ranních hodin sjížděly se do Turč. Sv. Martina sokolské výpravy a přijela také obě závodní družstva COS, která se vrátila z úspěšného zájezdu do Ameriky. Československou Obec Sokolskou zastupovali bratři starosta COS Dr. Antonín Hřebík a náčelník COS Dr. Miroslav Kavalír. Ve 13 hodin seřadil se mohutný průvod, který prošel městem a stanul na náměstí Slovenského povstání, kde po hymnách a vztyčení státní vlajky uvítali Sokolstvo předseda MNV a předseda Okresního národního výboru. Pak promluvil starosta Sokolské župy Podtatranské-Hviezdoslavovy bratr Jan Klimeš, který připomněl veliký význam povstání pro svobodu národa. Vyzdvihl velký podíl Sokolstva na povstání a zdůraznil, že této skutečnosti nesmí být zapomenuto. Radostně, ba bouřlivě byl přijat starosta COS bratr Dr. Ant. Hřebík, který učinil hlavní projev. Pozdravil slovenské Sokolstvo a řekl mj.: My Sokolové jsme vždy věřili, že okupace a násilné rozdvojené Cechů a Slováků není trvalé. Věřili jsme, že se k nám vrátite, jako my se dnes vracíme k vám. Vždycky jsme věřili, že nebyli to Slováci, kteří zradili, nýbrž jejich vůdcové. Lid, ten nám zůstal věren, jako my zůstali věrni slovenskému lidu. Vzpomínáme-li padlých velitelů a velikánů povstání, jako generálů Viesta, Goliana, Paulínyho a žijících bojovníků gen.Ferjencika a jiných, pak nás naplňuje uspokojením skutečnost, že to byli všichni odchovanci myšlenky sokolské, byli to Sokolové. President republiky, když jej Sokolstvo nedávno navštívilo, řekl, že Češi a Slováci musí spolu žít nebo padnout. My však nechceme spolu padat, ale štastně žít. A jestliže nám řekl pan předseda MNV, abychom se cítili zde jako doma, pák my říkáme: my se zde doma cítit nemusíme, my zde doma jsme, jako jste vy doma v Praze, v Brně, v Opavě - v Cechách, na Moravě i ve Slezsku - všude tam, kam v naší krásné vlasti zavítáte. Krásným a bouřlivým souhlasem posluchačů pojímaným projevem starosty COS bylo ukončeno sokolské shromáždění, jehož průvodu se tehdy zúčastnilo na 800 mužů, 1200 žen a na 500 příslušníků sokolské mládeže. Program Sokolského dne pokračoval odpoledne na rozlehlém cvičišti, kde příslušníci všech složek předvedli velký tělocvičný pořad, jehož jednotlivá vystoupení byla odměňována častým potleskem 7500 diváků. Večer pak v místním přírodním divadle bylo vystoupení vzorných družstev mužů a žen COS, kterému přes nepřízeň počasí přihlíželo přes 3,000 nadšených diváků. Dnes, kdy v naší okupované vlasti není Sokolstvu dovolena jeho činnost, jeho přínos vlasti a státu pomíjen a historický jeho vývoj falšován je dobře si občas připomenout některé významnější události, k nimž patří před 30 lety konaný Sokolský den v Turčanském Sv. Martinu. 148 [pageend4]HLÍDKA VZDĚLÁVACÍ ÚČTOVAT ? Rudolf Fiala Ano, vždyt každý dobrý hospodář nejen po celý rok rozvažuje, co má nebo nemá udělat, ale na konci roku se ohlíží zpět a dělá bilanci: co jsem udělal nebo ne a měl jsem udělat, jaký to všechno mělo výsledek. A tak i my, v naší rodině sokolské musíme na konci roku účtovat. A to nejen, co jsme udělali na poli cvičebním, při zvyšování dokonalosti tělovýchovné, při utužování zdraví a tělesných schopností. Nedílnou součástí zdatnosti tělesné totiž je zdatnost a krása v pojetí sokolském, můžeme říci po masarykovsku ”to je krásný člověk”, hodnota ducha. A zde máme, my vzdělavatelé, největší pole působnosti. Ruku v ruce s našimi cvičiteli, cvičitelkami, náčelníky a náčelnicemi musíme jít k našim sestrám a bratřím. V tělocvičně, i mimo ni. Při každé příležitosti, která se naskytne. Nemusí to být jen různá výročí nebo jiná zastavení . Není fysicky krásného člověka, bez ušlechtilosti citů, bez otevřeného a přímého, bratrského přístupu k druhým. To je, v plnosti významu slova, povahově kladný přístup k bližnímu, charakterní a bez přetvářky a postranních úmyslů. Není umění něco dávat, když v pozadí tohoto mého činu, dobrého skutku, projevu, je otázka, nebo očekávání: co za to dostanu, jaké z toho budu mít výhody, kde si tím otevřu dveře? A přece, my všichni, chceme-li žít v bratrském a sesterském společenství sokolské rodiny, máme a musíme mít v sobě sílu a schopnost, dávat a rozdávat, i bez naděje na odměnu. A právě proto, musíme kolem nás šířit opravdové zásady demokracie a k jejímu správnému uplatňování vychovávat. Ale musíme všechny a také stále sebe, k jejímu správnému pochopení vést. Jednou z jejich složek a předpokladů je přímost, otevřenost, ale snášenlivost a tolerance. Respekt k názoru druhého, snaha po jeho pochopení a společné hledání skutečných hodnot. I v případě různosti názorů má a musí být dialog veden bratrsky, bez snahy odsoudit, nebo při nejmenším zranit. Sokolství není arénou, kde vítěz jde pyšně dál, ale místem kde slabší je podpírán silnějším. A to platí v prvé řadě u silnějších duchovně. To ale právě vyžaduje sílu charakteru, sílu pravé demokracie, potlačení všech osobních pohnutek. Není slučitelné se sobectvím, s osobní ješitností a z toho mnohokrát vycházející vlastní uražeností. Když děláme bilanci na konci tohoto roku, zamysleme se upřímně a v opravdové snaze najít společnou cestu, nad vším, co jsme v našem prostředí, v naší jednotě, mezi jednotami nebo v celé rodině našeho bratrstva udělali. Zvažme, co bylo k prospěchu nás všech, ale také, co vycházelo ze snahy po osobním uplatnění, nebo z jiných osobních zájmů. Najděme cestu a vykročme víc než na půl cesty k těm, s nimiž jsme neměli vždy stejné názory, nebo dokonce byli i ve vážném sporu. Jen v sokolské spolupráci a jen v ní je právě základ a také cíl demokracie se 149 [pageend5]kterou dojdeme k lepším cílům a nové budoucnosti, takové, jakou chceme přát sobě, ale i druhým. To je náš úkol, úkol vzdělavatelů, ale i každého z nás řadových vojáků, at jsme povoláni v čelo, nebo jsme postaveni poslední v řadě. I na tom posledním záleží stejně, jako na prvních. Ti první mají totiž ještě povinnost, být příkladem všem. Tak, aby další se jim snažili vyrovnat s cílem a předsevzetím: chci být "krásným člověkem", tělesně, ale hlavně duševně. Krása ducha totiž nestárne, ta se léty ještě zvětšuje. Vám všem, celé naší sokolské rodině "Krásné vánoce". LUDMILA FROŇKOVÁ - 70 Ze stručné zprávy ve Vídeňských svobodných Listech se dovídáme. že ve Vídni dovršila sedmdesátku obětavá Sokolka, ušlechtilá vlastenka v nejlepším slova smyslu, vzorná cvičitelka a skromná sestra, Ludmila Froňková. Lidka Froňková vstoupila do Sokola v jednote Vídeň XVI když jí bylo šest let a v této jednotě dodnes jako cvičitelka, působí. Když dovršila 18. rok bylo jí svěřeno vedení dorostenek a od té doby již zůstala natrvalo členkou cvičitelského sboru. Své technické vědomosti získala ve školách ČOS v Praze, kde se mj. také zúčastnila kursu pro tvoření cvičení prostných a během své dlouholeté cvičitelské činnosti zpestřila řadu sokolských podniků vlastními skladbami pro dorostenky i žákyně. Sokolům v zahraničí je sestra Froňková dobře známa ze sletů ve Vídni i v Curychu, kde všude nenápadně, zato tím účinněji přispěla ku zdaru sletů. Sestra Froňková je drobné postavy, avšak veliká svou láskou k sokol- ství. U příležitosti jejího vzácného životního jubilea, jehož se dožívá v mladistvé svěžesti, zasíláme jí jménem všeho Sokolstva pozdravy vděčnosti za velikou vykonanou práci s upřímným přáním mnoha dalších úspěšných let v životě sokolském i soukromém. Vlasta W. ŽALOV JOSEF BOUDA V pátek 25. listopadu konal se ve Vídni pohřeb bratra Josefa Boudy, dlouholetého člena jednoty XII-XV. Za Sokolskou župu Vídeňskou se rozloučil se zesnulým župní starosta br. Sysel, za jednotu XII-XV br. Císler. Bratr Bouda přišel do Vídně v r. 1927 z Heřmanova Městce, kde pracoval u fy Rauscher, v jejíž vídeňské centrále se domohl vedoucího místa a stal se posléze jejím majitelem. Byl vyznamenán titulem komerčního rady a řadou rakouských vyznamenáni. Ihned po svém příchodu do Vídně vstoupil do Sokola Vídeň XV a po celá léta velmi aktivně podporoval sokolskou činnost, zejména pak slety čs. zahraničního Sokolstva ve Vídni, jakož i slet v r. 1976 v Curychu. Byl rovněž členem Baráku a Českého srdce, kde se stal pokladníkem jeho ústředí. Čest jeho světlé památce! _ _ 150 [pageend6]Československý sokol v zahraničí Časopis Ústředí Československého Sokolstva v zahraničí Ročník XXVII 1 9 7 7 Řídil Jan Waldauf Tištěno offsetem - Toronto, Kanada [pageend7]OBSAH : Strana články, úvahy BENEŠ Edvard: Odkaz Zborova .................................. 82 CEKOTA Antonín: Sokol jako idea .............................. 2 DOLEŽAL M.: Poslední slovo má starosta ....................... 70 E.M.: Augustin Pechlát - sokolský vzor ....................... 105 EMK.: Ještě jedno jubileum bratra Hřebíka .................... 25 HANUŠ Jaroslav: Významný mezník ............................. 146 HŘEBÍK Antonín: 88 roků - šest starostů ....................... 17 K0MÁRK0VÄ Marie: Užitečné setkání ............................ 135 KUDELA Josef: Zborov ......................................... 84 NEUMANN Matěj: Sokol Washington oslavil 30 let ............... 131 0NDRÁŠEK Vladimír: Uznání Sokolům v Sydney ................... 69 PROVAZNÍKOVÁ Marie: Potřebujeme mládež? ...................... 33 Jak je to s tykáním v Sokole? ............ 42 Zklamání z dorostu? ...................... 50 Milada Malá - 90 ......................... 92 UHLÍŘOVÁ Jarmila: Třicetiletá cesta .......................... 129 ŽENÍŠEK Václav: Význam a smysl sokolských prostných .......... 38 WALDAUF Jan: Výš a dál! .................... 97 Trvalý odkaz díla ............................... 113 --: Sokolská myšlenka na Slovensku ........................... 35 Nový náčelník Ústředí ..................................... 41 Nová náčelnice Ústředí .................................... 51 Sokolský svátek ........................................... 65 Po bitvě u Zborova ........................................ 86 Švýcarští Sokolové v Americe ............................. 103 Z dopisu návštěvníka v zahraničí ......................... 116 Nový vzdělavatel Ústředí ................................. 119 Vzpomínka na Turč. Svatý Martin .......................... 148 BÁSNĚ ALTMANN Zdeněk: Poznání ........................................ 40 DYK Viktor: Pozdrav .......................................... 145 STEHLÍK Ladislav: Zborovským .................................. 83 HLÍDKA VZDĚLÁVACÍ FELLMANN Jan: Začněme u mládeže .............................. 9 Úvaha březnová ................................. 37 Chceme více cvičenců ........................... 53 Důležitost úcty k matce ........................ 71 Úvaha letní .................................... 88 Dni zářijový, koho jsi nám to vzal? ............ 102 FIALA Rudolf: 28. říjen ...................................... 117 Jsme něco dlužni? .............................. 133 Účtovat? ........................................ 149 POZDRAVY, RESOLUCE Zdravice Čs. Sokolstvu v zahraničí ............................... 45 Pevná víra v obnovu Sokola .................................... 54 Pozdrav a dík Americké Obce Sokolské .......................... 147 [pageend8]SOKOLSKÝ TĚLOCVIK LIŠKA Jiří: Děláme to dobře? .... 27, 43, 57, 73, 89, 121, 137, 151 OHLASY A NÁZORY Zamyšleni nad Chartou 77 ..................................... 56 Charta 77 a pojem svobody .................................... 72 Disidenti a Charta 77 - sovětský trik? ....................... 87 ŽIVOTNÍ JUBILEA BERGOVÁ Dagmar - 50 ........................................ 75 FELLMANN Jan - 65 .......................................... 104 FROŇKOVÁ Ludmila - 70 ...................................... 150 HŘEBÍK Antonin - 75 ...................................... 24, 55 MUSIL Ludvík - 75 .......................................... 75 PAVEL Karel - 65 ................................................ 132 ROUŠAR Josef - 60 ............................................ 21 UHLÍŘOVÁ Jarmila - 75 ........................................... 21 VÄVRA Ladislav - 75 .......................................... 104 V0ZÁBAL František - 70 ...................................... 140 ŽMOLOVÁ Blanka - 60 .......................................... 111 ŽALOV BOUDA Josef ................................................... 150 KOMÁREK Vít .................................................. 45 LIŠKA Alois .................................................. 61 ONDRÁŠEK Vladimír ............................................. 120 VÁVRA Vojtěch ................................................. 120 SBÍRKA NA SOKOLSKÝ NÁRODNÍ DŮM V SYDNEY ...................... 55, 71 pod Čarou Návštěvou u broučků .......................................... 61 O hvězdách na sokolském nebi ................................. 108 Běh kolem Piburského jezera .................................. 125 Z ÚSTŘEDÍ Nový výbor Ústředí ...................................... 6, 22, 37 Všemu bratrstvu ve svobodném světě ........................... 7 Podzimní schůze výboru Ústředí ............................ 7, 139 Dopis náčelnictva ............................................ 52 Jarní schůze výboru Ústředí .................................. 59 Výzva náčelnictva Ústředí .................................... 60 Statistika za rok 1976 ....................................... 91 Činnost za druhé čtvrtletí ..................................... 107 VÍTE, ŽE ? ................................................. 116, 134 SOKOLSKÁ LITERATURA ............................... 50, 102, 122, 136 REDAKČNÍ A ADMINISTRAČNÍ ..................................... 56, 106 [pageend9]ZE SOKOLSKÉHO SVĚTA AUSTRALIE Canberra .................................................. 123 Melbourne ................................................... 76 Sydney ......................................... 30, 76, 123, 141 ŽUPA KANADSKÁ Zprávy župy ..................... 31, 93, 94, 107, 108, 124, 153 Montreal ......................................... 10, 46, 141, 153 Ottawa .................................................... 10, 77 Toronto ......................................... 30, 77, 108, 154 Vancouver ................................................... 11 JIŽNÍ AFRIKA Johannesburg .............................................. 10 župa ŠvýcarskÁ Zprávy župy ............................. 31, 46, 77, 125, 126, 141 Baden - pobočka Aarau ....................................... 142 Basilej ..................................................... 109 Bern ..................................................... 11, 142 Curych ................................................... 12, 142 Solothurn ................................................... 142 St. Gallen .................................................. 142 Winterthur .............................. 13, 142 župa vídeňská Zprávy župy ........................ 31, 62, 78, 94, 111, 143, 154 Vídeň III. .............................................. 13, 30, 79 Vídeň XII-XV. ................................................ 14, 79 Vídeň XVI. ..................................................... 79 Vídeň XX. ...................................................... 95 ŽUPA ZÁPADOEVROPSKÁ Zprávy župy ...................................... 95, 127, 155 Delft ................................................... 110, 154 Mnichov .............................................. 14, 31, 63 Paříž ..................................................... 31, 47 Stockholm ................................................. 155 VYOBRAZENÍ Dr. Antonín Hřebík na dosavadních sletech Čs.Sokolstva v zahraničí 24 Dr. Ant. Hřebík a Anna Straková - v roce 1924 ................. 26 Taneční skupina Sokola Sydney v Austrálii ..................... 33 Dr. Zdeněk Bidlo, náčelník Ústředí ............................ 41 Marie Komárková, náčelnice Ústředí ............................ 51 Záběry z otevření sokolovny v Sydney ....................... 65, 67 Dagmar Bergová ................................................ 75 Milada Malá ................................................... 92 Švýcarští Sokolové na veřejném cvičení Sokola Toronto ......... 103 Ladislav Vávra ................................................ 104 Augustin Pechlát .............................................. 105 Nástup dětí k I. sokolským dětským hrám župy Švýcarské ........ 113 Rudolf Fiala, vzdělavatel Ústředí ............................. 119 Renáta Tyršová ................................................ 129 Sraz evropského Sokolstva v Oetzu ............................. 136 Viktor Dyk .................................................... 145 První prapor Sokola New York .................................. 147 0BRAZ0VÄ PŘÍLOHA - XIV. SLET AMERICKÉ OBCE SOKOLSKÉ .... 4 strany čísla 7 [pageend10]SOKOLSKÝ TĚLOCVIK DĚLÁME TO DOBŘE? Jiří Liška (Pokračování) Předcházející cvičení - I. cvičení ve visu, II. cvičení ve stoji a III. cvičení v sedu a lehu zvyšují ohebnost páteře, podporují přímé držení těla, zvětšují rozsah pohybu v kloubech, posilují svaly břišní a zádové i svaly končetin, natahují zanedbávané svalstvo a jsou vodná jako průprava ke sportům. PAMATUJ: Jen opakované úsilí přináší výsledky! 10. přes překážky Cviky pro zdokonalení rozběhu, odrazu a ovládání těla při přeskocích. - Cvičení družstva nebo i oddílu, máme-li dosti nářadí. 1. Jedna překážka asi 40 cm vysoká, široká co možno nejvíce, aby přeskakovalo co nejvíce cvičenců současně. Překážka je kolmo na směr rozběhu. Můžeme přes ni položit žíněnku. Družstvo (družstva) běží v zástupu, cvičenci těsně za sebou. Toto platí pro všechny i další popsané cviky. Z rozběhu přeskok odrazem libovolnou nohou - překážkovým způsobem (např. odraz levou, dopad na pravou). Po přeskoku cvičenci pokračují ihned v běhu v zástupu. 2. Stejná překážka. Odrazem libovolné nohy doskok snožmo na překážku - pružný odraz (plynule), ve skoku prohnout, vzpažit zevnitř - řádný doskok (do podřepu, stoj spatný vzpažit zevnitř, připažit) a co nejrychleji odběhnout v zástupu, všichni na tutéž stranu. 3. Totéž jako 2., ale ve dvojicích. 4. Dvě překážky: první zůstává, druhá 80 cm vysoká (nejlépe hranol, bedna, lavice). Odrazem libovolné nohy doskok na první překážku volnou nohou, přeskok na druhou překážku, doskok na obě nohy, ihned pokračovat v běhu. 151 [pageend11]5. Dvě překážky - jako ad 4. Odraz libovolnou nohou, dopad snožmo na první překážku, odraz snožmo, na druhé překážce také odraz snožmo, za letu před- nožit roznožmo, dotknout se rukama špiček nohou. 6. Tytéž překážky jako ad 4. a 5. S první překážky odraz sounož a kotoul letmo přes druhou překážku. Po kotoulu výskok prohnutě, vzpažit zevnitř - dopad do podřepu, vzpažit zevnitř - připažit. Pro zvýšení dojmu totéž ve dvojicích nebo i v trojicích. 7. Tři překážky: první dvě zůstávají, třetí - kůň na šíř bez madel (výška 120 cm) Cvičenci běží těsně za sebou. Střídavě odraz jednonož na prvních dvou překážkách, přeskok přes třetí překážku. Po dopadu kotoul napřed. 8. Tytéž překážky jako ad 7. Míč pro odbíjenou nebo košíkovou. Střídavě odraz jednonož na všech překážkách. Po posledním odrazu chytit míč podaný zpředu cvičitelem, a ihned hodit zpět cvičíteli. Družstvo se připraví na další cvik do dvojstupu. 9. Čtyři překážky. První tři zůstávají jako ad 7. a 8., čtvrtá: latka na stojanech pro skok vysoký. Výška 160 cm. Střídavě odraz jednonož na všech překážkách - přeskok přes latku - pružný doskok, nedotýkat se rukama země. Přeskakují dvojice nebo i trojice. Máme-li zdatné cvičence - zvyšujeme poslední překážku - latku, - odstraníme latku - kotoul vzklopmo na koni, — salto s koně na šíř, - přemet napřed přes koně na šíř, - zánožka na přemet přes koně na šíř, atd. Dbejme na přesné provedení a rychlý spád - a máme připraveno číslo pro veřejné vystoupení. Pokračování příště 152 [pageend12]ZE SOKOLSKÉHO SVĚTA ŽUPA KANADSKÁ Župní valná hramada Valná hromada Sokolské župy Kanadské konala se 20. listopadu 1977 v městě Kingston. Schůzi zahájil a řídil župní starosta br. K. Pinke z Uttawy. Vzestupná činnost župy byla zřejmá ze zpráv činovníků, které podali bratři a sestry starosta K. Pinke, jednatel Ing. P. Geřábek, náčelník V. Zajíc, náčelnice Z. Kentová, pokladník K. Pavel, vzdělavatel Jan Fellmann, archivář J. Budík. Na příští dvouleté období byli zvoleni sestry a bratři: starosta J. Waldauf (Toronto), místostaros- tové K. Pinke (Ottawa), Ing. Vlad. Zajíc (Montreal), náčelník J. Hale, náčelnice V. Waldaufová (oba Toronto), vzdělavatel F. Bartoš (Montr.) jednatelka Z. Hollerová, pokladník Dr. J. Janků (oba Toronto), archivář J. Budík (Ottawa), zdravotník Dr. N. Každan (Montreal), členové výboru E. Bundálková, Z.M. Dobrovolný, S. Skála (Montr.), P. Geřábek, J. Novák (Ottawa), A. Forest, P. Vidlák (Toronto). Revisoři účtů bratři Remek a Stehlík. V další části jednání valné hromady bylo usneseno a projednáno: konání VI. sletu župy v r. 1980 v Torontě, podání k federální vládě o udělení charty pro župu, návrh na doplnění stanov Ústředí, zápis o podzimní schůzi Ústředí, V. slet Čs. Sokolstva v zahraničí r. 1982, konání župních Zimních her 12.března 1978 u Ottawy, účast župy na sletu župy Východní AOS v blízkosti Washingtonu v červnu 1978. Valná hromada byla ukončena rozpravou se zástupci krajanů žijících v Kingstonu, kteří projevili zájem o ustavení sokolské jednoty. Obapolně zajímavá rozprava byla ukončena dohodou, že v nejbližší době bude se všemi zájemci uspořádána beseda v jejímž pořadu budcu podány podrobnější informace o sokolské činnosti a organizaci. - jf - Montreal VALNÁ HROMADA jednoty konala se 6. listopadu v místnostech Misijního domu. Výbor byl znovu zvolen ve stejném složení - hlavně proto, že návrhová komise nemohla najít nové (a mladší) pracovníky... Jednota má za sebou další úspěšný rok činnosti tělovýchovné, sportovní i kulturní, jak je zřejmé z výroční zprávy vydané k valné hromadě, která dokumentuje velkou pravidelnou, drobnou práci v tělocvičnách, na hřištích a ve veřejném životě české a slovenské národní skupiny v Montreale a okolí. A naše i povšechné problémy se v ní též odráží. Tělocvičná činnost, pod obětavým vedením náčelníka br. Jiřího Koříštky a sestry náčelnice Jany Otrubové - celkem 181 cvičebních hodin! - probíhala po dobu 9 měsíců. Vyvrcholila v účasti cvičenců na nářaďových přeborech župy v Torontu a na sletě Americké Obce Sokolské, koncem června v Chicagu (’'jen" asi 1,500 km na jihozápad od Montrealu). Letní hry - župní podnik pořádaný jednotou počátkem v září v "Sokolském údolí” byly dalším úspěchem obětavých vedoucích a účastníků. Sportovní oddíl, vedený br.St. Skálou, pěstoval rekreační i závodní odbíjenou, stolní tenis a nohejbal. Tenisové družstvo se zúčastnilo župních přeborů, a 18. ročník tenisového turnaje jednoty měl letos rekordní účast hráčů ze 153 [pageend13]čtyř měst v provincii Ontario a v provincii Québec. Na poli veřejném/kulturním byla jednota spolupořádáteIkou většiny krajanských podniků, kulturních i společenských. V tomto směru je řada sester i bratří "zapražena" i v jiných organizacích. Hospodářská finanční základna jednoty je velmi zdravá - zásluhou úspěšného sletu v roce 1967 a díky pečlivému hospodaření během posledních desíti let. Členská základna, 131 členů, 20 dorostu a 32 žactva, je natolik široká, že samotné členské příspěvky figurují výrazně v příjmech jednoty. Bohužel ve věkovém složení členstva má jednota velikou mezeru mezi mládeží a většinou pracovníků: schází lidé v tom ”nejlepším věku”, kteří by pomalu přebírali vedení od těch "mládnoucích" poúnorových osmačtyřicátníků! Valná hromada zvolila starostou opět br. Ing. Vlád. Zajíce, náčelníkem je i nadále br. Koříštka a náčelnicí s. Otrubová, vzdělavatelem zůstává br. Frant. Bartoš. Tělovýchovná a sportovní činnost je soustředěna v jednom z největších rekreačních středisek města Montrealu. Tělocvičny má jednota rezervovány dvakrát v týdnu - v úterý jsou hry, ve čtvrtek tělocvik všech složek. - zmd - Toronto TĚLOCVIČNÉ PŘEBORY ŽACTVA pro zá- padni oblast metropolitního Toronta, které jednota pořádala z pověření Ontarisjkého tělocvičného svazu se vyznačovaly vzornou organizací a rychlým spádem. Cvičitelský sbor jednoty si právem zasloužil pochvaly, které se mu od vedení Svazu dostalo. Závody, které so konaly 12. listopadu v tělocvičně Masarykova domu, byly závody v povinných sestavách a konaly se za účasti závodnní- ků šesti tělocvičných klubů. Vítězové postupují do finale mistrovské soutěže provincie Ontario. - jf - ŽUPA VÍDEŇSKÁ Župní pochod zdatnosti Jako by sám svátý Petr chtěl přispět k úspěchu, po řadě ošklivých dnů probudila se neděle 16. října do nádherného podzimního počasí. Nebylo proto divu, že slunko vytáhlo z tepla a pohodlí vyhřátých peřin doslova davy sportovců, kteří všichni měli stejný cíl - župní pochod zdatnosti. Příslušníci obého věku a všech věkových skupin se vydali nejdříve vlakem do Kritzendorfu, odkud se valil dav 104 účastníků směrem na sokolské hřiště do Kierlingu. Šlo se stejnou tratí jako minulý rok. Po malém odpočinku a posilnění rozpoutal se na hřišti překážkový závod tech nejmenších, kteří tak měli ještě jednou příležitost prokázat svou zdatnost. Překážkový závod žáků vyhrál 0. Hanousek časem 64.6 vteřin, následován T.Floriánem, 69.1 vt., a J. Postavou, 69.3 vt. U žákyň zvítězila I. Fa- rová časem 72.7 vteřin, před S. Florianovou, 79.5 vt., a M. Kalouskovou, 80.3 vt. Tohoto úspěšného podniku, který byl i důstojným rozloučením se s hřištěm v Kierlingu do příštího jara, se zúčastnilo celkem 39 mužů, 39 žen, 12 žáků a 14 žákyň a to z jednot Vídeň II (3), Vídeň III (16), Vídeň XII-XV (43), Vídeň XVI (35), Vídeň XVIII (3), Vídeň XX (2), a Vídeň XXI (2). L. Musi1 ŽUPA ZÁPADOEVROPSKÁ Delft OBČASNÍK je název, který jednota užívá pro svůj informační oběžník, kterým informuje své členy a přátele o činnosti a připravovaných podnicích. Poslední číslo tohoto Občasníku - číslo 8 - bylo vydáno jednotou v říjnu a obsahuje také stručnou vzpomínku na historický 28. říjen 1918. 154 [pageend14]"MEZINÁRODNÍ STYKY" jednoty se i nadále zdárně rozvíjejí. Ve dnech 1. a 2. října navštívila jednotu autobusová výprava Sokola Paříž. Pařížští Sokolové přijeli se dvěmi kompletními šestkami na voleyball, nepočítaje v to početné diváctvo. Též členové místní jednoty se nedali zahanbit a přišli v hojném počtu povzbuzovat dvě družsžva jednoty při utkání s Pařížany. Celkem přes šedesát hráčů a diváků se téměř nemohlo vtěsnat do tělocvičny a přilehlých prostor. Ze dvou rušných utkání skončilo první - "A" vítězstvím Delftu, druhé - "B" vyhrála Paříž. Po společném obědě bylo s hosty ještě dlouho debatováno až do jejich odjezdu a dohodnut i další vzájemný styk - at již v Paříži a nebo opět v Delftu v Holandsku. PRAVIDELNÁ CVIČENÍ jednoty se konají každý čtvrtek večer v tělocvičně školy Verwersdijk. První část cvičebního večera je věnována základnímu tělocviku, v druhé části následují míčové hry, zejména volej- ball. byla, jako obvykle, zakončena veselou zábavou a tancem. ČLENSKÉ PŘÍSPĚVKY jednoty zůstávají nezměněné a jsou, jak v Občasníku připomíná pokladník jednoty br. Pluhař, snad jediný výdaj, který - vzdor inflaci - nestoupá! Obč. Stockholm MIMOŘÁDNÁ VALNÁ HROMADA jednoty konaná dne 2. září zvolila nový výbor jednoty, který sestává z bratří a sester: starosta O. Telicho- vič, náčelník M. Váňa, jednatelka L. Koppová, pokladník P. Dubovan. PRAVIDELNÁ CVIČENÍ se konají ve čtvrtek, stolní tenis v pondělí, odbíjená žen ve středu, odbíjená mužů v sobotu. Cvičení všech složek vede náčelník br. Váňa, nácvik stolního tenisu br. S. Tvrdý, odbíjené žen s. M. Sandmanová, odbíjené mužů br. Telichovič. O. T. - DINER DANSANT, každoročně konaný společenský podnik jednoty byl pořádán letos dne 12. listopadu v No- votelu Schiedam. Společná večeře 2. ROČNÍK MEMORIÁLU Dr. M. TYRŠE POŘÁDÁ ŽUPA ZÁPADOEVROPSKÁ 25. a 26. ÚNORA 1978 V HUBEN V RAKOUSKU. RADOSTNÉ VÁNOCE A ÚSPĚŠNÝ NOVÝ ROK 1978 SOKOLSKÉMU BRATRSTVU VE SVĚTĚ PŘEJE VÝBOR ÚSTŘEDÍ ČS. SOKOLSTVA V ZAHRANIČÍ A HODNĚ VESELÉHO SILVESTRA! Jeden ze švýcarských Sokolů nám tvrdí, ze hořejší výjev viděl loňského Silvestra nedaleko jedné americké sokolovny... 155 [pageend15]Bata Shoemakers to the world B A T A We make Bata shoes People make them popular Československý sokol v zahraničí - Czechoslovak sokol abroad Vychází měsíčně s výjimkou července a srpna Published monthly except July and August Majitel a vydavatel: Ústředí Čs. Sokolstva v zahraničí Předplatné - ročně: Kanada a USA $ 5.00, ostatní zóně $ 3.00. Předplatné ze všech zení kromě Kanady přijímá: Jar. Hanuš, 412 E.73rd St. New York, N.Y., USA 10021. Změny adres a předplatné z Kanady: Otto Stehlík, 1665 Bloor St. East, Apt. 1001, Mississauga, Ontario, Canada L4X 1S4. Redaktor: Jan Waldauf, 2333 Kenbarb Rd., Mississauga,Ont.,Canada L5B 2E9. [pageend16]