ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ 25 Ročník XXVI Číslo 3 Březen 1976 SOKOL "MASARYK" MONTREAL oslavil 25. výročí založení jednoty 28. února 1976 Co nového o sletu? Je to zase, jako to vždycky bývalo. Oznámení sletu se prijalo s radostí, radost se změnila v nadšení a od té chvíle, co se začlo na ostro nacvičovat, se vystupňovala v horečku. Tentokrát se zdá být sletová horečka tím žhavější, čím dál od ohniska. V Austrálii už zapálila dvě nové jednoty a zárodek třetí. V Canbeře se neustavili jako jednota, že je jich jen málo, ale cvičí. Melbourne se zdá být zázračné novorozeně - ze 140 členů 90 cvičí a 11 se už přihlásilo na slet (zatím, prý jich přiletí víc.) Na protilehlé periferii, v severní Americe, se chystají 2 zvláštní letadla: v Chicagu a v Clevelandu. Leteckou výpravu připravují také v kanadském Montrealu a Torontu - mimo menší skupiny v dalších městech. Co nového? A také to nejsou skupiny ledajaké. V Clevelandu nacvičuje 16 sester skladbu Ankici Runtové s kuželi (tu, která se musela na XI. sletu opakovat) a vydělávají si na cestu prodejem rozmanitých upomínkových maličkostí. V Curychu své cvičení předvedou společně s vídeňskou šestnáctkou, takže celek bude representovat Vídeň a USA. To tu také ještě nebylo . Ale u ohniska, v Evropě to také vře. Jedna nová jednota se zrodila ve Švýcarsku, druhá v holandském Utrechtu. Jaká je vnitřní teplota v Curychu, pověřeném provedením sletu, na to lépe nemyslet. Zdá se, že nám tu sletovou hostinu dobře vaří, aspoň hlásí, že mají zabezpečeny prostory pro všechny naplánované sletové podniky: na seznamovací večer v pátek 1. července, na závody nářadové a v odbíjené v sobotu, na uměleckou akademii v sobotu večer v Kongreshausu, kde také bude v neděli večer na rozloučenou a v pondělí sjezd zá- [pageend1]stupců všech sokolských jednot v zahraničí. Na hlavní sletový den v neděli si curyští bratři a sestry troufli - najali sportovní stadion Letzigrund ve středu města Curychu, který má 25 tisíc sedadel! Přátelé! Tím ale také projevili velikou důvěru v nás všechny, Sokoly, nesokoly, krajany, uprchlíky, poúnorové i posrpnové, každého, kdo měl českou mámu. Projevili důvěru v nás všechny, že těch 25 tisíc sedadel obsadíme. Ne sami, že přivedeme své švýcarské, francouzské, rakouské, holandské, švédské a nevím jaké přátele, abychom jim ukázali, koho to přijali do svých zemí, kdo jsou ti jejich noví občané a co dovedou, když se srazí dohromady a vyhrnou rukávy. Neboř těch pár stovek na zeleném trávníku bude cvičit za nás všechny a nejen za nás - i zá násilně umlčený národ za ostnatými dráty domova. Zklameme jeho důvěru? Sestry, bratři, přátelé, nemůžeme, nesmíme! A tak tedy: všichni na shledanou v Curychu na sletu! Marie Provazníková PRAVDA ZVÍTĚZÍ Když rudí havrani i nebe zatemnili, když v slzách stojíme nad vším, pro co jsme žili, když ztratili jsme vlast, rodiče, ženu, děti, když děsíme se již do zítřků pohleděti, když potutelně zní moskevské šalby loutna a hasne .naděje, která v nás ještě doutná, couvají zbabělí, kde včera pevně stáli a mrtví táží se, proč tedy umírali, když obelhaný čas obrací hroby rádlem a vlajku poutají ve svazek s rudým dáblem, nevěř, že prolhaní řád pravdy navždy zmohou, a vykroč do boje rychle a pevnou nohou! Pak spadnou řetězy, vlajko červenobílá, a pravda zvítězí, jak vždycky zvítězila... Pavel Javor z veršů k prostným mužů na Jubilejním sletu ve Vídni NEPŘEHLÉDNĚTE! Objednávky vstupenek na sletové podniky a dotazy týkající se ubytování řiďte na adresu sletového výboru v Curychu: Sokol Zürich, Postfach, CH-81 25 Zollikerberg. 34 [pageend2]HLÍDKA VZDĚLÁVACÍ SVORNOSTÍ K SÍLE Jan Fellmann Podobně jako v manželství také v životě našich jednot se vyskytnou (na štěstí jen někdy) ojedinělé případy nesvornosti mezi členy. Z dějin našeho hnutí víme, že se takové případy rovněž vyskytovaly a ve stanovách bylo moudře doporučeno už předem zvoliti členy smírčího soudu, kteří mohli řešiti případy prohřešků proti bratrství či sesterství v naší sokolské rodině. Kladu proto na srdce všem vzdělavatelským složkám, aby soustavně dbaly toho, aby sebemenší jiskřičky možného požáru nesvornosti byly pečlivě střeženy. Protože všichni jsme lidé různých povah a nyní mimo domov žijeme v těžších podmínkách životních než jsme žili před rokem 1938, jsou na naši povahovou odolnost kladeny zvýšené požadavky. Je proto na všech činovnících našich jednot, aby pevně a příkladně vedli a nebyli sváděni k shovívavé liknavosti z nedostatku sokolské kázně. Někdy se stane (zní vám to známě?), že příčinou názorových růzností jsou důvody hospodářské. Dá se jim předejít pečlivou přípravou a důsledným dodržováním rozpočtu. Mnohem těžší už je hojení ran, či zcelování roztržek způsobených ostrým slovem. Někdy může rozšafný prostředník včasným a laskavým zásahem takový osten zmírniti. Nestranné a včasné vysvětlení třetí osobě, co a jak bylo řečeno, může způsobit divy. Někdy i další setkání, velmi trpělivého rozhovoru a ještě opatrnějšího rozhodování, může přinésti úlevu. Snadno pochopíte ovšem, že není možné určit pravidlo vhodné a způsobilé pro každý sokolský (či krajanský) spor. Často nám jemnocit s srdce dá lepší výsledek, než vynucování studeně znějících stanov. Dovolávání se pravdy, nebo něčeho, co jedna ze svářících se stran za pravdu pokládá, nemusí vždy usnadnit řešení. Pirandele napsal dílko: "Každý má svou pravdu", a mnozí na toto prohlášení hřeší. Naše přísloví "Pro pravdu se lidé nejvíce hněvají" naznačuje mnoho a platí i v naší činnosti. Velmi pěkné bylo napomenutí, rovněž užívané doma velmi často: "Nad vaším hněvem slunce nezapadej!". Snad nejvhod- nějším řešením a vodítkem je výrok v "Knize knih", kde v Pavlově dopise Římanům čteme (12,10): "Láskou bratrskou jedni k druhým nakloněni jsouce poctivostí se vespolek předcházejte. " "Máme nepřátel dosti, kteříž nám ne mnoho dobrého přejí; potřebíř by jistě bylo, abychom odložíce všech záští a nevolí, společně sobě proti nim pomáhali." Povzdech Jana Adama z Veleslavína (15^6-1599) 35 [pageend3]ZPRAVODAJSTVÍ IV. SLETU ČS. SOKOLSTVA V ZAHRANIČÍ ZIMNÍ SLETOVÉ HRY IV SLET 1976 CURYCH, ŠVÝCARSKO Prvá část Zimních her IV. sletu Čs. Sokolstva v zahraničí byla uspořádána ve dnech 31. ledna a 1. února 1976 ve Švýcarsku, v krásném prostředí švýcarských hor v Unteribergu. Úspěch her zajistily vzorná organizace a přímo ideální sněhové podmínky, jakož i účast více než 130 závodníků všech složek. Závodů v obřím slalomu se zúčastnili příslušníci jednot Sokolské župy Západoevropské a zastoupena byla také Sokolská župa Vídeňská. Závody byly zahájeny'v sobotu odpoledne, večer téhož dne konal se společenský večírek. Závody pokračovaly v neděli dopoledne a byly ukončeny v neděli odpoledne společným nástupem všech závodníků a vyhlášením vítězů. Pořadatelem zdařilého úvodu letošního sletového roku byla jednota Winterthur, jejíž činovníci si zaslouží uznání za pečlivou přípravu a zdárný průběh. Druhá část Zimních sletových her se koná ve dnech 13. a 14. března 1976 v Leutasch v Rakousku, kde se budou konat závody v běhu na lyžích. Organizací těchto závodů je pověřena jednota Mnichov. SLETOVÝ NÁCVIK VE ŠVÝCARSKU Švýcarští Sokolové, na jejichž "domácí půdě" se slet bude konat připravují se vskutku důkladně a nácviku sletových cvičení věnují velkou pozornost. Svolali k tomu účelu již několik nácvičných srazů. Únorový secvičný sraz byl svolán náčelnictvem Švýcarského okrsku Sokolské župy Západoevropské na sobotu dne 28. února 1976 do tělocvičen školy Kaselfeld v Bellach-Solothurn. Secvičný sraz byl následován přátelskou besedou v restauraci u "Lípy". DODRŽUJTE LHŮTY! Sletový výbor v Curychu zaslal všem jednotám oběžník týkající se předprodeje vstupenek na všechny sletové podniky a zajištění ubytování. Jednoty byly vyzvány, aby sletovému výboru oznámily přesné adresy, na něž se má zasílat další korespondence. Současně byly určeny Ihůty objednávek a hlášení. DODRŽUJTE TYTO LHŮTY! JDE O ZDAR SLETU! 36 [pageend4]DARY NA SLETOVÝ FOND Výkaz č. 7. 5.00 dol. Ivo Tyl, R. Havlová, F. Jonáš, AI. Lysý 10.00 dol. Kamil Tomčík, Miroslav a Vlasta Hoffma- novi, Nejmenovaná Boston 15.00 dol. Karel Pinke 20.00 dol. Jos. a Růža Kytlovi, Doris Říčánek 25.00 dol. - Dr. L.P. 40.00 dol. Sokol Ottawa 50.00 dol. Čs. Národní rada žen v exilu, W. Dufek, Čs. Legionáři v Kanadě, p. a pí. Hurda 100.00 dol. Zd. Novák,Norsko, Sokol Toronto 50.00 DM Mir. Hellus, Duisburg. Sbírka Sokola Bern a Sokola Curych: 5 Fr . Udatný, Cihla 10 Fr . Arni, Voříšek, Růžička, Malinovský, Nosek, Cussut, J. Novák, Dr. Šerý, Šilhá- nek, Král, Dr. Frýba, Kužel, Pytloun, Dr. Nenadal, J.J. Jína, Sedláček, Sze- rynski 15 Fr. Jiřík 17 Fr. - J. Pohl 20 Fr . Ehrlich, Strádal, Dr. Švestka, Divoký, Ing. Nápravník, Hromádka, Podzimek, Ge- řábek, Beneš, Husák, Komenda, Dr. Milek, Ing. Nosek, Roth, Dr. Kučera, Nietlis- pach, Fueg. V.F. Svobda 30 Fr. Machulková, Wildman, Mařas, Kozelka, Nejmenovaný 50 Fr . Arch. Fiala, Ing. Slavík, Dr. Rytíř, Dr. Kostička, Škrabal, Dvořáček, Vlasák, Dr. Rajmon, Švec, Neumann, Nejmenovaný 100 Fr. Dostalík, Nejmenovaný Dárcům srdečné díky! J. U. ZLATÝ KLÍČ SESTŘE MISTOSTAROSTCE Americké město Cleveland ve státě Ohio uctilo sestru místostarostku Čs. Sokolstva v zahraničí Marii Provazníkovou - v uznání za svou dlouholetou záslužnou činnost v tělesné výchově v Československu a ve Spojených státech obdržela zlatý klíč města Clevelandu. K zasloužené poctě sestře místostarostce upřímně blahopřejeme ! Z. P. 37 [pageend5]Tak už to začalo... SOKOL 28, října 1975 byla zahájena stavba Národního domu Sokola Sydney v daleké Austrálii. První krok byl učiněn. SYDNEY Po vyčištění pozemku a vykopání základů bylo položeno ocelové vyztužení Ocelová konstrukce sokolovny již stojí Zahájení vyzdívání ocelové konstrukce A práce pokračují... 38 [pageend6]Více jak sto let uplynulo od stavby prvé sokolovny - Sokola Pražského. Mnozí tuto majestátnou budovu známe,mnozí z nás měli možnost zacvičit si v její tělocvičně, která byla jednou z prvních - skutečné vlastnictví Sokolů. Píše se rok 1976, jsme v Sydney v Austrálii, 13 tisíc mil vzdáleni od tohoto velikého díla, které navždy bude připomínat zakladatele Sokola Tyrše a Fügnera. Kolik politických bouří přehnalo se přes naši mateřskou zemi - a nepodařilo se sokolskou ideu zničit či vymýtit. A my zde stojíme před velikým úkolem. Dokončiti stavbu vlastního stánku,abychom mohli myšlenku sokolskou, myšlenku národní v této naší nové domovině stále udržovat a její krásu a hodnotné ideály předat našim nástupcům s pevnou vírou, že budou i oni tohoto si vážit a ctít. Věříme, že toto dílo, tato část sokolského života naší jednoty se podaří, že úspěšně dokončíme stavbu Sokolského Národního domu a potom si nepřejeme nic jiného, než aby naše mládež převzala vedení Sokola a v duchu ve kterém je vychovávána a vedena, nadále pokračovala. ... na staveništi Dnes vám, drazí bratři a drahé sestry, zasíláme několik snímků z postupu práce na staveništi. V době, kdy se sokolský časopis dostane do vašich rukou a budete prohlížet "jak jsme daleko", bude se již pokračovat s vyzdíváním ocelové konstrukce. Celkově se nelišíme od těch, co stavěli sokolovnu před sto léty u nás doma. I my máme ty bratry a sestry, máme přátele Sokola, právě tak jako je měli při stavbě první sokolovny - ale my máme jiná jména a my máme o něco více. My máme podporu celé krajanské veřejnosti, která nám pomáhala celých dvacet pět let od založení Sokola v Sydney a která nám pomůže tuto stavbu dokončit a tím uskutečnit a v pravdu přeměnit větu vyrytou na základním kamenu: "Zásluhou Čechoslováků tato stavba Sokolského Národního domu započala dne 28. října 1975." Máme přízeň a podporu bratrských organizací legionářských, krajanských spolků a sdružení, sokolských jednot po celém světě. I doma se naši bratři a sestry hrdě těší na to, kdy přijde den dokončení stavby a náš dlouholetý sen se stane skutečností. Každý pomáhá jak může - podle svých možností. I malý finanční dar je velikou pomocí, každý dolar representuje zakoupení cihel, stavebního materiálu a úhradu toho najdražšího - práce zedníků a dalších řemeslníků potřebných na stavbě. Pomozte nám stavbu urychlit, abychom se všichni co nejdříve sešli ve vlastním, kde budeme moci hovořit po našem, a kde se skutečně budeme cítit jako doma. Sokolský Národní dům bude krásným darem všem Čechoslovákům svobodného světa v roce konání IV. sletu Čs. Sokolstva v zahraničí a velikou pobídkou těm, kteří ještě nezačali. RuMe - Věstník Čs. Sokola Sydney 39 [pageend7]ŽALOV DR. VOJTĚCH E. ANDIC Dne 1. února 1976 zemřel náhle, po srdečním záchvatu, ve věku 66 let Dr. Vojtěch E. Andre, profesor na Union University v Albany ve státě New York. Všechno Sokolstvo - zejména slovenské v Americe - utrpělo jeho náhlým odchodem nenahraditelnou ztrátu. Bratr Dr. Andic patřil k jeho nejoddanějším a nejvěrnějším příslušníkům a činovníkům. Nechceme zde popisovat jeho vědecký a pracovní profil ani jeho bohatou sokolskou činnost, které budou jistě zhodnoceny zasvěcenějšími, ale chtěli bychom tu zdůraznit jeho nevšední československou a sokolskou uvědomělost a oddanost. Dr. Andic byl člověkem, který vždy spojoval. Jeho osobní takt, trpělivost, umění překlenout malichernosti a jeho stálá vůle pomáhat v ušlechtilých věcech, byly vlastnosti, s nimiž uměl zacházet v takové míře a s úspěchem jen on. Nesnášel zahořklost a nesoulad v práci druhých. Kde to zájem vyžadoval, přijímal nové a další úkoly, bez ohledu na jeho vlastní pracovní přetížení. Bratr Andic byl ovšem především Sokolem a to jedním z nejobětavějších. Celý jeho život i povaha byly prolnuty sokolskými zásadami. Vzpomeňme jen jeho nesčetných a nevšedních článků a rozborů z doby jeho redaktorství Slovenského Sokola i početných úvah otištěných snad v každém z existujících krajanských listů. Poznáme z nich jak bohatý byl jeho rozhled, jak pohotový a plodný byl jeho duch a kolik oddanosti a víry bylo vyjádřeno jeho vřelým vztahem ke všemu co bylo sokolské a československé. Sotva kdo jiný může vykázat v tak velké míře a v takové myšlenkové hloubce, tolik kladných výsledků. Kdo poznal jeho jemnou lidskou povahu a zhodnotí spravedlivě třeba jen část jeho bohaté činnosti, musí se hluboce sklonit před jeho památkou. Budiž mu čest. EK Sokolské bratstvo nech spája Čecha i Slováka; sokolská láska nech sa upina tak k národu slovenskému ako k národu českému, sokolská priama čestnost a mravná ukáznenost nech dáva ich sväzku neprekonateľnú silu, ako proti zovňajšiemu nepriateľovi, tak i proti vlastným ľudským krehkostiam. Potom už nemôže nás minút šťastný výsledok: zdarný vývoj a vzrast u obojích... Elena Marothy Šoltésová. 40 [pageend8]T. G. M. SOKOL A SPORTOVEC V březnu každého roku si připomínáme význam a smysl životního díla T.G. Masaryka. Připomínáme si také jeho vřelý vztah k Sokolu, jehož členští byl od 17. dubna 1884, tedy více než 53 let. V Sokole cvičil nejdříve v Sokole Pražském a po přestěhování z Vinohrad na Malou Stranu cvičil v Malostranském Sokole. Cvičil i v době svojí poslanecké činnosti ve Vídni, v jednotě Vídeň I. Z doby cvičení T.G. Masaryka v Malostranském Sokole byla zachována následující vzpomínka jednoho z účastníků tehdejšího cvičení. Když v r. 1890 vstoupili do jednoty profesoři Masaryk, Jarník a Heyrovský byli zařáděni do 5. družstva starších členů, jehož cvičite- lem byl bratr B. Jerman, s přízviskem "šelmosmrtič", knihař z Lužické ulice. V družstvu Jermanově cvičili ještě rukavičkář Lässig, zlatník Vondráček, "bátuška" Šulc z Topičova nakladatelství, Říha, Koptík, Novotný, Pachmajer aj. Jeden z bratří skládal veršíky na zvuky oblíbených sokolských písní, jimiž nás kamarádsky bavil mimo šik. 0 jednom výletu složil píseň na nápěv "Hej, sokolici, mužně vpřed", v níž bylo také vzpomenuto družstva starších bratří. "V jednotě naší družstvo jest, to celé župě dělá čest, a to je družstvo pátý, jsou sokolici břichatí a téměř všichni plešatí - a to je družstvo pátý". Cvičiteli 5. družstva br. Jermanovi byla věnována sloka: "Kdes v poli Pánbůh tyčku vzal, trochu ji dole uřezal a fouknul do ní ducha, tys tyčko, tlustých velitel, šelmosmrtič a cvičitel, však zůstaň navždy suchá". Jerman byl mládenec vysoký a hubený. Další sloky věnovány "bátuškovi" Šulcovi, tak nazývanému, protože už tehdy čekal Rusy, dále Von Dráčkovi (Vondráčkovi), praporečníkům Novotnému a Říhovi, všem z 5. družstva, krčmě čtveřice vysokoškolských profesorů. Jen v poslední sloce se připomíná na adresu prof. Masaryka, "že jeden brat na rajch- ratu si pro smutnou as odplatu svou politikou kráčí" - Masaryk byl tehdy poslancom za Mladočechy. "Do dneška vidím T.G. Masaryka, vysokého muže ve skřipci s černou bradou do špičky sestřiženou, jak s rukama na prsou založenými - což míval tehdy při rozhovoru ve zvyku - se upřímně smál, když jsme před šikem s bratrem Fejfarem tu píseň zpívali a členstvo ji učili na ten výlet. Tu píseň jsem měl dlouho v opise. Po převratu jsan ji dal kancléři dr. Šámalovi, když dlel u nás v Mníšku, aby ji při vhodné příležitosti dal přečíst panu presidentovi na upcmínku a obveselení. Mám též za to, že jsem jeden opis poslal jednotě malostranské." Potud autor zachované vzpomínky. Na radu lékařů Masaryk od cvičení r. 1894 od cvičení upustil, ale tělo nijak nezanedbával. Už jako student jezdíval na koni a k tonuto sportu se vrátil jako exulant v Londýně a setrval v něm skoro až do konce života. Osmdesátiletý s koně vedl přehlídku vojska na Václavském náměstí. I na sletiště přijíždíval na koni. Očití svědci říkali, jak při jízdě cvalem nedbal nebezpečí a překážek. Do šedesátky jezdíval také na kole. Od mládí pěstoval lov, na Slovensku se pustil i za medvědem, ale když jej potkal, nikterak si vzájemně neublížili. I ryby chytával, ale polapené házel zpět do vody. Nejvíce však pěstoval dlou41 [pageend9]hé procházky. Masaryk neměl rád území sevřené horami. Proto se nikdy neobrátil zpět dříve, dokud nedošel vrcholného bodu stoupající cesty, aby, jak říkával, uviděl, co je na druhé straně. Jinak sportovního ducha projevoval při každé příležitosti. Jednou s několika známými šel po Václavském náměstí právě do hloubky rozkopaném. Hledali přechod přes příkop, a když jej našli, hledali Masaryka. Už na ně zdáli mával. Prostě příkop za jejich zády přeskočil. Žena jednoho z jeho známých zažila s ním tuto zkušenost. Přes radhoštskou bystřinu Lubinu pod Větřkovicami vedla lávka. Byl to prostý trám, na vyšším břehu připoutaný ke stranu, na druhém břehu, nižším, si jej voda mohla posunovat podle libosti. Masaryk tudy vedl ženu na procházce. Trám byl úzký, voda pod ním prudká. Žena zaváhala. Ale Masaryk si věděl rady. Z deštníku svého a jejího vytvořil jakési zábradlí tím způsobem, že postavil ženu těsně za sebe, ty dva deštníky oba nesli ve vodorovné poloze za konec a takto šťastně přešli. Byl v tem praktický důmysl a duševní vliv - sugesce, se sportovním duchem. Zároveň to může být symbolam toho, jak nás veškerou svou prací po celý život převáděl přes všelijaké nebezpečné stavy pochyb a strachů, až nás šťastně převedl na vysoký břeh svobody a samostatnosti. Nu - ani to profesorské paraple při tem nescházelo! Jenže nebylo nikdy roztržité. K. J. ŽIVOTNÍ JUBILEA GISELA SIONOVÁ - 60 Dlouholetá,obětavá a vskutku neúnavná náčelnice Sokolské župy Vídeňské a členka výboru Ústředí Čs. Sokolstva v zahraničí sestra Gisela Sionová oslavila ve Vídni svou šedesátku zcela po sokolsku - v ruchu příprav a nácviku na nastávající slet v Curychu. MATĚJ NEUMANN - 65 Člen předsednictva Ústředí Čs. Sokolstva v zahraničí, starosta Sokola v hlavním městě Spojených států, ve Washingtonu, bratr Matěj Neumann je neúnavným pracovníkem čs. krajanského a exilového života ve Spojených státech. Je také členem výboru župy Východní Americké Obce Sokolské, čelným činovníkem Svazu svobodných čs. sportovců v zahraničí, členem Čs. Národní rady americké a zastupitelstva Rady svobodného Československa a mnoha dalších organizací. Své 65.narozeniny oslavil 3. února 1976. ANTONÍN NEKOVÁŘ - 65 Ve Vídni, dne 5. února 1976 oslavil svoje pětašedesá- tiny bratr Antonín Nekovář, předseda Menšinové rady české a slovenské větve v Rakousku a bývalý dlouholetý činovník Sokolské župy Vídeňské. 42 [pageend10]CVIČÍME NA LEDĚ SOKOLSKÝ TĚLOCVIK Význam cvičební hodiny na čistém, zdravém, mrazivém vzduchu nelze dost zdůrazňovat. Cvičitelé žactva a dorostu by proto měli využít každé příležitosti k cvičení na sněhu nebo na ledě - alespoň jedno cvičení v měsíci v zimním období by se mělo konat venku. V posledních dvou číslech jsme uvedli několik příkladů cvičení na lyžích, v tomto se zaměříme na využití lední plochy. Cvičební hodinu na ledě připravujeme ve spolupráci se cvičenci. 0 tom, kdy a kde je schopná ledová plocha, má většinou mládež sama nejlepší přehled. Brusle má již většina mládeže, ale přesto jen se sami přesvědčíme a domluvíme s těmi, kteří brusle nemají, kde se dají opatřit. Podle okolností určíme kdy se cvičení na ledě bude konat. Jestliže to možnosti dovolují, využijeme soboty nebo neděle, kdy mají všichni více času. Upozorníme i na to, jak se obléci a co ještě vzít s sebou. Místo srazu určíme před kluzištěm a na led už vcházíme jako cvičební jednotka. Na ledě dodržujeme uspořádání cvičební hodiny. Pro obsah hodiny zjišťujeme vyspělost cvičenců a protože se na led dostaneme zřídka, jde o to, aby se cvičenci na něm dobře vyžili. Musí obsah tedy být účelný, ale také zábavný. V úvodní části k zahřátí organismu využijeme drobné pohybové hry a honičky, které nám také vydatně přispějí k výcviku v rychlé jízdě. Ze známých honiček uvedeme alespoň: Dřepavá honička - honěný se zachrání dřepnutím za jízdy a musí v této poloze určitou dobu za jízdy vydržet. Honička v trojici - trojice honí ostatní. Chycení se přidávají nalevo a praví za každého chyceného po řadě odstupuj í. V hlavní části probíráme nácvik vlastního bruslení,zej - ména pak - nácvik jízdy vpřed, nácvik jízdy vzad, procvičování jízdy vpřed i vzad různým způsobem, nácvik jízdy ve váze, nácvik jízdy v dřepu. Důležitý je nácvik zastavení, který se často zanedbává - spoléháme se na to, že se cvičenec "nějak" zastaví sám. V dalších hodinách, po zvládnutí jízdy, nacvičujeme přešlapování - vpřed i vzad. Podaří-li se nám pořádání častějších hodin a tím i dosažení dalších pokroků, můžeme se po zvládnutí přešlapování pustit do nácviku jízdy v oblouku - vpřed i vzad, jakož i trojky, tj. spojení jízdy v oblouku vpřed i vzad. V závěrečné části zařadíme opět drobné hry a cvičení při nichž není již třeba tolik rušného pohybu, nebo ne stále. Budou to např.: Na třetího, vyvolávaná čísel o přebor, atd. Zařadíme také hry a soutěže pro zlepšení rovnováhy a stability, jako např. soutěž.kdo dojede dál na jedné brusli atd. Cvičební hodiny na ledě se u mládeže těší velké oblibě. Jsou také vhodným zpestřením naší tělocvičné činnosti. 43 [pageend11]NACVIČUJEME PŘEMET VPŘED Správné provádění přemetu: 1. Z krátkého rozběhu přemetový předskok. Ruce jsou v predpažení, hlava rovně. Po dokončení předskoku doskakujeme na mírně pokrčenou švihovou nohu. Odrazová bez přerušení pokračuje v pohybu a dokončuje krok krátce po doskoku švihové nohy. 2. Švihová noha setrvává na zemi jen velmi krátce a ihned postupným napínáním přechází na špičku a začíná zašvihovat. Odrazová noha v době, kdy se připravujeme na dohmat, se postupně odvíjí od země a při dokončení odrazu je v koleně napj atá. 3. Dohmat rukama co nejdále vpřed nastává v okamžiku, kdy odrazová noha dokončila odraz. Procházíme švihem do stoje o rukou, hlava je při dohmatu mírně zakloněna. 4. Ve stoji o rukou se rukama odrážíme od země odraz vychází z ramen , paže zůstávají natažené, nohy spojeny. 5. Vysokým obloukem dopadáme na nohy, hlava zůstává stále co nejvíce zakloněna, paže ve vzpažení. Prohnutí udržujeme aktivním stahem svalstva na zadní straně trupu. 6. Přemet dokončíme pružným doskokem do výponu v mírném záklonu, paže jsou vzpažený zevnitř. Nácvik: 1. Kotoul vzklopmo přes švédskou bednu. Dbáme při tom aby paže byly napjaty a zvedaly trup vzhůru, hlava zakloněna a tím podporovala prohnutí trupu. Celé tělo má tvořit jeden oblouk. 2. Stoj o rukou proti stěně. Cvičíme maximálním švihem a chodidly udeříme do stěny. Dohmat rukama na konci žíněnky vzdálené 50 cm od stěny. Trup prohnutý, hlava zakloněná. Nezapomenout na záchranu! 3. Přemet zvolna s dopomocí dvou spolucvičen- cú, kteří jej po stoji o rukou přenesou dráhou přemetu. Nejlépe je při tom provádět přemet.přes spojené ruce spolu- cvičenců. Z počátku pomáhá provádění odrazu z nízké lavičky. Po celou dobu cviku musí být zachovaná prohnutá poloha těla cvičícího. 44 [pageend12]4. Z rozběhu na nízkých lavičkách: přemetový poskok a přemet vpřed. Dopomoc poskytujeme tak, že klečíme u místa dohmatu a cvičence uchopíme bližší rukou za paži, vzdálenější jej podepřeme v kříži. 5. Po zvládnutí shora uvedeného postupu necháme cvičence provádět přemet samostatně. Až do dokonalého zvládnutí jsme připraveni poskytnout dopomoc a samozřejmě také záchranu. Hlavní chyby: Vysoký a krátky přemeto- předskok s vysazením nebo záklonem a vzpažením namísto predpažením. Ztráta rychlosti při přemetovém předskoku. Předklon hlavy při přemetovém předskoku a v kterékoliv fázi přemetu. Dohmat rukama příliš blízko k místu odrazové nohy a tím související předsunutí ramenou, pokrčení paží. Opožděný nebo žádný odraz rukama. Pomalé nebo nedokončené zanožení švihovou nohou. Předčasné opuštění země rukama, takže paže při doskoku nejsou v prodloužení trupu. Nesprávný doskok - vysazení před doskokem, doskok do dřepu, doskok na plná chodidla. Cvičenci se většinou rozbíhají z velké vzdálenosti v domnění, že jim to usnadní provedení přemetu. Ve skutečnosti si tím cvik ztěžují, protože rychlý rozběh nedovedou - jako začátečníci - převést na paže; paže pak skrčí a přemet většinou končí v sedu. Doporučuje se proto vymezit rozběh postavením lavičky, kladiny nebo bedny do žádoucí vzdálenosti od žíněnky 4 - 5 m. Přemet je zařazen do sestav závodních prostných takřka všech věkových skupin. Základním způsobem je popsané provedení odrazem jednonož s doskokem na obě nohy. Od tohoto způsobu jsou odvozeny četné obměny - doskok na jednu nohu, odraz snožmo, dohmat jednoruč atd. Přemet je záležitostí dlouhodobého nácviku. V metodickém postupu se vyplatí nepospíchat. Nejdůležitější částí metodického postupu je rychlé švihání do stoje o rukou se zvedáním cvičence v okamžiku jeho odrazu rukama. - Do metodického postupu NEPATŘÍ kdysi cvičené přepadání ze stoje o rukou do vzporu stojmo vzadu prohnutě (tzv. "most"). Rovněž přemet přes záda klečícího cvičence učí vyloženě hrubé chyby: uvolněné držení těla, pasivní prohnutí,dopad do dřepu. 45 [pageend13]Z ÚSTŘEDÍ VŠEM SOKOLSKÝM ŽUPÁM A JEDNOTÁM: Sestry a bratři! Výbor Ústředí Čs. Sokolstva v zahraničí se ve. své schůzi konané ve dnech 29. a 30. listopadu 1975 v Torontu, Kanadě , usnesl : 1. Všechny návrhy, které mají být projednány na valném sjezdu Čs. Sokolstva v zahraničí v pondělí 5. července 1976 v Curychu ve Švýcarech, musejí být zaslány výboru Ústředí - na adresu jednatelky sestry Jarmily Uhlířové, 339 East 75th Street, New York, N.Y., USA, 10021 - nejpozději do 15. března 1976, aby je mohl výbor Ústředí projednat a pro sjezd připravit ve své schůzi, která se bude konat ve dnech 3. a 4. dubna 1976 v New Yorku. 2. Sokolské župy a přímo začleněné jednoty Ústředí mají co nejdříve zvolit - podle čl. III, č. 2, Odst. šestý - své zástupce do kandidátní komise pro volby předsednictva Ústředí Čs. Sokolstva v zahraničí na roky 1977-1978. Jejich jména a jejich věk (nejstarší ze zvolených je totiž předsedou kandidátní komise) oznamte - rovněž do 15. března 1976 - na shora uvedenou adresu jednatelky sestry Jarmily Uhlířové. - Do kandidátní komise volte tentokráte členy, kteří se zúčastní IV. sletu Čs. Sokolstva v zahraničí v Curychu 1976, ježto schůze kandidátní komise bude se konat u příležitosti sletu v Curychu. 3. Sokolské jednoty, které na svých praporech nemají dosud žádnou stuhu Čs. Sokolstva v zahraničí,nechť to oznámí výboru Ústředí na shora uvedenou adresu jednatelky sestry J. Uhlířové, rovněž nejpozději do 15. března 1976, aby pro jejich prapory mohly být včas opatřeny stuhy Čs. Sokolstva v zahraničí, které by byly na jejich prapory připjaty při sletu v Curychu. Sestry a bratři! Dodržte stanovenou Ihůtu, ježto jinak došlé návrhy nemohly by být projednány ve schůzi výboru Ústředí ve dnech 3. a 4. dubna 1976 v New Yorku! Se sokolským pozdravem "Na zdar!" - za: ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Jarmila Uhlířová jednatelka New York, N.Y., 15. ledna 1976. Dr. Antonín Hřebík starosta POZOR! - LHŮTA DO 15. BŘEZNA 1976! 46 [pageend14]ZE SOKOLSKÉHO SVĚTA AUSTRALIE Sydney ZÁJEZD JEDNOTY DO HLAVNÍHO MĚSTA Australie u příležitosti oslav "Australia Day 76” byl mimořádně úspěšný. Canberra ve dnech 31.ledna a 1 . února 197 6 se stala dostaveníčkem všech národnostních skupin v Austrálii a Sokolu se dostalo cti zastupovat skupinu československou. Na večerní oslavě 31. ledna vystoupila taneční skupina Sokola Sydney a oblíbená sestra Šimková, jejíž zpěv rozjásal početné obecenstvo. Obě vystoupení patřila k nejlepším večera. Úspěšný zájezd byl zakončen v neděli 1. února, kdy Sokolové zacvičili ukázky sletových prostných a sestra Šimková zazpívala směsici čs. národních písní. I tentokráte patřila naše vystoupení k nejlepším. VALNÁ HROMADA JEDNOTY se konala v sobotu 6. března 1976. ŽUPA KANADSKÁ Vancouver PRAVIDELNÁ CVIČENÍ se konají každý pátek večer v tělocvičně školy Lord Roberts School, Ccmox Street. Velké oblibě se v zimním období těší posilující cvičení pro lyžaře. LYŽAŘSKÝ ODDÍL uspořádal několik úspěšných zájezdů do lyžařského střediska Stevens Pass a Crystal Mountain ve státě Washington. Větší zájezd se připravuje od 27.března do 4. dubna do středisek Lake Louise a Sunshine Village v kanads- kém Banffu. NA PODPORU IV. SLETU Čs. Sokolstva v zahraničí v Curychu uspořádala jednota úspěšnou peněžní sbírku na všech podnicích jednoty , jejíž konečný výsledek obnáší 298 dolarů. ŽUPA VÍDEŇSKÁ Župní turnaj v odbíjené V neděli 8. února 1976 konal se v krásné tělocvičně "Simmeringer Rundhalle" župní turnaj v odbíjené mužů i žen. V každé skupině nastoupilo po pěti družstvech. U žen po dvou družstvech z jednot III. a XVI. a družstvo jednoty XII/XV, u mužů dvě družstva jednoty III. a po jednán z jednot II, XII/XV. a XVI. V obou skupinách došlo k urputným a vyrovnaným bojům, které divákům poskytovaly zajímavou a napínavou podívanou. Zatím co u žen příjemně překvapilo mladé družstvo Sokola XVI, kterému se obětavým vykonán podařilo urvat vítězství proti rutinovanějšímu družstvo Sokola III, potvrdili muži Sokola II po jednoleté přestávce opět své prvenství. Celkově lze ovšem s radostí konstatovat, že úroveň jednotlivých družstev se stále více vyrovnává a sokolská odbíjená jako celek příchodan nových mladých hráčů a děvčat se očividně zlepšuje. A to bylo radostné poznání letošního zimního žup- ního turnaje, který se tak stal optimistickou předzvěstí účasti vídeňských družstev na sletu zahraničního Sokolstva v Curychu. Konečný výsledek turnaje - ženy: 1. Sokol XVI. (1), 2.Sokol III (1) 3. Sokol III. (2), 4.Sokol XVI (2) 5. Sokol XII/XV. Muži: 1. Sokol II.,, 2. Sokol III (1 družstvo), 3. Sokol III (2), 4. Sokol XII/XV, 5. Sokol XVI. Župní náčelník br. Musil při závěru turnaje vyslovil dík br. Havlovi, vedoucímu volejbalového odboru za provedení zdařilého podniku a br. Svobodovi za věnovaný pohár. Vyslovil rovněž dík všem účastníkům a přání zdaru sletu v Curychu. 47 [pageend15]Bata Shoemakers to the world We make Bata shoes 5'^ People make them popular ČESKOSLOVENSKÝ SOKOL V ZAHRANIČÍ - CZECHOSLOVAK SOKOL ABROAD Vychází měsíčně s výjimkou července a srpna Published monthly except July and August Majitel a vydavatel: Ústředí Čs. Sokolstva v zahraničí Předplatné - ročně: Kanada a USA $ 5.00, ostatní země $ 3.00 Předplatné ze všech zaní kromě Kanady přijímá: Jar.Hanuš, 412 E.73rd St. New York,N.Y.,USA 10021. žíněný adres a předplatné z Kanady: Otto Stehlík, 1665 Bloor St. East, Apt. 1001, Mississauga, Ontario, Canada L4X 1S4. Redaktor: Jan Waldauf, 2333 Kenbarb Rd.,Mississauga,Ont,Canada L5B 2E9. [pageend16]