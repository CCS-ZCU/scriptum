SONDY [pageend1]OBSAH SONDY 16 /ČERVEN 1981/ CHOTĚBOŘ / F. X. ŠALDA - Na cestu Roman Brandstaetter - Jan Křtitel ve vězení Jaroslav Seifert - Morový sloup -/úryvek/ Petr Musílek - Poznámky Alexandra Berková - Tedy o lásce Ervín Kukuczka - Probuzení Jiří Brixi - Tak přece Petr Musilek - To je všechno Kořeny srdce [pageend2]NA CESTU Několik mladých přátel, kteří vedou tento list mne požádalo o pár průvodních slov, Co si prý myslím o tvorbě básnické, jaký význam jí přikládám, jak se prý uskutečňuje? Na tyto otázky mám prý stručně odpověďět. Věřím v poezii jako ve velikou moc živo- tvornou.^Rekl jsem to již několikrát, že poezie udržuje svět mladým, že zaručuje vyšší zdraví i jednotlivce i společnosti. Rád bych, aby to také věřili mladí básníci, aby měli o svém poslání mínění co nejvyšší - ujištuji je, že^nebude nikdy dosti vysoké. I poezie jako věda, jako každá tvorba, zceluje člověka, syntetizuje ho ve vyšší potenci a ve vyšší celek. Básník jako vědec chce pochopit a vyložit život; mezi obrazností básníkovou a obrazností velkých vědců jest spříznění zcela patrné; obojím šilo o veliký sjednocující pohled životní. I poezie je tvorba metodická. Básník musí být záměrným kormidelníkem své lodi; v poezii musí přijít ke slovu i mocný a důsledný intelekt, třebas podřízený obraznosti. Podřízený? Ne. Sloučený s ní v jednotu. Mladým básníkům bych rád řekl: starejte se co nejméně o sebe, starejte se oo nejvíce o člověka, o jeho bolesti a radosti, o společnost a dobu. Cesta k Bohu vede přes člověka, a jen přes člověka. Proto je poezie velikým darem osudu, že pomáhá básníkovi, aby vystoupil ze sebe, aby zapomenul na sebe", na své soukromé hoře, na svou malost, a splýval s vyššími útvary, s údělem nadosobním, se zdro ji a prameny života. Jen tak múze vzniknout poezie a umění, které podávají vzory, jichž se nápodobnou zmocňuje lidstvo: překládá je do životní empirie, zeslabuje, pravda, ale přece napodobí. Jen tak je možné, že poezie a umění nezetlí v knihách, nýbrž, že se přelévá do života, proniká a přetvořuje jej. Nekul tivujte proto, mladí básníci, svou bolest; [pageend3]nerafinujte v ní; nepohrávejte si s ní. Radost je nejvyšší dar poezie a umění. Ona je ti zárukou, že tvá obraznost se rozletěla za pravým cílem, že tvá extáze vyšlehla vysoko k modrému nebi čistým bezdýmým plamenem, že tvá obětje přijata. Zajisté; nedá se nakoman- dovat radost. Ale můžeš se jí dotvořit úsilím života a díla. Je to požehnání andělovo po boji s Jakubem. Je poslední odměnou a poslední sladkostí básníka odosobeného a vykoupeného. "S miliony jste v tajemném bratrství spjati a jenom v radosti milionů se budete radovati", napsal jako svůj odkaz Březina. Mxladý básníku uvaž, než sáhneš na pero, že máš být mluvčím svého rodu,jeho reprezentantem v emersonovském slova smyslu; e jsi zástupcem jeho pře před Bohem. Není jaro kolem nás; naopak je mráz, je zima, je zoufalství. Ale přes to - nebo lépe právě proto - : zpívejte! Není uměním zpívat na jaře hebo v létě, kdy se všechno zelená a všechno kvete, ale je uměním zpívat v zimě, na ledu, na sněhu, v studených mlhách. Pravé umění pravá poezie mají vždycky ráz protestu proti bídě dneška, proti malosti přítomnosti?,postulují vždycky lepší a vyšší zítřek, a na konec jej i přivolají. Bylo dobře řečeno: pravá odvaha je nejlepší modlitba. Budte ve své tvorbě, mladí přátelé, odvážní takovou dobrou odvahou! Nekopírujte jiné, nekopírujte ani sami sebe; neopakujte známé již a řečené; buňte objeviteli a dobyvateli nových zemí, jichž se posud nedotkla ani noha ani rýč básníků starších. Neusnadňujte si své dílo; nechtějte se líbit ani sobě, ani jiným. Překážky, které jste překonali, potkáte jednoho dne jako úsměv panny a její pozvání k milování. Všecka lehkost, všechen úsměv, všechno záření jsou jen úroky z černé a nevzhledné práce dklouho a věrně konané. Řekové říkali, že bozi položili před dokonalost pot; a někteří Francouzové říkají, že genius je píle. Má toten dobrý smysl, abyste nejprve chtěli postavit dokonalou práci bez vady a poskvrny jako dokonalí řemeslníci - pak teprve [pageend4]de možno hovořit o poezii a umění, ne dříve. A nyní již; dosti hovořeno. Zpívejte a hrajte! Chci poslouchat. /Listy pro umění a kritiku 1934/ [pageend5]JAN KŘTITEL VE VĚZENÍ Prsty Janovy byly ještě lepkavé Od medu i sarančat, která pekl Nad ohněm, nad Jordánem Nad vodou pokání i křtu. Teď seděl nahý Ve vězeňské cele Na shnilé otýpce slámy Uprostřed vězňů a škorpiónů. Ta tma, na níž položil svou dlaň Byla královstvím Božím, Neboť jeho podstata Nezávisle na představě Je vždy jedna a tatáž. Seděl v cele S rukama před sebou vztaženýma A plakal radostí, Když konečky prstů Cítil vedle sebe přítomnost nebe, A modle se, viděl Boha, Zapalujícího les jeho modlitby. Proto cela, V níž přebýval, Nebyla pro něj vězením, Ale nedobytnou tvrzí. [pageend6]MOROVÝ SLOUP Jenom si nedejte namluvit, že mor ve městě ustal. Viděl jsem ještě mnoho rakví vjíždět do této brány, která nebyla jediná. Mor dosud zuří a lékaři dávají nemoci patrně jiná jména, aby nevznikla panika. Je to stále táž stará smrt, nic jiného, a je tak nakažlivá, že jí neunikne ani živáček. Kdykoliv jsem vyhlédl z okna, vyhublí koně táhli zlověstný vůz s vyzáblou rakví. Jen už se tolik nezvoní, nemalují se kříže na domy a nevykuřuje se jalovcem. /úryvek/ [pageend7]Jsou pravdy o nichž třeba i nevíme. Přitom prostupují všechen náš čas. Stejně tak i lži. Jako had ujídající květ jabloně, neviditelná příčina schnutí. K čemu je zevní ohledávání stromu, povrchní doměnky a rozhořčování nad nedostatekm plodů? Zima se rozpadá na dvě části. V té jedné je každá příjemná chvíla jen oddechem před mrazivou vlnou, okamžikem slabosti mrazu, zatímco v té druhé, - nejtužší zledovacení je už jen překážkou, uklouznutím jara, couvající hrozbou. Napohled stejné metelice dostává v našem vědomí dva nesrovnatelné tvary. Nerad a málokdy jsem psal dopisy. Byla to chy-‘ ba. Telegrafická sdělnost vzkazu nestačila vždy obsáhnout, co mělo býti řečeno. Mezi přáteli a lidmi blízkými musí v době nepřítomnosti existovat obdoba podmořského kabelu spojujícího světadíly. Bylo nám našeptá- no dyny našeho času, že svoboda je plodem nezávislosti. Snad to byl jen náš špatný výklad, který nás dovedl k budování ochraných ohrádek, navlékání opatrných masek, k samotě v davu stejně osamělých. Říkám-li dnes, že svoboda existuje jen v závislosti, je to proto, že jsem přesvědčen o jediném materiálu ze kterého ji lze zbudovat. O materiálu, který musí být neustále obnovován. O materiálu,jehož pracovní teplotu není možné udržet jinak než rizikem otevřeného srdce. Mělo by se stát závazným pro mne i pro tebe, že přestaneme hrát v aktovkách kdo z koho, že vyslovíme věci, které uzavřeny pod ochraným poklopem strachu ze směšnosti kysnou a otravují krev. Mělo by se stát závazným pro naši cestu k hledání vlastního já, že vystoupíme z klád opa- [pageend8]trnosti, z klád svévole, z klád nezávaznosti a budeme hledat průsmyk do světa lásky. Víš dobře, že u slova tak často používahého jako je láska, dochází k mnoha nepravým výkladům. Stejně dobře víš, že je vzdálena chtivosti, izolovanosti a pýchy. V ní a skrze ní se odehrává smysluplnost našeho života. Kdo v ní dává, bohatne. Kdo v ní přijímá pouta, získává svobodu. Jen ona je schopna vytvořit společenství živých, společenství věčně se obnovující, potravu hladu, vodu žízni, vzduch k dýchání, základ vědění a poznání sama sebe. [pageend9]Tedy o lásce ... ... zas jsem se ostříhala na půl sirky a představuju si nás v posteli - ale moje děti se už na písku tolikrát oženily. O prvním polibku: Bylo to na trávě u vody, spousta lidí se pekla na slunci a já koukala na stéblo, jak se líně kymácí, a potom na mouchu, jak cikcak oblítla papír, dosedla na něj a myla si nohy. Pak opsala ve vzduchu čtverec a vlítla mi do oka. Jauvejs, moucha, povídám a on se sklonil a řekl ukaž? vyplivla jsem jeho jazyk a všichni to viděli tak dělám, že nic, utírám tu pusu, utírám, dřu a potom jako že listuju v knize a on, zednický učeň Vitera František, vstal a šel na svých kloubnatých nohách k Berounce a skočil do ní placáka. Maminko, prosímtě, mně se zdá o slonech, povídá dcera a stojí ve dveřích, malá a vrabčí ve velkém pyžamu, co ježíšek nadělil tradičně větší, - není to pravda, ti sloni, chce mluvit o lásce: kdy zase uvidím svýho Lukáše?, povídá a já jsem nervózní, je noc a chci kouřit a psát o prvním polibku a Lukáš se spra- těk a lump jdi hajat, povídám, podívej, auta a stromy a ptáčci, všechno už spí - není to pravda, v povětří hřímají milostné vzdechy a stovky dvojic se právě teň do sebe zaklesly jdi hajat, tak šup, povídám protivně, že bych se kopla, a dcera se na mě dívá a potom říká: proč nejsi se mnou, když spim? - protože miláčku, já tě sem vystřelila jako svou odnož, úchytku, kotevní lano, visím ted na tobě a jenom v noci, když vím, že jsi [pageend10]přikrytá, jen v noci se potichu, kradí pokouším lítat - protože holčičko, já mám v kapse dopis, vážená paní, půjčte mi prosím vás ty a ty knížky, napsal klul se šiřokým hrudníkem, co měl košili do pasu rozepnutou, že jsem se zajíkla, ten kluk chodil s plenama v kalhotách, když mě poprvé líhnul Vitera František - protože broučku, co když se stane, že přijde láska? a hrome, řeknu si, je tady, jde po mně, poznám ji po dechu a zase přestanu zdravit, najdu se v koupelně, jak civím do vany, najdu se k kuchyni, jak civím do hrnce, jé ahoj? to seš ty? řeknu jí nejapně a ona mě mlčky chytne pod krkem a já, s čelem na studeném okenním skle, já se budu modlit miláčku miláčku miláčku- ~ no co potom? řekni? co řeknu tátovi? jdi hajat,mišpulko, já za tebou přijdu, povídám, ale ona tam stojí dál, mezi dveřmi a mně se chce kouřit a psát, tak koukám do stroje a potom zas na ni otevřeným oknem se zalehl dvojí smích - tolik krásných mužů se probíhá městem a já jsem tu sama a jak se lituju, v břiše mi vybuchla zlost: tak pudeš nebo ne? to ani v noci nesmím mít klid? Jdi spát, povídá, proskím tě, jdi spát! jestli pro mě můžeš něco udělat, tak jdi spát! Maminko...prosim tě... budeš tak hodná...já potřebuju povídat o Lukášovi, řekla a brada jí začala krabatět. Zamáčkla jsem cigaretu a šla. Ty seš moc hodná,maminko, ty seš moje služba, řekla a vzala mě za ruku a tou svou měkkou a teplou tlamou mě dovedla ke svojí posteli - kousek dál s rukama rozhozenýma odfukoval dvouletý muž - uložila jsem ji, přikryla a ona se přitiskla ke zdi: tady máš místo, pojď ke mně, řekla a já si lehla k ní cítila jsem, jak se mi ulevilo ve starých [pageend11]štrauskách, které zapínám už jenom vleže, cítila jsem, jak se mi chce kouřit, cítila jsem její malou ruku neohrabaně kolem svých ramenou, cítila jsem, jak těžknu na peřině, cítila jsem, jak se propadám do spánku, cítila jsem, jak mi dětské prsty zvedají víčko a hlásek povídá, maminko, neusni, ještě o tom Lukášovi... [pageend12]PROBUZENÍ Probudil jsem se trhnutím. "Já nechtěla? omlouvala se roztomilá stařenka sedící na vedlejším sedadle rychlíkového autobusu do Prahy. "To nic, to nic", řekl jsem rozpačitě a položil hlavu opět na pravou ruku, kterou jsem se držel opěradla před sebou. Už jsem neusnul. Sledoval jsem líně ubíhající krajinu, ale nějak jsem ji nevnímal. Měl jsem neustálé nutkání se podívat na stařenku. Byla mi povědomá. Určitě jsem ji někde viděl. Ranní červánky, probleskující špinavým oknem, prohlubovaly její vrásčitou tvář. "Taky jedete do Prahy?" zeptala se. "Ano" odpověděl jsem, "na Florenc". "Tam nedojedete" zasmála se stařenka. "Proč myslíte?" trhnul jsem sebou. "Podívej se z okna, Erwine!" V úleku jsem si ani neuvědomil, že mě nazvala křestním jménem. Za oknem se válely chuchvalce mraků, ozářené jitřním sluncem. Ted jsem teprve pochopil, proč neslyším drnčení kol a vrčení motoru. "Co se děje?...vždyt to letí!... ten řidič se snad zbláznil!" Prudce jsem vstal a udeřil hlavou o zavazadlový prostor. Babička mne jemným gestem usadila zpět do křesla. "Klid, Erwine, klid." Teprve ten jsem si všiml, že mě nazývá jménem. "Odkud mne znáte, babičko?" "Já znám všechno, Erwine." "No-no, to snad ne! A co teorii relatirity?" plácl jsem hloupě. "Samozřejmě, dokonce vím, v čem se Einstein mýlil, ale na to přijdou vědci až za nějaký čas, [pageend13]tak to tady nebudu rozvádět.” Údivem jsem zapomněl zavřít ústa. Chtěl jsem ještě ze stařenky vytáhnout něco víc, ale ona v této věci mlčela jako hrob. Autobus se proměnil. Dvě křesla ve kterých jsme seděli, byla jako chomáče vlasů, stěny malé kruhovité kabiny byly z lesklého kovu připomínajícího zlato. Část stěn zaplňovala velká panoramatická okna. Stařenka dělala dojem, že všechno kolem řídí. Zeptal jsem se přímo: "Kam to vlastně letíme?” "Jo, milej Erwine, to jedna z věcí, kterou sama nevím. Jen ti můžu říct, že na Florenc to určitě nebude." "Jakto, že ne na Florenc? Já přece jedu..." "Já vím. Gratulovat k padesátinám doktoru filosofie, který se už létá ňárá v outěše z onto- logie a protože ho ten slavnej marxismus i maoismus pořádně utahal, tak teďkonc píše něco o eschatologii. A za dva měsíce ti řekne: já jsem křestanskej ateista, to proto, že ač jsem ateista, vše kladné si beru z křesťanství." "To je zajímavý," řekl jsem s nádechem ironie, "že zrovna nevíte, kam dorazíme, když jste před chvilkou řekla, že víte všecko?" "Podívej, Erwine, ne že bych to nevěděla, ale já ti to prostě nemůžu a néchci říct. Mám svoje příkazy, instrukce a úkoly a při jejich porušení bych kvůli tobě byla popotahovaná, a to bys přece nechtěl?!"v "No tak dobře, ale aspoň byste mi mohla říct, kdo vlastně jste a proč jste si mě vyhlídla jako oběť." Stařenka se hluboce zamyslela, vyndala z kapsáře malý analogový počítač. S tichým bzukotem provedla několik operací, uložila jej opět na své místo a zamyšleně řekla: "Já si tě nevyhlídla, Erwine. Jsem jen jedna z tvých možností, asi dost nepravděpodobná, ale takové věci se přece stávají, Erwine. Něco [pageend14]chceš, všechno máš daleko dopředu jasné a najednou výhybka, ulička o které jsi nevěděl a řítíš se do neznáma, zastavit se to nedá. Ne, Erwine, protentokrát se probudíš, ale považ, jednou, co kdyby, považ.” Tvář stařenky se zavlnila. Probudil jsem se a pohlédl na rachotící budík, který ukazoval pět hodin a třicet minut. V kalendáři pod dnešním datem mě uhodila do očí poznámka - Praha odjezd autobusu v sedm hodin dvacet čtyři minut. [pageend15]TAK PŘECE A ne-li pravda tedy aspoň slunce a ne-li slunce tedy aspoň mráz a ne-li mráz tož zalovíme v slánce a budeme si oči protírat A ne-li oči tedy aspoň ústa a ne-li ústa tedy aspoň hnát a ne-li vpřed tak tedy aspoň zůstat a ne-li zůstat tak být aspoň rád A ne-li láska tedy aspoň bázeň a ne-li bázeň tedy aspoň vzdech a ne-li vzdech tak tedy aspoň posměch a ne-li posměch tedy aspoň skřek A ne-li domov tedy aspoň postel a ne-li postel tedy aspoň stůl a ne-li stůl tak tedy aspoň osel Osel který táhne káru našich dnů [pageend16]TO JE VŠECHNO To je všechno co v tom džbánku bylo ani hlt nám čas už nepřidá už i naší žízni dávno odzvonilo u stolu nás jiný vystřídal Teď tam křičí - s každým připíjí si poroučí všem nač jen vzpomene je to stejný stůl i stejný sál jak kdysi jenom obsazení je už změněné To je všechno co v tom džbánku bylo Jen pár drobných dáme pověře ať nás vrátí - dno se zakalilo k tamtěm kteří tlučí na dveře [pageend17]KOŘENY SRDCE Co může strom než růst - tam kam byl určen Co může květ než vzplát a vyhořet i naše srdce v danném rytmu tluče i ono je ten strom i ono je ten květ [pageend18][pageend19]vydává MUSÍLEK PETR určeno: PŘÁTELŮM množství: 12 název:SONDY obsahuje : povídky-úvahy-verš e cena: o [pageend20]