K - 2 3 1 Zpravodaj Klubu bývalých československých politických vězňů v exilu Ročník 1. Číslo 1 červen 1985 Slovo předsedkyně Chtěla bych v několikaodstavcích popsat, co se vlastně stalo v Torontě, a hlavně těm, kteří nejsou přímo zúčastněni, vysvětlit motivy. Bývalý výbor Sdružení byl zvolen v březnu 1983 na schůzi, která byla slabě navštívena, protože o ní téměř nikdo nevěděl. Byl obnoven časopis‘‘MUKL”. Přáli jsme mu všichni štěstí do začátků a pro nějaký čas bylo vše v pořádku. Za čas — asi za rok — začaly proskakovat drobné článečky, kde pod zkreslenými fakty se našel leckdo z muklovských řad. Tyto článečky (dle tehdejší rady “MUKLa”) měly za úkol hájit čistotu exilu a byly namířeny jak proti jednotlivcům, tak proti čs. exilovým organizacím. Pokud se týkaly jednotlivců, nebyly postiženým milé, ale rozhodně nebyly rozhodujícím faktorem v událostech právě minulých. Čo bylo nepřípustné a co opravdu zasluhovalo zásahu, byly články, které svým jednostranným názorem rozbíjely jednotu exilu. Většina exilových organizací existovala dávno před naším příchodem na Západ. Tenkrát, kdy padaly hlavy našich drahých, byla zde určitá hořkost “pro Boha, kde jste, jak můžete toto dopustit” — ale dnes sami víme, jak je hrozně těžké ovlivnit povědomí Západu. My, propuštění političtí vězni komunistického režimu, bychom mohli být velikou ovlivňující silou tohoto povědomí. A toto si bývalý výbor uvědomil v plném dosahu. Kdokoliv, ať už jednotlivci, či organizace, se mohou těžko postavit proti názoru politických vězňů, oficiálně vyslovenému. Ti, kteří nepro- žili to, čím jsme prošli my, mají většinou jakýsi pocit viny vůči nám. A tohoto faktu výbor využil a demagogickým způsobem — jako mluvčí Sdružení bývalých politických vězňů — začal narušovat a rozkládat současné exilové organizace. A tento moment je hlavním motivem událostí v Torontě. Nás jako celku nesmí nikdo zneužít k vyjádření osobních názorů, které mohou poškodit (a poškodily) čs. věc. Pro uklidnění těch, kteří jsou vdáleni — na dně tohoto dění nejsou hádky, drobné rozmíšky či o- sobní řevnivost, ale zásadní rozpor mezi teorií Sdružení (být nadstranické) a praxí (rozklad kritikou, založenou na individuálním názoru jednotlivce). Výbor si osvojil zvláštní pravomoc. Řada odseze- ných let nás nečiní členy tohoto Sdružení, ale finanční příspěvky. Kdo jsme je odmítli zaplatit (přispěli pouze na tiskový fond “MUKLa”), stali jsme se "nečleny”. Shrnuji: 27 bývalých politických vězňů požádalo stávající výbor dopisem z března 1985 o svolání schůze všech členů. V opožděné odpovědi informoval E. Vondráček 27 členů (i nečlenů, dle něj), že schůze bude svolána po ukončení mandátu, aniž podal informaci, kdy mandát končí a kdy by se mohla schůze uskutečnit. Zleva: Zdeněk Otruba. Karel Pinke. Edula Ottová a Eva Nováková Výbor byl zvolen v březnu 1983 na dobu jednoho roku. Další schůze byla svolána oznámením v “MUKLu” až v červnu 1984 (po 15ti měsících). Sdružení nemá žádné legální stanovy — nebyla zde tedy záruka, že žádaná schůze bude svolána. Proto signatáři původního dopisu svolali schůzi na 1. června 1985 na Masaryktown. E. Vondráček i ostatní byli vyrozuměni. Úmyslem bylo sejít se s výborem, v klidu vyřešit sporné otázky a najít východisko z dané situace. Výbor se rozhodl ignorovat členy svolanou plenární schůzi (ač tato je vrcholným orgánem každé organizace) a schůze se nezúčastnil. Členstvo si zvolilo nový výbor, jenž byl pověřen vypracováním programu (pracovní návrh je otištěn). Písemné připomínky a nové návrhy členů jsou vítány. [pageend1]Těžiště programu je ve vzájemné pomoci “těm našim”, ať už za hranicemi, tak hlavně doma. Nebudou to jistě veliké peněžní sumy, ale každá maličkost je ujistí, že jsme nezapomněli na doby společně prožité, že stále patříme k sobě a že ochota pomoci mezi námi nevymrela. Každý malý “pozdrav” od nás jim dá novou naději a psychologicky pomůže přežít další den. Napište, prosím, jména a adresy těch, o nichž víte, že podobnou pomoc potřebují, hlavně mládenci, protože o děvčatech většinou vím. Bylo rovněž dohodnuto, aby oficiální informační bulletin byl pojmenován K-231 vtradici roku 1968, aby vycházel každé dva měsíce a převzal původní určení bývalého časopisu “MUKL”, to jest — spojoval všechny politické československé vězně a nabídl pomoc a spolupráci všem exilovým demokratickým složkám Přejeme mu hodně zdaru. Upřímně vaše Eda Ottová Usnesení výroční schůze Klubu bývalých čs. politických vězňů v exilu — 1985 My, bývalí političtí vězni komunistického režimu, shromáždění na výroční schůzi Sdružení bývalých československých politických vězňů dne 1. června 1985 na Masaryktownu v Torontu, Kanada, se usnášíme takto: 1. Ukládáme výboru Sdružení bývalých československých politických vězňů (SBČPV) zvolenému na této schůzi, aby všemi silami usiloval o jednotu československého exilu a o spolupráci se všemi demokratickými československými exilovými organizacemi. Jmenovitě oceňujeme dlouholetou práci Československého sdružení v Kanadě, Československé národní rady americké a Rady svobodného Československa. Hlásíme se ke spolupráci s Československou obcí legionářskou, se kterou sdílíme společný aktivní odboj proti okupantům naší vlasti. 2. Vyslovujeme své politování nad řadou akcí, které v průběhu uplynulých dvou let jménem SBČPV podnikl bývalý výbor Sdružení. Tyto akce často negativním způsobem ovlivnily život a práci československého exilu, ublížily řadě čestných exilových pracovníků a poškodily dobré jméno politických vězňů. Ujišťujeme exilovou veřejnost, žetyto akce byly podnikány bez schválení a často i bez vědomí členstva SBČPV. Prohlašujeme velmi důrazně, že bývalý výbor ve složení Vlastimil Dobner, Edward Vondráček, Miloš Komínek, Karel Kalenda a Mojmír Chromec, nadále nezastupuje naše Sdružení a nemluví jménem politických vězňů. 3. Ukládáme nově zvolenému výboru SBČPV, aby během tohoto funkčního období připravil návrh Stanov Sdružení a aby tento návrh předložil ke schválení výroční členské schůzi SBČPV v roce 1986. Rovněž ukládáme výboru, aby prozkoumal možnosti registrace (inkorporace) Sdružení, ať už samostatně, či prostřednictvím jiné exilové organizace, a informoval členstvo na výroční schůzi 1986. 4. Ukládáme výboru, aby nejméně šestkrát do roka vydával informační bulletin Sdružení. Tento bulletin musí sloužit potřebám a zájmům bývalých politických vězňů v zahraničí i doma a nesmí být v žádném případě nástrojem v vyřizování stranických či osobních sporů. 5. Ukládáme výboru, aby sbírkou či jiným způsobem získal finanční prostředky k hrazení nákladů s publikací věstníku (bulletinu). Výbor ať vede v patrnosti ty členy SBČPV, kteří v důsledku stáří, nemoci, či jiných příčin, upadli do nesnází a ať je těmto členům nápomocen. Rovněž ukládáme výboru, aby prozkoumal možnosti podpory potřebných politických vězňů v Československu. 6. Ukládáme výboru, aby zjistil možnosti uspořádání Světového sjezdu muklů. Takový sjezd by se měl konat v Torontu, pravděpodobně v roce 1988. Výbor ať připraví zprávu o případném sjezdu k výroční schůzi 1986. 7. Ukládáme výboru, aby svolal schůzi všech členů SBČPV nikoli později než 1. června 1986. Na této schůzi výbor předloží zprávu o činnosti za uplynulé období, předloží ke schválení finanční zprávu a uspořádá volby do nového výboru. Za členy nového výboru muklovského spolku v Kanadě byli zvoleni: Předsedkyně: Eda Ottová Jednatel: Milan Frýbort Místopředseda: Karel Pinke Místopředseda: Karel Palát Pokladník: František Otta Tiskový referent: Lumír Salivar Mluvčí u Rady svobodného Československa: Ota Rambousek Členové výboru: Svatava Bondyová Jan Kůstka Zdeněk Slavík Zdeněk Otruba Vladimír Helmich Toronto, 1. června 1985 Připravované společenské podniky Na letošní léto připravujeme piknik na Marmoře, barn-party u Tálských v Lindsay, hawajskou noc u Slavíků ve Whitby a konečně party u Kůstků v Bala na Muskoce. Podrobnosti a data oznámíme později, ale určitě včas. 2 [pageend2]Výroční schůze Sdružení bývalých československých politických vězňů, konané dne 1. června 1985 na Masaryktownu v Torontě, Kanada, se osobně zúčastnili následující bývalí političtí vězni: Bílý Vladimír, London, Kanada B o n d y Svatava, Islington, Kanada Bláha Jiří, Oakville, Kanada Březina Aleš, Toronto, Kanada Dokoupil Sláva, Don Mills, Kanada Dokoupil Milena, Don Mills, Kanada D o h n á I e k Jan, Mississauga, Kanada Diviš Vladimír, Scarborough, Kanada E I I i n g e r František, Orillia, Kanada F r ý b o r t Milan, Scarborough, Kanada Havel Lubor, Kanata, Kanada H e I m i c h Vladimír, Mississagua, Kanada H u t k a Věra, Mississagua, Kanada Johanovský František, Bramalea, Kanada Král Pavel, Toronto, Kanada Kůstka Jan, Toronto, Kanada M a I e č e k Miloslav, Toronto, Kanada M i k o c z y Imre, Toronto, Kanada Novák Eva, Downsview, Kanada Novák Václav, Downsview, Kanada Otruba Zdeněk, Scarborough, Kanada O t t a Eda, Scarborough, Kanada O t t a František, Scarborough, Kanada P a j k r t Milan, Toronto, Kanada P a I á t Karel, Toronto, Kanada P i n k e Karel, Ottawa, Kanada Píšek Zdeněk, Marmora, Kanada Rambousek Ota, Woodside, USA S a I i v a r Lumír, Toronto, Kanada Slavík Zdeněk, Whitby, Kanada Seznam plných mocí zaslaných výroční schůzi: B r u n c I i k Bohumil, Texas, USA B r y m Stanislav, Ingleside, USA C o u f a I í k Ota, Middle Village, USA Čapek Karel, Berwyn, USA Drahota Jan, Kempton Park, South Africa H a v I í n Věra, St. Bruno, Kanada H a v I í n Milan, St. Bruno, Kanada H e I f e r t Igor, Burlington, Kanada H e t e š Jaroslav, Carpenters Village, USA H u t k a Eugene, Sunbridge, Kanada Jednorožec Luboš, Fountain Valley, USA Kobylka Otakar, Roswell, USA Kraus Jindřich, Oakville, Kanada K r n i n s k ý Josef, Berwyn, USA K r u p i č k a Jiří, Edmonton, Kanada K a ž d a n Norbert, Montreal, Kanada Kunta Miloš, Morgansville, USA L u ž i c a Josef, Toronto, Canada M o I n á r o v á Dagmar, Astoria, USA Peroutka Václav, Berwyn, USA P i š k o v á Věra, Marmora, Kanada Plšek Vlastimil, North Vancouver, Kanada Roubík Antonín, Hiskeville, USA Seyfriedová Božena, Etobicoke, Kanada Stehlík Milan, St. Norbert, Kanada Sršeň Josef, Vancouver, Kanada š t e n c I Bohumír, Cicero, USA Uhlíř Antonín, Temple Terrace, USA Časopis pro nás všechny Dostáváte dnes do rukou prvé číslo nového časopisu. Přesněji řečeno — nového muklovského časopisu, a jisté si každý z vás položí otázku, proč vzniká nový muklovský časopis, když už tu jeden “MUKL” je. Zodpovědět tuto otázku je naší povinností, i když si neklademe nárok nato,žejizodpovímebezezbyt- ku, protože popsat události, jak se vyvíjeli v muklov- ském hnutí za několik posledních let, by zabralo většinu místa v tomto čísle. Je nutno vrátit se trochu do historie. Jak a kdy vznikl Klub 231, všichni víme. Jak skončil v Československu, víme rovněž. Po sovětské okupaci odešla řada bývalých politických vězňů do exilu a mezi nimi pochopitelně i mnozí ze zakládajících členů K-231 a jeho vedoucí funkcionáři. Klub musel skončit svou činnost v Českoskovensku, ale nic nebránilo tomu, aby se spojil s již existující muklovskou organizací v zahraničí a pokračoval ve své činnosti v emigraci. A tak vedoucí funkcionáři K-231 začali formovat nové muklovské společenství, ovšem za mnohem těžších podmínek, protože muklové se rozprchli do všech koutů světa. Jelikož většina muklů si z nějakých neznámých důvodů zvolila za svůj nový domov Severní Ameriku, včetně původních organizátorů Brodského a Rambouska, je celkem pochopitelné, že iniciativa ke znovuvzkříšení klubu vznikla v Kanadě a A- merice a velice rychle našla spolupracovníky v Evropě. V prvé fázi a v prvém nadšeni celá akce vypadala velice slibně. Vzpomeňme jen Sborníku K-231, který nejen že informoval o poměrech ve vyšetřováni a ve výkonu trestu, ale vykonal svou práci i v Československu, kam byl v mnoha výtiscích propašován, tam potom rozmnožován a nadělal vrchnosti těžkou hlavu. Tehdejší, ona posrpnová muklovská organizace, dokázala dokonce i finančně vypomoci muklům, kteří přicházeli do nových zemí. Ale jak čas běžel, nadšení ochablo, vznikaly rozpory a spolek pomalu, ale jistě ztrácel aktivitu, až nakonec přestal vyvíjet činnost vůbec. Po čase, kdy se zdálo, že Sdružení bývalých československých politických vězňů už vlastně neexistuje k plné spokojenosti pražských šmidrů, ujala se aktivity nová muklovská skupina ve spolupráci s mukly ve Švýcarsku a zdálose, že na čas bude zase v muklovském dění živo. Bohužel osobní averze a neúměrné ambice zavedly nový muklovský výbor na cestu, se kterou většina americko-kanadských muklů nesouhlasí. Stačí zalistovat v posledních číslech 3 [pageend3]“MUKLa” a najdete tam invektívy nejen na mukly, o jejichž poctivosti není a nemůže být pochyb, ale i na členy jejich rodin. Najdete tam invektívy proti jiným československým organizacím v exilu — namátkou: proti Radě svobodného Československa v Americe a proti nejúspěšnějšímu exilovému nakladatelství 68 Publishers. V “MUKLu” byly a jsou otiskovány příspěvky,které snad vyjadřují stanovisko jednotlivců, avšak jsou v rozporu s míněním většiny a v žádném případě nesplňují usnesení výborové schůze ze dne 17.12.1983, ve kterém se praví, žese vším, co budev “MUKLu” publikováno, musí být předem seznámen výbor a že v žádném případě nebude “MUKL” zneužit k osobním cílům a útokům na jednotlivce či exilové organizace. Najednou se tedy muklovská organizace ocitla v situaci, kdy nejen nepřispívala ke sjednocení exilu, pro který tolik horovala a horuje na stránkách “MUKLa”, ale v pravém slova smyslu začala exil rozbíjet a vrážet klín mezi emigraci. Komu to prospívá, posuďte laskavě sami. Mezi mukly v Kanadě se o tom samozřejmě hovořilo, časopis se kritizoval, ale po dlouhá dvě léta se nedělo prakticky nic, co by situaci přivedlo do správných kolejí. Při příležitostných setkáních se samozřejmě o věci mluvilo a jak čas plynul, došlo k rozhodnutí požádat tehdejší výbor o svolání výroční schůze, která ostatně již měla být svolána. Na této schůzi se měly současné problémy nejen řešit, ale měla se dohodnout i cesta, kterou se muklovská organizace bude ubírat. Odpověď tehdejšího výboru byla typická. Předseda vyhýbavě oznámil, že schůze bude svolána po ukončení mandátu, ale žádný termín neudal. Výsledkem bylo, že většina, a to bych rád zdůraznil, většina americko-kanadských muklů svolala Valnou hromadu do Toronta. Ač pozváni, nikdo z bývalého výboru se nedostavil. Což je konec konců také typické. Schůze na Masaryktownu proběhla v pravém muklovském duchu, bez hádek, i když jsme na lecos měli rozdílné názory. Nakonec jsme se shodli jako na lágru. ZÁBĚR ZE SCHŮZE NA MASARYKTOWNU. Zleva: Milan Frýbort. Ota Rambousek, Eda Ottová, Franta Otta a Zdeněk Slavik. Je to pro nás všechny nepříjemná situace, ale na nepříjemné situace jsou muklové zvyklí. Teď je tedy na nás, abychom řekli, co nový výbor a nový časopis chce dělat. V prvé řadě se domníváme, že máme být platným členem exilu. To znamená, že na rozdíl od bývalého výboru chceme se všemi exilovými složkami aktivně spolupracovat, bez ohledu na politické či národnostní zabarvení. Nechceme se zbraní v ruce osvobodit Československo ze sovětské nadvlády, protože to je prostě nad naše síly. Ale chceme přispět ze všech svých sil, aby otázka Československa nepadala stále do koše a aby se život v naší vlasti stal našim bývalým spoluobčanům snesitelnější. Tedy prakticky totéž, co chce a co činí Rada svobodného Československa v Americe či Československé sdružení v Kanadě. O úspěších a práci těchto organizací, jejichž aktivními členy jsou i muklové, např. Ota Rambousek v Radě, Zdeněk Otruba ve Sdružení, Jirka Krupička ve Společnosti pro vědu a umění či Karel Palát v Legionářské obci, vás chceme informovat v příštích číslech. A co nechceme a nebudeme dělat. V našem časopise nedáme místo osobním útokům. Jestliže spisovatel X se domnívá, že byl poškozen spisovatelem Y, nechťsi svůj spor vyřídí demokratickou cestou — žijeme konec konců v demokratické společnosti. Jestliže Kanaďan či Kanaďanka českého původu, nebo Švýcar českého původu se rozhodne strávit svoji dovolenou v Československu, je to jeho soukromá záležitost a nikdo nemá právo do toho zasahovat, nehledě na to, že nikdo nezná pozadí jeho či jejího rozhodnutí riskovat cestu do Československa. V našem časopise se dočtete o úspěších muklů a Čechů a Slováků vůbec. Chceme publikovat vzpomínky, protože se domníváme, že nic z našich zkušeností by nemělo být zapomenuto. Dočtete se i smutné zprávy, protože nikdo z nás není nesmrtelný a smuteční oznámení přicházejí, zdá se mi, stále častěji. Chceme náš K-231 znovu vzkřísit k životu. Nikdo z nás nesleduje osobní cíle či prospěch — naopak, kromě času platíme ze své kapsy například i existenci tohoto časopisu. Chceme být ve styku s vámi se všemi. Pište nám, my budeme psát vám a o- tiskovat vaše příspěvky. Jak bylo řečeno, naše životní zkušenosti z komunistických lágrů a vězení by neměly upadnou v zapomnění a přesto, že se naše životní cesty rozešly, jsme a zůstáváme přáteli. Rozdělený krajíc chleba či půlka cigarety v korekci je něco nepochopitelného pro toho, kdo to neprožil. Předpovídám, že 'MUKL'', časopis bývalého výboru, bude ještě nějaký čas vycházet. Dostanete do rukou ještě jedno či dvě čísla a na jeho stránkách si přečtete hodně jedovatosti na adresu nového výboru a autorů článků v novém časopisu. Úsudek si pak už udělejte sami, my s nimi polemizovat nemíníme. Na vás pak chceme, abyste byli ve spojení s námi. Abyste nám psali o svém novém domově, o svých zkušenostech, o svém životě. Jsme dnes rozhozeni 4 [pageend4]po celém světě — od Yukonu až po Austrálii, což ale neznamená, že pouta mezi námi už neexistují. A pokud se rozhodnete navštívit Kanadu, neutrácejte za hotely. V muklovských rodinách se vždy pro vás najde místo. Začínáme znovu a bez vašeho zájmu a iniciativy budeme muset skončit tak, jako řada před námi. Věříme, že tentokráte se vyhneme osobním sporům a naše organizace bude tím, čím má být. Spolkem muklů, přátel. Lumír Salivar Eda Ottová — Iron Lady Naše Iron Lady — pochází z Podblanicka, kde byla v červnu 1951 zatčena současně s bratrem Alkem. Později byla zatčena i její maminka. Před zatčením studovala na pražském gymnáziu, maturovala ve Frenštátě pod Radhoštěm a krátce studovala na pedagogické fakultě v Brně. Státní soud ji odsoudil k deseti letům, maminku na dvanáct a bratra Alka 17. května 1952 komunisté popravili. Na své pouti kriminálem prošla hradeckými komandy, Tuněchodskou cihelnou, zlínskou výrobnou gumáků, Želiezovcemi a Pardubicemi, odkud byla po deseti letech propuštěna. Amnestie se na ni nevztahovala. Po propuštění se potkala s bývalým muklem Františkem Ottou a vzali se. V roce 1966 se rozhodli opustit Československo. Franta a tříletý syn byli zadrženi na jugoslávských hranicích a vráceni do Československa. Franta si odseděl další rok. Eda se dostala s dvouletou dcerkou do Montrealu, kam se v roce 1968, díky pražskému jaru a otevřené hranici, podařilo přijet i Frantovi. Nyní žijí spokojeně v Torontu. Pavel Svatý K 3. výročí smrti dr. Prokopa Drtiny Když se dr. Milada Horáková v letech počátečního organizovaného odporu národa po Únoru 1948 vrátila z jedné své návštěvy ve vězeňské nemocnici na Pankráci u dr. Prokopa Drtiny, v kruhu svých přátel prohlásila: “Bratr Drtina je stále pašák!” Tělesně i duševně.” V jejím hlase bylo kromě obdivu tolik sesterské lásky! Dr. prokop Drtina byl jeden z mála politiků, které národ opravdu miloval. Pro jeho odborné kvality, ušlechtilost ducha a osobní skromnost. Vrátil se domů z anglického exilu jako jeden z hrdinů poslední války. Národ vítal Pavla Svatého jako symbol nové svobody svého státu, protože Pavel Svatý šest válečných let svými pravidelnými relacemi na londýnské rozhlasové stanici svobody úspěšně posiloval národní uvědomění a naději okupovaného národa na jeho lepší zítřek. Během válečného exilového úsilí byl členem Státní rady v Londýně, jedním z nejbližších spolupracovníků prezidenta dr. Beneše. Prodělal s ním a s ostatními cestu do vlasti přes Moskvu a Košice, kde byl často svědkem otevřeného diktátu Sovětského svazu, jednoho ze signatářů Jaltské a Teheránské konference Spojenců. Drtina byl vždycky realista. Nedělal si iluze o skutečných záměrech SSSR. A bylo velmi statečné vést ten nerovný zápas o uhájení demokracie a nezávislosti našeho opět relativně svobodného státu. Málokoho napadala komunistická propaganda tak často a tak zběsile jako právě Prokopa Drtinu, tehdejšího ministra spravedlnosti. A ještě léta po Únoru 1948 se ve všech kronikách komunistického boje o moc znova a znova objevovalo jméno Drtina. Když se dnes zamýšlíme nad poválečnou dobou, musíme ji měřit nejen podle toho, čeho komunisté dosáhli, ale také pamatovat, čemu se aspoň na čas podařilo zabránit. Dr. Prokop Drtina byl jednou z prvých obětí únorového komunistického puče. Byl nalezen pod okny svého ministerstva s polámanýma nohama. O něco šťastnější než o několik dní později Jan Masaryk. Vězeňská nemocnice na Pankráci s minimálním lékařským ošetřením, potom vyšetřovací mučírny v pražské Ruzyni. Šest let trvalo generální prokuratuře Státního soudu vypracovat obžalobu proti Dr. Prokopu Drtinoví. Nebylo to lehké, protože nebylo možné použít zaběhlé praktiky StB a KGB o ilegální činnosti. Málokdo z vás, kteří již tak dlouho žijete v naprosté exilové svobodě, si dovede představit hodiny, dny a měsíce, které předcházejí přelíčení. Kolik statečnosti, síly, pevné jistoty a správnosti ideálů je zapotřebí, aby trýzněný vytrval. Aby se nezhroutil fyzicky a duševně, kdy ještě na pomoc vyšetřovatelům dodává moderní medicína různé drogy a séra k likvidaci posledních sil a vůle člověka. A zvítězila-li síla intelektu a pevného zdraví dr. 5 [pageend5]Prokopa Drtiny nad vědeckým terorem v bolševických mučírnách, právem se to může nazývat hrdinstvím. Na vězně Prokopa Drtinu vděčně vzpomínají desítky spoluvězňů. Ať už na Mírově, v Kartouzích, nebo v Leopoldovské pevnosti, dával jim štědře své vědomosti a zkušenosti; ať už odborné, nebo politické. Mně tam byl mnohým. Přítelem i bratrem. A také mi tam často nahrazoval tátu. Byl jsem jeden z těch, kteří stáli u kolébky jeho Pamětí, tam v Leopoldově v polovici padesátých let. To, co Drtina napsal ve vězení, byly vzpomínky na jeho dětství. Politická část se rodila až po jeho návratu z vězení domů, na relativní svobodu. Ani zde Prokop Drtina nekapituloval před organizovaným násilím komunismu. Zachoval si tvář a páteř. Nic neslevil ze svého přesvědčení. Stává se jedním z prvých signatářů Charty 77. Dr. Prokop Drtina nežilzbytečnýživot. Anikdy v kleče. Zapsal se do historie našeho státu ušlechtilými a statečnými činy. Zdeněk Slavik ANOTHER CURTAIN ‘SPY’ TRIAL ENDS DEATH SENTENCE ON WOMAN ex-M.P. Vzpomínáme Dr. Horáková chtěla pro svůj národ vlastní, nikým nediktovaný způsob života. Dr. Horáková se snažila o lepší zítřek svého lidu. Tím větším příkladem je pro ty, kteří jsou a chtějí být demokraty. Demokracie je myšlenkou pokroku a je proto podrobena zákonu stálého vývoje. Z německého koncentrační- MILADA HORÁKOVÁ—in dock at the Prague trial. ho tábora, ve kterém prožila v útrapách celou válku, se vrátila do Prahy přímo k práci. Její práce patřila lidu, z něhož vyšla. Byla tedy příkladná svou prací, životem i obětí. Lidé umírají, ale duch jejich obětí žije dál. Věřím, že hrdinné obětování Dr. Milady Horákové bude mít velký vliv na příslušníky nejen jejího, ale i jiných národů. Dr. Horáková nám dala příklad, že za myšlenku, v kterou věříme, musíme také bojovat. Snažme se i nadále zachovat světu příkladného ducha této ženy. Eleanor Roosevelt (v auditoriu Julia Richmond High School v New Yorku, 20. října 1950) (K Dr. Horákové viz též dopis Winstona Chur- chilla na straně 9.) Oznámení úmrtí I Oznamujeme svým přátelům a známým smutnou zprávu, že zemřel náš milý tatínek, tchán a dědeček, pan František FOLTÝN bývalý potitický vězeň od roku 1949 do roku 1965, bytem v Československu. Zemřel 27. března 1985 v 8 hodin ráno po těžké nemoci ve věku 79 roků. Pohřeb se konal 3. dubna 1985 v krematoriu ve Strašnicích, kde pozůstatky drahého zesnulého byly zpopelněny. Kdož jste ho znali, věnujte mu tichou vzpomínku. V zármutku tu zůstávají: / FRANTIŠEK FOLTÝN, syn s rodinou na Floridě, JAN FOLTYN, syn s rodinou na Floridě. 6 [pageend6]Akční výbory a kádrovací komise v Kanadě “Soudruhu, akční výbor Vysoké školy strojního inženýrství se usnesl, že vzhledem k tvému třídnímu původu jsi vyloučen z vysokých škol a nemůžeš pokračovat dále ve studiu. Doporučujeme Ti, aby ses zapojil do budování socialismu v naší vlasti v hornickém, hutnickém či stavebnickém odboru. Proti tomuto usnesení není odvolání.” Bratři a sestry, každý z nás se pamatuje na rok 1948, kdy na všech školách, ve všech pracovních odvětvích, na všech úsecích života si komunisté vytvořili samovlády a začali terorizovat národ a rozhodovat o osudech jednotlivců, o tom, kdo je a kdo není nepřítel. Je tomu již téměř 40 let, co jsme poznali na vlastní kůži lásku “rodné strany” a starostlivou laskavost uvědomělých a bdělých soudruhů — ochránců u- čení velikého Lenina a ostatních vousatých dědků. Zamrazilo mě trochu v zádech, když z posledního čísla “MUKLa” vypadl list se spoustou okének, tečkovaných řádek a zvědavých otázek. Dotazník. Ten začátek by ještě nebyl tak nejhorší. Jméno, adresa, narození atd., to k člověku potři právě tak, jako k nám muklům patří délka trestu, paragraf a odsezená doba v kriminálech. Za to se nemusímestydét. Horší je to už s prohlášením, že ani ty, ani tvoje manželka (byli opomenuti tatínek, maminka, dědeček, babička, děti narozené i plánované a nevlastní tchýně), jsi nebyl po roce 1945 členem KSČ nebo po roce 1948 funkcionářem organizací aktivně podporující komunistické zřízení a jsi prokazatelně proti komunismu. Pokud se pamatuji, jenom málo z nás dovedlo odmítnout vstup do ROH či SSM. Či to byly organizace aktivně bojující proti komunismu? Pokud vím, tak každá, byť jen zájmová organizace v Československu musí být členem Národní fronty, takže i členství či dokonce funkce ve Svazu filatelistů, Svazu chovatelů drobného zvířectva či v jakémkoliv sportovním klubu už je na pováženou, protože tyto organizace patří do komunistické Národní fronty. Jde mi také proti srsti, jestliže někdo podezírá politického vězně, že odešel do exilu za účelem posílení světového komunistického hnutí a boje. Nevím, zda bych neměl požádat Státní bezpečnost či prokuraturu o vystavení potvrzení, že bojuji proti komunistickému režimu, ale říká se, že za zkoušku nic nedáš, a tak se o to asi budu muset pokusit a pokud bych neuspěl, naše kanadská kádrovací komise už jistě najde lepší způsob, jak se dopídit “pravdy”. Celý dotazník je zakončen tečkovanou řádkou pro datum a podpis. Proti tomu konečně nikdo nic nenamítá, pokud kopie nebude přiložena do jeho osobního záznamu u StB pro strýčka Příhodu. Mohlo se stát, že nedopatřením redakce “MUKLa” někteří tento dotazník neobdrželi, a proto přikládám fotokopii. sdr užení býva l ýc h Česk o sl o vensk ýc h po l it ic k ýc h vézNú v exil u ASSOCIATION or FORMER CZECHOSLOVAK POLITICAL PRISONERS IN EXILE (ORGANIZACE V KANADE) ASSOCIATION F.C.P.P.I E. ГТП P.O. Boí 246. Station •‘V". Toronto, Ontario, Canada M6R 3A5 PŘIHLÁŠKA ČÍSLO. (Nevyplňuj.) (Vyplň bůUtorým piamem!) JA tuia podepaaoýf A) J mA no PHJmaní ŒLTTrTTT ľ. .Iľl-LJ.. i „1_LJ L 1.. !.. 1 ТГ Г1 1 1 T~T~I číslo domu Ulice Apartment rrnľn гтг"ГГТТГГ Г 1 1 1 1 i"! Illi 1 ’1 TT ! Misiu Stát. Provine ГПТГГГГ П “ГГТТТТТ-! í 1 ľ 1“Г"ГТ”Г 1 lili Smě rov acf číslo L i I I I I I I I _ i ! I ! I I I I I I I i I I I I I I I I (Area Code) Clilo TELEFON: lilii 1 1 1 i 1 1 1 И OAIl'M NAHOZENI Miato naroirai 1 i H ! 1 1 1 1 i 1 L_1 1 1 1 1 1 1 i 1 1 1 1 1 i 1 ! 1 1 1 Den Mě»ic Rok Vězněn od rokuí .. do roku: . . (Pokud si pamatuješ. datum zatčeni, případné přerušeni a opětné zatčeni atd 1 OBŽALOVÁN ODSOUZEN PRO: i Pokud ví pamatuješ. uveď paragraf nebo skutkovou podstatu činu pro který j si bvKa) odsouzena) Prohlašuj- ze aru ja ani moje manželka jsme nebyli po rx*e I94S členy Komunistické strany Československa nebo po oce funkcionáři organizaci aktivně podporující kumunisticke zřízeni (v případě opačném vysvětli ) a j si Datum. ....................................................................... ............................................................................. Padpša **a\l«.dujc přijeti či nepřijeti přihlášky výborem, potvrzeni přijeti (nebo odmítnutí) Požádáni písemně o člensky •iicpévck - němž ic zahrnuto předplatné za MUKLa 4 případě, že odebíráš MUKLa a nepovažuješ и u člena teto organizace. považuj tuto přihlášku za bezpředmětnou a zahoď Odběr časopisu MUKl. není чип na členství v naši organizaci, múze jej odebíral každý krajan, nebo Jakakolh organizace, spolky, knihovny, redakce a Instituce! Ale musím se opravit. Není to dotazník, ale členská přihláška. Členská přihláška do spolku bývalých politických vězňů. Mám takový dojem, že politickým vězném se člověk nestává tím, že pouze podepíše a vyplní nějakou přihlášku. Politickými vězni jsme byli, a to dost proti své vůli. Alespoň neznám případ, že by někdo mlátil na vrata v Leopoldově či v Ruzyni a dožadoval se vstupu. Ač to možná na první pohled vypadá paradoxně, naše společenství vytvořili esté- báci. V závěru přihlášky je ještě nenápadná řádka, ve které se říká: “následuje přijetí či nepřijetí přihlášky výborem (nebo odmítnutí)” atd. Tedy výbor, jehož členy jsou Komínek, Kalenda, Vondráček, Dobner a Chromec, z nichž většinu neznám a s nimiž jsem v kriminále nebyl, má rozhodnout o tom, zda jsem či nejsem bývalý politický vězeň? Kdo jim к tomu dal právo? Je to totéž právo, jaké a které si přivlastnili komunisté v roce 1948 ve svých pověstných Akčních výborech. Možná, že mě současný Akční výbor od- muklí, i když mě sotva pošle do hutí. Pokud se mýlím, rád bych věděl v čem. Franta Otta 7 [pageend7]Československé sdružení v Kanadě — sněmovalo na třídenním 37. kongresu v Ottawě, Ont., ve dnech 17., 18. a 19. května 1985. Kongres byl zahájen Československým dnem v rámci programu Kanadského výboru podmaněných evropských národů u příležitosti zasedání Helsinki Accords Signatories Experts for Human Rights and Funda- mental Freedoms v Ottawě. Veřejnou diskusi o Chartě 77 v salonu MacDonald hotelu Chateau Laurier vedli dr. Jaroslav Bouček, gen. tajemník Sdružení; dr. Gordon Skilling a dr. Josef Škvorecký, oba profesoři torontské univerzity. Druhý den začalo vlastní jednání Kongresu v Chaudiere Salon Skyline hotelu a pokračovalo až do večera. Večer se konal v Grand Salonu slavnostní banket Sdružení za účasti zástupců vlády v čele s ministrem Oto Jelínkem. V neděli pokračovalo jednání Kongresu a rovněž byla zvolena nová Ústřední rada, která bude řídit práci Sdružení příští dva roky. V čele Sdružení zůstává předseda J.G.Corn, novým gen. tajemníkem byl zvolen býv. politický vězeň Zdeněk Otruba. Za politické vězně jsou v nové Ústřední radě rovněž br. Pavel Král (ktreý je zároveň předsedou torontské odbočky Sdružení), dále Jan Kůstka a Karel Pinke. Kongres byl zakončen další panelovou diskusí na téma “Naše cíle a potřeby”. V diskusi promluvili na téma integrace československé skupiny v Kanadě, problémy uchování jazyka a kulturního dědictví a exilová publikační činnost, naši vědci a odborníci prof. dr. Reinišz UniversityofWaterloo, MilošŠuch- ma z Ottawy, JUDr. Jaromír Valenta z Montrealu, prof. dr. Jaroslava Hornová z University of Calgary, prof. dr. Viktor Fic z Brock University St. Catharines, dr. Věra Rollerová z Vancouveru a prof. Jan Uhde z University of Waterloo. Ottawský Kongres byl jedním z nejúspěšnéj- ších v bezmála 50ti letech činnosti Sdružení. Československému sdružení patří náš dík za úspěšné zastupování zájmů československé komunity. -ok- Z KONGRESU. Zprava: Hon Otto Jelinek, ministr federální kanadské vlády; J.G. Corn. předseda Ús. sdruženi v Kanadě: Mrs. Jelínek a Hana Otrubová. Dopis z Edmontonu Nazdar všichni kamarádi ze štátni rekreace ve svobodném Těžkoslovensku. Posilám upřímnou přátelskou zdravici k vaší výroční schůzi, která se koná hned za rohem, mizerných 4.000 km od našeho baráku. Jsme tu, na divokém Západě v Edmontonu, tři z bývalých rekreantů [měsíčkáre nepočítám]. Pepík Vrba [z Vojny, má za sebou 12 let, jeho bratra u- týrali na StB], Láďa Valenta a polohluchej Krupička. Všechno mladíci narození bohužel trochu předčasně. Rád bych vás viděl, ale je to přeci jen trochu z ruky a pak přes pokračující degeneraci mládi stále něco dělám a právě teď je toho dost. Tak vám aspoň na dálku přeji pokud možno nekrvavé hádáni s rozumným koncem. Váš Jiří Krupička P.S. Přikládám $50 na třídní fond. Stanovy K-231 První schůze výboru K-231, konaná dne4. června 1985, pověřila br. Jana Kůstku vedením komise pro přípravu Stanov K-231. Br. Kůstka má nejbohatší znalosti historie muklovského hnutí v zahraničí a je nejlépe informován o praxi a administrativě Klubu. Návrh Stanov bude předložen ke schválení na příští členské schůzi. Světový sjezd muklů v Torontě? Inu, žádný sjezd zatím není: tohle je jen takový pokusný balónek vypuštěný do světa hlavněza účelem zajistit odezvy, budou-li jaké. Ale nápad to zase není tak úplně špatný. Marná sláva, nikdo z nás ne- mládne. Timestandsstill for no man (andonlyavery few women). Jsme rozprášeni doslova do všech světových stran a všech světadílů. Někteří z nás se občas vidí, jiní udržují písemný styk, ve dvou střediscích muklovského emigračního “osídlení”, kanadském Torontu a švýcarském Zurichu, se občas koná i nějaký ten muklovský podnik. Ale to je asi všechno. Jsme si vědomi problémů, které s tím budou spojené. Ale nevidíme nic, co by se nedalo vyřešit s trochou dobré vůle, dobrou organizací a spoluprácí. Zde je v kostře naše představa, jak by to mělo vypadat: místo konání: Toronto, Kanada. Proč? Inu proto, že je nás tady v Torontě a blízkém okolí nějakých 40 muklíků, a to by samoosobéznamenalo velký přínos čas konání: srpen 1988. To jsou ještě tři plné roky, tedy bohatě času na zorganizování celé věci Datum nejen umožní Účastníkům použit na cestu letní dovolenou, ale je také významné politicky — bude to 20 let okupace Československa, dvě děsit- [pageend8]ky let, co k nám dočasně vstoupili naši bratři (a jaksi zapomněli odejít). Tady v Torontu bude zcela jistě společná protestní akce, ke které bychom se mohli připojit, eventuelně ji sami zorganizovat. Program sjezdu by měl být třídenní a mohl by zahrnovat nejen sjezdové jednání, ale také společný večer, výlet na Niagarské vodopády, demonstraci proti okupaci a co já vím, třeba táborák na Masaryk- townu. Organizace by mohla být relativně jednoduchá: kanadský muklovský výbor by shromáždil jménazá- jemců, z nichž by si každý platil cestu sám. Ubytování by se ujali místní muklové. Většina z nás může na pár dní bez větších problémů ubytovat několik muklíků. Možná, že by to nebyl zrovna Hilton, ale zas to bude lepší než korekce s tvrdým lůžkem. A pokud by se to domluvilo předem, byla by tu možnost si udělat při té příležitosti “kanadskou” dovolenou. Zejména pro návštěvníky z Evropy by to mohlo být výhodné, relativně nenákladné a zajímavé. Manželky (manželé) jsou samozřejmě vítáni. Bod 6. Usnesení schůze politických vězňů ze dne 1. června 1985 praví toto: “Ukládáme výboru, aby zjistil možnosti k uspořádání Světového sjezdu muklů. Takový sjezd by se měl konat v Torontu, pravděpodobně v roce 1988. Výbor ať připraví zprávu o případném sjezdu k výroční schůzi 1986.” Takže, přátelé, co vy na to? Mohla by to být jedna z posledních příležitostí, jak se sejít s těmi, s nimiž jsme prožili dlouhá léta našeho života. Poslední příležitost, než se jednou sejdeme v tom velkým mukl- heimu tam nahoře. -ok- Z dopisu Winstona S. Churchilla Radě svobodného Československa I fully share the grief and indigation which you feel at the cruel judicial murders in Czechoslovakia. They háve, as you know, already been denounced by His Majesty’s Government. Proč K-231 Jistě jste si povšimli změny názvu našeho muk- lovského spolku. Vlastně to není změna, ale návrat. Vzhledem ke kanadským zákonům o registraci spolku se nový výbor na své první schůzi rozhodl vrátit k původnímu historickému, čestnému a čistému názvu zejména proto, že Káčko žije v podvědomí muklů na celém světě. Znak, který jsme zvolili do záhlaví svých dopisních papírů a do hlavičky našeho časopisu, má také svůj zajímavý původ. Je to vítězný návrh na odznak z roku 1968. Nám ho dal k dispozici Ota Rambousek a doufáme, že vás na stránkách našeho časopisu brzy seznámí s celou historií jeho vzniku. Prezident Reagan vyznamenal Otu Rambouska Jak jsme se těsně před uzávěrkou tohoto čísla dozvěděli, byl Ota Rambousek v nedávných dnech vyznamenán prezidentem USA. Prezident Reagan mu poslal osobní dopis a medaili za zásluhy v boji za demokracii. O podrobnostech se dočtete v příštím čísle. Kruh přátel K-231 Výbor Sdružení uvažuje o založení přidružené neformální organizace, která by sdružovala přátele a podporovatele politických vězňů, pod názvem Kruh přátel K-231. Členství bychom nabídli všem našim přátelům a příznivcům, v jejichž podporu — morální, politickou i finanční, doufáme. Členové Kruhu přátel by měli veškerá práva, která mají členové K-231, mohli by se zúčastnit akcí a podniků Klubu a dostávali by náš časopis. Jedinou výjimkou by bylo právo hlasovací, které by patřilo pouze členům K-231. členství v Kruhu přátel by bylo potvrzeno diplomem. Prosíme, poznamenejte si do svých adresářů naši přesnou adresu: Club K-231 P.O. Box 2323 Postal Station “B” Scarborough, Ontario M1N 2E9 CANADA Na tuto adresu nám zasílejte své příspěvky jak písemné do našeho časopisu, tak i finanční, abychom ho mohli vydávat. Na vysvětlenou, proč je to právě Scarborough a ne Toronto. Scarborough je prakticky součásti Toronta, jenže má vlastního starostu, radnici a pány konšele. Je to jako kdysi Praha byla souměstím samostatných mést Košíř, Karlina apod & [pageend9]Kanadská literárni cena pro Josefa Škvoreckého V kanadském literárním světě se stalo něco zcela nového — Governal Generál Award za rok 1984 byl prvně v historii udělen autorovi, jehoždílo nebylo původně napsáno ani v anglickém, ani ve francouzském jazyce. Hlavní cenu za prózu totiž obdržel Josef škvorecký za román Příběh inženýra lidských duši. Vítězové jednotlivých kategorií byli oficiálně vyhlášeni na tiskové konferenci ve čtvrtek 6. června 1985 v hotelu Park Plaza a své ceny si převzali následující den v Roy Thompson Halí z rukou guvernérky J. Sauvé. Srdečně našemu laureátovi gratulujeme! -zun- Sestry a bratři, věříme, že všichni oceníte naše úmysly informovat všechny bývalé československé politické vězně o událostech minulých, přítomných i budoucích, dotýkajících se jejich zájmů. Začínáme s holýma rukama, dobrým úmyslem a snahou; bohužel jenom to nestačí k vydávání časopisu. Obracíme se proto na vás všechny se žádostí o pomoc jak literární a informativní, tak hlavně finanční. Vaše peněžní příspěvky budou použity na uhrazení nákladů spojených s vydáváním a rozesíláním časopisu. Své příspěvky zašlete na adresu: Club K-231 P.O. Box 2323 Postal Station “B” Scarborough, Ontario M1N 2E9 CANADA Šeky vypisujte na K-231, Scarborough. Jakýkoliv obnos bude cenným přínosem do začátku a děkujeme za něj předem. František Otta Milan Frýbort, jednatel K-231 Fundraising — swimming party Zveme všechny členy Sdružení i přátele na swimming-pool party, která bude 6. července ve Scarborough, 22 Delawana Dr. Pokud možno včas informujte na telefonním čísle 439-0584 kdo z vás přijde a kolik lidí přivede, abychom zajistili dostatek proviantu. Plavky s sebou, bar a jídlo zdarma. Dobrovolný příspěvek ve prospěch Sdružení (šeky vystavte na K-231) a povděkem přijme pokladník Franta Otta. K-231 je dvouměsíčník, který vydává a řídí K-231 v exilu — Klub bývalých politických vězňů československého komunistického režimu se sídlem v Kanadě. Adresa Klubu je: Club K-231, P.O. Box 2323, Postal Station “B”, Scarborough, Ontario, M1N 2E9, Canada. Sazba, grafická úprava a tisk: Prague Typesetting, Inc., Toronto, Canada. [pageend10]