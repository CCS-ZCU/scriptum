ZPRÁVY SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA SVU O NOVÝCH KNIHÁCH Bedřich Svatoš vydal knihu “Krůpěje zašlého času”, sbírku povídek a románových fragmentů. Autor, žijící “v zamlženém a zakouřeném koutě Francie”, vrací se tu do domova svého dětství a do české vesnice. Bedřich Svatoš, který doma publikoval již od roku 1936, a jenž je v exilu znám především svým románem “Mlha šatí strach”, předvádí nám ve svých povídkách a fragmentech zajímavé typy českého venkovského člověka, uzavřeného ve svých nesnadných problémech. Nejde však o žádné sentimentálni povídání o zašlých časech, jak by snad název knihy napovídal. Jde spíše o zpřítomění ovzduší české vesnice a malého města a o překonání času i prostoru, který nás od nich děli. Svatošova knížka je důkazem, že spisovatelské umění, které zde užívá češtiny neobyčejně bohaté a půvabné, dovede i v exulanství ukout nástroj ke zření přesnějšímu a čistšímu. Knihu vydala “Křesťanská akademie” v Římě ve své edici “Vigílie”, a stojí 1.50 dolarů. P.D. • Paul de Vooght vydal ve Francii dvě zajímavé knihy “Ľhéresie de Jean Huss” a “Hussiana” — tedy dvě práce dotýkající se našich duchovních dějin. Nyní autor napsal do Trnkovy revue “Rencontres” autoreferát o těchto dvou svých pracích. Autor dochází k závěru, že Mistr Jan Hus je osobnost ryze náboženská. Chtěl zůstat na půdě katolické církve, a podle názoru Vooghtova nebyl vůbec nacionalista. Autor také výslovně odmítá snahy komunistů dělat z Husa z propagačních důvodů sociálního nebo politického reformátora. Autor, který je benediktinský mnich, nachází slova uznání a obdivu k Husově duchovní velikosti; vytýká mu pouze občasnou a nemístnou horlivost v kritice soudobých církevních zlořádů, i když tyto kritiky byly oprávněny. V. B. • “Gradus ad Parnassum” jmenuje se kniha básní, kterou před časem vydala Milada Součková. Jsou to verše z let 1944-1957; tedy z let exilových, a vyšly nákladem “Sklizně svobodné tvorby”. První část “český Parnas” úmyslně volným veršem parafrazuje naše velké tradiční básníky, které znovu a nově v exilu prožila svým “výtvarným viděním” jak správně podotkl její kritik dr. Jaroslav Jíra. Tři další části: “Z mého života”, “Ex Ponto” a “Gradus ad parnassum”, jsou sice subjektivnější svým vnějRočník III. ÚNOR 1961 Číslo 2. [pageend1]ším obsahem, autorka však dovedla své vzpomínky a zážitky přetvořit v melodie, které jsou obecné srozumitelné a plné intelektu i citu. Lidé, propadlí kouzlu české poesie, mohou se právem těšit na novou sbírku jejích básní, nazvanou “Pastorální suita”, jejíž vydání se chystá. Dějiny české literatury od Arna Nováka nám prozradily, že dr. Milada Součková, žijící v Cambridge, Mass., dovršila v lednu tohoto roku významné životni jubileum. Aspoň dodatečně gratulujeme. • Profesor českého jazyka na universitě v Austinu, Tex., dr. Eduard Míček, vydal v Czech Literary Society (Adresa: University Station, Box 7555, Austin 12, Tex.) druhou knihu o Tolstém. První se jmenovala, jak jsme zaznamenali, “The Real Tolstoy”, tato druhá nese název: “Tolstoy, the Artist and Humanist”, s podtitulem “Impressions and Evaluation”. Jde skutečně o autorovy dojmy a postřehy o osobě Tolstého, kterého poznal osobně v Rusku r. 1909. Dr. Míček píše o Tolstého životě v Jasné Poljaně a o konci životní pouti velkého filozofa, kdy vztahy mezi ním a jeho ženou nebyly již nejlepší. Kniha se obírá některými vybranými úseky z Tolstého života, na př. jeho styky s malířem Rěpinem, jeho korespondencí s Ghandim i Tolstého zálibou v tělesné práci. Kniha má množství četných citátů zájímavých lidí, kteří Tolstého dílo kriticky nebo s láskou sledovali a přináší zprávy o okolnostech, za kterých Tolstoj v druhé polovici svého života vytvořil některá díla. NÁŠ KULTURNÍ PŘÍNOS MILIČ ČAPEK, profesor filosofie na Carleton College v Northfield, Minn., publikoval v The Philosofical Forum studii: “Process and Personality in Bergson’s Thought”. V The Journal of Philosophy pak otiskl studii s názvem: The teory of Eternal Recurrence in Modern Philosophy of Science.” JOSEF NOVOTNÝ, evangelický farář a doktor teologie v Harwich, Mass., publikoval v poslední době řadu prací. V “The Crozer Quarterly” jsme četli hutnou studii “Petr Chelčický, a Baptist Forerunner of the Fifteenth Century”; práce je míněna jako upozornění americkým teologům na důležitou postavu našich náboženských dějin. Další jeho studie nese název “In the Palace of the Czar Sixty Years ago” a ukazuje jak mocné duchovní hnutí reformačního rázu na carském dvoře takřka pohnulo carovým trůnem. A konečně v tomto čtvrtletníku otiskl studii o psychologické záhadě úspěchu na kazatelně. V “The Ministers Quarterly” otiskl teologickou studii “On being exited in the Pulpit”, vymezující úspěšnost církevního kázání. Dr. Józa Novotný se dožíva 27. února t. r. 75 let. Upřímně blahopřejeme. JOSEF WINN, newyorský lékař, před válkou známý pražský psychoanalytik a humorista, píšící pod jménem Alcantara, dožil se dne 2. února šedesáti let. JAN MIČKA byl zvolen čestným členem (fellow) Amerického sdružení pro vědecký pokrok a Newyorské Akademie věd. Volba do Newyorské Akademie byla doprovozena touto — 10 — [pageend2]NAŠI V AMERICKÉM VÝZKUMNICTVÍ Jedním z nedostatků “Zpráv SVU” je podle redaktorova mínění skutečnost, že se zabývají hlavně činností členů SVU, pokud pracuji na duchovním poli, pokud se dají jejich práce zachytit ze známějších publikací a pokud nevybočují svou odborností z oblasti zájmů běžného vzdělance. Je to ovšem velká křivda, postihující naše mladé chemiky, lékaře, biochemiky, inženýry všech oborů a příslušníky cechu technických věd vůbec. Budiž udělán první krok k nápravě: Víme málo nebo skorem nic o těch našich exulantech, kteří dnes pracuji v oboru jaderné fysiky, řiditelných raket, umělých oběžnic atd. Veřejnost by však užasla, kdyby bylo možno zveřejnit KOLIK se jich v tomto oboru uplatnilo. Vezměme si však za příklad průmysl, který není chráněn státním tajemstvím: průmysl farmaceutický. Jen na př. u fy. Upjohn v Kalamazoo, Mich., pracuji úspěšně tři z našich exulantů. Především je to dr. Oldřich Šebek, lékař, který dal americké medicině znamenitý lék “Medrol” předepisovaný proti kloubovému revmatismu, proti záduše, při revmatických chorobách srdce i proti vysokému krevnímu tlaku. Jiný Čech je biotechnik dr. Libor šlechta. A třetí je dr. Ladislav Haňka, mikrobiolog, který pracuje se skupinou sedmi vědců, sledujících účinky antibiotik proti bakteriím, ale kteří se současně blíží k prostředkům, potírajících rakovinu. Dr. Hanka má již publikováno nebo v tisku šest vědeckých prací z oboru mikrobiologie. Citujeme několik slov z jeho dopisu: “Píšu a několikrát jsem přednášel, problém je pouze, kde na to vzít čas. V práci laboratorní jsem jako v kole. Ale jsem s ni velice spokojen. Neboť vím, že výsledky naší práce budou prospěšny lidem všude na světě — a to je dobrý pocit. Byla to na př. naše skupina, která před časem dala do rukou lékářů “Albamycin.” Redaktor “Zpráv” doufá, že tyto řádky povzbudí jiné pracovníky, aby mu o své práci napsali. nn citací: “Zvolení za čestného člena je řídká pocta, která se uděluje pouze omezenému počtu členů, kteří podle soudu Výboru Akademie vykonali vynikající práci pro vědecký pokrok.” Dr. Míčka je řadu let jednatelem Matice Vyššího vzdělání v Chicagu. K. B. JIRÁK měl dvě významné premiery svých nejnovějších děl. V Salt Lake City, kde jsou proslulé varhany a ještě proslulejší varhaník dr. Alexander Schreiner, konal se v mormonském Tabernáklu obvyklý varhanní koncert. Dr. Schreiner na něm provedl od K. B. Jiráka “Preludia a fugy”, opus 77. Tyto varhanní skladby, jak jsem referoval, vyšly nedávno tiskem v Londýně. Další světovou premieru svého díla měl prof. Jirák na koncertu Společnosti pro soudobou hudbu v Chicagu, kde byl prvně proveden jeho — 11 — [pageend3]TARAS ŠEVČENKO Tento ukrajinský básnik a bojovník za svobodu se narodil 25. února 1814 a zemřel 26. února 1861. Stého výročí jeho smrti bude vzpomínáno celým kulturním světem, zejména ovšem svobodnými Ukrajinci v USA. Ze svých 47 let života ztrávil Ševčenko 24 let jako otrok, 10 let jako voják carské armády a 3 a půl roku žil pod dohledem carské policie. Jenom 9 let žil jako svobodný člověk a svoboda pro všechny lidi světa stala se náplní a tužbou jeho duše. Myšlence svobody sloužila “Společnost sv. Cyrila a Metoděje”, kterou spoluzakládal v Kijevě, svobodu opěvá ve své básni “Kacíř”, kterou věnoval Pavlu Josefu Šafaříkovi. Hrdinou této básně je Jan Hus, v němž viděl Ševčenko především představitele lidu a proroka sociální spravedlnosti. Báseň se vrcholí chvalozpěvem na vítězství ducha nad tělem. Také my, Čechoslováci, budeme letos vzpomínat Tarase Ševčenka společně s Ukrajinci a se vším svobodným světem. V. B. smyčcový kvartet číslo 7., opus 82. Koncem roku 1960 dokončil prof. Jirák svůj Opus číslo 83, a to cyklus písní na slova národních písní podle Plickova zpěvníku. JAN RUBEŠ z Toronta zpíval při premiere opery “Elektra” od Rich. Strausse; představení nastudoval a dirigoval jiný náš krajan, Walter Susskind, hudební ředitel Torontské Filharmonie. Jan Rubeš se svou ženou, Susane Douglas, pocházející z Lipníka nad Bečvou, známou filmovou a televisní hvězdou, účinkoval také při otevření nové televisní stanice v Torontě. A konečně: V prosinci bude v Torontě vypravena Smetanova “Prodaná nevěsta”; pro úlohu Kecala už byl angažován Jan Rubeš a pro roli Mařenky bude pravděpodobně získána Eva Liková. VÁCLAV NELHÝBL, český skladatel a dirigent v New Yorku, provede letos při oslavě 7. března v New Yorku výňatky z Dvořákovy skladby “Stabat Mater”, a to v rámci “Dvořákova roku”. Jádrem jeho pěveckého sboru je kostelní sbor z chrámu Mistra Jana Husí, jehož je Nelhýbl stálým sbormistrem. Hned po 7. březnu odletí mladý skladatel do Evropy, kde bude dirigovat několik svých skladeb (a při tom je natáčet na gramofonové desky) s rozhlasovými orchestry v Paříži, Zu- rychu a v Mnichově. V nej bližší době vyjde další z jeho výchovných dlouho hrajících gramofonových desek: tentokrát o dvanáctitónové hudbě. Jiné jeho výchovné desky užívají běžně školy v Kanadě při vyučování hudby. Nelhýblova jednoaktová opera “Legenda” byla před několika lety v soutěži Ravitchovy nadace poctěna první cenou. JAROSLAV TUZAR, iniciátor anglické publikace o ČSR, na níž pracuje Pracovní skupina SVU v Chicagu, přednáší matematiku na škole graduantů při Northwestern University v Evanstonu, Ill. Dr. Tuzar je žák prof. Hlavatého a prof. Heyrovského z Karlovy university. JÁRA KOHOUT napsal veselohru “Díra v železné oponě”. Anglicky pod názvem “The Hole in the Iron Curtain” bude provedena v divadle Actor’s Co-Op v Novém Yorku. — 12 — [pageend4]ZÁZNAMY: SITUACE SVU by se dala charakterizovat variaci na slova presidenta John Kennedyho, když řekl: “Ať nikdo nečeká, co mu dají Spojené státy, ale ať přemýšlí o tom, co on dá jim.” — Nuže, ať nikdo nečeká, co mu dá SVU, ale ať přemýšlí co on dá SVU. • Washingtonská Pracovní skupina SVU má v únoru na pořadu přednášek svého cyklu “Idea čs. státu v letech 1938-1948” přednášku dr. Jozefa Lettricha. Tématem jeho přednášky jsou: “Skúsenosti z čs. domáceho odboja na Slovensku z rokov 1939-1945” — Kromě toho washingtonská skupina rozeslala všem svým členům vtipně sestavený dotazník, který má sloužit k vydání publikace “Kdo je kdo v čs. Washingtonu”. Tyto údaje jistě také poslouží pro širší publikaci “Kdo je kdo v čs. vědě a umění v zahraničí”, kterou připravuje prof. Rudolf Šturm. Pracovní skupina SVU v Torontu uspořádala druhý diskusní večer, na který si pozvala red. Josefa Pejskara z mnichovské redakce rozhlasu Svobodná Evropa. Josef Pejskar přednášel o práci a poslání této rozhlasové stanice. Večeru předsedal Mil. Zlámal a v diskusním panelu byli Rev. Jar. Janda. Rev. J. Novák, Mario Hikl. St. Ředina a red. M. Janeček. Manželé Lowenbachovi se dožili 14. února zlatého výročí své svatby. Dr. Jan Lowenbach, čestný člen SVU, nemusí být znovu čtenářům “Zpráv” představován. Tisková služba SVU využila spíše této příležitosti, aby v českém tisku ve svobodném světě upozornila na spolupráci paní Vilmy Lowenbachové s manželem, ať to bylo na poli organisačním v české hudbě, ať v její propagaci v zahraničí. Zejména ovšem tato spolupráce vynikla v Lowenbachově díle překladatelském, když přetlumočil do němčiny českou lyriku, písně dr. Štěpána, či kantáty a opery Vítězslava Nováka. Manželé Lowenbachovi rukou společnou mají také největší zásluhu o to, že Max Brod přeložil Janáčkovu “Její pastorkyňu” do němčiny a tím jí otevřel dveře do celého světa. K sedmdesátce prof. K. B. Jiráka uspořádal v Chicagu kruh jeho přátel z nej různějších krajanských a exulantských spolků slavnostní večeři. Šéfredaktor Václav Matoušek z “Nového světa” v Clevelandu náhle zemřel koncem ledna ve věku 62 let. Byl francouzský legionář, po válce organisoval Čs. Obec Legionářskou v USA. a byl redaktorem jejího časopisu, po léta byl redaktorem “Amerických Dělnických Listů” a po jejich zániku stál v čele “Nového světa”. Jeho zdraví bylo podlomeno z francouzského bojiště kde byl zasažen německými otravnými plyny. “Jedna a jedna jest jedna” — to napsal kritik N. Y. Timesů o koncertu Rudolfa Firkušného s Ericou Morini v New Yorku; tato slavná houslistka s neméně slavným pianistou hráli sonáty Mozartovu, Beethovenovu a Francovu. Věta o tom, že “jedna a jedna jest jedna”, se kterou jistě nebude souhlasit matematik Hlavatý, platila jejich vzácné souhře a shodnému pochopení provozovaných hudeb— 13 — [pageend5]ních děl. Kdo sleduje hudební kritiky v New Yorku, nečetl dávno kritiky tak superlativní. Pěvecký sbor “Lyra” v Chicagu byl pozván k vystoupení na televisi. Hudební ředitel tohoto televisního pořadu si na zkoušku poslechl jen “Oráče” a pak prohlásil: “To mi stačí, neměl jsem tušení, že máme v Chicagu pěvecký sbor takových hudebních kvalit.” V lednu byl by se dožil Bohuslav Martinů sedmdesátky. Jeho přítel a přítel české hudby i hudební mecenáš Paul Sacher v Schoenenbergu ve Švýcarsku vydal k této příležitosti vzpomínkový tisk ve vzorné bibliofilské výpravě. V knížce je fotografie Bohuslava Martinů a jeho ženy Charlotty s paní Májou Sa- cherovou. Připojen je proslov hudebního skladatele a přítele Martinů, Marcela Mihalovici a faráře Max Kellerhalse nad skladatelovou rakví. “Opožděný hold Fr. Kupkovi” byl titulek referátu New York Herald Tribune o Kupkově výstavě v New Yorku. Kritik píše, že Kupka byl patrně vůbec prvním malířem světa, který tvořil abstraktní obrazy a doufá, že aspoň dodatečně se Kupkovi dostane zaslouženého uznání. Clarion Music Foundation z New Yorku poslal do Prahy svého ředitele Newella Jenkinse, který nyní napsal raport o své honbě za neznámými skladbami. V žádné evropské zemi jich nenašel tolik, jako v hudební knihovně Národního musea v Praze, kde jsou ovšem znárodněné archivy Lokbowiců, Černínů, Waldsteinů, Clam-Gallasů atd. Druhým místem jeho úspěšného lovu bylo Janáčkovo museum v Brně. Ale největší poklady našel v Českém Krumlově v archivu rodiny Schwarzenbergů. Přivezl si celkem na dvě stě mikrofilmů neznámých a zapomenutých skladeb, mimo jiné partitury kantát od Samartiniho, mše, litanie a koncerty od Františka Brixiho a symfonie od Frant. Adama Míči. Při tom vzpomínáme, jaká to byla hudební sensace, když jednu z Míčových symfonií nastudoval Rafael Kubelik s Českou filharmonií. Newell Jenkins končí článek nadějí, že některé tyto skladby provede Clarion v New Yorku. “Books Abroad”, čtvrtletník vydávaný universitou státu Oklahoma v Norman, Okla., otiskuje v posledním čísle článek dr. Roberta Vlacha, který je profesorem na této universitě. Robert Vlach referuje o dvou nedávno vydaných sovětských knihách. Další příspěvek napsala prof. Wilma Iggers z university v New Orléans: recensuje knihu R. Vlacha: “Princezny”. Čtvrtletník také upozorňuje na pozoruhodné časopisy, vydávané ve všech jazycích. Z exulantských našich vyzvedl “Nový život”, vydávaný Křesťanskou akademií v Římě a v něm upozorňuje zvláště na studii dr. AI. Rozehnala “Masaryk a katolicismus”, na eseje Lad. Radimského a Jana Čepa. Z komunistických časopisů upozorňuje na čtvrtletník “Světová literatura”, vycházející v Praze. Radostnou reportáž o jinojazyčných školách v Clevelandu přinesl vedoucí deník Plain Dealer. Podle zjištění tohoto listu primát mají československé doplňovací školy. List také otiskuje fotografii zasloužilého učitele Voltaira Žižky z čes— 14 — [pageend6]DOJIČKY A KULTURA NA HRADČANECH Ač bychom se rádi zabývali událostmi doma, malý rozsah “Zpráv” nám to nedovoluje. Někteří členové si do toho právem naříkají. Snad aspoň čas od času si můžeme všimnout nejkřiklavějších zjevů a mezeru v obsahu “Zpráv” tím trochu vyplnit. Nuže: President Novotný pozval na pražský Hrad jeden večer dojičky krav a ošetřovatele skotu. Jiný večer pozval, jak píše pražský tisk: “na 300 významných pracovníků z nejrůznějších vědních oborů, národních umělců, hudebních skladatelů, spisovatelů, divadelníků, filmařů a výtvarných umělců.” Podle novinových zpráv k oběma skupinám president Novotný promluvil, narýsoval program stejně umělcům jako dojičkám krav. Typické je, že v referátě o přijetí vědců a umělců je vyjmenováno dvacet členů Politbyra, kandidátů do Politbyra a nechybějí ani tajemníci strany. Za to není uvedeno ani jediné jméno ze světa vědeckého nebo uměleckého. Novotný v projevu uložil vědcům a umělcům, že “naše věda a umění se musí přiblížit co nejvíce k životu a lidu” a řekl jim, že takovýmito besedami na Hradčanech “všichni společně vytváříme kolektivní rozum”. A také ovšem že “vytváříme nový poměr člověka k člověku”. V žádných novinách jsme nenašli zprávu, že by byl někdo z vědců či umělců připuštěn ke slovu. To dojička krav Miková na tom byla lépe — mohla aspoň Novotnému říci, že si pozvání na Hrad váži. Pro nás zůstává záhadou, jak se v komunistickém státě “společně vytváří kolektivní rozum”, když jeden čte fermany a druzi smějí pouze poslouchat a mlčet. Za to chápeme, že Nová třída, jejímž je Novotný náčelníkem, vytváří “nový poměr člověka k člověku”. Je to poměr drába, který rozkazuje stejně dojičkám krav jako vědcům a umělcům. nn ké školy J. A. Komenského. Na reportáži spolupracoval člen SVU A. J. Šuster. Západoněmecký školský rozhlas vysílal v listopadu z Kolína nad Rýnem hru o tom, jak Přemysl Pitter pomáhal českým a německým dětem v Praze po revoluci 1945. Byla to druhá rozhlasová relace v pořadu, nazvaném “Pomocníci v tísni”, ve kterém budou vysílána také pásma o Florence Nightingalové, Jane Adamsové, o Gandhim atd. “Journal of Central European Affairs”, vydávaný za redakce S. Harrison Thompsona, doktora Karlovy university, v Boulder, universitou státu Colorado, přinesl v prosincovém čísle příspěvky čtyř česských autorů. Prof. Josef Macek tu referuje o Peroutkově “Demokratickém manifestu”, dr. V. Beneš recensuje knihu J. Korbela o komunistickém puči v ČSR, Jiří Kolaja píše o knize “Nacionální socialismus” jejímž autorem je Stephen Tonsor a prof. Matěj Spinka recensuje knihu, vydanou k oslavě Artura — 15 — [pageend7]Rode, německého historika, který se zabývá hlavně náboženskými dějinami Polska. Výstava výtvarníků-exulantů, o níž jsme už psali, že byla původně otevřena v Montclair, N. J., pak putovala do Bostonu a Slpringfieldu, Mass., byla v rozmnoženém počtu otevřena v Novém Yorku péčí společností Pepsi-Cola. Z čs. umělců zde vystavují manželé Mojmír a Irena Frintovi, Hana Hladíková, Jan de Ruth a sochařka Hana Geberová. New York Post věnoval vernisáži celou stranu ilustrované reportáže, kde jsme viděli reprodukci obrazu Mojmíra Frinty, nazvaného Baskická tanečnice” a obrazu Hany Hladíkové “Starý zámek.” “The Reluctant Satellites” se jmenuje kniha, kterou napsal Leslie Bain a vydal v newyorském nakladatelství Macmillanově. Kniha jedná o vření za železnou oponou v roce 1956, zejména v Maďarsku, v Polsku, Jugoslavii a také v Československu. Zvláštní pozornost věnoval autor reakci porobených národů na maďarskou revoluci. LETNÍ BYT VE VERMONTU: Nově zařízený byt v universitním domě je k pronajmutí od 15. června do 15. září 1961. Krásná krajina, koupání. 8 místností. Nájemné 95 dolarů měsíčně. Upozorněte známé a přátele. Fred Powell, 3 Washington St. Northfield, Vermont. Phone: IVan- hoe 5-6696. PLACENÉ OZNÁMENÍ: Pamatujete se na staré české přísloví “Opatrnost jest matkou mourosti”? V dnešní době se toto přísloví zdá býti pravdivější než kdy jindy. Bezpečnost, zvláště pak zajištění existenční, zaujímá stěžejní místo v životě každého z nás. Československé Spolky v Americe poskytují svým členům všestranné zabezpečení životním pojištěním v podobě spolehlivých pojistek. Jednou z nich jest tak zvaný “Mortgage Redemption Plan”, doživotní pojistka splatná v 60ti létech a plánovaná tak účelně, aby v případě úmrtí živitele rodiny, pomohla zachrániti pozůstalým hypotékou zatížený domov, který v tak mnohých případech bývá ztracen, protože postižená rodina není schopná hypotéku spláceti. Další velice výhodnou pojistkou jest nadační, splatná v 65ti létech a zaručující majiteli pravidelný měsíční příjem v podobě penze. Zabezpečte sebe a své drahé ČSA pojistkou, která jest 100%ně spolehlivá v každém směru. ČSA, 2138 South 61st Court, Cicero, 50, Illinois. Studijní literaturu obstarává knihkupectví: INTERPRESS LTD., 12, Montagu St. LONDON W. 1, England. Seznamy knih zašleme na požádání zdarma. News of CSASA, Proprietor and Publisher: Czechoslovak Society of Arts and Sciences in America. Editor Ivan Herben, 41-98 Forley Street. Elmhurst 73, N. Y.. Printed by: “Slovenský Sokol” 283 Oak Street. Perth Amboy, New Jersey. — 16 — [pageend8]