VĚSTNÍK ČESKOSLOVENSKÉ NÁRODNÍ RADY AMERICKÉ Číslo 174 Únor 1969 TOMÁŠ G. MASARYK l850 - 1937 ČS.N.R.A. PRESIDENTU NIXONOVI Dopis Československé národní rady americké zaslaný 24. února 1969 presidentu Spojených států Richardu Nixonovi: »»• Všichni synové a všechny dcery českých a slovenských matek doma i v celém světě vzpomenou, že na den 7. března připadá 119. výročí narození presidenta Osvoboditele a na den 10. března 21. výročí tragické smrti jeho syna Jana. “Vážený pane presidente: Československá národní rada americká, representujíc národní organizace a spolky Američanů českého a slovenského původu, vyjadřuje tímto vážné obavy svých členů, vyvolané stanoviskem Vaši administrace k okupaci Československa. Příčinu k těmto obavám dala Vaše odpověď na poslední otázku položenou Vám na Vaší nedávné tiskové konferenci — a obnovení vyjednávání s vládami Varšavského paktu, které bylo v důsledku invase do Československa zastaveno. Naši členové se obávají, že Vaše slova a tato jednání vyjadřují drastický odklon od Vašeho předvolebního postoje, a to ve směru, který těžko chápeme. Jako zvolený president jste diskutoval o problému zemí za železnou oponou ve spojitosti s otázkou doby nejvhodnější pro ratifikaci smlouvy o nerozšiřování jaderných zbraní. K této věci jste řekl: “Nevěřím, že senát Spojených států by měl schválit smlouvu v této době, kdy sovětské vojenské jednotky jsou v Československu, a tím ve skutečnosti říci, že Spojeným státům je lhostejné, jak se Sovětský svaz prohřešil proti Československu.” Je možné, že naši členové nepochopili správně smysl Vašich slov; vyvozovali, že podle Vašeho názoru invase a okupace Československa znamená tak vážné znásilněni všech přijatých morálních a právních zásad, že návrat ku vztahům, jež vůči vládám Varšavského paktu ze strany USA existovaly před invasí, by mohl být uskutečněn jen za předpokladu, že skončí okupace Československa a neustálé zasahování do jeho vlastní pravomoci. Naši členové měli za to, že Váš postoj v této otázce je zásadní a nelze o něm smlouvat. Naši členové byli toho názoru, že pokud by Spojené státy obnovily své vztahy k vládám zemí Varšavského paktu, aniž by okupační jednotky byly staženy z ČSR, bylo by tím dle Vašich vlastních slov “ve skutečnosti vyřčeno, že Spojeným státům je lhostejné, jak se Sovětský svaz prohřešil proti Československu”. Výklad Vašich předvolebních výroků byl mnohým našim členům důvodem k pocitu zadostiučinění a k naději. Vaše odpověď na poslední otázku položenou Vám na Vaší nedávné tiskové konferenci a všeobecný postoj Vaší administrativy ve vztahu k vládám Varšavského paktu však ukazuji, že tato otázka je nyní přece jen považována za otázku, o níž může být smlouváno a že tudíž nejde o otázku zásadní. To je hlavním důvodem našich velkých obav. Text, na který poukazujeme, je následující: “Situace se změnila v tom směru, že počet sovětských vojenských jednotek v Československu se podstatně snížil. Změnila se také v tom směru, že postupem doby se snížilo napět', které čin Sovětského svazu vyvolal.” Vaše odpověď nasvědčuje tomu, že dle Vašeho nynějšího hodnocení pouhé snížení počtu okupačních jednotek a čas uplynulý od invase jsou samy o sobě dostatečným důvodem k tomu, aby Spojené státy zmírnily svůj postoj k vlá- (Pokračování na str. 2) [pageend1]RADIMSKÝ: CECH K RUSKO-ÁMERICKÝM NÁMLUVÁM a tichý americký velvyslanec v Praze J. D. Skromný Beam, tak skromný a tichý, že o jeho existenci v době loňských událostí v Československu nikdo nevěděl, povýšil a stává se velvyslancem v Moskvě. Podle washingtonského ko- respondentaT New York Times Petra Grosse bude tam mít dva úkoly: vést jednání o kontrole systémů jaderných raket a o znovuvybudování rusko-amerických vztahů, poškozených okupací Československa. Nezdá se, že tento druhý bod bude příliš obtížný: president Nixon, který před volba- mi se vyslovil proti ratifikaci mezinárodní smlouvy o omezení rozšíření atomových zbraní senátem, a to s poukazem na sovětský srpnový mezinárodní zločin, nyní tuto ratifikaci doporučuje, což podle jeho slov nic nemění na tom, že sovětskou okupaci Československa dále odsuzuje . . . Jeho evropská cesta k evropským spojencům nemá být předmluvou ke konfrontaci se Sovětským svazem, nýbrž úvodem k vyjednávání. Češi a Slováci jsou jistě daleci toho, aby si nepřáli sblíženi dvou nadvelmocí, aby si přáli vypuknutí atomové války, která by nejdříve smetla naši krásnou vlast. Jistě souhlasíme se známým esejem ruského vědce Sacharova, který se přimoluval za rusko-americkou spolupráci. Chceme jen, aby tato spolupráce se nedála na účet malých národů mezi oběma nadvelmocemi a také na účet svobodného světa. My totiž nevěříme v užitečnost smluv, sjednaných s Moskvou u zeleného stolu. Předně lépe než Amerika jsme nezapomněli na desítky mezinárodních smluv, které Sovětský svaz v posledních třiceti letech hrubě porušil. Seznam těchto smluv je dlouhý a je v něm i rusko-československá smlouva o přátelství, obsahující článek o zákazu nevměšování do vnitřních věcí smluvních států. Zadruhé věříme, že mezinárodní smlouvy jsou jen potud užitečné, pokud současně odstraňuji příčiny budoucích sporů. Jako vnitrostátní zákon, tak i mezinárodní smlouva je jen tak pevná, jako jsou pevné základy, na nichž stojí. Jasně a otevřeně chci říci toto: existence dvou rozdílných politických, hospodářských a sociálních systémů nutně rodí třenice a možné příčiny válečného konfliktu. Kdyby tohle obě nadmocnosti pochopily, nedívaly by se na československý případ jako na případ důležitosti jen druhořadé a okrajové. V polednovém vývoji v Československu nešlo o lokální záležitost, nešlo o málo: šlo o smíření komunistického hospodářského systému s demokracií a s lidskými právy, šlo o humanizaci socialismu. Existence státu, ležícího mezi oběma cizimi světy, jemuž by se bylo podařilo humánní socialismus uskutečnit, by musela mít ohromný vliv na obě protivné strany, vliv mírotvorný, oba systémy pomalu, jistě a mírumilovně sbližující. Podařený československý experiment, jemuž teprve historie podá vavřínový věnec, mohl se stát spolehlivou základnou mírové stavby lepší budoucnosti lidstva, ohroženého atomovým zničením. Co však udělaly obě nadvelmocí v létě minulého roku ? Ta východní se svou Picassovou mírovou holubicí, tento lidský pokus kruté rozkopla svou vojenskou botou, a ta západní k tomu bez hnutí ruky přihlížela — jakoby šlo jen o človíčka Chamberlainova příslovečného neznámého národa a nikoliv o bezprostřední zájem amerického lidu. Tyto dvě nadvelmocí hoří dnes touhou spolu jednat. O čem ? O papírových smlouvách, platících jen potud, pokud jedné i druhé straně budou prospěšné? Jak dlouho budou prospěšné? Což se neodkazuje, že mezinárodni smlouvy platí jen rébus sic stantibus? Za dnešních okolností? Tyto okolnosti však nebudou trvat dlouho, nedá se budovat mír na hrobech utlačených středoevropských národů, nedá se budovat mír na státu quo, jenž hází sto milionů Evropanů tam, kam ani geograficky, ani historicky, ani kulturně nepatří. Jinými slovy jako Čech, myslící s osudem Střední Evropy, se domnívám, že všecky smlouvy, ujednané dnes s totalitár- ním a agresivním Sovětským svazem, budou krátkodeché a vrtkavé. Jako vše okázalé a blýskavé budou mít snad úspěch u voličů, starajících se nejvýše o příští daňová přiznání. Státníci, opravdoví státníci, musí se dívat do větší budoucnosti. Tak zvaný československý experiment se do větších dálek díval. Státníci, mající v rukou osudy člověka, jej nepozdravili a neuznali za hodný pomoci. Doplatí na to jejich vlastní národy a dějiny je odsoudí možná tak brzo, jako odsoudily mnichovskou čtyřku. Leda, že se při jednáni v poslední chvíli vzpamatují a dovolí československému experimentu, který má za sebou naše mládí a naše tisícileté dějiny, bojující za svobodu a lidskost, aby nerušeně a bez vnějších zásahů ukázal, co umí. (“Naše Hlasy” — 22. února.) 2 • VĚSTNÍK VĚSTNÍK FBBRUARV 1969 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRANK KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois dám Varšavského paktu a zvláště vůči Sovětskému svazu. Zdá se, že k obnovení vztahů ve formě, v niž existovaly před invasí, má dojít v nejibližší době. Naši členové jsou pevně přesvědčeni, že jen úplné stažení všech okupačních jednotek a unuštění od dalších zásahů do vnitřních záležitostí a vlastní pravomoci Československa by ospravedlnily tak drastickou změnu stanoviska. Naši členové jsou přesvědčeni, že “silný nesouhlas” — tak jak jste se vyjádřil ve druhém bodě své odpovědi — není ani zdaleka postačujícím výrazem nesouhlasu, pokud se Spojené státy vjóto době vzdávají mnohých možností diplomatického a^M>spodářského nátlaku, jež jste tak výstižně popsal ve svých dřívějších prohlášeních. Takové formy nátlaku by v žádném případě nezavdaly příčinu k přímému střetnutí se Sovětským svazem a ani by neoddělily jakýkoli pokrok v jednání o atomovém odzbrojení. Toto jsou naše hluboké obavy, pane presidente. Zároveň s nimi vyjadřujeme své upřímné přání, aby Vaše příští výroky obsahovaly Vaše předvolební názory a aby ty, které jste vyslovil před nedávném, se nestaly linii určující politiku Spojených států. Uctivě Vám oddaní, za: Československou národní radu americkou James V. Krákora, taj. Vlasta Vrázová, předs.” [pageend2]PLAMENNÉ POSELSTVÍ JANA PALACHA Ze zvláštního vydáni pražského studentského časopisu FÓRUM SVOBODA A ŽIVOT JSOU NEODDĚLITELNÉ Ve čtvrtek 16. ledna 1969 kolem 15. hodiny před sochou svátého Václava v Praze na Václavském náměstí se polil hořlavou tekutinou a zapálil student filosofické fakulty Karlovy university Jan Palach, narozený v roce 1948 v Kamenickém Senově. Utrpěl popáleniny II. a III. stupně na 80% povrchu těla. V neděli 19. ledna 1969 v 15.30 hodin Jan Palach zemřel. V pátek 17. ledna 1969 v 15 hodin se sešli na celouniver- sitním shromáždění učitelé, zaměstnanci a studenti University 17. listopadu a jednomyslně se připojili k následujícímu stanovisku vědecké rady filosofické fakulty Karlovy university, jímž se obrací na ÚV KSČ: “Jsme hluboce otřeseni zoufalým činem našeho kolegy Jana Palacha. Jeho zoufalství i jeho statečnost burcuje nejen nás, ale všechny čestné lidi této země. V jeho mezním činu se odráží celá tragedie naší doby. Víme, že zoufalství není program. Ale proč dospívá občan Československa k činu, který v Evropě nemá obdoby ? Protože i my všichni, celé Československo, jsme v situaci, která nemá obdoby. Začali jsme dílo, založené na důvěře v člověka, na vzájemné náklonností jako na zásadě nejen mravní, ale i jako na principu společenského socialistického soužití. Dnes jsme všichni plni nejhlubších obav, že právě toto je ohroženo. Znovu a znovu jsme žádáni o důvěru, trpělivost, o věcnou práci. Jak ale máme důvěřovat, být trpěliví, klidně pracovat, když nemáme vliv na to, kdo a jak nám vládne? Nemáme nový Ústřední výbor strany, pro jehož zvolení jsme dávno určili delegáty. Nemáme v českých zemích jediný orgán moci, který by vzešel z naší svobodné vůle. Miliony českých lidí jsou napadány jako pravicové nátlakové skupiny a nemohou se bránit. Stále existuje a je pohotově velká lidská pospolitost našich národů. Ale tato pospolitost se rozpadne, bude-li stále jen odkázána na vyčkávání a odsuzována k nečinnosti. Pak bude každý sám a spojovat nás bude už jen zoufalství. Obracíme se k politikům této země s výzvou, aby si uvědomili, na jaké křižovatce stojí nejen oni, ale všechen lid. Čin našeho kolegy je prvním, strašným výkřikem varování před hrozící záhubou celého našeho díla. Proto se obracíme na vás, členy ÚV KSČ, nikoli jako na orgán, ale jako na jednotlivce, na každého z Vás osobně. Apelujeme na Vaše svědomí, lidské, občanské, národní, komunistické. Uvědomte si a prokažte to praktickými činy, že bez tohoto lidu vládnout nemůžete. I my cítíme svou odpovědnost za to, aby nedocházelo k dalším zoufalým činům. Proto budeme stát v poznané pravdě a spolu se studentským hnutím nepřestaneme kriticky posuzovat necitlivost, malost a kompromisnictvi v naší dnešní politice. Svoboda a život jsou neoddělitelné.” POSTOJ ZAHRANIČNÍCH STUDENTŮ Pražské studentstvo a mládež spolu s občany uctili památku Jana Palacha smutečním průvodem Prahou a shromážděním před filosofickou fakultou University Karlovy v pondělí 20. ledna. Připojili se i četní zahraniční studenti. V průvodu jsme viděli kolegy z afrických zemí a Latinské Ameriky, Indonésie. Jemenu a j. V těchto bolestných a vzrušených chvílích přijímají čeští studenti projevy solidarity a sounáležitostí zahraničních studentů zvláště citlivě. KDO BYL JAN PALACH Narodil se v roce 1948 v Kamenickém Senově. Žil ve Vše- tatech u Mělníka s matkou, která je prodavačkou v tamní prodejně Jednoty. Otec mu zemřel v r. 1962. Jeho starší bratr žije v Kamenickém Senově. Jan Palach vystudoval Střední všeobecně vzdělávací školu v Mělníku. Byl přijat na Vysokou školu ekonomickou, kde studoval dva roky a odkud přešel na filosofickou fakultu Karlovy university do druhého ročníku na obor historie a ekonomie. O loňských prázdninách byl měsíc na brigádě v Leningradě v Sovětském svazu. * * * V Praze se konaly 19. ledna dvě schůze, jichž se zúčastnilo asi dva a půl tisíce osob. Hladovky u Národního muzea se zúčastnili tři studenti a čtyři dělnici, z nich jeden Slovák. * * * V Brně drželo hladovku 8 studentů. V pondělí 20. ledna se konalo pietní shromáždění u Kaunicových kolejí. Studenti požádali brněnského primátora, aby vyhlásil dny smutku, spojené se zastavením kulturních akci a smuteční výzdobou na veřejných budovách. ❖ * * Studenti Vysoké školy báňské v Ostravě uspořádali 24 hodinovou hladovku v úterý 21. ledna. * * * V Gottwaldově pořádali studenti 20. ledna smuteční mši za Jana Palacha. ❖ ❖ ❖ Studenti v Olomouci konali 20. ledna pietní shromáždění a requiem. * * * Předsednictvo Svazu vysokoškoláků Slovenska vyjádřilo víru v nalezení prostředků, které budou pokračováním odkazu a smyslu činu Jana Palacha. 1,200 vysokoškoláků v Bernolákově internátě v Bratislavě žádá, aby jejich domov nesl jméno Jana Palacha. Studenti Vysoké školy zemědělské v Nitře žádají občany, aby přispěli ke splnění požadavků Jana Palacha. Výzva Janovy matky Všechny čs. listy otiskly dopis pí. Libuše Palachové, matky Jana Palacha, který ve jménu svého syna uzavírá výzvou: “Drazí, velmi vás prosím, bojujte za jeho vysoké ideály humanity a věřte, jako já věřím, že na konec pravda zvítězí!” Výstřižky z československých novin k úmrtí Jana Palacha: Jaroslav Seifert: Vám chlapci, kteří jste se odhodlali zemřít! Nechceme žít v nesvobodě, a proto v nesvobodě žít nebudeme. To je vůle nás všech, všech lidí, kteří zápasí o svobodu národní a o svobodu vlasti. Nikdo nesmí zůstat sám, ani vy studenti, kteří jste se rozhodli k nejzoufalejši- mu činu, nesmíte mít pocit, že není jiná cesta, než kterou jste sami zvolili. Prosím vás, nemyslete si ve svém zoufalství, že naše věci se dají vyřešit jenom hned a že se řeší jenom tady. Máte právo udělat se sebou sami co chcete. Ne- chcete-li však, abychom se zabili všichni, nezabíjejte se. * ❖ Nedopusťte dalších obětí! V hlubokém zármutku nad situací našeho národa, která vyprovokovala studenty k nej- vyšším obětem, skláníme se před Janem Palachem, před jeho vášnivým protestem. Zapřísaháme vás, nedopusťte dalších obětí! Postavme se všichni za jeho výzvu, za postavení občanů hodné kulturního národa. Vás, kteří jste vylosováni jako další pochodně, prosíme: nečiňte tak, věříme, že čin Jana Palacha vyburcoval národ i celý kulturní svět. Bude potřeba každého z nás, každého čestného občana pro zítřek, v němž pravda zvítězí. VĚSTNÍK 3 [pageend3]Živé pochodně v Československu Z resoluce Východní oblasti Československé národní rady americké v New Yorku: Mladí lidé v Československu dobrovolně umírají smrtí tak heroickou, že pro jejich hrdinství mamě hledáme příklady v dějinách moderní Evropy. Jsou moderním vtělením slavné národní minulosti, prodchnuté touhou po svobodě, samostatnosti a pravé lidskosti. Je třeba se ptát, proč jsou jejich oběti nutné? Svět dovolil, aby země ve Střední Evropě byla v srpnu minulého roku krutým způsobem znásilněna. Svět na tento zločin odpověděl jen slovy, ničím více než slovy — a dnes už zapomíná dokonce i na ta svá slova, ač rudá okupace a bída československého lidu trvá a šroub své zvůle stále utahuje. Jaký div, že mladí a vzdělaní vidí beznadějnost situace ve své milované vlasti a beznadějnost svých vlastních životů! Svobodný svět by se měl hanbit za to, že mladí lidé v Československu mají na vybranou jen kolaboraci s nenáviděnými utlačovateli nebo útěk z milované vlasti — anebo smrt. Nosiči pochodní v Československu nejsou sebevrahy. Naopak — jsou milovníky života, života plného a svobodného! Milují život tak, že obětují svůj, aby jiní — a nejen v Československu — mohli žít jako lidé a ne jako otroci. Světlo jejich nadšení, světlo jejich živého ohně by mělo osvítit a probudit celý svobodný svět, aby pochopil svůj úkol a vzmohl se k činům — nechce-li sám spáchat sebevraždu, možná pomalou, za to však jistou a uboze neheroickou. Richard Nixon, jako nově zvolený president Spojených států prohlásil: “Jsem proti rozmnožování nukleárních zbraní. Jsem proti schválení příslušné smlouvy. Jako president ji chci splnit, až bude schválena senátem. Avšak nevěřím, že senát Spojených států by měl schválit tuto úmluvu v této době, kdy sovětská vojska jsou v Československu, a tím ve skutečnosti říci, že Spojeným státům je lhostejné, jak se Sovětský svaz prohřešil proti Československu.” Věřime, že slova zvoleného presidenta stále platí. Slova jeho inaugurační řeči nás v této víře utvrzují. Pronesl v ní několik vět, které jsou velké a krásné svojí samozřejmostí a pravdivostí. Řekl, že žádný člověk není plně svoboden, není-li svoboden i jeho soused. Řekl dále, že podstata svobody záleží v účasti každého na tvoření svého vlastního osudu. Řekl také, že Amerika chce formovat otevřený svět — svět otevřený myšlenkám, v němž žádný národ, ať velký či malý, by nežil v hněvivé isolaci. A nakonec také řekl, že náš osud není ve hvězdách, ale na sarné zemi a že je v našich rukou a v našich srdcích. Tyto věty nás naplňují nadějí, že Amerika pod novým vedením vrátí svůj zájem Evropě, odkud přišly národy, které ji učinily mocnou. Znamenají pro nás slib, že skončí americká pasivita k událostem v Československu, což není jen v zájmu utlačovaného lidu, nýbrž — jak pevně věříme — i v zájmu Spojených států, světové kultury a zejména míru, který je nemyslitelný bez spravedlnosti. In Memoriam: K uctění památky zesnulé manželky Lidušky věnuje manžel Louis Májovský, Berwyn, 111........................510.00 K uctění památky pana Josefa Janečky věnují manželé Anton Plotzovi ........................................................... 5.00 K uctění památky otce Josefa Kalivody věnuje Libuše Kalivodová, Oak Park, 111........................................... 10.00 K uctění památky sester Lidušky Májovské a Mařenky Dunias věnuje Julia Rychtera, Paradise, Cal.........10.00 K uctění památky pana Kašpara Mikoláše věnuje Mrs. Karolíně Chelsol s rodinou, Hinsdale, 111................ 10.00 K uctění památky švagra Adolfa Kábrta věnuje Augustin Hering ................................................................. 10.00 K uctění památky zesnulé manželky věnuje manžel Frank Macák, Berwyn, 111......................................... 50 00 4 • VĚSTNÍK Z dopisu z Československa “Co se stalo 16. ledna s Janem Palachem a celý ten napjatý a smutný týden jste jistě prožívali i Vy. Od srpna nebylo nic tak hrozného. Na tu jeho nešťastnou mámu si ani vzpomenout nemohu. Do Karolina, kde se konal pohřební obřad, jsem se nedostala. Jan stál 4 hodiny v tiché frontě, která se pomalu sunula vpřed. Na nádvoří Karolina to bylo nádherně vyzdobeno asi 1,300 věnci a osvětleno. Pondělní průvod, shromáždění před fakultou a pohřeb, který byl v sobotu, byly velice důstojné. Všechna zodpovědnost za udržení pořádku byla na studentech. Minutové ticho u pomníku M. Jana Husi na Staroměstském náměstí, kde se vůz s rakví zastavil, bylo dojímavé a až mrazivé.” Nár. rada žen svob. Československa vzpomněla národního mučedníka, studenta Jana Palacha, tryznou, v pátek, dne 21. února 1969, ve Willkie Memoriál Home, 20 West 40th Street, New York City, v 7:30 hod. večer. Pietní pásmo večera sestavil Jan Snížek. Na činnost Rady: Sdružení Masaryk, odbočka ČSNRA, Owosso, Mích.. .$100.00 Mr. Frank Havlík, Long Island, N. Y.......................... 100.00 Mr. John Mizialko, Chicago, 111...................................... 35.00 Mr. Frank Desenský, Cicero, 111.................................... 25.00 V Římě byla pojmenována ulice po Janu Palachoví Městská rada města Říma se rozhodla pojmenovat po Janu Palachoví, československém studentu, který se upálil na protest proti sovětské okupaci své vlasti, jednu z římský chulic. * * * 24. ledna skupina pravicových italských studentů, požadující, aby Itálie přerušila diplomatické styky se zeměmi východního bloku, zaútočila na sovětské vyslanectví v Římě. Byla však odražena policejními oddíly. Demonstrace studentů pokračovala průvodem Římem. — V Římě a Bari studenti zapálili sovětské vlajky. — Více než 1,500 studentů demonstrovalo před úřadem premiéra Mariano Rumora a požadovalo přerušení diplomatických styků Itálie s východním blokem. Z dopisu ses. Faltusové: Enclosed is my check and completed order blank for a copy of The Birth of Czechoslovakia. I am very interested in having a copy of this work and am hopeful that it will receive widespread distribution. I háve also placed an order for a copy of this work with our library. You should be hearing from them in the near future. The subject of the Czechoslovak independence movement has been an area of my active research. Your sending me information on the work of the Czechoslovak National Coun- cil of America will be appreciated. Very sincerely, Roscoe L. Strickland, Jr. Professor of History, Tenn. State University * s|s * Knihu “The Birth of Czechoslovakia” možno objednat u jednatelky odbočky Washington, D. C. ČSNRA na adrese: Mrs. Anna M. Faltus 4708 Kenmore Ave., Apt. 303 Alexandria, Va. 22304 K objednávce přiložte lask. šek vystavený na: CNCA/DC. Cena knihy i s poštaovným je $5.00. [pageend4]Z UDÁLOSTÍ V ČESKOSLOVENSKU Z ČS. “CENZUROVANÉHO” TISKU: Zítřek, týdeník pro politiku, ekonomiku a vědy: “Extrémní a dogmatické síly, které se opírají o “vnější síly”, mají dosti významný podíl na reálné moci v Československu. Nyní již kladou ultimativní požadavky vládě. V takové situaci, která se ovšem může v krátké době změnit, zůstává pro naši společnost jediná možnost: bránit spolu s presidentem republiky, vládou republiky, federálním shromážděním, a progresivními složkami vlastního politického vedení to, co nechceme ztratit, a dělat “dobrou poziční politiku”. Balvan stojící v cestě politice určované českými a slovenskými společensko-politickými silami nemůžeme zatím odvalit. A ten je hlavní překážkou, proč problémy, které nám narůstají v krizovou situaci, nelze nyní řešit.” Rubrika “Z dopisů”. “Je-li vůbec možné veřejně položit otázku politikovi, tedy bych se ráda zeptala (raději dřív): Doufám, dr. Husáku, že nás všechny nepřekvapíte hodnocením činu J. Palacha. Domnívám se, že oběť studenta měla být i upozorněním vám, politikovi, který má mluvit pravdu a hájit zájmy všeho československého lidu. . . . Ptám se vás ne proto, že jsem Češka, ale docela obyčejná máma. Eliška Mešejdová, Brno.” * * * “Obloha plakala bílými slzami na rakev Jana Palacha. Tam roztávaly v slzách těch, kteří ho přišli doprovodit. Byli tam ministři, rektoři, profesoři, studenti a lidé, kteři chtějí totéž, co studenti a mladí lidé. Pak začaly zvonit pražské zvony, a kdesi za hlavou Jana Palacha se vztyčil stín. A pak druhý. Postavili se jako čestná stráž k rakvi. Student Jan už tam nebyl sám. Byli tam tři Janové. Mistr Jan Hus, student Jan Opletal a Jan Palach. Tři mučedníci pro pravdu. Díval jsem se kolem sebe. A pak jsme vyšli po dlažbě toho nádherného města, v němž jsem se narodil, a v němž — když to dobře dopadne — bych chtěl i zemřít. Na chodnících stál Národ. Beze slova, mlčky a důstojně. Národ ukázal znovu svou sílu a morální převahu. Tím také nejlépe uctil památku Jana Palacha. Jsem hrdý, že patřím k tomuto národu. — Vladimír Škutina.” * * * Čin Jana Palacha se nevejde do šablony a nedá se vysvětlit žádným stereotypem. Je to výsostný protest proti životu nedůstojnému svobodného člověka a národa. Tento protest přestal být protestem jednotlivce, který jej vyslovil dobrovolnou obětí svého života, a stal se protestem mládeže, národa, společnosti. V tomto smyslu je Jan Palach hrdinou dnešní mládeže a hrdinou naší doby. Je bohužel nejtragičtějším hrdinou, jehož měl na mysli Bertold Brecht, když vyslovoval myšlenku: Nešťastný národ, který nemá hrdiny. A nešťastný národ, který musí mít hrdiny. Smrt tohoto muže není tedy nesmyslná, ale je plná smyslu. Zavazuje nás, abychom přísahou nad jeho rakví zpečetili, že se nikdy nesmíříme s nehodnými podmínkami života. Jsme touto velkou smrtí navždycky zavázaní tak, že nemůžeme ustoupit, zradit, že musíme zápas o svou představu svobodného života dovést do konce! — Listy č. 3. 1969. PROHLÁŠENÍ VLÁDY K TRAGICKÉMU ČINU Vláda České socialistické republiky se sešla k mimořádné plenární schůzi !za předsednictví inž. St. Rázla a přijala s hlubokým pohnutím zprávu o tragickém činu studenta Jana Palacha. Vláda vysoce hodnotí lásku mládeže k rodné zemi, je však přesvědčena, že jsou zcela jiné a reálné cesty a prostředky, které povedou k lepšímu zítřku republiky . . . Vláda připravuje svůj program tak, aby vyjadřoval nejlepší tradice českého národa, odpovídal potřebám a možnostem a ukázal reálná východiska ze současné vnitropolitické situace. Vláda je přesvědčena, že najde i u mladé generace pochopení a podporu ve svém úsilí o blaho a rozkvět republiky a naplnění její svrchovanosti. Prohlášení Viléma Nového, člena ÚV KSČ a poslance federálního shromáždění, k francouzské tiskové agentuře o smrti Jana Palacha: “Sebevražda Jana Palacha je zřjemě důsledkem machinatci, které zosnovaly určité západní mocnosti, především v našem nejbližším sousedství. Zapadá do stálého plánu, jehož účelem je vyvolat v Československu agitaci, aby se zabránilo nutné normalizaci”. Vilém Nový pokračoval dále: . . . “Němci se pokoušeli vždy, a historie to připomíná, nalézt politickou a ekonomickou podporu v Československu, z hlediska snahy pronikat na Východ. Vyšetřování, která nyní provádí ministerstvo vnitra, aby osvětlilo tuto sebevraždu, je velmi obtížné, avšak ukázalo již nanejvýš znepokojivé body, jak již bylo řečeno v Libni. (V Libni je skupina prosovětských komunistů, kteří se snaží zdiskreditovat Dubčeka a spol., poz. pis.) Nejdramatičtější bod je ten, týkající se tekutiny, jíž si Jan Palach způsobil smrt. Zdá se, že původně se měl student pokropit tekutinou podobající se těm, jichž používají určití fakiři, která vyvolává plameny, avšak nespaluje. Avšak v -poslední chvíli byla pravděpodboně tekutina relativně neškodná změněna za hořlavinu se smrtelnými následky.” . . . Nový dále uvádí, že kdykoliv dojde k pokroku v procesu konsolidace, dochází k činům úplného zoufalství, které mají otřást celou stavbou. Nejsou vyloučeny atentáty, a dochází ke krádežím zbraní závodních milicí atd. Členové redakce Práce, která článek Nového uveřejnila 1. února, dodávají, že šli navštívit Federální parlament a při jeho zasedám promluvili s poslancem akademikem Ottou Wichterlem, kterého se zeptali, zda existuje zvláštní oheň fakirů, o němž se zmiňuje Vilém Nový. Dostali odpověď, že — studený oheň neexistuje. Stejnou otázku položili také státnímu tajemníku ministerstva vnitra plukovníku dr. J. Majerovi, který prohlásil, že ve své činnosti se se studeným ohněm ještě nesetkal. Je známo, že došlo k pokusům čin studenta Jana Palacha znehodnotit, zdiskreditovat jej jako protikomunistickou provokaci, jak to bylo naznačeno okupačními mocnostmi, a jak se mnozí čs. komunisté snažili toto tvrzení podpořit. V. Nový je jedním z nich. Přesto, že vládní i stranické kruhy vyslovily sympatii s činem Jana Palacha, z oficielních míst se pouze jedinci zúčastnili pohřbu. Na nátlak "vnějších sil” nemohl být Jan Palach pohřben na Slavíně, hřbitově národních velikánů, ale musil být pohřben na Olšanském hřbitově. V pátek 24. ledna v poledne byla památka Jana Palacha uctěna 5 -minutami ticha. Zastavil se veškerý život po celé zemi a jen zvony a sirény připomínaly oběť přinesenou jako protest proti znásilňování suverenity českého a slovenského lidu. V sobotu 25. ledna se konal pohřeb. V průvodu šel rektor Karlovy university prof. Starý, ministr školství prof. Bezdíček, zástupci Svazu vysokoškolského studentstva, profesorské sbory veškerých vysokých škol a tisíce a tisíce studentů. Na půl milionu Pražanů přihlíželo průvodu. Pietní tryzny se konaly ve všech větších městech. Desetitisíce lidí se zúčastnilo tryzny v Plzni, v Brně 180,000. Pouze v Ostravě různými machinacemi stalinistů bylo zabráněno většímu shromáždění, a nyní se vyšetřuje, kdo na tom měl prvotní zájem. V Ostravě též byl podvodně vytištěn 16ti stránkový pamflet proti J. Smrkovskému -pod názvem “Politik dvojí tváře.” Někdo zneužil razítka krajského výboru KSČ v Ostravě a poručil sazečům vysázet text během soboty, k čemuž si ještě zajistil potvrzeni z Prahy, když sazeči odmítli text pamfletu vysázet. Přesto však se Praha během neděle dověděla o celé akci, a veškeré kopie — přes 50,000 výtisků — byly zabaveny. Toto se událo ve dnech, kdy se jednalo o odvolání Smrko-vského z funkce předsedy Národního shromáždění. V tytéž dny se vrátili do Prahy spisovatel a předseda Svazu čs. spisovatelů Ed. Goldstůcker, který dlel v Londýně na studijní dovolené, a prof. Ota Šik, autor nového čs. ekoVÉSTNÍK • 5 [pageend5]nomického systému, který vyučuje na švýcarské universitě v Basileji. Oba byli jmenováni členy České národní rady a zároveň složili v této funkci přísahy. Společně s dr. Jiřím Hájkem, bývalým ministrem zahraničí, se zúčastnili pohřebního průvodu Jana Palacha. Šik i Goldstůcker se vrátili zpět na svá místa, aby ukončili své služební závazky. Situace v Československu byla koncem ledna velmi kritická, a Moskva velmi ostře útočila na český tisk a rozhlas. Vládní i straničtí činitelé důrazně vyzývali jak stalinisty, tak liberály, aby zachovali klid a nezavdali příčinu k zákroku “sil z věnči”. Zatím co tisk, rádio a televise odhalují lidi, kteří by byli ochotni spolupracovat s “vnějšími silami”, všechen lid podporuje Dubčeka — v naději, že alespoň něco bude zachováno z programu z ledna 1968, kdy se KSČ dala na cestu socialismu “s lidskou tváři”. Dubček nyní mnohem častěji vystupuje na veřejnosti a jeho projevy jsou optimističtější. POMOC ZE ZAHRANIČÍ První týden v únoru oznámil předseda čs. federální vlády Oldřich Černík, že Československo dostane půjčku ve výši více jak 200 milionů dolarů; nepřiznal však pramen půjčky. Z finančních kruhů svobodného světa bylo přiznáno, že od okupace sovětskou armádou byly činěny pokusy Československu finančně pomoci, a že nyní několik mezinárodních bank se uvolilo půjčku poskytnout. Svobodné slovo přináší zprávu, že je již vypracován návrh, který má být co nejdříve schválen, o obnovení soukromého podnikáni malých živností. Zaměstnavatel může mít až tři pomocné síly, pokud jich není třeba v komunálním podnikání, nebo jsou-li z řad řemeslníků, kteří jsou již na odpočinku. Dle Svobodného slova může pětíčlenná rodina zaměstnávat až 15 zaměstnanců. Sověti, jak se zdá, trpí tento postup, neboť podobný stav existuje v Maďarsku, Polsku a hlavně ve Východním Německu již po dlouhá léta; sami nijak nespěchají s vyrovnáním pohledávek, jež dluží Československu v obnose kolem 400 milionů dolarů. I v mezinárodní politice se dostalo Československu velké podpory, ale bohužel ne ze strany, od které bychom to byli očekávali, nýbrž od italských komunistů, kteří zasedali druhý týden února v Bologni. Sjezdu se zúčastnilo přes 1,000 delegátů representujícich 34 komunistických stran, a 4,000 pozorovatelů. Předseda strany Luigi Longo znovu ostře odsoudil Sovětský svaz a ostatní satelity, které se zúčastnily okupace Československa. Prohlásil, že Sovětský svaz neměl vůbec žádných důvodů k okupaci a všechny výmluvy jsou pouhé fráze. Též odsuzování a nazírání na smrt Jana Palacha jako na protikomunistický čin prohlásil za neomalenost. Ve svém několikahodinovém projevu — 20.000 slov — se ani jednou nezmínil o Leninovi, ale zato souhlasil s papežem Pavlem, který prohlásil, že Západ se příliš věnuje zisku, a velmi málo sociálním otázkám a vyřešení problému hladu a bídy. L. Longo dále řekl, že komunistická strana Itálie schvaluje program Dubčeka, a že hodlá v Itálii spolupracovat v koaliční vládě. Kromě komunistické strany Sovětského svazu, je italská komunistická strana jednou z největších komunistických stran. Československou delegaci na sjezdu vedl Evžen Erban, předseda Národní fronty. Svůj projev k sjezdu musel 3 krát přepsat, než mu ho sovětští poradci schválili, a bylo mu důrazně doporučeno nezmiňovat se o Dubčekovi .Když se však ujal slova, prohlásil, že vyřizuje srdečné pozdravy od A. Dubčeka, načež nastal mohutný 1 a půl minutový aplaus. Stejně odvážně si počínal zástupce Rumunska, který ostře kritisoval Sovětský svaz. Po nedávné neformální schůzce jugoslávského presidenta Tita s rumunským presidentem Caucescem odpor obou zemí proti Sovětskému svazu zesílil. V Londýně prohlásil známý filosof Bertrand Russel, že jeho nadace pro mír se sejde, aby prodebatovala zasedání tak zvaného mezinárodního tribunálu pro válečné zločiny, který má zasedat v květnu t. r. v Londýně a má soudit Sověty vedenou invasi do Československa. Budou v něm zasedat levicoví intelektuálové a socialisté, kteří r. 1967 při 6 • VĚSTNÍK stejném zasedání ve Švédsku soudili USA pro jeho válečné činy ve Vietnamu. NEROVNÝ BOJ PROTI SOVĚTSKÉMU TLAKU Ministr vnitra Hamouz prohlásil, že bylo přerušeno vyjednávání se Sověty o ubytování rodinných příslušníků sovětských důstojníků, neboť 18 až 25% rodin důstojníků čs. armády je následkem okupace bez ubytování, a proto prý je bezvýznamné ve vyjednávání vůbec pokračovat. Dále prohlásil, že Sověti si budou muset dovážet svůj vlastní materiál k ošacení sovětských jednotek v Československu, neboť Československo tento materiál prostě nemá. Jak již bylo oznámeno dříve, dochází mezi čs. obyvatelstvem a příslušníky sovětských vojsk k třenicím, neboť tito nakupují co mohou, a mnohdy vykoupí veškeré zásoby. Typický případ těchto nesnázi je v Mladé Boleslavi, odkud byla čs. posádka poslána na Slovensko a místo ní se tam nachází asi 8,000 Rudoarmějců. Je samozřejmé, že popudí každého čs. občana, když si okupant nakoupí 10 párů obuvi nebo košil, při čemž mu nezáleží na velikosti. K nedorozuměním dochází v restauracích, hospodách, a hlavně v noci, kdy jsou obtěžovány ženy vracející se pozdě z práce. Situace byla tak kritická, že sovětský komandant vyhrožoval vyhlášením stanného práva. PÁTÁ KOLONA PŘI PRÁCI New York Times z 16. února přináší zprávu, že obdržel pojednání napsané čs. spisovatelem Jiřím Muchou o “páté koloně”, to je o skupinách stoupenců bývalého režimu Novotného, kteří s podporou sovětských poradců, kteří jsou i v ústředním výboru KSČ, prosazují své lidi na důležitá místa, a připravuji svrženi Dubčekova režimu. Prý jedině jednotnost veškerého lidu, posledně vyburcovaná obětí studenta Jana Palacha, zabránila tomu, že nedošlo k proruskému puči. Mucha popisuje, jak bývalí stalinisté se znovu tlačí zpět na veřejnost, organisují malé “bojůvky”, skupiny, které vyhrožují stoupencům nového programu, a dokonce přepadají jednotlivce, novináře, spisovatele nebo rozhlasové pracovníky a fysicky je týrají dle způsobu gangsterského podsvětí. Mucha dále varuje, že hrozí stále větší nebezpečí z řad bývalých stalinistů, kteří k velké spokojenosti Rusů se připravují na opakování února 1948 — a jako Jan Palach, celý národ může být upálen, zatím co celý svět bude bez zájmu přihlížet. Muchova esej měla být vydána jako knižní příloha New York Times z 27. února 1969. RŮZNÉ ZPRÁVY Čeští věřící v Římě. Do Říma přijela početná skupina českých katolíků, vedená 5 biskupy v čele s biskupem Tomáškem, a 30 kněžími, a asi s 1,000 poutníky, aby uctili památku a 1,100 leté výročí úmrtí sv. Cyrila. Papež Pavel VI. sloužil slavnostní mši svátou a biskup Tomášek prohlásil, že katolická církev se těší svobodě, jakou od 1948 neměla. Týdeník pro literaturu, kulturu a umění Listy z 13. února přinesl zprávu, že krajanské Chicago uctilo hrdinnou smrt studenta Jana Palacha zádušní mši svátou v kostele sv. Prokopa, kterou sloužil Rev. Vít. Prof. J. Hromádka prohlásil na sjezdu Světové federace protestantských církví ve Varšavě, že slepě věřil v přátelství Sovětského svazu, ale 21. srpen prý mu otevřel oči. Hromádka, který je předsedou Světových církví, má velký okruh přátel po celém světě, a jeho výrok jistě nepotěšil nikoho ze zemí sovětského bloku. Známá vysílačka VLTAVA, řízená okupačními vojsky, která započala svoji činnost po 21. srpnu, po okupaci Československa, konečně zastavila svoji činnost. Jistě zjistila, že si svým programem 18 hodin denního vysílání v české řeči nadělala v Československu více nepřátel, než přátel, právě tak jako noviny “Zprávy”, vydávané sovětskou okupační armádou, které přinášejí jen štvavé komentáře proti čs. vládním a stranickým vůdcům, a hlavně spisovatelům a novinářům. Doufáme, že i “Zprávy” budou již brzy zastaveny. A. ŠALOMOUN. [pageend6]ING. PETR A. JÁNSKÝ: SLÁVA A PÁD ČESKOSLOVENSKÉ DEMOKRATISACE (Pokračování z Klub K-231 si ve svém programu vytkl jako hlavní úkol střežení zákonnosti a ochrany lidských práv. V dubnu 1968 vysílala československá televize besedu s předsedou dokumentační komise Klubu 231, Otakarem Rambouskem (nyní v emigraci), který strávil 15 let v komunistickém koncentračním táboře Mírov. Na tuto besedu vyslalo ministerstvo vnitra jako svého “obhájce” kapitána Smrčku, příslušníka Státní bezpečnosti. Otakar Rambousek ho před televizní kamerou a před miliony diváků během besedy usvědčil z celé řady zločinů proti lidskosti. Po tomto pořadu všechen tisk začal přinášet reportáže o jiných koncentračních táborech v Československu a o vyšetřovacích a “výchovných” metodách příslušníků čs. státní bezpečnosti (STB). Přesto, že tito členové STB byli v těchto reportážích usvědčováni z týrání lidí a dokonce z vražd, nebylo proti žádnému z nich zavedeno trestní řízení a zůstali nadále na svých místech, která do té doby zastávali. Nechtěli jsme oplácet zlo zlem, požadovali jsme jen, aby tito lidé už nikdy v budoucnu nemohli znovu provádět své násilnické činy. Co to vůbec byly komunistické koncentrační tábory a vyšetřovací vazba? Je to až těžké uvěřit, že systém, který o sobě do světa hlásá, že je nejhumánnějším, nejlidštějším a nejsociálnějším, vyvolal tolik hrůzy a utrpení. Stal se systémem, ve kterém lidé režimu nepohodlní ztráceli pod botou negramotného příslušníka STB poslední stopy lidské tváře. Strávil jsem 8 měsíců ve vyšetřovací vazbě v Ruzyni. Nikdo mi neřekl, proč jsem zatčen, nedostal jsem žádné usnesení o obžalobě, zato jsem za těch osm měsíců dostal dokonalou lekci o druhé tváři komunistického systému. Hned první noc po zatčení jsem byl zbit čtyřmi příslušníky státní bezpečnosti gumovými hadicemi, byly mně vyraženy 4 zuby, a ranami jsem byl vyzýván k doznání ku trestné činnosti proti socialistické výstavbě republiky. Neměl jsem ponětí, k čemu se mám přiznat. V bezvědomí jsem byl donesen na celu, betonovou místnůstku 2.5 x 2 metry, v níž bylo sklápěcí zamčené lůžko, malý stolek a kbelík. Lůžko bylo od- mykáno jen za zvláštní “zásluhy”; prakticky jsem spal celou dobu na betonové podlaze bez přikrývek. Tyto “výslechy” se opakovaly každý den — a asi po týdnu přišla další ukážka výslechové techniky. Byly mně nasazeny černé brýle tak, že jsem je nemohl sejmout. Na řadu měsíců se pro mne stal pojem dne a noci, pojem světla a tmy skutečně jen pojmem. Za krátký čas jsem ztratil úplně představu, kdy je den a kdy noc, zvláště za okolnosti, že jídlo bylo podáváno velmi nepravidelně. Jídlo! Zkuste s černými brýlemi hledat kdesi na zemi šálek s polévkou. Denně bití, sprosté nadávky a vyhrůžky. Pak přišel další stupeň komunistické výslechové metody. Byl jsem několikrát svázán provazy jako balík a autem odvezen někam “do terénu”, jak tomu říkali příslušníci STB. Tam mne vytáhli z vozu a svázaného položili na koleje. Do své smrti si budu pamatovat větu, která bývala stejná: “Tak když se, drbané, nepřiznáš, zůstaneš tady ležet a za pět minut po těchto kolejích projede rychlík”. Slyšel jsem dunění kol vlaku, který se blížil blíž a blíž. Pak mě ve chvíli, kdy už jsem doufal, že bude konec všemu trápení, nějaké ruce stáhly s koleji. Jak byl vlak blízko, nevím. Vím jen tolik, že mě při takovéto třetí produkci moc mrzelo, že mě ty ruce stáhly s kolejí dolů. Všechno ztrácelo poznenáhlu smysl, začal jsem si uvědomovat, že se z jejich rukou nikdy živý nedostanu a že tedy život v těchto podmínkách je jenom přítěží. A rány, urážky, hlad, stále dokola. Vydržel jsem 8 měsíců ne proto, že jsem nějaký hrdina, prostě jen proto, že jsem nevěděl, co na mně chtějí. Myslím, že bych se už byl přiznal ke všemu, kdv- bvch byl věděl k čemu se mám přiznat, jen abych ukončil toto martyrium. Jen prostě vědět, co jsem vlastně “spáchal” za zločin. Pak přišel psychický nátlak. “Když se nepřiznáš, minulého čísla) zatkneme tvé příbuzné a dostanou to, co dostáváš ted’ ty”. Představa, že rodiče, milá, kdokoliv z blízkých bude tohle prožívat aniž za něco může, snad přinesla tu spásnou myšlenku, která po těchto zkouškách napadla nejen mne, ale — jak jsem se později dozvěděl v táborech — i jiné. Stačilo totiž říci: “Ano, pane vyšetřovateli, jsem zločinec, spáchal jsem řadu trestných činů proti republice, ale teď bohužel mám úplně prázdnou hlavu, na nic se nemohu upama- tovat. Vy jste jistě všechno vyšetřili, všechno víte, prosím vás, připomeňte mi, co jsem udělal.” — Nu a pak máte brzy příležitost přečist si svou “trestnou činnost” již sepsanou a stačí ji jen podepsat. Já jsem to udělal a pokud jsem se později sešel v táborech s lidmi (daleko silnějšími, než jsem sám, zjistil jsem, že z nich podepsal každý. Myslím, že ti, co nepodepsali, skončili v pověstném “hradčanském domečku”, který byl tajným komunistickým popravištěm. Po svém “doznání” jsem byl převezen do nemocnice na Pankráci, kde jsem strávil několik dnů v nemocnici a kde mně odebrali černé brýle a dali do pořádku oči. Pak mi ■— už na celu — byly doručeny otázky prokurátora, které se mne bude ptát, až přijdu před státní soud, zároveň s textem mých vlastních odpovědí, který jsem se musil učit nazpa- mět jako divadelní roli. A pak přišel den, kdy jsem stál před zástupcem generálního prokurátora, který ještě před 6 měsíci pracoval jako soustružník v ČKD, a před soudkyní z lidu, správcovou jednoho činžovního domu na Letné. Odříkal jsem naučenou roli, tak jak jsem z ní byl před tím několikrát zkoušen, a dostal jsem díky svému “upřímnému přiznání” jen 15 let. V minulém čísle Věstníku jsem v první části této reportáže napsal, že hlavní doktrínou komunismu je, že “moc jde vždy před právem”. Mé soudní řízení, které bylo ukázkou práva, jak se jevilo v komunistické praxi, je dokonalým důkazem nesmyslnosti této doktríny. Po odsouzení jsem byl odvezen do Leopoldova. Ve velkém policejním autě, jehož vnitřní prostor byl rozdělen na řadu malých komůrek. V Leopoldově jsem čekal na “zařazení” do tábora. Aby čekání nebylo dlouhé, drali jsme peří. Sedrat 60 dkg peří bylo předepsanou denní normou. Nesplníš-]! ji, nedostaneš večer najíst. Prostá, jednoduchá matematika. 60 dkg sedraného peří představovalo šálek polévky a 2 brambory ve slupce. Na druhém konci stolu se místo draní peří navlékaly korále. 36 tuctů navléknutých korálků bylo normou na den. Navlékneš-li předepsaný počet, dostaneš večer jíst. Tady už nikoho nemlátí, neboť hlad je stejně dobrý bič. — Vzpomínám si na jednoho starého katolického kněze. Trpěl záduchou a drát staré plesnivé peří dovážené z Indonésie pro něj znamenalo muka. Musil je drát po několik týdnů od rána do pozdní noci — a zemřel přímo při této “práci pro socialismus”. Z Leopoldova jsem byl převezen na Pankrác do tzv. technického oddělení. Zde jsem pochopil, jak je možné, že komunismus se svým absolutně neschopným hospodářským řízením státu mohl dosáhnout úspěchů ve výstavbě velkých investic V technickém odd. na Pankráci byly totiž všechny tyto projekty vypracovávány. Byla zde celá skupina vysokoškolských profesorů ze všech možných oborů, architekti, konstruktéři, tlumočníci, prostě odborníci, kteří za šálek špatného jídla byli nuceni na projektech pracovat až 16 hodin denně. Zde. v tomto oddělení, byla kupř. vyprojektována kaskáda přehrad na Vltavě, několik velikých zahraničních investic, např. lihovar v San Nicolasu v Argentině, 3 velké lihovary v Indii, velký závod na zpracování rákosu v Rumunsku, celý výzkumný ústav atomové fysiky v Řeži u Prahy, a řada jiných. Zde na Pankráci byl ještě jeden donucovací prostředek pro ty, kteří by snad neplnili předepsané pracovní normy. VĚSTNÍK • 7 [pageend7]KOREKCE. Vězení ve vězení. Malá komůrka s betonovou podlahou. Bez okna, bez vytápění, bez přikrývky. A jídlo, šálek černé bryndy a krajíc chleba jen každý třetí den. 10 dní této korekce lámalo odpor a 10 dní byl ten nejmenší “příděl”, jak jsme říkali trestu. Kdo dostal korekci, ztrácel však na řadu měsíců i t. zv. výhody. Dopis manželce, dovolení dostat dopis, jednou za půl roku hodinovou návštěvu příbuzného a nedělní návštěvu biografu. O této druhé tváři komunismu zde píši ne proto, abych vyvolal nějaké dramatické trauma, ale jen proto, abych dokázal své tvrzení z předchozí části, že totiž nacismus a komunismus je v praxi naprosto totéž. A tyto všechny pravdy o této druhé tváři komunismu vyšly v polednové po- po celou dobu čs. demokratisačního procesu prostě nemohla vůbec dovolit, vystoupit proti novým reformám. Státní bezpečnost prostě přestala existovat. Naopak, při rehabilitačních procesech ochotně “přiznávala”, že doznání bylo VYNUCENO. — I já jsem prošel rehabilitačním procesem. Trval 7 minut. Můj obhájce přečetl dopis od hlavní správy Státní bezpečnosti o tom, že hlavni důkaz pro moji obžalobu byl orgány STB VYMYŠLEN. V rámci demokratisačních reforem v ČSR byl založen také přípravný výbor pro obnoveni strany sociálně demokratické. Jistě máte v paměti, že po uchvácení moci komunisty v roce 1948, předseda soc. demokratické strany Zdeněk Fierlinger sloučil tuto stranu s komunistickou stranou. A ti z t. zv. pravého křídla, kteří nesouhlasili, jako byli kupř. Václav Majer a Laušman, museli do emigrace. Pokud neodešli, skončili v koncentračních táborech. V době po lednu 1968 byl učiněn pokus obnovit tuto stranu. Měla se stát opo- siční stranou komunistické strany. Nikoli snad pro jinou ideologii, ale měla být především strážcem všeho nesprávného, nelidského a protizákonného. Ale tohle bylo zřejmě silné sousto i pro velmi povolné nové vedení komunistické strany. Dubček několikrát prohlásil, že nikdy nepřipustí druhou politickou stranu ve státě. Přípravný výbor pro obnovení sociálně demokratické strany však pracoval dál a organisoval i přes zákaz strukturu nové strany prakticky až do dne sovětské okupace. Hlavní zásluhu o tento nebojácný postoj měl Dr. V. Veselý, bývalý redaktor československého rozhlasu a člen výboru soc. demokratické strany před únorem 1948. Dr. Veselý strávil 11 let na Pankráci a byl to snad jediný rehabilitační proces, který odsouzenému nevrátil občanská práva a úplně jej neočistil. Proces byl zřejmě na zásah nového vedení strany několikrát odložen a nakonec žádost o rehabilitaci úplně zamítnuta. Zřejmě tu působil strach, že úplná rehabilitace Dr. Veselého by mu pomohla v organisování sociálně demokratické strany, o něž se snažil. Takhle totiž mohlo nové vedení ve svých námitkách proti obnovení soc. demokratické strany vystupovat s tvrzením, že ji organisuje právem odsouzený agent imperialismu. Později jsme se dověděli, že zákaz plně rehabilitovat Dr. Veselého přišel z ústředního výboru KSČ od Vasila Biláka, který byl v té době prvým tajemníkem Slovenské komunistické strany. Jedním z velkých vítězství demokratisace v ČSR bylo, že sovětské armády byly donuceny opustit území ČSR, když na něm byly ukončeny manévry armád varšavského paktu V dubnu totiž na našem území uspořádal štáb varšavských armád velké manévry spojovacích jednotek těchto armád. Na čs. území bylo několik divisí a to hlavně sovětských jednotek. Po skončení manévrů zůstaly tyto jednotky dále na našem území a jejich odchod připomínal chůzi lenochoda. Každý den tyto perfektně motorizované jednotky “urazily” stěží 5 kilometrů směrem k východní hranici republiky. Náš tisk denně bombardoval vedení komunistické strany a vládu republiky, aby tyto jednotky republiku opustily. Tento boj trval plné 2 měsíce a nakonec počátkem července sovětské jednotky přece jen odjely. Když jsme potom 21. srpna tyto jednotky uviděli znovu v Praze a celé provedení okupace po technické stránce, pochopili jsme ten pomalý odchod. Sám ministr národní obrany gen. Martin Dzur prohlásil v parla8 • VĚSTNÍK mentě, že po vojenské stránce byla sovětská okupace připravována řadu měsíců, tedy vlastně v době, kdy sovětské jednotky byly ještě na území republiky. A to, že se podařilo, aby z republiky po skončení manévrů odešly, svědčí o veliké síle a jednotě čs. lidu za vývoje po lednu 1968, který to zcela jednotně požadoval. Velikou úlohu v prosazování demokratisačních reforem sehrál i Československý svaz žen. Tato instituce, která se do ledna 1968 zabývala prakticky jen sociálními problémy ■— a na ústředí, hlavně za vedení Heleny Leflerové jen tím, že si o mezinárodním dnu žen vyměňovala delegace se Sovětským svazem, v polednovém vývoji ožila i politicky. Její časopis “Vlasta” se plně postavil za demokratizaci, za manifest “2,000 slov” a od ledna do srpna 1968 přinesl řadu podnětných návrhů, a to především v demokratisaci ekonomické oblasti. Časopis “Vlasta” ukázal, jaká je ve skutečnosti pravda o nejlepším sociálním zabezpečení pracujících na světě, jak o čs. soc. zabezpečení hlásala komunistická strana. časopis přinesl řadu reportáži o lidech, kteří dostávají měsíčně 190 korun starobního důchodu. K této částce si domyslete, že kilogram masa u nás stál v poslední době 40 korun, kilogram cukru 10 korun, litr mléka 2 koruny. Tito lidé v čs. “komunistickém ráji” — mající za sebou celý život poctivé práce — musili chodit do automatů a restaurací dojídat zbytky jídel zanechané na talířích, aby se najedli. A na druhé straně jsme do světa posílali zprávy, že jsme zemí bez žebráků a chudých. Lidé poznávali i z těchto otřesných reportáží, že systém, který u nás 20 let tyto podmínky vytvářel, je naprosto nemorální, neschopný, nespravedlivý — a také to, že je nutné jej změnit. Demokratisační proces v Československu zasáhl tedy do všech oblastí. Na vysokých školách se objevili noví profesoři, skuteční odborníci, na závodech se na vedoucí místa technických a ekonomických oborů dostali noví lidé, na vesnicích se na připravované kandidátky do voleb do národních výborů dostali lidé, kteří byli čestní a poctiví. Rozhlas, tisk a televise měly nové vedení, ve stranických orgánech byli lidé, kteří odmítali dogmatický komunismus a kteří veřejně prohlašovali, že u nás nyní bude demokratický komunismus. Ve vládě i v parlamentě byli lidé, kteři měli důvěru národa. Všechno tedy bylo prakticky připraveno k tomu, aby na 14. sjezdu čs. komunistické strany i ve volbách v září 1968 naše republika po 20 letech bloudění se vrátila na správnou cestu, tam kam podle tradic vždycky patřila. Ale přišly porady v Čiemé nad Tisou a v Bratislavě. (Dokončení příště.) Koncert Moskevské filharmonie v New Yorku piketován Kolem celé newyorské Camegie Halí byli rozestaveni policisté u příležitosti koncertu Moskevské státní filharmonie, pořádaného 12. února, aby zabránili případným nepokojům. Na protest proti sovětské okupaci Československa a tomu, že Spojené státy nepřerušily po tomto násilnickém činu kulturní a hospodářské styky se Sovětským svazem, demonstrovali průvodem po 57. třídě a potom i před Camegie Halí členové odbočky ČSNRA v New Yorku, nesouce standarty s nápisy: “Nezaměňujte kulturu s propagandou”, apod. Na koncertě došlo k ironické události. Sněhová bouře zavinila, že hudební nástroje orchestru došly pozdě. Dirigent Svetlanov rozhodl, že není dost času přezkoušet Šostakovi- čův koncesrt pro cello, kompovaný v roce 1966, a zařadil na program Dvořákův cellový koncert. Sólistou Dvořákova cellového koncertu byl Mstislav Rostropovič. Prosíme, nezapomeňte si OBNOVIT předplatné Věstníku — $2.00 ročně. [pageend8]PANORAMA I O NAŠÍ KRONICE PANORAMĚ Panorama, kronika amerických krajanů, bude se skládat ze dvou hlavních částí: z kapitol historiků a povolaných autorů o přistěhovalectví a krajanském životě dle států a pak z příspěvků krajanů jednotlivců a krajanských organi- sací. První úvodní kapitolu, přehled o přistěhovalcích, napsal Dr. Jiří Švejda, historik, který se věnoval otázkám přistěhovalců za svého pobytu v New Yorku, při založení Museum of Immigration u sochy Svobody, a který nyní je ve Washingtonu ve vládních službách, v historickém oddělení při Department of the Interior. Ve své studii pro Panoramu Dr. Švejda začíná s příchodem prvních exulantů v 17. stol., popisuje poměry, které je přiměly k vystěhování do nové země, začátky emigrace v různých státech, vývoj a úspěchy českých a slovenských přistěhovalců. Zmiňuje se o některých důležitých historických událostech, kterým pak budou věnovány další kapitoly: např. Moravským bratřím, Sokolu atd. Státy se silným krajanským přílivem budou mít zvláštní kapitoly: New York, Michigan, Illinois, Minnesota, Texas, atd. Nesmi ovšem chybět lowa, Nebraska, Dakoty, ta místa, kde naši lidé přispěli značně k vybudování zemědělství, průmyslu, osad, měst, i státu. Takto nejlépe vystihneme hlavni' přistěhovalecké proudy, zásluhy našich krajanů, smysl našeho krajanského života. Předložíme Američanům svoje dějiny v jedné knize, aby si konečně mohli udělat představu o Češích a Slovácích, jak se přičiňovali bez pomoci, jen na sebe odkázáni, jak překonávali kruté, primitivní začátky, opuštěnost, neznalost řeči atd. Některé kapitoly “států” jíž máme. Na jiné ještě čekáme. Co však brzdí naši práci, je druhá část Panoramy: dějiny spolků a organisací, které nejlépe vystihují náš život v Americe. Stává se, že organisace odhlasuje příspěvek k uveřejněni své historie, jmenuje dokonce i členy, kterým je uloženo sepsat spolkové dějiny, pak ale marně čekáme, ač nabízíme veškerou redakční pomoc. Prosíme, neodkládejte, stačí, když redakci Panoramy zašlete hlavní fakta z činnosti organisace, ať česky, slovenský, nebo anglicky. Redakce text upraví a vrátí vám ke schváleni. Kronika by měla obsahovat historii nejen hlavních organisací, ale i menších místních spolků, v nichž se odráží náš způsob života, tradice, kultura, např. měly by být zahrnuty divadelní a pěvecké spolky, sdružení škol, atd. Jedna kapitola bude věnována Sokolu. Br. James Čihák napsal povšechnou historii Sokola, různé jednoty zasílají teď svoje místní dějiny. Zajímají se o Panoramu bratrské podpůrné jednoty, které hrály tak důležitou úlohu v našem životě. Teď jenom, abychom se dočkali slíbených příspěvků! Redakce znovu nabízí pomoc autorům! Velmi zajímavou stať tvoří život jednotlivců. Jak zajímavou, uvědomí si čtenář teprve když listuje různými příspěvky. Jednotlivcům se často zdá jejich život všední, ale každý životopis zachycuje něco jiného z našeho života, každý se něčím vyznačuje, celek pak je vzácným dokladem naší historie. Jen namátkou dáme několik ukázek: Je tu životopis Antona Juliše, který před dávnými léty sloužil v americké armádě na Havajských ostrovech a odtamtud udržoval živé styky s krajany v rubrikách krajanských časopisů: životopis bratrů Josefa a Franka Bílých, řezbářů, zakladatelů musea Bily Clocks, které se stalo pozoruhodnosti státu lowa. Je tu životopis Dr. Edwarda E. Nováka (1873-1966), lékaře pionýra, vzdělavatele a vychovatele, finančníka, experta v oboru plemenných chovů zvířectva z Minn. Libuše Zdenková Prokopová, která píše o českém divadelnictví v Chicagu atd. Vidíte, jak rozmanité jsou jejich osudy a jak zajímavé je to čtení. Přispějte i svým životopisem! Nechcete-li psát o své rodině, věnujte příspěvek na dějiny krajanského spolku, neb osady, kde jste působili. Tímto způsobem jeden náš člen uctil památku svých rodičů a sousedů pionýrů. Vydavatelství bude hradit značné náklady. Uveřejňuje bezplatně kapitoly “států”, úvodní o povšechném přistěhovalectví atd., ale musí žádat o zaplaceni příspěvků od organisací a jednotlivců k částečné úhradě velkého vydání. Cena jedné stránky tištěného textu Panoramy (asi 630-640 slov) činí $100.00, % stránky (asi 320 slov) $50.00, % stránky (asi 160 slov) $25.00, % stránky (asi 80 slov) $15.00. VĚSTNÍK 9 Z OBLASTÍ A ODBOČEK VÝROČNÍ SCHŮZE ODBOČKY “DR. MILADA HORÁKOVÁ” osobnosti měly pro národ i stát. Až do 21. srpna 1968 žili čs. lidé jakoby osvobozeni, s veselostí v mysli a s nadějí, že se uskuteční vše, co si lid přeje a plánuje. 21. srpen však zbořil všechny naděje. Celý svět věnoval pozornost událostem v Československu — a také potom i sovětské invasi do ČSR, bezprávní a neuvěřitelné Lidské životy byly zničeny a hmotné škody dosáhly milionů. Br. Kratochvíl vyzval přítomné k povstání a k uctění památky všech, kteří ztratili v těchto pohnutých dobách život — a k uctění památky mladého národního hrdiny Jana Palacha, který dobrovolně položil svůj život na národní oltář způsobem, který byl obžalobou a protestem slyšeným v celém světě. Minutové povstání patřilo všem. Schůze se konala 30 ledna 1969 v Moravském domě. Byla zahájena v 8:15 hod. předsedou odbočky br. Frankem Kratochvílem. Uvítal 30 přítomných členů a hostů a v úvodní řeči vzpomněl všech významných událostí a změn, které se udály v Československu od ledna 1968. Došlo ku změnám v čs. vládě, rehabilitační procesy přinesly úlevu mnoha lidem, kteří si odseděli řadu let v kriminálech, a byla očištěna i jména těch, kteří zrůdnost komunismu zaplatili svým životem. Řada jmen významných osobností byla vzata z indexu — a znovu byl přiznán patřičný význam, které tyto [pageend9]Br. Kratochvíl hovořil dále o vývoji v Československu až do dnešního dne, a ve zkratce shrnul vše, čemu světový tisk věnoval pozornost. Jeho projev byl přítomnými sledován se zájmem. Potom vyzval přítomné hosty, aby se přihlásili za členy odbočky. Všechny přítomné pak vyzval k tomu, aby sepsali své životní historie pro Panoramu, pokud to ještě neučinili. Ujistil, že úřadovna ČSNRA jim bude při psaní historie ráda nápomocna. Slova se pak ujala místopředsedkyně odbočky ses. Bož. Janoušová a rozhovořila se o zájezdu na Floridu, jehož plán je již přesně vypracován. Upozornila všechny účastníky zájezdu, aby byli v den odjezdu včas u úřadovny anebo tam, kde dle úmluvy s úřadovnou mají do busu přistoupit. Pokladník odbočky br. Vaněk podal finanční zprávu. Hotovost činí $175.50. Kontrolu knih provedl revisor účtů br. Ženíšek a shledal vše v pořádku. Uděleno absolutorium. Následovala volba předsedy odbočky; zahájila ji ses. Janoušová. Členové odbočky žádají, aby br. Kratochvíl zůstal dále ve své funkci předsedy. Br. Kratochvíl tento úřad při jal a převzal vedení další volby. Přítomní dávají návrh, aby všichni úředníci podrželi své funkce. Odstoupil pouze br. Smunt z funkce delegáta do Oblastního výboru, a to pro dopravní obtíže a pro něj příliš velkou vzdálenost. Navrhnul, aby jeho funkci převzal někdo z Berwynu či pod. Zvolena sestra Wildová, která funkci přijala. Výbor je tedy složen takto: předseda br. Frank Kratochvíl, místopředsedkyní je ses. Janoušová, tajemnicí ses. Ludmila Kosová, pokladníkem br. Břetislav Vaněk, reviso- rem účtů br. Ženíšek. Delegáty byli zvoleni: br. Frank Kratochvíl, ses. Ludmila Kosová, Slávka Krejčová, Anna Wildová. Tím spolkové jednání skončilo. Br. předseda poděkoval za dárky do tomboly a za chutné pečivo, které členky odbočky donesly pro pohoštění. Uvítal pak br. Svobodu, který přítomným promítl obrázky z cest, z Williamsburgu, z James- townu a z výstavy v Montrealu. Účastníci zájezdů si tím obnovili své dojmy či doplnili, co jim uniklo, a druzí se přesvědčili, že i zde máme významné historické památky a přírodní krásy. O přestávce bylo podáno občerstvení, káva a pečivo, a byly vylosovány výhry. V půl jedenácté schůze skončila. Ludmila Kosová, tajemnice. LEDNOVÁ ZPRÁVA ODBOČKY ČSNRA V ST. LOUISU Organisačni a personální změny provedené na prosincové valné hromadě začaly již přinášet blahodárné výsledky, neboť podstatně zvýšily akceschopnost zdejší odbočky a upoutaly positivní zájem i řady dalších agilních krajanů. Hned na první letošní výborové schůzi bylo přijato 6 nových členů. Výbor naší odbočky Čimice pracuje tohoto roku ve složení: předseda Václav Hlaváč, místopředseda Božetěch Troup, jednatel Radko Jánský, pokladní Lia Jánská. Poněvadž máme dnes mezi svými členy 8 vysokoškolských profesorů a docentů, obrátili jsme se jejich prostřednictvím na university a koleje zdejši oblasti (ba i některé vzdálenější) se žádostí, aby každá poskytla aspoň jedno stipendium (včetně volného ubytování) některému čs. studentovi či studentce z našeho čtvrtého exilu. Odpovědi byly vesměs velmi positivní a jednoho studenta se nám již také podařilo umístit. Osobním rozhovorem na příslušných místech, zejména je-li náš člen zplnomocněn mluvit jménem or- ganisace, lze často dosáhnout většího úspěchu nežli sebe- efektnějším oficielním dopisem, jehož zodpovězení může být nezávazné anebo i odloženo na neurčito. V několika zdejších kolejích jsme s úspěchem vystavovali koláž čs. politické satiry, kterou z reprodukci obrázkových výstřižků z československých časopisů z minulého roku sestavil předseda našeho koordinačního výboru Př. Králík. Na 10 • VĚSTNÍK jaro plánujeme větší kulturní výstavu s čs. náměty na Jiho- illinoisské universitě. Zorganisovali jsme pravidelné promítání soudobých celovečerních čs. filmů ve zdejším Mezinárodním ústavu (každou druhou neděli v měsíci) a pod záštitou České doplňovací školy i v Americko-českém vzdělávacím středisku (každý pátek před druhou nedělí). Vedeme jednání o možnosti uvádění čs. kulturních snímků na zdejší vzdělávací televisní stanici. Odbočkám, které by měly o podobnou činnost zájem, můžeme poskytnout seznam všech čs. filmů, jež lze t. č. obdržet od půjčoven v USA za poměrně nízký poplatek, i s adresami příslušných agentur. Rozvinuli jsme opět činnost rozhlasovou (debaty, inter- viewy atp.), přednáškovou (Evening Fórum, St. John’s Tower Methodist Church a j.j i všeobecně propagační, do níž se obětavě zapojili i naši noví členové. Pro příští měsíce plánuje odbočka Čimice ještě rozsáhlejší program činnosti nežli kdykoliv doposud, neboť za spolupráce našeho nynějšího členstva lze míti plnou důvěru v jeho zdárné uskutečnění. XII. slet Amerického sokolstvo Přípravy XII. sletu Amerického sokolstva jsou v plném proudu. Od září loňského roku schází se sletový výbor pravidelně každý měsíc, aby řídil přípravy, které jsou rozděleny do řady odborů, kde se propracovávají podrobnosti příprav a stanoví přesný plán a postup v tom či onom sletovém podniku. Všude je nadšení a radost z rostoucího sletového díla. Vše toto nasvědčuje tomu, že dny 26.—29. června t. r. budou velkými sokolskými svátky, které bude prožívat chicagská metropolitní oblast. Z celé Ameriky sjedou se bratři a sestry sokolských jednot nejen AOS, ale i Slovenského Sokola v USA a Kanadského Sokola, aby se podíleli na těchto sokolských slavnostech. S nimi přijede i tisíce hostí z různých částí této země. S opravdovou radostí čteme zprávy z jednotlivých jednot, jak zejména mládež již dnes dává dohromady cestovní fondy, aby se mohla v počtu co největším zúčastnit sokolského sletu. Ze sletových příprav vynořují se již pomalu obrysy programu hlavních sletových dnů. Ve středu 25. června příjezd a registrace sokolských závodníků a hostí, ve'er pak schůze soudců pro závody. Ve čtvrtek a v pátek budou v tělocvičně Mortonovy vyšší školy závody dorostu a členstva. Ve čtvrtek večer bude uspořádán společenský podnik pro dorost, v pátek večer bude sletový banket a v sobotu večer vítězů. V neděli dopoledne budou hlavní zkoušky na odpolední sletové vystoupeni, které bude opět na stadiu Mortonovy vyšší školy na 24 ulici a Harlem Ave. v Berwyn, 111. Pracuje se ještě na přípravách dalších společenských podniků pro sokolskou mládež. Podrobností programu přineseme později. XII. slet Amerického sokolstva bude velkou událostí nejen sokolskou, ale i celé české a slovenské krajanské větve ve Spojených státech. Slet se koná v době, kdy po loňském pokusu sokolského bratrstva o obnovení sokolské činnosti v Československu, v zemi jejího zrodu a obrovského rozmachu, byla jeho snaha opět brutálně potlačena a udušena. Proto my zde ve svobodném světě, nejen Sokolové, ale všichni Češi a Slováci, musíme tímto sletem za ně manifestovat a prokazovat velikost sokolské myšlenky a touhu čs. lidu po svobodném a demokratickém žití. I v tom tkví veliký význam letošního sokolského sletu. Heslem našich příštích dnů musí být: Vše pro zdar XII. sletu Amerického sokolstva! PAMATUJTE NA RADU SVÝM PŘÍSPĚVKEM! Schvalujete-Ii pevné zásady a postoj Rady k nejdůležitějším otázkám dnešního vývoje, získejte nám nové členy! [pageend10]IN MEMORIAM Ve Vídni zemřel dne 2. prosince HUGO HAAS, vynikající herec Národního divadla před druhou světovou válkou, filmový režisér v Praze a později v Hollywoodu. Hugo Haas byl na vrcholu své umělecké slávy v Praze, když Hitler ohrožoval Československo. Krátce po Mnichově se zachránil útěkem. Nejdříve přijel do Chicaga, na pozváni krajana Veskmy, aby v krajanském prostředí nastudoval a sehrál několik divadelních her. Po krátkém pobytu s námi se vydal do Hollywoodu, kde doufal uplatnit se v americkém filmu. V Československu dopracoval se značných úspěchů v českém filmu. Jeho nejpopulárnějšim filmem byl film Svatopluka Innemanna na námět Karla Poláčka “Muži v offsidu”. Jeho herecké rozpětí neznalo mezí, hrál stejně dobře komedii jako tragedii, mladíky jako starce. Krátce před Mnichovem hrál Dr. Gallena v “Bílé nemoci” od Karla Čapka, pro kterou si sám upravil filmový scénář. V Americe ho v prvých letech brzdila neznalost anglického jazyka, kterou však rychle překonával, takže v pozdějších letech se zbavil i přízvuku. V Hollywoodu hrál vždy zajímavé postavy, které dovedl skvěle vykreslit, ale nejlépe se uplatňoval, když si sám napsal scénář a nesl uměleckou odpovědnost. Po stránce umělecké jeho nejlepším americkým filmem je “Hlídač číslo 47” podle románu Josefa Kopty. Komunistický převrat r. 1948 zamezil mu návrat domů. Stýskalo se mu stále po Praze, kde jedině býval šťasten, ale kde nemohl teď žít a proto po úspěšné kariéře v americkém filmu usadil se ve Vídni, aby byl blíže domova, a tam před vánoci zemřel. Jeho přítel, bývalý filmař Dr. Ladislav Brom z Barrandova v Praze, napsal o Haasovi nekrolog. Rozuměli si, oba byli exulanti, kteří doma zanechali skvělou -kariéru, aby začínali v cizině znovu. A dnes píšeme NEKROLOG o DR. BROMOVÍ, který náhle zemřel na srdeční záchvat v letadle, na cestě z New Yorku do Montrealu ve věku 55 let (dle udání nakladatelství jeho cestopisů, ve věku 60 let dle udání přítele v Našich Hlasech). Ode dne, kdy Ladislav Brom opustil vlast, byl jeho život dobrodružný, s velkými výkyvy, které překonával svou pod- nikavostí a vypjetím sil. Několikráte dosáhl úspěchu jako filmař i spisovatel, ale pak byl náhle sražen dolů vývinem politických událostí a musel začínat zase znovu. Komunistickým převratem byl Ladislav Brom připraven o Bromstudio na Barrandově, kde vytvořil řadu známých výborných veseloher: “U pokladny stál” s Vlastou Burianem, “Klabzubovu jedenáctku” atd. Jeho umělecké filmy byly vyznamenány na mezinárodních filmových festivalech. To vše musel v ČSR po znárodnění opustit a v cizině začínal jen s kamerou — a to nejprve ve Francii. Z Francie se vypravil do francouzské Afriky, odkud si přivezl do Paříže velkou žeň cestopisných filmů a materiál pro spisy o Africe. Následovaly další cesty do Afriky. Na jedné z nich urazil 20,000 mil belgickým Kongem autem firmy D.K.W, s kterým se pak po devíti měsících vrátil do Paříže na výstavu autosalonu. Další cesta vedla po stopách slavného Livingstona. Své zkušenosti slovem i krásnými fotografiemi zvěčnil v knihách "Africká Odyssea”, “Africký Kon-Tiki”, “Nemilosrdná džungle”, “Žena v Africe”, atd. Vyšly původně francouzský, pak v překladech anglicky, německy, i japonsky, portugalský, Španělsky. U hory Kili- manjaro se sešel s americkým spisovatelem Ernest Heming- wayem, který mu napsal předmluvu do jedné z jeho knih. I tato těžce zasloužená kariéra cestovatele, filmaře, spisovatele byla znemožněna politickými převraty v Africe. Dr. Brom se rozhodl přesídlit s rodinou do Spojených států. Žili v New Yorku, odkud často zajížděl do Montrealu. Kanadské ministerstvo školství, vydavatelství vzdělávacích filmů a knih a zeměpisné společnosti se zajímaly a používaly jeho filmů. Nedávno vyšlo anglické vydání nového románu “Černá Lolita”. Dr. Brom byl právě na cestě do Montrealu, když náhle zemřel. Odešli dva čeští umělci, kteří toužili po domově, ale museli tvořit v cizině. Výborně, Olgo Fikotová! Kniha Olgy Fikotové-Connoly “KRUHY OSUDU — THE RINGS OF DESTINY” patří mezi nejlepší knihy roku. V tom se shodují všechny kritiky tohoto svobodného kontinentu. Olga Fikotová, československá representantka, udivila sportovní svět svým výkonem a zlatou olympijskou medailí v Melboume. Zde se seznámila s americkým závodníkem Haroldem Connolym, za kterého se později provdala. Velmi poutavě líčí autorka všechny překážky, které jejich lásce kladl československý komunistický režim. Za velké podpory vlastního národa a celého sportovního světa dostalo se konečně Olze povolení režimu ke sňatku s americkým občanem a k odjezdu do nové vlasti. Olga Fikotová minulého roku representovala Spojené státy v Mexiku na olympijských hrách a vedle znaku Americké Atletické Unie nosila hrdě i na svém závodnickém tričku československý státní znak. Československé sportovce v zahraničí zastupovala na svatbě Věry Čáslavské s Janem Odložilem v Mexiku. Naše Olga dělá pro svoji starou vlast a pro všechny Čechoslováky v zahraničí velkou, dobrou práci. Zajíždí často do Kanady, kde na sportovním Institute Royal Canadian Legions Trade and Field Clinic vyučuje. Přednáší na universitách a vždy se všude hlásí ke svému národu a své mateřštině. Velkou radost všem zdejším sportovcům udělala, když svého synka naučila výborně hrát pravou českou kopanou. Vždyť jak je to vlastně dlouho, když sama s kluky — tam doma — proháněla tu kulatou kůži, o čemž tak ráda a vesele dovede vzpomínat. Přestože je matkou čtyř dětí, vždy si najde v krásné Kalifornii čas na sport. Má mnoho přátel. Jen jednoho nepřítele: čas. Lituje, že den nemá aspoň 28 hodin. Olgu Fikotovou mají rádi Čechoslováci doma i tady v zahraničí. Pro její úsměvy, sílu charakteru, vůli. Pro její lásku a práci na společné národní věci. Tak jako jsme tleskali jejím sportovním úspěchům, blahopřejeme jí dnes k její knize. Je vkusně ilustrována pěknými fotografiemi a je k dostáni ve všech knihkupectvích, nebo přímo u nakladatele: David McKay, line., 750 Third Ave., New York 10017. Cena knihy je $6.50. Rádi připojujeme se ke slovům, které napsal americký Times Book Editor z Los Angeles, Robert Kirsch: “Olga jako medička z Prahy se vžila do našeho života; miluje svého manžela Harolda. Její život by nám všem měl být příkladem. Těžce nese sovětskou okupaci své rodné země. Smutek Olgy Fikotové by měl být výstrahou nám všem, celému svobodnému světu před agresivními, imperialistickými snahami sovětského bolševismu.” Zdeněk Pražák. Oblastem, odbočkám ČSNRA a členským organizacím: Oznamujeme, že ve dnech 12. a 13. dubna 1969 se bude v Chicagu konat MEZI SJEZDOVÁ SCHŮZE VĚSTNÍK 11 [pageend11]Svaz Litvanů k okupaci CSR a smrti J. Palacha Československá národní rada americká obdržela dopis od Svazu Litvanů Vilenského kraje Čikagos Skyrius, který otiskujeme v jeho originálním českém zněni, tak jak jej Rada obdržela: “VKLS Čikagos Skyrius 1969.1.26. Československé národní radě Svaz Litvanů Vilenského Kraje dne 26. ledna 1969 ve své výroční členské schůzi projednal fakt, že Sovětský svaz se svými satelity, Polskem, Vých. Německem a jinými napadl a okupoval Československo, které chtělo zachovati nezávislejší a důstojnější pozice celému národu. To hrubé zrušení mezinárodního práva všichni členové odsuzují a protestují. Je obdivuhodné, jak československá mládež se spojeně vzpírá proti sovětské okupaci. Z desperace obětují své mladé životy, zapalují se, což dokázal nadaný student Jan Palach i jiní. Těmito činy dokazují celému světu velkou touhu po svobodě, jelikož zakořeněná tradice se nedá lehko zničí ti. Opravdu je politováníhodné těchto mladých hrdinů a československých politiků, kteří jsou Sovětským svazem násilně utlačováni, proti svým zásadám. Též prohlašují, že samo- vražda je čin jen psychicky těžce zatížených lidí. Tomuto tvrzení, Moskvou diktovaným lžím, plným právem klademe protest proti takovému ponižováni českých hrdinů. Pro vpád okupantů do Československa, smrtelné samoupá- lení patriota hrdiny, projevujeme celému československému národu, přes Národní radu, hlubokou soustrast a úctu. Svatosvatě věříme, že Vašich i našich hrdinů prolitá krev nebude nadarmo. Jsme pevně přesvědčeni, že zasvitne paprsek světla a přepálí pouta, kterými jsme semknuti komunistickým režimem. Donates Šukelis, předseda schůze. Petras Stakauskas, tajemník.” Z dopisu z domova ze dne 27. ledna 1969 “Prožíváme rušné chvile. O vánocích to byla federalizace a vše kolem ní, potom zvolení Smrkovského, proti kterému se postavili Slováci, a minulý týden zase smrt Jana Palacha, který se upálil. Celou tu tragedii prožíval celý národ. Na závodech se prováděly aktivy a z nich posílány resoluce presidentovi i vládě Na počest Jana Palacha byla již pojmenována jeho jménem brněnská vysoká škola. “Zprávy” jsou ilegální noviny, nikým nepodepsané, nepovolené, které vycházejí v české řeči, prý aby informovaly o ruském vojsku na našem území. Pomlouvají naši vládu a celý národ a vychvalují Novotného — toho ničemu, aby nebylo pochyb, o koho jde. V rozhlase, v televizi i v novinách se proti “Zprávám” stále mluví a píše, vystupuje se proti nim a žádá se, aby byly zastaveny podle tiskového zákona jako ilegální tisk, ale v této zemi není nikdo kdo by měl moc tak učinit, ani prokurátor, ani sama vláda. Ve všech městech byly tryzny za zemřelého hrdinu Jana Palacha. U nás před gymnasiem stáli studenti dva dny čestnou stráž u pomníku, který bvl obložen věnci a květinami. Lidé tam přinesli stovky rozžatých svíček. Pohřeb v Praze se neobešel, jak víte, bez policeiních zákroků. Demonstrace, jak se vypráví, vznikla proto, že policie den po pohřbu Palacha odstraňovala smuteční výzdobu provedenou u sochy sv. Václava, jako květiny, věnce, nápisy. Je z toho po krajích hotové pozdvižení a nemluví se o ničem jiném. 12 • VĚSTNÍK Rusové jsou čím dál víc nenáviděni. V sousedním městě šla ulicí skupina ruských důstojníků; potkal je mladík, předstíral, že uklouzl a všem podrazil nohy. Pak šel klidně dál. Naštěstí to pro něj nemělo následky; aspoň se nic o tom neříká. Ve větších městech jsou rvačky mezi vojáky a občanstvem na denním pořádku. Co nám připomíná německou okupaci, je nákupní vášeň Rusů. Opravdu skupují kdeco. V našem městě si nedávno ruský důstojník kupoval najednou 14 — říkám čtrnáct — elektrických žehliček; jiný Rus si koupil najednou dvacet košil. Každý si přeje, aby byly vypsány volby, nejen proto, že nová federativní ústava by měla být schválena lidem, ale hlavně proto, aby zmizeli nohsledi Novotného a jiní kolaboranti. Každý čte se zájmem zprávy o rehabilitaci občanů, kteří byli postiženi předlednovým režimem. Předlednová doba temna — od roku 1948 do 1967 — se nesmí již nikdy vrátit. To je hlavní, co si stále opakujeme a v co věříme. I když jde jen o mizivou menšinu, jsou u nás stále lidé, kterým se nový směr národa nelíbí. Tu a tam naše noviny otiskují ukázky anonymních dopisů, které jim docházejí. Divili byste se sprosté a vulgární formě, kterou tito lidé vyhrožují. Přijeďte sem k nám do Čech o prázdninách! I když je tu teď rušno, je tu přece jen natolik bezpečno, že nemusíte mít pražádné obavy. Ledaže bychom již nebyli v nezávislé republice, ale někde na Sibiři. Všichni se na Vás velmi těšíme. Jen bych Vám radila, nepište napřed nikomu, že přijedete.” ČSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnout!. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovati vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 113 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. © 2138 S. 61st Court, Cicero, III. 60650 Obrátili se občané na tajemníka MNV s otázkou, jak je třeba jednat s okupanty? Tajemník chvíli přemýšlí a pak povídá: “Jednejte s nimi jemně. Je třeba je hladit . . . zase hladit ... a tak dlouho hladit — až je vyhladíme!” [pageend12]Poděkování krajanské veřejnosti Oblastní výbor Československé národní rady americké děkuje všem svým přátelům a příznivcům za účast na XVIII. plese, který byl Oblastním výborem uspořádán 15. února 1969. Zároveň vyslovuje upřímné díky všem, kteří pomohli ples tak pečlivě připravit, nebo jej podpořili finančně. Ples se velmi vydařil, měl početnou návštěvu — a ovzduší milé zábavy všechny potěšilo. Kromě přítomných podpořili ples finančně i další stovky lidí, kteří si jsou vědami, že tím podporují dobrou věc. Československá národní rada americká má velkou a dlouholetou tradici, záslužně byla činná v obou odbojích, je organizací bojující proti všem diktaturám — a proti diktatuře ve staré československé vlasti neúnavně bojuje více než dvacet let. Tak jako národ doma povstal a sjednotil se v boji o znovuzískání své svobody a po srpnových událostech jednotně čelil smrtelnému nebezpečí nového protektorátu, tak se i krajané a Čechoslováci žijící ve svobodném světě sjednotili, aby v říjnu 1968 celému světu připomněli vyhlášení samostatnosti Československa. ČSNRA uspořádala sjezd ve Washingtonu, D. C., za účasti všech velkých i malých organizací, který vyzněl v duchu naší jednotnosti, v duchu myšlenky, že náš cíl musí být jednotný. Jakýkoli podnik, který ČSNRA pořádá, je podnikem všech krajanů a všech jejich organizaci. Děkujeme všem sestrám z Československé ženské národní rady v exilu, které pomohly ples uspořádat, především předsedkyni ČŽNR sestře Miladě Ferjenčíkové za její nevšední obětavost a pečlivost, se kterou se na přípravě plesu podílela. Rovněž úřadovna Československé národní rady americké — za vedení br. Kratochvíla, který vedl všechny administrativní práce (rozesláni více než 1.000 dopisů, pozvánek, atd.) — přispěla ku zdaru plesu. Br. Janu Tesařovi a jeho choti i jejich ostatním spolupracovníkům děkujeme za to, že se tak úspěšně postarali o výzdobu tanečního sálu. O přípravu dobrých pokrmů se nezištně zasloužil br. F. Desenský, který je ve svém oboru vskutku odborníkem, — spolu s obětavými spolupracovnicemi, pí. Ludmilou Krejčo- • vou a dalšími. Diky vyslovujeme rovněž všem dalším pracovníkům, kteří nám pomohli při prodeji nápojů, manž. Galovým, sestře Bláhové, břim. Matelovi, Heringovi a Hronovi — i všem ostatním, kteří se menším či větším dílem postarali o úspěšný průběh večera. Je celá řada dalších pracovníků, kteří ochotně pomáhali na svých místech — a těm bychom chtěli rovněž všem vyjádřit svůj dík — právě tak jako všem našim ženám, které nám darovaly pečivo. VŠEM vám děkujeme za vaši podporu a doufáme, že nás budete i nadále podporovat v naši společné činnosti, na naší společné cestě. Tiskový výbor ČSNRA — A. Š. Z letáků v Československu v době okupace Zpráva Tassu: K okupaci Československa došlo proto, že soudruh Brežněv dostal zápal mozkových blan — neověřeno. Zpráva ČTK: Pochybujeme — zápal mozkových blan může dostat jen ten, kdo má mozek — ověřeno. * * * Dotaz rádio Jerevan: Před několika dny nám zmizela z Rožmberka Bílá paní. Poraďte,, kde ji máme hledat- Odpověď rádio Jerevan; Jmenovaná byla internována v SSSR. Straší teď Brežněvovi ve -věži. :Důvod — má tam větší -tmu. - • (Ze Zpravodaje, Čs. nár. sdružení v Sydney, Austrálie.) Prosíme, oznamte nám včas změnu adresy. NOVÝ KRÁŠLÍCÍ KRÉM, KTERÝ I HOJÍ a je zázračnou výživou, která pomáhá pleti vypadati opět mlaději. Vědci, zabývající se problémy kůže, objevili teď nové výživné přírodní součástky, které pomohly rozluštiti záhadu tvoření se vrásek a ochablé suché kůže a skutečně působí, že vaše pleť může vyhlížeti o 15 roků mladší. Ano, úplně nový postup k vyřešení problému stárnoucí kůže. Výživná formule vyzkoušená vědci v dermatologii, kteří pracují na metodách k zamezení předčasného stárnutí pokožky, formule, která byla vyzkoušená v klinických a laboratorních testech — skutečně působí, že vaše pokožka na tváři, krku vypadá až o 15 roků mladší a to již v 15-30 dnech. Není to jen nedostatek vlhkosti v kůži, ale postupně mizející dodávka důležitých živin, které vaše tělo nemůže už poskytnouti tkáním vaší kůže a ona pak hladoví po těchto živinách. Po 10-30 dnech vaše pleť obličeje, krku, brady zjemní, zvláční, zkrášlí, bude dostatečně prokrvená, osvěžená a zdravá. Na noc použijte tento LAGUNA regenerační, jemně mastný krém k oživení a zušlechtění pokožky. Přes den pak, ráno a odpoledne, naneste lehce na pleť LAGUNA—5ti vitaminový nemastný krém, který nejen zkrášluje, ale současně i vyživuje a hojí podráždění a svědění kůže kdekoliv na těle, podporuje hojivý proces při menších spáleninách a odřeninách, hojí větrem a mrazem rozpukané rty, tváře i ruce, kůži sluncem příliš opálenou a vysušenou. Působí znamenitě na vyrážky z detergentů nebo z moče u dětí, popraskané bradavky a také na vyrážky v obličeji u mladistvých, na některé ekzemy a šupinatou, suchou kůži. Proto jej mnozí oprávněně nazývají: Krém hojitel! — Nové mládí prožívá teď moje pleť při jeho denním používání — tvrdí opět starší krajanka, která ho nejdéle zkoušela. — A z Hollywoodu píše o obou krémech oblíbená kráska: Už 2 měsíce používám během dne na zkrášlení mé pleti LAGUNA—5ti vitaminový krém a před spaním váš regenerační, jemně mastný krém s lehkou masáží a věřte mi, že jsem zdravější, krásnější a půvabnější než většina zdejších o mnoho mladších žen. — Beverly N., Hollywood. Dbejte, aby byly oba krémy stejnoměrně rozetřeny na všechny vady a vrásky vaši pokožky a pozorujte, jak vaše pleť začne mládnouti, vyhlížeti krásnější, bude hladší, jemnější, osvěžená, zdravá a bude záři ti novým oživením. Proto napište si hned teď o: LAGUNA—5ti vitaminový krášlící i hojivý krém nemastný na den za $3.50 a LAGUNA—regenerační Jemně mastný na noc za $3.50. Oba krémy se zárukou spokojenosti, obratem pošty a vyplaceně. Přiložte cash, šek, money order nebo na C.O.D. LAGUNA COSMETICS, Anna Jelínková P. O. Box 205 Laguna Beach, California 92652 Můžete objednati současně také osvědčená léčiva z EUROPEAN DRUGS. PROGRESSIVE CZECH OD PROF. B. MIKULY Páté vydání nejmodernější učebnice, s úkoly, gramatikou, výslovnosti, ilustracemi. Pouze $4.50 — Poštou $5.00 Přišel sovětský voják do hospody a dal si pivo. Číšník mu přinesl pivo na papírovém tácku. Rus sní tácek a vypije pivo. Za chvíli si objedná další. Číšník donese pivo, ale bez tácku. Rus je překvapen a ptá se: “A keksika uže nět?” Roční předplatné Věstníku neb American Bulletinu pro nečleny — $2.00 ročně VĚSTNÍK • 13 [pageend13]panorama THE WHO’S WHO OF AMERICANS OF CZECHO- SLOVAK DESCENT, to be published in English by the Czechoslovak National Council of America. The editorial board is already preparing the first biographies for the printer. Panorama Committee asks that you please send in your prepared questionnaire or autobiography as soon as possible. This will give us more time to help you and others in writing the story of your family. You may write in Czech, Slovák or English. Proof of your biography will be sent for your approval before publication. Subscription rates are from $15.00 for one-eighth page to $100.00 for the entire page (approximately 635 words). Please do not delay. Join the many who wish to add the name of their family to the hundreds and thousands ol Americans of Czech and Slovák descent who háve contributed by their hard work, perseverance, honesty and personál sacrifices to a better life for the family and community. DETACH — — — — — — — — — — — — — — — — — — — — — — — — — — — — DETACH Please send us the name of your neighbor or aoquaintance to whom Panorama Committee will send free of charge a brochure giving the details about Panorama, sample biographies and a questionnaire to assist the subscribers in writing the story of their life. NAME ADDRESS CITY STATE ZIP CODE To be sent to: PANORAMA COMM., CZECHOSLOVAK NATIONAL COUNCIL, 4125 West 26th St., Chicago, lil. 60623 v ě s t n ík 4125 West 26th Street Chicago, Illinois 60623 ADDRESS CORRECTION REQUESTED SECOND CLASS POSTAGE PAID at Chicago, Illinois [pageend14]