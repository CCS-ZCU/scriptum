Ročník 1.* Číslo 3 Toronto, Ontario, Canada LISTOPAD - PROSINEC 1983. Nerad říkám tato slova v době, kdy lidé kulturního světa připravili se na svátky radosti. Nebude ale na škodu, připomenout dnes stát ve středu Evropy, kde radost a štěstí přestaly být domovem. Vánoční úvaha Zdeněk Slavík Tak zase jedny vánoce klepou na dveře. Venku přituhuje, otáčím termostatem elektrického vytápění našeho kanadského domu. A cítím se ochuzen. O atletický výkon výstupu s dvěma pořádnými uhláky koksu ze sklepa do některého patra pražského činžáku. Cítím se ochuzen o radost a uspokojení, že se mně třeba podařilo sehnat nějaký ten metráček tak přísně obhospodařované té černé hmoty navíc v zemi, která dříve bývala uhelnou velmocí. Pokračování na str. 3 Mojmír Chromec Na stráži exilu Když jsme přišli do exilu po srpnové okupaci Československa v roce 1968 nebo krátce před ní, přijala nás exilová veřejnost a hlavně její představitelé s rozpaky. Snažili se přesvědčit sami sebe, že jsme součástí masového exodu Čechů a Slováků, kteiým se naskytla příležitost odejít na vytoužený západ a v touze po svobodě přidat hmotné výhody tohoto světa. Považovali nás za oběť komunistického režimu, proti němuž oni už tak dlouho a “úspěšně” bojovali. Rozhodně se jim nezdálo za vhodné poslouchat kritiku jejich dvacetileté činnosti v exilu a nebo si vyměnit názory na účinnost protikomunistického boje s těmi, kteří se aktivně opravdového boje ze dne na den účastnili, platili svojí osobní svobodou, a jejich druhové často i životem, v prohraných bitvách proti výtečně organizovanému nepříteli. Nebo to byla snad i výčitka, že pomohli komunistům vybudovat policejní aparát v letech spolupráce v tak zvané Národní frontě, dovolili jim zorganizovat milice, které Gottwaldovi opojenému slávou i alkoholem vymohli únorovou korunovaci presidentem za jásotu ulice, v níž nejvíce jásaly prostitutky, nemakající a milicionáři, kteří čekali na svých třicet stříbrných za zradu na našich národech? Zatím co tito svoji odměnu dostávali Pokračování na straně 2 MUKL [pageend1]Na stráži exilu Pokračování se strany 1 a byli dosazováni na místa bez ohledu na jejich nepatrnou nebo žádnou kvalifikaci, zdravá část národa se postavila na ódpor proti komunistické diktatuře doprovázené násilím, bezprávím vůči nekomunistům, křivdami na dříve majetných vrstvách a krádeží jejich majetku. Ať již to byla nezaprodatelná mladá inteligence, zdravé jádro zemědělského venkova, dělnictva, živnostníků a výrobců, příslušníci druhého odboje a jejich velitelé, mravní síla národa representovaná Orly a Sokoly, náboženský lid a jejich pastýři, oni to byli, kteří se postavili na odpor a vedli boj proti zlovůli nových mocipánů. Čtvrt miliónu počítala tato armáda, která po dobu téměř dvaceti let posílala svoje šiky do boje, o kterém jsme věřili, že není marný. Nebyl marný, protože stálo za to, aby byl bojován, aby pravda a touha po spravedlnosti, která stála u kolébky státu, zvítězila nad zločineckým znásilňováním pravdy a spravedlnosti ku prospěchu jedné skupiny, jež toužila po moci. A skutečně nová třída přijímala s mocí i požitky. Zabavené zemědělské usedlosti, továrny, obchody, úřady byly obsazovány strůjci února a jejich pomahači. Pologramotní milicionáři se stávali řediteli továren, vedoucími obchodů, správci zemědělských usedlostí a učiteli. Ubytováni v novém prostředí, posílali sami sebe a své děti do dělnických universit, z nichž vylučovali ty, kteří se svou předcházející průpravou pro ně kvalifikovali. Po- blouznělé fanaticky ve svazáckých košilích považovaly za čest se nechat oplodňovat zasloužilými funkcionáři a estébáky. Zatím co svorně křičeli a domáhali se krve nevinných a jejich poprav, nové šiky nastupovaly do boje. Věřili jsme, že morální zásady a opakovaná pravda zvítězí. Náš boj nepřestával ani za zdmi žaláře nebo ostnatým drátem koncentračního tábora. Odpor národa byl organizován i před očima našich věznitelů. Nes- Pokračování na sir. 3 SDRUŽENÍ BÝVALÝCH ČESKOSLOVENSKÝCH POLITICKÝCH VĚZŇŮ V EXILU ASSOCIATION OF FORMER CZECHOSLOVAK POLITICAL PRISONERS IN EXILE ASSOCIATION DES ANCIENS PRISONNIERS POLITIQUES TCHÉCOSLOVAQUES EN EXIL VËRÈÇMIGUNG DER EHEM. TSCHECHOSLOWAKISCHEN POLITISCHEN HÄFTLINGE IM EXIL -—V—;--------------------------------------------------------------------------------------------------------------------------- - 158 lyiichael BIvd.. Whitby, Önt . Canada LIN 5/2 Političtí vězni k výročí 28. října Vzpomínáme šedesáté páté výročí založení svobodného a nezávislého státu Čechů, Slováků a Podkarpatorusínců - Republiky Československé. Státu, který byl mnohým kulturním zemím vzorem svojí klasickou, humanitní demokracií. Touha po svobodě a nezávislosti nestačila na dobře organisované násilí. Dvakrát za tuto dobu prodělává tento mírumilovný stát okupaci své země. Nejdříve nacistickou okupaci a dnes okupaci sovětskou. 35 let vládne v Československu bezpráví a násilí. Třídní boj byl povýšen nad základní práva občana. Celou tu dobu oba naše národy jsou v aktivním odporu proti násilím nastolenému komunistickému řádu v zemi. Statisíce politických vězňů v národním odboji obětovali dlouhá léta svých životů v komunistických věznicích a koncentračních táborech pro ideály 28. října. Mnozí položili své životy. Političtí vězni doma i v exilu neustanou v boji za tyto ideály, dokud se zase svoboda a demokracie nevrátí do jejich krásné země. Sdružení bývalých československých politických vězňů v exilu, Kanada. Eduard Vondráček Zdeněk Slavík Karel Kalenda místopředseda předseda jednatel Z našeho hnutí Naše bratrské Sdružení ve Švýcarsku uskutečnilo velmi zdařilou manifestaci v Zúrichu. Promluvil zde jménem politických vězňů bratr Eugen Hoffmann. Jeho velmi hodnotný projev: Vigilia Praetium Liberatis - Bdělost je cena svobody, otiskla také řada exilových a krajanských novin. Srdečně blahopřejeme. Dne 17. září t.r. setkali se v St. Catharines, Ontario, Canada, zástupci našeho Sdružení ze Spojených států a z Kanady. Z USA byli přítomni: br. Ota Rambousek a sestra Líba Drobílková. Za Kanadu: br. Zdeněk Slavík, Eduard Vondráček, Karel Kalenda, Mojmír Chromec a Milo Komínek. Byla projednána spolupráce na americkém kontinentě, jehož činnost bude vykonávat a representovat výbor se sídlem v Kanadě. Rovněž byla projednána otázka vytvoření Celosvětového výboru Sdružení býv. čsl. politických vězňů v exilu. Sdružení býv. čsl. politických vězňů v Kanadě a ve Švýcarsku, zaslaly Radě svobodného Československa své stejné návrhy na doplnění stanov RSČ. Článek IV. Stanov - Účast, se doplňuje o následující odstavec: “Členy Rady svobodného Československa nemohou být osoby, které jsou, nebo byly členy Komunistické strany, nebo se spoluprací s komunisty, nebo s jimi řízenými organizacemi, či institucemi zkompromitovaly.“ [pageend2]Vánoční úvaha Pokračování se strany 1 Vrátil jsem se z vnitřního Toronta, kde na mě z každé výkladní skříně útočily vánoce. Tomu méně pozornému dokonale to připomenou rozhlasové aparatury, které z každého rohu neúnavně vykřikují, že se narodil Kristus Pán, že je čas radosti a - nákupů. To u nás doma nemusejí. Naši drazí už dávno obíhají všechny ty uniformované národní podniky, aby v dlouhých frontách přemýšleli, čím jim štěstí a režim dopřeje udělat radost jejich bližním. Kdy v té české, neb slovenské dlani je tisknut tolikrát otočený a přepočtený obnos s obavou, zda postačí. Cit lásky a touha po radosti drahého nemá zde hranice. To režim dobře ví a dokonale toho cenami využívá. Vánoce na tomto kontinentě jsou ohromný bussines. Ale naprosto svobodná konkurence dává mu tvrdé regule seriosnosti. Už jsem přivykl. Neoslňuje mě již nedozírný výběr výrobků. Při hákupu ve zdejším nákupním středisku bylo nám s mojí ženou smutno. Protože jsme mysleli na naše drahé tam doma. A tolik si přáli podělit se s nimi o naše možnosti. Nejsme milionáři. Přišli jsme do této svobodné a šťastné země ne zrovna tak dávno. Peníze v dlani jsme úzkostlivě netiskli. Ale při každé vybírané věci pro naše doma jsme také počítali. Pravděpodobnou výši bezohledného cla, aby naše dárky nestaly se našim milým darem danajským. My jsme už vánoční dar dostali. Od komunistického režimu naší domoviny. Opět zamítnutou žádost mé sestry k návštěvě do Kanady. Venku prudce voní čerstvě nařezané vánoční stromky. Stejně v kanadském Torontě, jako na pražském tržišti, v Olomouci, Košicích, neb ve Zlámané Lhotě. Ježíšek v těch jesličkách se také podobně usmívá. Na obě strany roznášejí listonoši podobné vánoční pozdravy. Tady v přísně nedotknutých obálkách. Nepoznali zde dosud vymoženost censury. Noviny na celém světě mívají celý rok rozdílnou náplň a úroveň. O těch svátcích radosti shodují se svorně na jednom poselství: “Pokoj lidem dobré vůle!” Těžko rozpoznat, kdo to myslí upřímně. Když jsem v letech padesátých v mé otčině jedenáctkrát zasedal k tomu hrubému vězeňskému štědrovečernímu stolu, neb také jenom na zem na samotkách komunistických věznic, sliboval jsem, že nikdy nezapomenu. A se mnou desetitisíce dalších. Také letos, v našem dnešním exilovém, kanadském domově, před těmi českými koledami zazpíváme to Dvořákovo Largo; jako jsme ho zpívali kdysi jedenáckrát, tam v té naší vězeňské mizérii. A budu zatínat pěstě jako tenkrát. Budu myslet na ty statečné, kteří nastoupili na naše místa, kteří zaplňují zase komunistické kriminály a koncentrační tábory v naší vlasti, poněvadž se nesmířili s novým násilím páchaným na jejich zemi. Jedno vím jistě, že to vánoční poselství “Pokoj lidem dobré vůle”, není domovem v dnešním komunistickém Československu. * * * Hezké vánoce, přátelé! A dobrý příští rok vám všem v exilu - a také našim doma. Je to také hodně v našich rukách. Zdeněk Slavík Na stráži exilu Pokračování se strany 2 i početné dny byly ale tráveny konstruktivními rozpravami o uspořádání státu, založeného na základech mravní společnosti podílející se spravedlivě na distribuci důchodu, společnosti, jež by spolupracovala pro uskutečnění společných cílů raději než společnosti ovládané třídními rozpory, na společnosti, jež by zabezpečovala sociální spravedlnost bez socialismu a národnostní sebeur- čení bez nadsazenosti jedné skupiny nad druhou. Není nás v exilu mnoho. Rozhodně méně než těch, kteří nebyli komunisty vězněni, ale žili v komunistickém státě s čistým štítem, aniž by si zadali i aktivně kolaborovali s komunisty. Dokonce i méně než těch, kteří zahodili komunistickou legitimaci až na hranicích při svém příchodu do svobodného světa, když usoudili, že hmotný prospěch, který může nabídnout tento svět je větší než ten, který jim dávali soudruzi. Jsou exilové organizace, které si konečně uvědomují, že ne počet, ale mravní síla těch, kteří ji prokázali v minulosti, je důležitá v boji proti komunistickému napříteli. A ty, které si to doposud neuvědomily a ve své politice mít co nejvíce členů, byť i těch s kvalitami shora vylíčenými a osvědčenými ve straně a komunistickém Svazu mládeže, podněcují, varujeme. Nejenom že jejich počínání je nemorální a je proti vůli národů doma, je taktéž nepraktické. Může se jim totiž přihodit, že bývalí komunisté si zvolí svoje předsednictvo. Národy doma poznaly, kdo representoval zájmy nekomunistické většiny po dobu dvaceti let a zejména a otevřeně v roce 1968. Poznaly, kdo odhaloval zločiny páchané na našich národech. A přijaly Klub-231 organizaci bývalých politických vězňů komunistického režimu - jako organizovanou sílu, která po dvacet let bojovala proti komunistické diktatuře. K-231 byl mluvčím našich náro- Pokračování na straně 4 3 [pageend3]Na stráži exilu Pokračování se strany 3 dů, poněvadž lidé věřili těm, kteří proti zlu bojovali a ne těm, kteří toto zlo vytvářeli nebo podporovali. A naše národy tuto víru v organizaci bývalých politických vězňů, byť i umlčenou doma, ale stojící v exilu na stráži a připravenou k boji, neztratily- Podivujeme se, proč my, kteří máme nesporně mandát svobodného lidu doma, nejsme více slyšeni těmi, kteří na sebe vzali úlohu representace našich národů. Nadešla doba, kdy šiky demokratic kého exilu se sjednocují v boji proti společnému nepříteli. Bývalí političtí vězni, tak jako v minulosti tak i dnes, nadřazují morální zásady, po« litickou čistotu a idealismus nad politikaření a boj o moc v exilových organizacích. Nabízíme spolupráci v boji za svobodný zítřek našich národů po přejiti komunistické zloby. Nehodláme však bojovat proti komunismu s těmi, kteří byli včera naši vězniteli nebo byli páteří komunistického režimu. Chceme, aby exil mel mravní čistotu a nebyli v jeho čele ti, kteří si poskvrňovali svoje ruce krví potlačovaných a zločiny na našich národech. A taktéž nebudeme trpět, aby metody užívané ve straně nebo Svazu komunistické mládeže byly přenášeny do exilových organizací. Hodláme být na stáži čistého exilu. Mojmír Chromec Samovazba -zs- Těch sedm kroků sám a sám, těch sedm kroků sem a tam. Těch sedm kroků od okna ke dveřím, kdy pomalu už nevěřím, že chodím sám - sem a tam. _______________ Leopoldov 1952 K společnému dílu Rozptýlenost našich členů po celém světě neumožňuje uspořádání voleb výboru Sdružení bývalých čsl. politických vězňů v exilu tak, aby se vzdálený člen mohl prakticky zúčastnit a volit při plenárních schůzích výboru nebo kandidovat. Obyčejně jsou zvolení do výboru místní členové, kteřfpřijímají funkci koordinátorů Činnosti sdružení. Chceme-li, abychom účinně uskutečňovali plánovaný program, je zapotřebí, aby každý člen přiložil ruku k společnému dílu podle svých schopností a možností. - Dobré myšlenky, návrhy, náměty nebo články do “MUKLA” a provádění úkolů sdružení v místě pobytu nejsou omezeny dálkou. Potřebujeme vedoucí místních skupin, aby ve spolupráci s místními členy a organizacemi prováděli uskutečňování našeho programu. Přihlaste se ihned. Nebo jsme odešli do exilu, aby se z nás stali členové pivního bratrského kultu? Karel Kalenda ----- Ano, jasné stanovisko! - ------- Je to v exilovém tisku až únavné, jak se heslo o tom, že demokracie je diskuze mění v nekonečný proud polemik. A nehodlám tudíž polemizovat, ale dát najevo své vlastní jasné stanovisko. Tím je bezesporu odsun Němců. Tím, že se západoněmecká vláda omluvila za nacistické zločiny na Židech a nastoupila cestu finančního vyrovnání s pozůstalými, vytvořila modus viven- di pro další život bez pocitu nezasloužené křivdv. Turecká vláda, která se nikdy neomluvila za atrocidu Arménů vytvořila podmínky pro arménský terorismus. A tak podobně. Tak jako se Moskva nehodlá omluvit za vraždu cestujících, ke které, připusťme, nedošlo úmyslně. Němci tvořili celou jednu pětinu obyvatel Československé republiky a třebaže bojovali i v legiích, byť nemnoho, ale bojovali, sám TGM se o tom zmiňuje, národnostního uspokojení jim republika nepřinášela tolik jako Čechům, že se cítili pokořeni i Slováci, byť ne vždy docela právem, je také pravda. Znám v Mnichově Harry R. který je Sudetský Němec. Celou válku bojoval v RAF, mohl zůstat v Československu po roce 1945, ale protože se “národnostně neosvědčila” jeho rodina, ta do odsunu musila. Tudíž šel taky. Byl spolubojovníky docela sprostě zrazen, že ano? Odsuzovat prostředky odsunu, aniž odsoudit příčiny jež daly těmto prostředkům možnost existence, není řešení. Odsun položil právní základ rozvrácení čs. společnosti a demokratických tradicí země, protože je v celé naší historii nejvážněji občansky narušil. K Mnichovu jsme byli přinuceni (byť si to přinucení, jak dnes víme, prostřednictvím ministra Nečase v Paříži Dr. E. Beneš objednal). Odsunem jsme jako národ participovali cosi, co k nám nikdy před tím nepatřilo, a od schválení odsunu jako politické nutnosti za velezradu (???) vede přímá cesta k politické nutnosti zákon K-231. Odsun jedné pětiny obyvatelstva stdiu, kterým nemusila společnost prokazovat vinu, ale kteří musili prokázat svou nevinnost je přesný revers celé naší civilizace a přesná kopie toho jak bylo zatočeno s Krymskými Tatary, Čečenci, Inguši, Osetinci, Kalmyky atd. Sdružení politických vězňů není politická organizace, ale spolek sdružující lidi určitých ethických principů, mezi které by měl za prvé patřit princip sounáležitosti Československa s evropskou civilizací, do které prostě řešení národnostních nesrovnalostí prostředky jako byl odsun jedné pětiny obyvatel republiky ad hoc, nepatří a patřit nikdy neměl. Jan Beneš 4 [pageend4]Vánoce . . A zase jedny vánoce, vánoce bídy, utrpení bez kouzla svaté půlnoce, bez vůně kadidla a zvonů bez zvonění. Vánoce vězně - vánoce touhy, vánoce proseb vroucích, vánoce - v nichž smutek je pouhý, vánoce rukou spoutaných, vánoce modliteb k jeslím se droucích. Vánoce bílé - vánoce naděje, vánoce slávy - vánoce smíru když vaše kouzlo mé srdce rozehřeje, '-.kdy s Pacholátkem přinesete, pokoj, mír a štěstí lidu? Z muklovského památníku (K-K). Rozhodný postoj Ze zkušenosti z let 1945-48 víme, že dovolí-li mlčící většina, aby menšina používala metody, jež jsou cizí a jsou v rozporu se zájmy demokracie, práva a spravedlnosti, tato menšina snadno uchvátí mocenské pozice násilným způsobem. Dovolujeme-li uplatňování metod, které si někteří “emigranti” přinesli z jejich komunistických organizací z domova, umožňujeme jim vedení zdejších organizací i úplatně v zdejším hospodářském systému. Na čí stranu se postaví, až přijde k lámání chleba, je otázka jejich “charakterů” a poplatnosti svým bývalým pánům v Československu. Zde se ale chceme spíše zabývat otázkou mlčící většiny v širším slova smyslu. Neměli bychom snad pociťovat stud nad tím, jak málo z nás veřejně podporuje politiku těch, jejichž stanovisko vůči Sovětskému svazu je obdobné našemu. Nebylo by na místě, aby z naší iniciativy nebo alespoň přímé podpory jiným exilovým organizacím jsme ukázali svůj postoj vůči těm, o nichž tvrdíme, že stojí v Čele demokratického západu. Doporučujeme, aby akce na podporu zahraniční politiky USA a jejich postoje vůči Sovětskému svazu, jež se bude konat v Torontě v sobotu 26. listopadu 1983 v 13:00 hod. před americkým konsulátem (University Avenue) našla odezvu a obdobu v hlavních městech svobodného Světa. K. Kalenda Poznámky na okraj I když je ještě brzo na novoroční úvahu a předpovědi do Orwelova nebo Amalrikova roku 1984, obracíme se na vás již nyní s žádosti o zaslání připomínek a návrhů na akce Kanadského sdružení pro příští rok. Ať již máte na mysli akce politického dosahu nebo společenského rázu, je nutno tyto akce plánovat a koordinovat s jinými organizacemi před koncem toho roku. ♦ ♦ ♦ Program ... Jakákoli organizace, jež nemá program, který by byl přitažlivý pro členy a tento program členové uskutečňovali, je předurčen k zániku. Pokračování na str. 6 5 [pageend5]Herman Hesse - nositel nobelovy ceny za literaturu. PROGRAM ... Pokračovaní se str. 5 Když si uvedomíme věk byť i našich nejmladších členů a to, že členská základna má přirozený úbytek bez přírůstku, musíme se zamyslet nad našimi možnostmi při provádění úkolů organizace. Zdá se, že náš program musí být natolik atraktivní, aby zaujal i nečleny, zejména příslušníky jiných organizací a širší veřejnost. Je na nás, abychom využili těch, kteří jsou s námi ideově spjati a svým elánem nebo intelektuální schopnosti mohou prospět společné věci ve prospěch podmaněných národů. Je na nás ovšem, abychom měli takový program a rozhlédli se pak kolem sebe po našich spolupracovnících, ať již z našich řad nebo jiných etnických skupin. * * * Pražská centrála prohrála Pražská centrála posílená vědomě nebo nevědomě několika torontský- mi kolaboranty, tentokráte prohrála. Banket, jehož se měli zúčastnit při zahájení tak zv. “Festivalu čsl. filmů” v Torontě zástupci komunistického Československa se nekonal díky organizovaným akcím některých exilových organizací a jedinců. Následkem protiakce se účast na festivalu byla velmi slabá. Kdyby Pokračování na str. 7 Stromy Stromy byly pro mne vždy těmi nejpodmanivějšími kazateli. Uctívám je, ži- jí-li pohromadě v rodinách, v lesích a hájích a ještě více je ctím, stojí-li ojediněle. Jsou jako samotáři, nejako poustevníci, kteří se z nějaké slabosti odklidili, ale jako velcí a osamělí lidé, - jako Beethoven a Nietsche! V jejich korunách šumí svět, jejich kořeny však spočívají v Nekonečnu; oni se v něm však neztrácejí, ale vynakládají veškerou sílu svého života k jedinému, - aby vytvořily svou vlastní podobu, aby se samy zpřítomnily! Stromy jsou posvátné! Nekážou nauky a recepty, kážou prazákony života, aniž se starají o jednotlivosti. Strom říká: “Ve mně je skryto jádro, jiskra, myšlenka, jsem život z života Věčného! Strom hovoří: “Jedinkrát se se mnou odvážila Věčná matka pokusu a zkoušky, jedinečná je moje podoba; jedinečný je i ten nejjemnější záchvěv v listoví na mém vrcholku, jedinečná je každá i ta nejmenší jizva v mé kůře, jedinečné je žíloví mého pně. Jsem tu, abych ve výrazné jedinečnosti vytvářel a ukazoval Věčné! Nic nevím o svých otcích a nic nevím o tisících dětí, které se rok co rok ze mne rodí, žiji tajemství svého semene až do konce. Jiné starosti nemám. Spoléhám na to, že ve mně je Bůh, doufám, že moje úloha je svátá a z této důvěry žiji. Jsme-li smutni a neseme-li těžce život, pak může strom k nám promlouvat: “Buď zticha, buď zticha! Tíží Tě Tvé myšlenky? Nech v sobě promluvit Boha, pak zmlknou! Teskníš, že Tě Tvá cesta odvedla od matky a z vlasti? Vlast není tady, nebo tam, vlast je v Tobě anebo nikde! Každý krok je narozením, každý krok je smrtí a každý hrob je matkou! Tak šumí strom večer, když se strachuje svých vlastních dětských myšlenek, - stromy mají dlouhé myšlenky, dlouhodeché a klidné. Jsou moudřejší než my, pokud jim nasloucháme. Nic není světějšího a nic není příkladnějšího, než krásný silný strom! Byl-li strom poražen a objeví se jeho otevřená smrtelná rána, pak můžeme na světlém terči jeho pahýlu a náhrobku číst celou jeho historii: v jeho létech a srůstech je vepsán celý jeho život, každá choroba, každý boj; hubená léta jako tučná, přestálé útoky, přečkané bouře. A každý selský synek ví, že nejtvrdší dřevo má nejužší léta, že vysoko na kopcích a v neustálém nebezpečí rostou nejvyšší, nejsilnější, nejkrásnější, nejtypičtější a nezničitelné kmeny! Kdo se naučí stromům naslouchat zví Pravdu! Ten už si nežádá být stromem; pak právě rychlost a dětský spěch našich myšlenek se odějí nebývalou radostí. Kdo se naučil ke stromům promlouvat, už si nežádá být stromem, netouží být ničím jiným než čím je! A to je vlast a to je štěstí! (Tuto povídku našel před mnohá léty br. Vladimír Křivánek v pytli s peřím. V tísnivém vězeňském prostředí na něj tak silně zapůsobila, že se ji naučil nazpaměť. Léta ubíhala.... Vladimír byl v nemocničním ošetření v Torontě a při čtení MUKLA jeho vzpomínky zalétly do minulosti a při nich si vzpomenul na tuto povídku. Vzpomenul si také na vás všechny a děkuje všem za pozdravy a přání brzského uzdravení.) 6 [pageend6]PRAŽSKÁ CENTRÁLA Pokračování se str. 6 podnik plánovaný Prahou se zdařil, byl to první zdařilý průnik čsl. vládních kruhů v zahraničí. Dovedete si představit, že zástupce čsl. úřadů s odznakem ve klopě vítá emigranty a odevzdává jim šek na stavbu Jejich kulturního domu. Možná, že by bylo i na místě pozdravit přítomné za předsednickým stolem, jako je oslovovat v minulosti - Čest práci, soudruzi dnes emigranti; zítra zakladatelé naší stranické pobočky a plodní spolupracovníci. * * * Tak jako akce “Festival čsl. filmů” se stala předmětem zájmu kanadských úřadů, tak ani druhá akce Prahy, tentokrát namířená proti katolickým správcům farností v Kanadě českého nebo slovenského původu, neušla jejich pozornosti. Není bez povšimnutí, že se zesíleným tlakem na církev v Československu se přenesl zájem komunistického režimu i do zahraničí. Úkol: zdiskreditovat některé duchovní správce mající vliv na věřící a mající vyhraněný postoj proti režimu. Podobných akcí spojených s roztrušováním pomluv, lží, nařčení a rozvráce- cení můžeme od pražských mocipá- nů očekávat stále více. Na štěstí, zdejší kanadské i americké úřady pochopily, že ignorování rejdů komunistické rozvědky a jejich pomahačů, jak to bylo za času détente, pominulo. -KK- Všem našim sestrám a bratřím, muklům doma i v exilu, kteří zůstávají v aktivním boji proti komunismu, prejeme klidné vánoce a dobrý příští rok 1984. Naše vánoční blahopřání posíláme také všem krajanům, kteří nezapomínají na svoji dnes politicky znásilněnou a vojensky okupovanou vlast. Sdružení bývalých československých politických vězňů v exilu. Evropa Americký kontinent '»• Naši nemocní Vždy s pocitu úpřímnosti a širší rodinné sounáležitosti se zmiňujeme o našich bratrech a sestrách, kteří jsou v nemocničním ošetřování. V případě vážného onemocnění i s úzkostí v srdci. Náš člen. EMIL FUŠEK, major čsl. armády jak jsme ho znali před únorovým pučem je v nemocnici a naše myšlenky a ujištění o našem přátelství jsou s ním. Ti. kteří s nim prožili léta ve vězení, jej znají jako přítele, jehož přímé držení těla vojáka bylo odrazem přímosti jeho nitra. 7 [pageend7]Z naší pošty Děkuji za zasílání MUKLA. Děláte záslužnou práci pro naši věc. František Nový, Austrálie. ♦ * * UNIVERSITY OF LINCOLN, NEBRASKA, USA, žádá o pravidelné zasílání MUKLA, jehož každé číslo bude zmikrofilmo- váno a archivováno společně s ostatními exilovými publikacemi v taměj- ším universitním archivu. * * * RADIO FREE EUROPE, Mnichov, žádá také pravidelné zasílání Mukla, jehož články použije pro relace do Československa. ♦ » » Dostal jsem váš časopis MUKL. Velmi se mi líbí a jsem rád, že ho vydáváte. Přeji hodně úspěchů. Prof. dr. Mojmír Povolný, předseda Výkon, výboru Rady svobodného Československa * * * On behalf of Honourable Romeo LéBlanc, I wish to acknowledge and thank you for your letter of October 11th, 1983. Please be assured that your correspondence will be brought to Minister’s attention at the earliest attention. Marilyn Bandy, Office of the Minister Public Works Canada ♦ RS Mám v rukou prvá dvě čísla Mukla a mám z nich radost. Hodně z vás má stále v sobě elán. - A to je výborná věc. Jen tak dál. Prof. dr. Jiří Krupička, University cf Alberta. * * * Četl jsem prvá dvě čísla MUKLA. Bylo mně smutno a srdce bolelo. Četl jsem vzpomínky na mrtvé, utýrané ve věznicích. Ostatní, kteří se sice vrátili, ale se zničeným, podlomeným zdravím. Připadalo mi, že procházím lesem, v němž jsem kdysi jako Pokračování na str. 9 Postavou malého, ale duchem velkého několikanásobného doktora Jana Schustra, s věčným černým parapletem i za slunného počasí v ruce, který až do roku 1939 učil matematiku a fysiku na Masarykově Státní reálce v Praze - Ječné ulici znali snad všichni pražští středoškoláci třicátých let. Každá jeho vyučovací hodina začínala několikaminutovou lekci filosofie nebo rozborem slov, což jsme tenkrát jako studenti brali na lehkou váhu a teprve později ve zralejším věku jsme si uvědomovali hloubku jeho výkladů, pokud jsme je nezapomněli. Nerad slyšel od studentů výraz “já myslím”, protože ho pokládám za vulgární a známku nevědomosti. Jednou jsem tento výraz na profesorovu otázku použil a on se zachmuřil. Vyvolal mne k tabuli a nadiktoval rovnici o několika neznámých. Když jsem nevěděl, jak počítat dál, sarkasticky mně říkal: a teď mysli. Tisíce takovýchto Schustrů by dnes potřebovaly školy na Severoamerickém kontinentu. Neměli jsme tenkrát žádné kapesní počítače a všechna ta několikamístná násobení a dělení včetně logaritmických tabulek při komposicích jsme museli vypočítávat hlavou. Učili jsme se tím myslet a proto dnes většina z nás má na mezinárodní politické dění naprosto jiná kriteria a názory než mnohý západní politik ve vysoké státní funkci. Tato půlhodina u tabule na mne zapůsobila tak, že od profesora Schustra jsem i já převzal zvláštní nechuť k používání této fráze a při diskusích nebo jednáních sejí úzkostlivě vyhýbám. A když mně přece jenom vylítne “z huby”, v následujícím zlomku vteřiny mám hrozné výčitky svědomí a snad se i trochu začervenám. Proto nemyslím, ale domnívám se, že všichni lidé by měli být veselí a žít v optimismu i když tolikrát je dnešní světová politika spíše k pláči než k nějaké radosti. Amerika se konečně v Grenadě “utrhne s řetězu” a je negativně kritisována těmi, od kterých by to mělo být nejméně očekáváno. Člověk otevře noviny, na druhé stránce obrázek krásné slečny - úsměv, nad čtvrtou stránkou už má vrásky na čele a po přečtení prvních vět politických komentářů by se nejraději sebral a jel ty noviny omlátit o hlavu šéfredaktorovi. A žijte v rados- radostech! O těch radostech, které děláme jeden druhému napíši příště. Mám rád podzim. Na sluníčku teplo, ve stínu chladno a k tomu vzpomínka najedno huneutské poriekadlo, které začíná: “Podzim je doba zmírání, listí ze stromů padá .... Tu druhou část šeptám pouze do ouška při osobním setkání. A když jsem u toho podzimního padání listí, kolik radostí a jak by to bylo krásné, kdyby nějaký ten lístek vypadl do obálky z kapsy našich čtenářů, kteří nás dosud finančně nepodpořili. Upozorňuji, že z těchto darů nepořádáme žádné vepřové hody a ani je nepromrháváme způsobem nízkým a nečestným. Za všechny mukly našeho sdružení vyslovuji dík následujícím dárcům: Maleček M. $ 50.00 Pinke K. 25.00 Chromec M. 40.00 Krupička J. 100.00 Krajina V. Dr. 30.00 Každan N. Dr. 10.00 Pala A. 30.00 Křivánek V. 50.00 Povolný M. 10.00 Dohnálek J. 30.00 Frýbort M. 30.00 Jednorožec L. US $ 10.00 Svačina J. 10.00 Nový F. Austr. $ 20.00 Neznámý dárce z Mnichova (Západ. Německo US 25.00 8 ENERGIE . . . [pageend8]ENERGIE ... Pokračování se strany 8 Věřím, že se muklové i naši příznivci při pohledu na padající listí ze stromů rozpomenou a svůj dar zašlou na adresu: kssotiation of Former Czechoslovak Political Prisoners in Exile, 18 Michael Blvd., Whitby, Ontario, Canada LÍN 5Z2. Svým darem uděláte radost nejen našemu Sdružení a jeho příznivcům, ale i sami sobě vědomím, že jste přispěli na dobrou věc. A zase budeme mít všichni radost. I maličkost k té radosti postačí. Když mne přivezli od soudu zpět do ruzyňské kobky měl jsem obrovskou radost. Víte proč? Dostal jsem jenom 25 let a ne provaz, jak mně vyhrožoval můj obhájce jestli se ke všemu nepřiznám. Veškerý můj majetek byl kartáček na zuby, hřeben a balíček toaletního papíru. Prostě radost! Eda Vondráček Pokladník К jednomu příspěvku Dostalo se mi do rukou 2. číslo časopisu “MUKL”, který je zpravodajem Sdružení bývalých Československých politických vězňů v exilu. Po pozorném pročtení obsahu jsem zjistil, že v článku pod nadpisem “ENERGIE ....”, uveřejněném na straně 8, druhého čísla z roku 1983, autor, Eda Vondráček předkládá čtenáři informace poněkud nepřesné. Pokládám za vhodné poukázat na nepřesnosti, pokud o nich vím, protože podle mého přesvědčení ti, kteří tolik vytrpěli za dlouhá léta věznění v komunistických kriminálech, si rozhodně zaslouží být informováni přesně. Chci tímto upozornit především na odstavec třetí, větu první zmíněného článku, kde autor píše: “Různé politické skupiny a podskupiny píší o všem možném a snaží se strhnout vedení na tu svou, jedině správnou stranu, ale žádná z nich zatím nenapsala ani řádku o svém politickém programu, aby zejména ti mladí se mohli osobně orientovat.” Z výše uvedeného je patrno, že autor pranýřuje různé politické skupiny, které sice vyvíjejí jistou činnost, ovšem žádná z nich nenapsala ani řádku o svém programu. A zde právě tvrdí autor čtenářům něco co není pravdivé. V Československém exilu existuje organizace, která vypracovala svůj politický program již před dvěma roky a publikovala jej 21. prosince 1981. Tento program byl komentován například v Torontu Sun dne 19. března 1982 slovy: “Jedná se o prvý souhrný program československého odboje od r. 1948, vytvořený nejnovější generací Čechů a Slováků”. Denník Frederiction Daily Bleaner z pátku 26. března 1982 přinesl článek o onom programu pod nadpisem: “Czech háve Blueprint for Freedom.” Program byl také zmíněn v polském “Kuriér Polsko-Kanadyjski” (Toronto) 21. dubna 1982 a úplný text pro československého čtenáře byl publikován v “Československé Cestě”. (Viz Československá Cesta, ročník 1, číslo 3-4, str. 3-8). Organizace, která je autoiem zmíněného programu se nazývá Československá federální rada. Byla založena v Ottawě 13. ledna 1980. Svým vznikem uplatnila demokratické právo vytvářet politické organizace, právo, vycházející ze svobody sdružování, tak jak je chápáno ve svobodném světě. Tato, i s odstupem tří let, nová organizace, která se nestaví proti žádnému z dosavadních existujících těles československého exilu . . . (Redakčně zkráceno.) Jaroslav Čapek Z NAŠÍ POSTY Pokračování se str. 8 Šumavan obdivoval a miloval ty statné, zdravé a mocné jedle a smrky. Důstojné a hrdé stromy byly podťaty v nejkrásnějších letech síly a nám - ještě na živu - zbývají vzpomínky, obdiv a poděkování všem těm statečným a nestydět se za slzu v oku. Josef Svačina, exilový žurnalista, Chicago. ♦ * ♦ V minulém čísle “Severských Listů” jsem se dočetl o vaší - naší periodice MUKL. Sám jsem jím byl v letech 1952-1960. Proto bych vaši novinu rád odebíral. Otakar Štorch, Švédsko. * * v Děkuji za MUKLA v jeho perfektním provedení. Přeji vám všem hodně úspěchů v tom obecně prospěšném podnikání. Miloš Kunta, New York. Jasné stanovisko V posledním čísle MUKLA bylo uveřejněno prohlášení našeho bratrského Švýcarského sdružení ke Košickému vládnímu programu, k odsunu sudetských Němců a k retribučním dekretům. Chybou našeho sazeče, který tento článek přetiskoval z originálu mnichovské Národní Politiky, ocitl se omylem u nadpisu - “Jasné stanovisko” - otazník. Který tam bez vědomí autora nadělila redakce Národní Politiky, jako svůj nesouhlas k odsunu sudetských Němců. Za chybu se omlouváme. t Úmrtí V Brně zemřel statečný politický vězeň JAN NECHVÁTAL na srdeční záchvat ve věku 69 let. Čest jeho památce. O VÁNOCÍCH vzpomeňme při modlitbě na všechny naše umučené, popravené a zemřelé sestry a bratry. 9 [pageend9]VÁNOČNÍ Zvonily zvony. Touhu probouzely: za rodnou krajinou se rozběhnout. Bez lásky nejsme. Nejsme bez touhy. Zahlédnout stromy cestou u strouhy! Za rodnou krajinou rozběhnout, domova teplo vdechnout bychom chtěli. Vrátit se domů zasněženou strání, kde šípku planou rudé plamínky, kam mrazy sezvou ptáky hladové. Přibliž nám prchavé dny, domQvé! Na chvíli rozehřej nám housle vzpomínky, dej vločkám sněhu roztát v teplé dlani! Osetá pole lehnou v tiché sněhy, tvář dětskou vyhledáváš nad studnou. Nad rodnou krajinou zvoň, zvone, zvoň! Vrátit se domů jednou - alespoň! ať srdce láskou nikdy neschudnou, ať mají tolik síly, tolik něhy. * SDRUŽENÍ BÝVALÝCH ČESKOSLOVENSKÝCH POLITICKÝCH VĚZŇŮ V EXILU ASSOCIATION OF FORMER CZECHOSLOVAK POLITICAL PRISONERS IN EXILE ASSOCIATION DES ANCIENS PRISONNIERS POLITIQUES TCHÉCOSLOVAQUES EN EXIL VEREINIGUNG DER EHEM TSCHECHOSLOWAKISCHEN POLITISCHEN HÄFTLINGE IM EXIL 158 Michael Blvd., Whitby. Ont . Canada LIN 5Z2 Open Letter AMNESTY INTERNATIONAL LONDON, ENGLAND, EUROPE. In Toronto, the 28 day of October 1983. Gentleman: On this 65th anniversary of the birth of Czechoslovakia, we would like to remind you about political prisoners suffering under the current communist regime. We urge you to petition the democratic goverments of the free world to demand the release of political prisoners in Czechoslovakia. We also ask you to request amnesty for those sentenced for their desires of attaining freedom for Czech and Slovak nations. Yours sincerely, Mojmír Chromée Zdeněk Slavík Executive Director President Uzávěrka příštího lednového čísla MUKLA je 30. 12. 1983. Do tohoto dne zasílejte své písemné příspěvky. Smějeme se ... Na africkém safari byl domorodý průvodce dotázán náruživým turistou, co má dělat, aby se uchránil před útoky dravé zvěře v noci. “Musíte nést hořící pochodeň.” “A opravdu to pomáhá?” “To záleží na tom, jak rychle ji nesete!” ... .... Česká lidová tradice Každý národ má své přednosti, své duchovní bohatství, které vyplývá ze zeměpisné polohy jeho vlasti, z jeho povahových rysů a duchovních tradic. Jsou země, kde se nedařilo renesanci, ale vykvetlo tam baroko, kde vážnost duše volila chorál, zatímco jinde se nohy dožadovaly valčíku. Náš národ se například nenaučil slavit karnevaly, zato však dokázal vytvořit tradici vánoc, jakou by nám záviděl asi celý svět - kdyby ji znal. Je-li třeba oblohu, moře a velehory vidět, pak české vánoce je nutno prožít. To je čas, kdy dospělí se stávají dětmi, a kdy citlivé srdce ovládne život. Tajemství se stává skutečností a skutečnost tajemstvím. Duch lásky a čisté ryzí radosti obestře svět. Ani opravdový muž se nestydí za svoji něžnost. Život převzal podobu pohádek a rozum ustoupil poezii. Nikomu se to však nezdá nepřirozené. I ty nejstudenější domovy, kde už dávno ustydla láska, se prohřejí, rodinné svazky se utuží. To nejtvrdší srdce změkne. A ti, kdo kráčejí životem sami, nepocítí nikdy tíhu osamocenosti tolik, jako právě v těchto dnech. Vánoce nejsou jen Štědrý večer a následující Boží hod. To jsou jen výbuchy radosti, která se dlouhou dobu připravovala. Kdo se nedá unášet kouzlem předvánočních týdnů, ten je velmi ochuzen a svátky samy jsou mu jen přítěží v tom beztak už náročném a složitém životě. Škoda, že rok od roku posvátnost této doby více mizí a proměňuje se v jakousi nákupní horečku. Kdy vlastně začíná to vánoční preludium - vánoční předehra? Pokrač. na str. 11 10 [pageend10]Z leva: Poslanec Brian Mulroney, jeho manželka Míla a poslanec D. Cromby, na tiskové konferenci v Torontě, kde také byli pozváni Mojmír Chromec a Milo Komínek. Mulroney bude pravděpodobně předsedou vlády Kanady. ČESKÁ LIDOVÁ TRADICE Pokračování se strany 10 Když jsme položili na hroby svých drahých poslední květy roku, svlažili je slzami a zasypali vzpomínkami, náhle si uvědomujeme sirobu země, a že “den se nachýlil ke sklonku a noc se přiblížila.” To milé a životodárné sluníčko jako by ztratilo všechnu svou sílu. Ukazuje se čím dál řidčeji, hřeje stále méně a jako by se už nemohlo ani vyhoupnout na oblohu. Pak ale přijede k nám do Čech svátý Martin na bílém koni, a přikryje naši zem bílou duchnou. Kdysi to bývala pořádná duchna, dnes už to bývá často jen lehká pokrývka. Zem ulehla ke spánku, a ti, kdo na ni pracovali, budou spolu s ní nyní odpočívat a hojit své mozoly. Když kvetla ještě řemesla a řemeslníkům ubylo světla, odkládali i oni svá nářadí. A zde někde - za těchto krátkých dnů a nekonečných večerů se začínala rodit předvánoční doba, která je od vánoc neoddělitelná. V těchto dobách vznikly ty krásné lidové tradice, ze kterých čerpali naši spisovatelé, básnici i hudebníci a zde se upevňovalo naše národní uvědomění. Celé generace vytvářely tuto dobu a ten, kdo se do ní vnoří, jako by vstoupil do společenství všech těch vypravěčů, písničkářů, malířů, řezbářů a všech ostatních lidových umělců. To jejich dědictví nám umožňuje nahlédnout do duše našeho lidu. Pravda, byl hmotně chudý, ale měl krásnou duši a jeho srdce přetékalo zvláštním pokojem a radostí. Domovy tohoto lidu byly otevřeny pro každého. Tehdy ještě neplatilo, že můj dům je můj hrad, ale host do domu - Bůh do domu. Pocestný nebyl odmítnut, i když do.stal třeba jen nuzné ubytování. Sousedé se scházeli na přástkách. Chloubou každé rodiny byl betlém a každý, kdo byl schopen, řezal malé figurky, které jsou nyní chloubou kostelů, muzeí i celého národa. Vánocům předcházely tzv. roráty. My známe tuto dobu z vesnických románů a idylických obrázku, ti starší dokonce z vlastní zkušenosti, na nichž lidé jako bludičky putují s lucerničkami ke svým kostelíkům. Lavice jsou dodnes propáleny od sloupků, kterými si věřící svítili do zpěvníků. V této době očekávání zanikly všechny zábavy a zpívaly se písně plné naděje. Den po dni rostla touha a nad tím vším bděl ppnqcný, zatímco všechno bylo pohrouženo do hlubo.kého Pokračování na straně 12 Trochu humoru Na Nový rok přijde doktor kontrolovat pana Kašleho. Vejde do kuchyně ... a Kašle si dává! - “No ne, předepíšu vám dietu a vy pijete k obědu dvanáctku.” “To jsem nevěděl - pane doktore -! Stará, vodnes ten oběd!” * ♦ ♦ Měl jsem kamaráde strašnej sen po Silvestru. Představ si, zdálo se mi, že jsem střelenej do obličeje. Člověče! Já jsem sténal, když jsem se probudil, jdu k zrcadlu a taky jo ... díra!” “A co dál?” “Když jsem přestal zívat, tak to zmizelo!” ♦ ♦ * Texas. Ostří hoši si dávají ostrou. Vejde cizinec, dá si taky a povídá: “Hezký podnik, jenom se divím, že tady ještě sypete podlahu pilinami. ”- “Pilinami, říkáte ...,” ušklíbnul se Joe ..., “to je nábytek, kterej tady byl včera.” * * * Věštkyně: “Budete chudý a nešťastný až do svých 30 let.” Zákazník: “A pak?” “Pak si na to zvyknete.” * * * Pilo se. A co čert nechtěl, ta veselá loď ztroskotala. Námořník tahal do záchranného člunu trosečníky. Většinou za vlasy. Najednou se před ním objevila úplně holá hlava. Zavrčel: “Není čas na vtipy, ukáž hlavu.” * ♦ ♦ 11 [pageend11]A myslíte-li, že zde na Silvestra můžete hulákat, tak vás oba vyhodím! Česká lidová tradice ♦ ♦ ♦ Do baru vesel nemilosrdně opilý pán a povídal barmanovi: “Dejte mi něco proti opici a světobo- lu.” “Co by to mělo být?” “To je úplně jedno ... jen aby to bylo velké, chladné a plné džinu.” Barman křičí na vrátného: “James, přiveďte tanečnici Lolitu!” ♦ ♦ ♦ Vrátil se neočekávaně brzo z vítání Nového roku. V domácnosti a v posteli byl úplně cizí pán. Paní omdlela, takže už neviděla, jak nepříčetně mlátí její choť návštěvu a křičí: “Tak vy jste ten pacholek, co zaparkoval na mým místě!” * * * MUKL Je zpravodaj, který vychází jednou za dva měsíce. Je tribunou všech politických vězňů roztroušených po celém světě. Vydává: Sdružení býv. čsl. politických vězňů v exilu. Řídí redakční rada. Výkonný redaktor a grafická úprava: Milo Komínek. Tiskne: Moravia Press Ltd. Toronto, Ontario, Canada. MUKL 158 Michael Boulevard, Whitby, Ontario, Canada LIN 5Z2 Tel. (416) 666-3354 Pokračování se strany 11 spánku. Zatroubil půlnoc a zanotoval: Minula dvanáctá hodina, chval každý duch Hospodina. Pak se v kalendáři objevila Lucie, která noci upije a dne nepřidá, a to bylo pro všechny hospodyně znamení, že se bude péct vánoční pečivo, především pak vánočky. Hospodyně měly a mají dodnes v těch dnech plné ruce práce a děti plnou hlavu starosti, co přinese “Ježíšek”. Všichni pracují pro jedno: připravit dětem co největší radost překvapení. Radost je nakažlivá zvláště ta dětská, protože je něžná a čistá, takže dospělí jsou schopni každé oběti, jen aby se na ní mohli podílet. Na Štědrý den býval přísný půst. Byla to poslední tělesná i duchovní příprava na dramatickou noc. Každá rodina měla - a je tomu tak až podnes - svůj vlastní ceremoniál. Štědrovečerní večeří se začínala ta divuplná noc............. Kdosi zazvonil na zvoneček, všichni vběhli do místnosti, kde byl betlém, později i stromeček, a dětem nastaly nekonečné minuty čekání. Místo aby se vrhly na dárky, zpívaly se nejdříve staročeské vánoční koledy. Jejich krása a kouzlo se do těch řádků nevejdou. Zámožnější rodiny si zvaly na tento večer k sobě někoho chudšího nebo osamělého, aby se ukázala štědrost a láska ještě ve větší míře. A nezapomnělo se ani na stromy a rybky v potoce, těm se sypaly drobky. Stejně mimořádně se krmila drůbež, aby dobře nesla, a dobytek, aby dával více mléka a přibýval na váze. Děvčata třásla bezem, a odkud se ozval pes odtamtud měl přijít i nápadník. Po hladině vody ve velkých hrncích si mládež pouštěla svoje plavidla. Směrem, kterým se lodička pohnula, měl se odebrat v příštím roce i její majitel. Rozkrajovala se také jablíčka. Běda, komu se ukázal rozkrojený jaderník v podobě kříže, ten jistě do roka zemřel. Naštěstí se většinou ukázal v podobě hvězdičky, která věštila dobiý rok. Lilo se i olovo a mlhavá podoba úlitku naznačovala i budoucí osud. Tak se přiblížila půlnoc a všechno se rozběhlo do kostela na půlnoční. Proti těm šerým domovům je vítal rozzářený kostel. Každý si s ulehčením zazpíval koledy a poslechl vedle varhan i smyčcovou vánoční hudbu. Přes mrazivý chlad bylo hřejivě u srdce. Ta zvířátka v betlémě jim přiblížila jejich domovy. Byly to krásné chvíle, jinak by se k nám už nevracely. Naopak, staly se jakýmsi středem celého roku. Závěr této doby, snad už jen poslední cípeček, jsem ještě prožila ve svém dětství. Mně nevadí, že ji snad někdo nazývá doznívajícím barokem. Ve mně toto všechno probudilo svět, který je snad neskutečný, ale je to svět krásný, do kterého se vždycky utíkám v těžkých chvílích života. Všichni chceme mít svět krásný a život bohatý na láskyplnou něhu. Nechci, aby tento náš přetechnizovaný svět a život trpěly úbytěmi citu a lásky, protože právě ty dělají život tak krásný - krásný i tehdy, když srdce krvácí a u našich dveří čeká nemoc nebo snad něco horšího. I bolest může být staveništěm krásna, i bolest - a snad právě bolest - dokáže ztvárnit hmotu a něco, co má v tomto životě tu nejvyšší podobu krásy a všeho šlechetného, co ve svém srdci nosíme. -sž- Přejeme všem požehnaný NOVÝ ROK 1984. [pageend12]