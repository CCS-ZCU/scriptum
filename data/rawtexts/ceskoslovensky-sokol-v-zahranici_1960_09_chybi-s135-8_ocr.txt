ČESKOSLOVENSKÝ SOKOL ROČNÍK X. LISTOPAD 1960 ČÍSLO 9. V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Josef Hora: Nezapomenem! Básnický doprovod k filmu X. sletu Ne, nikdy, nikdy nezapomenem byť v pokoření, odříkání na kvetoucí, zrající zem, jejímiž dětmi jsme do skonání. Ne, nikdy, nikdy nezapomenem pod prapory, jež větrem vanou, na zástupy, jež krásným dnem šly oslavit zemi milovanou. Vzpomínko krásná, posilující, naplň nám oči, vlej své štěstí do našich srdcí! , Nezapomenem oněch krásných dní letních, za nichž se konal desátý všesokolský slet v Praze. Nezapomenem tím spíše proto, že mezi nimi a námi leží tesklivý národní podzim, jenž serval tolik listí se stromu našich nadějí. [pageend1]Vraťte se do našich očí, zástupy přísahajících, řady nastupujících, postavy borců. Vraťte se do našich očí, hoši a dívky, dorostenci a dorostenky, muži a ženy. Jděte, jděte, ať vidím vás zas to světlo v očích, na ulici jas, pohledem na své dcery, na své syny, ať hrdě vzplane jas tváře domoviny! Hle, uprostřed domova květ mládí! Život jako sen roste před námi. Dobrý den, dobrý den buď nám přán! Přichází mládí. Tolik mládí nám roste po domovině. Buď zdrávo nám! Jdi pevným krokem a než se setkají rok s rokem, muž, žena, služ své otčině! Plnýma očima nabíráme radost svých očí. Poupata se nám rozvíjejí, svět kvete do nadějí. Ach, vy dni krásné, na něž nezapomenem, obláčky vzduté, srdce zpívající! Vy křídla lásky nad růžovým dnem, sokolí křídla, mladí bojovníci! — 130 — [pageend2]Jdem, jdem, jdem, nezapomenem, povel vlasti v kroku svém, jdem, jdem, jdem. Z jihu, severu, se všech stran, nesem důvěru, Praho, do tvých hran. Radosti matek, pýcho otců svých, jděte a tančete, bílé jako sníh. Vy letní dny, vy louky květů, zas naše oči plné vás! Záhony žen, motýli v letu a vedle klasu klas. Pohleď! Vcházím do zahrady, vítr ji rozvlnil. Putujem rozvlněnými lady, kde básník nad břízami snil. To tančí rozkoš, tančí krása, tisíce rukou k nebi jásá. Barevné léto žen. Naše síla je v nás. Ducha nezničí čas. Jdem, jdem, jdem, národa nezapomenem. Nezradí druha druh, živ našich dějin je Bůh. Jdem, jdem, jdem, nezapomenem. Ne, nikdy, nikdy nezapomenem byť v pokoření, odříkání, na kvetoucí, zrající zem, jejímiž dětmi jsme do skonání. Ne, nikdy, nikdy nezapomenem ! — 131 — [pageend3]Musí nás být víc Emka (Pokračování.) Tělocvik ovšem není naším cílem, nýbrž jen hlavním prostředkem výchovy k sokolství. Byl-li dobrý, aby přivedl děti do Sokola a aby je tam udržel po nějaký čas, nemůže ani na tento úkol stačit trvale. K Sokolu nás musí poutat víc — sokolská myšlenka. Tu musíme dětem vštěpovat od první chvíle jejich vstupu do tělocvičny, vykládat jim její podstatu způsobem přístupným jejich chápání a prakticky ji uplatňovat při všech příležitostech denního života. Základem je bratrství — sesterství. Družstvo je základním článkem so- (kolské rodiny, začneme tedy aplikací bratrství v něm. Nového žáka představíme družstvu jako jejich bratra, kterého mají mít rádi a kterému mají pomáhat. Bratrství projevujeme nejen pomocí při cvičení, nýbrž živým zájmem o každého člena družstva. Ptáme se, proč nebyl ve cvičení; je-li nemocen, navštíví jej některý člen družstva, pošleme mu pozdrav, kytičku, bonbony. Odcestovali-li, dopisujeme si s ním, aby věděl, že na něj nezapomínáme a že jeho družstvo se těší na jeho návrat. Družstvo je celek, který má společné zájmy, především snahu ukázat se dobrým celkem: vykazovat dobrou účast ve cvičení, na výletech i na veřejném cvičení jednoty, vyniknout nad ostatní kázní, vzhledem, pokrokem. Tu již je příležitost vysvětlit dětem něčo o sokolských cílech; chceme být lepší tělesně (proto cvičíme), ale také mravně. Sokolský žák má všude a ve všem projevovat tuto snahu: držením těla, ve škole pro- pěchem, na ulici chováním, čistotou a úpravností vzhledu, především pak poměrem k ostatním lidem, kamarádům i dospělým. Přímost a pravdivost jsou základním znakem Sokola. Pomalu pak kamarádství v družstvu přetváříme ve vědomí náležitosti k jednotě. Všichni jsme bratři a sestry, nejen v našem družstvu, ale v celém oddílu. Dorost a členstvo jsou naši starší bratří jsme hrdi na jejich úspěchy v závodech i v životě (nezapomeňte dětem o nich povědět) — vždyť jsme jedna jednota. Sokolovna, kterou nám bratři a sestry postavili, je naše sokolovna, chceme ji mít čistou a úpravnou. Sami k tomu pomůžeme. Práce pro jednotu je dalším poutem k ní. Roste z ní pocit spolumajet- nictví a z něho zájem o její prospěch, sílí vědomí sounáležitosti. A děti se jí učí nezištné práci pro celek. Nepodceňujte jejich schopnosti. Halíř, který dítě ušetřilo odřeknutím si mlsku, má stejnou cenu jako desetikoruna dospělého a posbírané papírky v šatně znamenají tolik jako generální úklid tělocvičny členstvem. Pěstujme v dětech od malička lidskou důstojnost a vůli pomáhat. — 132 — [pageend4]Osvědčenou cestou k tomu je samospráva, která se v žactvu připravuje a postupně rozvíjí. Jak získat a udržet dorost. V dorostu máme co dělat s mládeží ve věku pubertálním, kdy prochází bouřlivými změnami fysickými i duševními. Jedním z hlavních znaků tohoto stupně vývoje je odpor k autoritě a snaha projevit se dospělým. Největší chybou vedoucích a vychovatelů v tomto období věkovém je vyžadování slepé poslušnosti striktními rozkazy a jednání s dorostem jako s dětmi. Vedení dorastu je nej těžším z úkolů cvičitelských a vychová telských. Vedoucí musí být mládeži stále vzorem toho, k čemu ji vede. To je tím těžší, že mládež je kritická a brzy odhalí každé předstírání a každou neupřímnost. Lépe je přiznat otevřeně, co neumíme a nevíme, a udržet si tím důvěru mládeže. Ve styku s ní je třeba jednat jako s dospělými, přijímat vážně její nápady a vážně vysvětlit, jsou-li mylné a v čem jsou mylné. Tělocvičná hodina dorostu musí být nabita činností a dorost musí vidět, že je to činnost účelná. Chce vidět pokrok ve výcviku, proto se snažíme v každé hodině jej osvědčit. Jednou z cest je Tyršův způsob tvoření osnov, z nichž každá měla za cíl naučit určitému prvku a opakováním v různých obměnách a kombinacích jej zdokonalit. Jinou jsou zase podle Tyršovy prakse časté závody jednotlivců téhož družstva v nedávno naučeném prvku. CVičenci se navzájem posuzují pod vedením a kontrolou cvičitele, učí se tím uvědomovat si správné provedení a připravují se tak k úřadu soudce. Tím zároveň vyhovujeme touze dospívající mládeže změřit své síly v závodech, které by v tomto věku měly být pravidelnou složkou výcviku. V našich poměrech, kde vzdálenosti jednot dávají len vzácně možnost utkání mezi jednotami, jsou vnitřní závody v družstvech a v jednotě částečnou náhradou za ně. Hry jsou i v dorostu důležitou složkou programu, ale musí to být — na rozdíl od žactva — hry s charakterem závodu, tedy hry družstev s přesnými pravidly. Záliba dorostu v závodních hrách se projevuje voláním po tvoření družstev odbíjené nebo košíkové které často vede ke konfliktu s pravidelným a všestranným rozvrhem. Nebylo by moudré bránit této snaze, ale je nutno chránit všestraný základní program; povolit hru po pravidelné cvičební hodině nebo i ve zvláštních večerech, kde je to možno, ale jen těm, kdo se také účastní pravidelných cvičebních hodin. Nejlepší ochranou, aby hra nepotlačila základní výcvik, je zajímavé vedení cvičebních hodin. — 133 — [pageend5]lary nás všech, bude to pro župu vydatná pomoc. Sletová daň má být poslána do 31. prosince t. r. přímo Vídeňské župě na adresu jejího pokladníka, jehož adresa je Jan Předcechtěl, Wien VI, Mariahilferstrasse 105. Sletový pořad byl předběžně stanoven takto: v sobotu 7. července závody obojího dorostu a členstva na nářadí, v lehké atletice a mužů v odbíjené, večer slavnostní koncert nebo tělocvičná akademie; v neděli 8. července odpoledne slavnostní veřejné cvičení, večer přátelská beseda; v pondělí 9. července dopoledne schůze výboru Ústředí, odpoledne sjezd jednot Ústředí čsl. Sokolstva v zahraničí, zahájení posletového tábora evropských jednot; v úterý 10. července prohlídka Vídně a okolí. ve středu 11. července odjezd hostí. Zájem o účast na sletu se radostně probouzí. V čele jde Slovenský Sokol v Americe, který vypsal soutěž v získávání nového členstva s okružní cestou do Vídně na slet jako první cenou. Slovenský Sokol chce poslat ke sletu oficielní deputaci a propaguje již nyní zájezd na slet mezi svým členstvem. Ústředí doufá, že získá ve Spojených Státech dosti účastníků k vypravení nejméně jednoho zvláštního létad- la. Zpravodajství jubilejního sletu Schválením návrhů mimořádné schůze Evropské oblasti všemi jejími jednotami a konečně schůzí výboru Ústředí 15. října t. r. jsme vstoupili do období příprav na náš jubilejní slet. Rozhodnutí padlo souhlasem nás všech, odpovědnost se teď přesunuje na všechny, jednoty, činovníky i prosté členstvo. Jen nadšenou spoluprací nás všech může slet vyrůst v dílo důstojné události, kterou oslavuje. Budeme od nynějška přinášet pravidelné zprávy o postupu sletových příprav. Sledujte je bedlivě a posílejte redakci zprávy ze svých jednot. Jednotám se připomíná usnesení výboru Ústředí, kterým jsou vyzývány, aby vypsaly pro své členstvo sletovou daň ve výši jednoho dolaru na člena. Účelem daně jest přispět Vídeňské župě na předběžná vydání spojená s přípravou sletu. Jubilejní slet bude sletem nás všech, i těch, kdo se ho nemohou zúčastnit osobně. Nemůžeme chtít, aby župa, která musí za nás nést tíhu všech sletových prací, nesla také všechny náklady. Jeden dolar je nepatrným vydáním pro jednotlivce, ale sejdou-li se do_ — 134 — [pageend6]Ze Sokolského Světa. . . . EVROPA. Paříž — Francie. Pařížská sokolská jednota zakončila 25. září t. r. svou práci na letním cvičišti (sokolské louce v Gour- nay) svatováclavským posvícením. Na programu bylo cvičení a hry žactva, zápasy mužů v odbíjené a předání putovního poháru br. Moce starostou br. Živným vítězům turnaje dvojic v odbíjené (br. Starý a p. Szobor). Starší bratři a sestry se postarali o výborné občerstvení v duchu svatováclavského posvícení. Účast krajanů byla velmi uspokojivá díky výjimečně slunné neděli. Národní svátek 28. října byl oslaven společně se Spolkem francouzsko- československého přátelství a všemi exilovými čsl. organisacemi. Po zahajovacích projevech knihovník br. Chaloupek podal obšírný referát “Francouzsko-československé vztahy v minulosti a historie Sokola- Pařiž”. Program byl zakončen Smetanovou “Mou vlastí” (Vyšehrad a Vltava) a národními hymnami s gramofonových desek. Na plese Sdružení býv. čsl. dobrovolníků ve Francii předvedla jako obvykle sokolská mládež rej národních tanců. M. B. Vídeň — Rakousko. Všechny vídeňské jednoty zase cvičí pravidelně i společenský život se znovu rozběhl. První ze všech obnovil svou činnost sokolský Kašpárek a ovšem sokolská mládež, která se po další přestávce mohla vrátit do opraveného Slovanského domu. ARGENTINA Villa Dominico Sokolská jednota ve Villa Domonico u Buenos Aires v Argentině je již opět v plné podzimní práci. V měsíci říjnu uspořádala zdařilou tělocvičnou akademii, při které vystoupilo žactvo, dorost i členstvo, a to jak ve cvičeních prostných, tak na nářadí. Program zahájil vzdělavatel jednoty br. Jurčík, který ve svém projevu zdůraznil, že Sokol v Argentině, třebaže žije a pracuje v cizí zemi, zůstává stále věren odkazu sokolských zakladatelů a snaží se pracovat pro rozkvět sokolství v Argentině. Pořad byl doplněn hudebními a tanečními čísly a po jeho ukončení konala se sokolská veselice. Návštěva byla velká a byl to opět svátek nejen sokolských bratří a sester, ale i celé krajanské veřejnosti ze širokého okolí Buenos Aires. Dramatický odbor jednoty sehrál v říjnu veselohru argentinského autora, která měla takový úspěch, že musila být třikrát opakována. Společně se Sokolem v Buenos Aires uspořádala jednota v tamní sokolovně oslavu 28. října. Program byl důstojný a zúčastnil se ho velký počet sokolských bratří a sester i krajanů. Jednota se nyní pilně připravuje na své veřejné cvičení, které se bude konat v prosinci. Vystoupí při něm opět žactvo, dorost i členstvo. — 139 — [pageend7]v Disney Land. Tak se snažíme šířit na americkém západě dobré jméno svobodného československého Sokola. MM Slovenská T. J. Sokol v USA. Úřední list “Slovenský Sokol”, který vychází týdně a je zdarma rozesílán všemu členstvu, přinesl hodnotnou studii bratra Dr. Karla S. Bednára o úkolech Sokola v současné době a zejména v Americe. Přimlouvá se za úsilí o proniknutí Sokola do americké veřejnosti mimokrajanské a ukazuje na prospěch, který by to přineslo americkému národu. Redakce Slovenského Sokola vydává čtvrtletně v úhledných brožurkách příručky “The Sokol Instructor”, ve kterých souborně přetiskuje články uveřejněné v uplynulém čtvrtletí v tělocvičné hlídce listu. Příručky přinášejí teoretické úvahy o sokolském tělocviku a praktické příklady bohatě ilustrované. Rediguje je br. Karol Bednár s redakčním kruhem, ve kterém zasedají Ota Karásek, Marie Provaz- níková, bývalý náčelník Slovenského Sokola br. J. Škápík a Mudr N. I. Klimow. Nejstarší jednota organisace, New York, přikročí v listopadu k výstavbě svého odvážného projektu na ostrově Long Island. V moderně řešené budově bude tělocvična v rozměrech 20x30 m, místnosti pro schůze, klubovny, restaurace a 70 bytů s příslušnými garážemi. Přihlášky o byty už dnes překročily tento počet více než dvojnásobně. Mezi členstvem byla zahájena V říjnu se musela omezit na výlety, ale vstup do Slovanského domu oslavila tanečním večerem. . KANADA. Toronto II._ Ontario. Naší sokolovnou zase hlaholí jásot a prázdninový oddech je vystřídán pilnou prací a ruchem na všech stranách. Počet cvičících dostoupil u žáků čísla 40, u žákyň dokonce 60. Dalším nemalým úspěchem letošní sezóny je obnovení české doplňovací školy za vedení obětavé paní Františky Sahánkové která se snaží vhodně vybranou učební osnovou vštípit dětem lásku k mateřskému jazyku a k vlasti, které neznají. USA. Los Angeles — California V naší jednotě zakotvilo po letech ztrávených v jiných zemích několik exulantů, kteří se ihned zařadili do sokolské práce. Náčelníkem a náčelnicí se stali manželé Machko- vi, kteří přišli z Montrealu v Kanadě. Pod jejich vedením cvičí dnes průměrně 21 bratří, 20 sester a 35 žactva. Sokolská skupina zatančila československou besedu na mezinárodním festivalu v Los Angeles, a při United national Day v San Barbara, kde mimo to zazpívala národní písně a uspořádala výstavku československého lidového umění. Část členstva zajela 28. října do San Franciska k slavnosti odhalení pomníku T. G. Masaryka. 13. listopadu odjede družstvo jednoty do Fresna k turnaji v odbíjené a na 18. prosince přijala jednota pozvání k účasti na průvodu národů — 140 — [pageend8]ce bratra Aloise Fikara a doplněn událostmi za II. světové války a po ní. Cena každého dílu je 75^ Dějiny Sokolstva v zahraničí zachycuje spis br. Ant. Hřebíka Čs. Sokolstvo v zahraničí 1948 — 1958. Knížka má četné ilustrace a jsou k ní připojeny stanovy a statistika jednot Čsl. Sokola v zahraničí. Cena $1.-. Objednávky všech těchto spisů vyřizuje redakce t. 1. Dějiny začátků Sokola na Slovensku zpracoval jejich spolutvořitel br. Jarka Jelínek v knížce vydané tiskárnou Slovenský Sokol 1918 — 1921. Totéž nakladatelství vydalo knihu, v níž najdou užitečnou pomůcku bratři pracující s anglicky mluvícími cvičenci, je to spis br .Karola Bednára SOKOL GYMNASTIC MANUAL který je anglickým ekvivalentem Tyršovy soustavy a názvosloví Vydala Slovenská T. J. Sokol, 283 Oak Str., Perth Amboy, N. J., cena $6.50. sbírka na zařízení tělocvičny a spolkových místností. Jednota doufá, že ještě před koncem příštího roku bude moci přesídlit do nové budovy. SOKOLSKÁ LITERATURA Jednou z největších obtíží sokolské práce v zahraničí je nedostatek příruček. Ústředí čsl. Sokolstva v zahraničí se snaží v mezích svých skrovných prostředků vydávat aspoň nej potřebnější z nich. První z nich je základní Tyršův spis Náš úkol, směr a cíl. Ten by měl být v majetku každého člena, tím spíše činovníka. Doma v Československé obci sokolské jej dávaly jednoty každému nově přijatému členu při složení členského slibu. Cena našeho vydání je 25^. Dalším zdrojem poučení o vývoji Sokola a cenou pomůckou při vzdělávací práci jsou Stručné dějiny Sokola. I. díl je přesným opisem původního díla bratří Jandáska a Pelikána, II. byl zkrácen podle prá- Sestry a bratři! Zahrnuli jste mě takovou spoustou hřejivých dopisů k mým sedmdesátým narozeninám, že při nej lepší vůli nestačím za všechny poděkovat osobně. Prosím Vás proto, abyste přijali touto cestou můj srdečný dík za projevy bratrské a sesterské lásky, které mi daly novou vzpruhu k práci na našem společném díle pro zbytek mého života. Udělali jste mi velkou radost a já Vám za ni děkuji z celého srdce. Nazdar! Vaše M. Provazníková — 141 — [pageend9]A doma.... PO SPARTAKIÁDĚ dily autorky (Pešková, a Pohner- tová) všechno působivé z dřívějších skladeb. Autorky tanečnice počítaly hlavně s barevným efektem a symbolikou , ale přepočítaly se. Hlavně v závěrečné skladbě bylo toho efektu tolik, že vynesl cvičen- kám u pražského obecenstva přízvisko “polednice”, a ani pět různobarevných šátků krásu skladby nezachránilo. Početně nebyl vynesen slibovaný trumf, třiceti tisíc nebylo dosaženo (na XI. sletu ženy obsadily cvičiště dvakrát třiceti tisíci žen, po každé jiných.) Nej slabší skladbou mužů byly krátké tyče (Babica). Velmi se líbili vojáci při svém simultáním cvičení na stolech s pružnými můstky a pak cvičení Institutu, o které měl zásluhu Serbus. Bylo by možno ještě o mnohém povídat ■— uvedu jen výrok diváka: To nebylo cvičení, to byly obrázky. Všude bylo patrno, že chybí bývalá dobrovolnost, idea i duch — bylo to prázdné. I umělci měli potíže. Zábranský navrhl plakát pro dorostenky, jury jej přijala a po vylepení někdo viděl ve změti paží římskou dvanáctku. Byly z toho potíže, hledal se úmysl, ale nenašel.” OČ JDE Sokolské slety bývaly přehlídkami výsledků dosažených pravidelnou prací v tělocvičnách za období od sletu předcházejícího a ukázkami směru, kterým se chtěla sokolská výchova brát v dalším období. Čím jsou komunistické spartakiády? Úroveň vystoupení. O úrovni lze si udělat představu podle úsudku vracejících se krajanů, podle obrázků a podle vzkazů odborníků z domova. Úsudek krajanů není dosti spolehlivý, protože jim chybí odborné měřítko. Fotografie detailů potvrzují, co se dalo očekávat při rychlém výcviku zcela nových a nepřipravených cvičenců; pohyby povrchní, neprožité. Návštěvníci přivezli anekdotu: Na dotaz, co se mu nejvíc líbilo na spartakiádě, americký návštěvník nadšeně prohlásil: “Ta svoboda. Každý si dělal, co chtěl.” Tato anekdota se patrně týká jen některého cvičení, protože u jiných fotografie svědčí o dobré souhře. Více nám povídají vzkazy bratří a sester, z nichž uvádíme aspoň tento odstavec; “Říkalo se už r. 55, že tyto slavnosti budou něco docela jiného než slety, ale ani tentokrát nebyla nalezena odlišná cesta, leda v nástupech bez vedoucích. Za to nácviku nástupů bylo věnováno skoro tolik času jako skladbám, zkoušelo se celé noci, zatáčení bylo vyloučeno a kde bylo nutné (při odchodech ), tam se nedařilo, tam byly velkolepé hrušky, ale to už byl divák zaměstnán jinou podiva - mou, odchod byl jaksi mimo. Fysiologická hodnota skladeb byla různá, u ženských složek měla dobrou úroveň, ale nějaký vzestup výkonů, nějaká pohybová novinka se neobjevila. Do bílých kuželů zařa- — 142 — [pageend10]Sokolové na spartakiádě. Vědomí, že tělocvičny jsou zneužívány k dalšímu tlaku na mládež, je hlavním důvodem, proč bývalí sokolští cvičitelé se vzdalují práce v nynější tělesné výchově. Vědí, že komunisté o ně stojí jen proto, aby jejich cvičitelské zkušenosti přilákaly do tělocvičen více mládeže, než nově narychlo vyškolení cvičitelé, a že tedy svou prací v tělocvičnách pomáhají jejich komunistické indoktrinaci. U některých zvítězila láska k mládeži a snaha dát jí trochu dobré tělesné výchovy. Přihlásili se k práci nebo vyhověli pozvání a vrátili se do tělocvičen s odhodláním dělat v nich jen tělocvik a nic jiného. To ovšem neodpovídalo intencím vedení. V anketě o cestách ke zlepšení tělesné výchovy, která probíhala po I. spar- takiádě, bylo všeobecně žádáno její odpolitisování, ale zřejmě bylo voláno k hluchým uším. Po skončení ankety jsme stále četli stížnosti, že cvičitelé zaostávají v politické výchově. Když nepomáhaly, našlo se jiné řešení: neohební cvičitelé budou tedy dělat jen tělocvik, a politickou výchovu převezme někdo jiný. V. Přibáň o tom píše: “Politická výchova příslušníků ČSTV není jen záležitostí jednotlivců, ale všech, kdo mají odpovědnost za vedení naší organisace. Především cvičitelů, kteří mají nejčastější styk s mládeží. Protože by však na všechno, co od nich požadujeme, nestačili, organisujeme ve spolupráci s orgány ČSM akci svazác- kých organisátorů. Jsou to cvičenci z řad ČSM, kteří v těsné spolupráci s náčelníky a cvičiteli pomáhají při ideové výchově cvičen- ců.” V předcházejících statích jsme ukázali, že nejsou přehlídkou výsledků dosažených v mezidobí, nýbrž výsledkem rychlého výcviku mas nahnaných všemi prostředky do tělocvičen v poslední chvíli před slavností. A směr do budoucna? O tom nechrne mluvit samy pořadatele spartakiád. Předseda ústředního výboru ČSTV Vodsloň 29. ledna t. r. na hradě: “Chceme vést a vychovávat mládež v duchu idejí marx-leninismu a věrnosti dělnické třídě, socialistické vlasti a proletářské internacionále.” Vilém Přibáň, předseda výchovně propagační komise ústředního ná- čelnictva ČSTV 1. dubna v interview s redaktorem Stadionu: “Výchovně propagační práci jsme zaměřili tak, aby oslavy 15. výročí osvobození naší vlasti a II. celostátní spartakiáda vynikly především jako manifestace morálně politické jednoty našeho lidu a jeho vůle jít cestou socialismu a komunismu. Součástí této práce jsou soudružské besedy se cvičenci konané přímo ve cvičebních hodinách. . . . Určili jsme náměty a vydali k nim instrukční materiály. Jedna beseda má námět “Ma- ninská spartakiáda”, další jednají o ideovém rozdílu II CS od sletů a dělnických olympiád, o socialistic, kém vlastenectví . . . Chceme vysvětlovat cvičencům rozdíl mezi tělesnou výchovou socialistickou a kapitalistickou, objasnit ideové náměty spartakiádních skladeb atd.” Tedy o to jde (samozřejmě vedle propagandy a lákadla pro cizince): dostat mládež do tělocvičen a tam je podrobit další komunistické indoktrinaci. — 143 — [pageend11]a, nevrátili se do tělocvičen, mnozí neunikli. Pokud jsou to.učitelé nebo pracují v továrnách, dostanou prosté rozkaz. Učitelé připravovali spartakiádu v hodinách školního tělocviku, tovární dělníci místo práce u soustruhů nacvičovali. Komu nelze takto nařídit, na toho jsou jiné metody. Bývalý sokolský pracovník s jistými odbornými znalostmi odmítl pozvání do spartakiádní komise, byl tedy poslán ko_ pat silnice a kopal je tak dlouho, až změkl. Dětem jiného odepřen přístup na universitu, ale slíben pro příští rok, bude-li otec pracovat pro spartakiádu. Na ty nej- tvrdší jsou kriminály. V květnu se vrátili snad všichni uvěznění Sokolové, většinou s podlomeným zdravím. O pár týdnů později byli v Brně zatkni další a postaveni před soud protože připravovali XII. slet. Krátce — komunistické pěsti neunikne nikdo. Zdá se, že se nová instituce nesetkala s valným nadšením. Vladimír Vedra, tajemník ÚV ČSM si postěžoval v Čsl. sportu 2. března, že ‘zatím jen málo jednot přistoupilo k ustavování svazáckých aktivů v čele s organisátory. Příčina je v tom, že jen velmi málo tělovýchovných i svazáckých činovníků zná poslání a úlohu svazáckých organisátorů, jinde opět přešlapují na místě a ustavují se velmi liknavě. Zdá se, že se stále poliťcky nedoceňuje význam celé věci. . . . Nechceme snížit, ale naopak zvýšit a pomocí členů ČSM podepřít autoritu cvičitelů a trenérů.’ — poslední dvě věty vysvětlují mnoho. Tak tedy dopadla dobrá vůle některých sokolských cvičitelů dát mládeži trochu dobré tělesné výchovy. Nahánějí ji i ve volném čase do náruče komunistických in_ doktrinátorů. Ale ani z těch, kdo toto předvídali Ročník se blíží ke konci. Máš zaplaceno předplatné? CHCETE mít včasné zpravodajství? Posílejte zprávy včas — hned po každém podniku. Československý Sokol v zahraničí (Czechoslovak Sokol Abroad) — Issued monthly — Proprietor and Publisher: Central Committee of the Czechoslovak Sokol Abroad. Editor: Marie provazníkové, 2492 Mac Govern Drive, Schenectady 9, N. Y. Business address: Walter Slavik, 22-19 — 33rd St., Astoria, L. I., N. Y. — Subscription: USA and Canada yearly yearly $2.50, overseas $2.00. — Printed by “Slovenský Sokol” Perth Amboy, N. J., USA. 5 — 144 — [pageend12]