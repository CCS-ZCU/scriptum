ČESKOSLOVENSKÝ SOKOL V ZAHRANIČÍ SLETU ZDAR! ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXVII Číslo 6 Červen 1977 Již jen dny nás dělí od XIV.sletu Americké Obce Sokolské v Chicagu Dr. Edvard Beneš: Dne 2. července 1917 svádí u Zborová československé vojsko v rámci světové války předem připravenou bitvu, bojujíc při tom - opět po prvé po několika staletích - za svůj vlastni, jasný a určitý národní cíl. Je to první vystoupení našeho revolučního vojska za světové války ve větším rozměru a kolektivně: tři prapory prvního pluku a od druhého a třetího pluku po dvou praporech. Je to tedy už větší vojenská jednotka - opravdu znovu vzkříšená československá armáda! Je to vojsko dobrovolníků, jehož organisační tempo bylo urychleno březnovou revolucí v Rusku, a jež je už dost početné, aby se mohlo takto kolektivně projevit na frontě a své vůli k svobodě dát výraz také bojem za svobodu se zbraní v ruce. Budiž ještě připomenuto, že se československá brigáda sama hlásila k účasti na ofensivě ruských vojsk, a to ve chvíli, kdy už se projevil a vlastně už potvrzoval nezadržitelný rozklad ruské armády. Odkaz Zborova Národ, který tvořil tuto svou první brigádu novodobého vojska z největší části ze zajatců Čechů a Slováků, dal tím jasný výraz faktu, že v této obtížné chvíli nespouští se zřetele svůj cíl: je přesvědčen o spravedlnosti své věci, věří v sebe, jde odhodlaně do boje - a vítězí. Touto svou velikou vírou, odvahou a pohotovostí k oběti první brigáda našich do- brovolců ukázala pak cestu dalším tisícům našich zajatců do silného československého vojska a je ukazovatelem a posilou také našemu domácímu odboji ve vlasti. V první naší brigádě došlo tudíž k projevu nově se tvořící národní vůle nepovolit, děj se co děj, i když jinde se projevila současně a na chvíli jistá malomyslnost odchodem menší částky vojáků z brigády. To právě je mi znamením a [pageend1]a výzvou do budoucnosti: pevnost, vytrvalost, vydržení - děj se co děj, Je osudový odkaz pro náš národ v každé těžší situací domácí i světové. To je tajemství a záruka našich úspěchů v budoucnosti. Čin československé brigády u Zborová jeví se nám po vojenské stránce jako takticky jednoduchý, téměř klasický případ útočné akce na stabilisované frontě. Bylo k němu třeba dobrých příprav; k jeho provedení stačilo však jen půl dne, večer byla brigáda vystřídána. Sám boj u Zborová si nevyžádal ani tak příliš těžkých ztrát s porovnáním se ztrátami mnohých jiných bojů našeho zahraničního vojska. Je nejen památné, nýbrž po vojenské stránce přímo typické, jak se naše vojsko projevilo. Dokumentární záznamy dosvědčují, jak naši českoslovenští velitelé, z nichž někteří už tenkrát veleli praporům, si dobře vedli, jak nezanedbali ničeho ve starostech o přípravy k útoku, a jak potom velitelé i vojáci dali celou svou bytost morální i fysickou do služeb boje k vítězství. Naše brigáda projevila u Zborová iniciativnost i elán v útoku, ale i pevnost a tvrdost za ústupových bojů, které po Zborovú v červenci následovaly a které jsou zajisté neméně důležitým činem vojenským. Všecko to, co se stalo u Zborová i po něm v naší brigádě, bylo vzhledem k situaci, za jaké se to dálo, vzhledem k poměrům okolo našich vojáků a k poměrům v ruské armádě vůbec, v celku tak úspěšné, že při konstatování jejího nebojácného a pevného chování můžeme otevřeně přiznat tu a tam i stín. Je známo, že v akcích těsně po Zborovú u některých našich dobrovolců, achablých pod vlivem zkázy v řadách ruských vojsk, se projevily tu a tam jisté morální, neveliké sice, ale přece jen trhliny. Říkám to podle pravdy, abychom si toho byli vědomi a abychom se dovedli vystříhat jako vojáci pro budoucnost chyb. Náš voják musí v budoucnosti být jako skála: pevný, odolný, klidný, s nervy železnými, neuhnout, nepovolit, vytrvat - je-li nutno, s klidem se obětovat. Zborovští to ve své ohromné většině dovedli. Naše vojenská tradice dostává tak ve Zborovú významnou kapitolu i význačné místo. Zborová je stále vzpomínáno a s různých stran je vykládán i osvětlován. Vytvořil se na konec v jistém smyslu Zborov legendární. Naše revoluční vojsko se však po Zborovú dále organi- sačně plně rozvinulo, jeho upotřebení a vedení přešlo do našich rukou, jeho operace nabyly rozmachu a některé z těchto jeho operací svým významem Zborov nejednou předstihly. Zborov však, jsa v podstatě jen výsekem našich válečných ope82 [pageend2]raci, zůstal našemu zahraničnímu vojsku vždycky příkladem, posílením v další práci a slavnou vzpomínkou, a dnes výzvou pro budoucnost při tvoření nové naší národní a státní armády. Pracujeme o to, aby byla z nej lepších v Evropě. Jsme si jisti, že toho dosáhneme. Už dnes stojíme v jedné linii s armádami nej lepšími. Výroční den zborovský je u nás armádním svátkem. Tento přínos do naší armádní tradice znamená především vzor a příklad zborovské statečnosti. Je však také mementem o důležitosti národní a vojenské kázně pro případ, že by se ve společné vůli všech objevily nějaké trhliny. Připomíná dále, že složkou vojenského úspěchu velitelova je především veliké vojenské vědění, které připravuje vojenský úspěch a armádě zajišťuje potřebné silné intelekty. Konečně ukazuje na nutnost nezdolné, silné vůle, na nutnost vydržet do všech důsledků, na potřebu mravní opravdovosti, životní střídmosti a odhodlanosti ke každé oběti - to vše je vždy hybnou pákou každého armádního výkonu. V tom duchu připomínejme si památku těch, kteří u Zborová padli, bojovali a vítězili! Zborov 1917 - 1937 Památník k dvacátému výročí bitvy u Zborova ZBOROVSKÝM Datsko spits od rodných brázd - a přece jste tu s námi. Prstenem vernosti vás osud spjat s hroby i s kolébkami. Rad setbou krvavou dozrává klas - plně se slibnou sklizni - Zas hrozi z mračen? Zase se tmi? Zas po krvi zem žizni? Lán stokrát zdupaný jsou Cechy mé - bojiště věcně živé. Ö zemi kalicha, zizně a slz, neodzbroj důvěřivé! - Daleko spite od rodných brázd - Odkaz vás budem volit. Z kořenů sosen čtu zákon vás: Vzdorovat! Nepovolit! Ladislav Stehlik 83 [pageend3]ZBOROV Nejslavnější bitva našeho zahraničního vojska byla vybojována dne 2. července 1917 ve východní Haliči, jihozápadně od městečka Zborová, při t. zv. ofensivě Kerenského. Podle dohody spojeneckých štábů měla být na jaře 1917 také na ruské frontě provedena velká ofensiva ; konaly se k ní rozsáhlé přípravy. Ale v polovici března 1917 vypukla v Rusku revoluce, jež brzo a citelně oslabovala sílu a odolnost ruských armád. Kerenskij, jenž v první polovici května převzal ministerstvo vojenství, chtěl hrozícímu rozkladu ruské vojenské moci čelit úspěšnou ofensivou. Protože však nebylo dosti jistoty, zdali pluky vyplní rozkaz k útoku, měly jej zahájit útvary, které 84 [pageend4]se přihlásí dobrovolně nebo přímo k tomu účelu budou z dobrovolníků vytvořeny. Když na vojenském sjezdu jihozápadní ruské fronty v Kamenci Podolském populární generál Brusilov ohlásil výzvu, aby se hlásili dobrovolníci, první se mu ozvali přítomní zástupci československých pluků: přihlásili je celé za úderné oddíly do chystané ofensivy. Přihláška byla vděčně přijata a Československá brigáda přidělena k 7. ruské armádě, jež měla provádět hlavní úder, přes Břežany ve směru na Lvov. Ale za příprav k ofensivě byl generál Brusilov jmenován nejvyšším velitelem ruských front a jeho nástupce ve velitelství jihozápadní fronty přidělil naši brigádu k 11. armádě, jež měla za úkol poutat nepřátelské síly pomocnou akcí, jakousi demonstrací. A také na tomto vedlejším úseku jí byla dána úloha podřadná: měla být spojkou mezi dvěma ruskými pěšími divisemi a postupovat vpřed podle jejich úspěchů. Vysocí ruští důstojníci, kteří takto rozhodli o přidělení Československé brigády, uvažovali o její malé početnosti, nedostatečné výzbroji a jednostranném výcviku. Tři pluky, které ji tvořily, měly sotva 3.500 vojáků. A dříve nikdy nebyly pohromadě. Na frontě pracovaly dosud jen roty nebo menší jednotky (půlroty, čety), jež, jsouce přiděleny k ruským divisím a sborům, konaly službu zpravodajskou a propagační. Na rozvědkách se naši vojáci uplatňovali skvěle, ale neměli výcviku v zákopovém boji a ve společné akci většího vojenského útvaru nebo tělesa. Na rozvědkách jim stačila puška s patrónami a bomby ; ostatní výzbroj naší brigádě skoro vůbec chyběla. Zákopy, které Československá brigáda v druhé polovici června převzala, byly v hrozném stavu: zanedbané a sesuté, zbraně poškozené nebo zničené — ruští vojáci se tu již delší dobu bratřili s nepřítelem. Nepřátelské zákopy byly vybudovány skvěle; opíraly se na levém křídle o vrch Mogilu, proměněný v pevnost. Početně měli Rakušané dvojnásobnou přesilu, technickou převahu několikanásobnou. Avšak o výsledku boje rozhodují také činitelé duchovní, mravní. Naši vojáci byli přesvědčeni, že musí zvítězit, chtějí-li svůj národ osvobodit, že pro tento vznešený cíl žádná oběť není příliš veliká; ve svátém boji rozvinuli do krajnosti všecky své síly tělesné i duševní. A zvítězili. Podle plánu vypracovaného našimi důstojníky započal v g hodin útok na pravém křídle, na úseku 1. pluku. V jeho levé části byla brzy nepřátelská fronta proražena. Když roty 2. a 3. pluku, tvořící levé křídlo, viděly, že 1. pluk je vystaven útoku s boku, vyrazily bez rozkazu velitele úseku. Úžasně rychlým a smělým náporem byl nepřítel poměrně brzo vyhnán z trojích zákopů; v poledních hodinách padla i pevnost Mogila. Zajatců bylo vzato více než měla naše brigáda vojáků. Ovšem také její ztráty byly velmi těžké : na 200 mrtvých a na tisíc raněných. Vítězství naší brigády ruské velitelství nevyužilo, nemohlo využít, protože ruské armády již tehdy nebyly schopny boje. To se ukázalo za dvě neděle, když při nepřátelské protiofensivě celé pluky a divise se bez boje dávaly na útěk. V obraně ruského ústupu naše pluky zoufale bojovaly u Podhajčíků, Domamoryče a Velkých Hájů. Vítězství u Zborová bohužel již k obratu na rozvrácené ruské frontě nemohlo přispěti. Mělo však obrovský význam pro náš boj za svobodu: umožnilo nám v krátké době vytvořit v Rusku armádní sbor o 8 pěších plucích, dalo mocný argument do rukou našemu politickému vedení, zejména v úsilí o povolení našeho vojska ve Francii a v Itálii, upevnilo v revolučním odhodlání naše lidi na celém světě, především ve vlasti. Bitva u Zborová se stala pilířem a symbolem naší obnovené vojenské tradici, vytvořila základní směrnice pro naši brannou výchovu a pro všechno naše mírové snažení. Připomíná a bude nám připomínat stále: Nad hmotou vítězí duch. JOSEF KUDELA 85 [pageend5]PO BITVĚ U ZBOROVÁ Zpráva z hlavního stanu vrchního velitele ruských vojsk 3. července 1917 Ve směru na Zloczów náš nástup úspěšně pokračuje. Dne 2. července okolo 15. hodiny opanoval zarajský pluk po krutém a úporném boji vesnici Presowce a chrabrá vojska 4. finské divise a československé brigády opanovala silně opevněné nepřátelské posice na výšinách západně a jihozápadně od vesnice Zborówa a opevněnou vesnici Korszylów, prorvavše tři řady nepřátelských zákopů. Nepřítel odešel za řeku Malou Stry- pu. Finská divise zajala 1.560 důstojníků a mužstva, 4 zákopová děla, 9 kulometů a 1 minomet. Československá brigáda zajala 62 důstojníků, 3.150 vojáků, 15 děl a mnoho kulometů, z nichž většina byla obrácena proti nepříteli. Obsazeny byly nepřátelské posice na západ od Jozefówky. Celkem bylo v bojích 2. července ve směru na Zloczów zajato 6.300 důstojníků a vojáků, 21 děl, 16 strojních pušek a několik minometů. Zajatci stále přicházejí. Na jihozápad od Brzezan jdou boje s menším napětím. V bojích 1. července v uvedeném okrsku bylo zajato 53 důstojníků a 2.200 vojáků. Na ostatní frontě střelba. * * * Telegram T.G. Masaryka československé brigádě V Petrohrade dne 3. července 1917 Bratři! Svou husitskou chrabrosti zjednali jste si uznáni Ruska a celého spojeneckého světa; dokázali jste přátelům i nepřátelům, že náš národ je navždy rozhodnut domoci se své národni a politické samostatnosti. Vaše činy na bojišti dávaji pravý smysl požadavkům našich poslanců ve videňském parlamentě. Vy jste živý protest proti protislovanskému a protirománskému Rakousku-Uhersku a proti věrolomné dynastii, spojivši se proti právu, úmluvám a slibům s Němci a Madary v prvé řadě proti dechům a Slovákům. Vykořenili jsme všichni posledni zbytky důvěry v dynastii a státníky, kteří se otrocky poddali pruskému všeněmectví. Vzpomínáme vděčně bratří, kteří padli v boji za svobodu a demokracii našeho a celého slovanského národa; vzpomínáme jich v zármutku, ale hroznější je osud těch tisíců mučedníků, které katanská mstivost Vídně a Budapešti nám odpravila doma. Nezapomeneme nikdy těchto obětí. Nezapomeneme těch, kteří, úpí v rakouských žalářích, nezapomeneme těch, které rakouské vojenské a civilní úřady stále a krůtě pronásledují. Komedie s neúplnou amnestií na splátky nás nezmýlí. Bratři! Jsme s vámi spojeni v horoucím úsilí a neúnavné práci pro samostatnost našeho národa, jsme s vámi zajedno v mužném odhodlání přinést každou obět za uskutečnění našich národních ideálů - svobodné, nezávislé vlasti v svobodné, nezávislé Evropě. Cechové, Slováci, vpřed! 86 [pageend6]OHLASY A NÁZORY Co soudíš, milý čtenáři, o těchto osobních názorech? DISIDENTI A CHARTA 77 - SOVĚTSKÝ TRIK? ... Žasnu nad lidmi, kteři žili v komunismu dvacet let a stále nevedl, o co jde. Jak se pak divit lidem zde na Západě, že nechápou, co Rusové vlastně chtějí? Kolik je emigrantů, a ne nezbytně bývalých komunistů, kteři stále blábolá o socialismu, pravém socialismu, s lidskou tváří, demokratickém, sociálně demokratickém, křestanském a podobně? I někteří význační pracovníci exilu, přes nesporné zásluhy, se dívají na současnou situaci a vývoj docela naivně. Velmi zřídka nazývají události pravým jménem. Stalo se zvykem, že všechno černé nazýváme tady na Západě slovy, převedenými do optimismu. Posledním příkladem jsou "disidenti" a signatáři Charty 77. Čtu v exilovém tisku komentáře, že to mají páni v Praze a Kremlu marné, že lidská práva jsou všude na postupu a v dohledné době se bude muset sklonit Husák i Brežněv. I když bych si takový vývoj vroucně přál, lituj i,že politika exilu je usměrňována takto optimisticky naladěnými nesmysly; vždyt právě opak je pravdou. Lidská práva jsou rapidně na ústupu a zbývá už jen hrstka zemí na celém světě, kde se skutečně dodržují; a každý rok je jich méně. ... Obdivuji Solženicyna, Bukovského a jiné už proto, že vím, čím prošli, ale nač propadat iluzím? Myslím, že po Koreji a závodu o měsíc jsou DISIDENTI dalším velikým trikem. ... Všechno Moskvě vychází podle plánů. Je to obrovský trik a Západ jej spolkl i s udičkou. Solženicyn se rozkoukal a začal říkat, že se Západ blamuje, že Helsinky jsou fraškou, že Západ nemá docela žádný vliv na Sověty, že je to jenom trik, a že Sověty nejsou vnitřně slabší, naopak silnější, že disidenti jsou jenom malým zlomečkem obyvatelstva bez nejmenšího Vlivu, že se Sověty chystají zakroutit Západu krk, a že to, bude-li Západ stále tak naivní, také brzo udělají. To už se Západu a jeho publicistům nelíbilo a některé noviny napadly Solženicyna, že by ve své "zaslepené" nenávisti chtěl poštvat Západ proti Sovětům. Nedávno přišel Bukovskij a bylo to stejné. Západ se snažil poklepat si na ramena, jakou hrál skvělou roli. Jenže Bukovskij se také rozkouká a začné říkat totéž, co říkal Solženicyn; potom zájem o něho samozřejmě opadne. A další disidenti? A Charta 77? Jak mohou být exulanti tak spekulačně optimističtí, když to přece sami prožili? Co je doma nahnuté? Který režim se třese? Co to znamená 200, 500 nebo 1,000 signatářů Charty? Přece to, že celých 9Ö’ obyvatelstva je proti režimu, to není tajemstvím ani pro Moskvu a Prahu, a není to ani překážkou pro tamní vlády. Zapomněli jste už, že v roce 1968 podepsalo podobnou petici přibližně 10,000,000 občanů? A to bylo o něco víc, než 500, a nestalo se také nic. Dnešní představitelé exilu se utápějí v maličkostech, spekulují se zbytečnostmi a žijí jako celý Západ ve světě iluzí. Je tragické, že národ doma se spoléhá, že Západ a náš exil ho spasí a Západ a náš exil se spoléhá, že bude spasen vývojem za Železnou oponou. Jsem Čechem do morku kosti a jsem hrdý na naší národní minulost, kulturu a jazyk a jsem všemi deseti pro, aby každý doma i v exilu byl s našimi dějinami a kulturou seznámen, ale nemohu si pomoci. Většina 87 [pageend7]exilu a jeho tisk se přespříliš utápi v sentimentální modulaci a památkách osob dávno minulých, osobností dávno mrtvých a nenávratných časů, i když bychom si je přáli zpět. Exil živený výlučně vzpomínkami na Tyrše, Komenského, Havlíčka a Masaryka nemůže ničím přispět k zastavení totality, chystající se pohltit celý svět; a burcovat se nedá sentimentálním vzpomínáním ani iluzorním povídáním. Potřebujeme pravdu, nazývat vše pravými jmény, hodnotit události realisticky, bez těšínských jablíček, i když to vypadá nevábně. Z dopisu - J.R., Anglie Zpravodaj, časopis Čechů a Slováků ve Švýcarsku HLÍDKA VZDĚLÁVACÍ ÚVAHA LETNÍ Jan Fellmann Příchod léta umožňuje mnohým jednotám zaměnit tělocvičnu za plovárnu a pobyt venku vůbec. Vzpomínám při tom vždy jak vhodně jsme před lety v chudém prostředí uprchlického tábora, zásluhou bratří dra. Bedřicha Mikla a Ing. Jaroslava Koukola, se mohli sokolskou vycházkou do nejbližšího okolí tábora seznámit s řadou polozapomenutých národních písní, poučit se o historickém pozadí místa, kde tábor byl a vůbec najít čas a vhodné prostředí vzájemně se lépe poznat a lépe si porozumět. Dostáváme potěšitelné zprávy o takové činnosti z jednot v Holandsku a Jižní Africe. Je dobře, že účast na těchto vycházkách není omezena na členy Sokola, ale že i širší krajanská veřejnost se na nich podílí. A v tom vidím nejen veliký klad, ale také důležitý závazek. Neboť, naše oblékání, chování a vystupování vůbec musí dokazovat i bez odznaku na klopě, že jsme si vědomi důležitosti vhodného oblečení (či vyslečení, jsme-li v plavkách), které nemá být výstřední. Podle každého z nás je při tom posuzován sokolský celek. Zde mohou a mají vzdělavatelé moudrou a vlídně podanou radou zasáhnout a případně vysvětlit, co se vymyká slušnému vkusu. Jsme nyní v období příprav na důležitý XIV. slet Americké obce Sokolské, kde chceme veřejně vyjádřit, že národ a země, kde vyrostlo sokolství, mají právo na demokracii a svobodu - o kterých mnozí mluví, ale jen málo kdo chce něco udělat pro jejich návrat do naší původní vlasti. Vzdělavatelé mají povzbuzovat naše příslušníky, aby aktivně pomáhali při snahách o dodržování lidských práv, která jsou domovu věrolomně upírána, ačkoliv vnucená vláda jejich zavedení po- depsala na mezinárodním dokladu v Helsinkách. Je to pole bohaté, nesnadné ale vysoce záslužné a pro budoucnost národa velmi důležité. Udělejme všichni, co nejvíce můžeme! 88 [pageend8]SOKOLSKÝ TĚLOCVIK DĚLÁME TO DOBŘE? Jiří Liška (Pokračování) Tato cvičení se nyní nazývají cvičeními zdatnosti oběhu krevního (Circulo-Respiratory Fitness). Cílem těchto cvičení je zvýšit schopnost jedince odolávat namáhavému a rostoucímu úsilí bez zbytečných nepříjemných pocitů a bez únavy. Odborníci se shodují v tom, že např. golf, kuželník, isometrická cvičení (tj. napínání svalů po určitou dobu), vzpěračství, cvičení na nářadí, nevedou k podstatnějšímu zlepšení tělesné zdatnosti krevního oběhu. Proč? Protože zaměstnávají jen určitou část těla, jen určité svalstvo, a neprocvičují nejdůležitější orgány těla, kterými jsou plíce a srdce. V Tyršově tělocvičné soustavě, která klade důraz na všestrannost, je pamatováno na tato vydatná cvičení. Jsou to především běhy hladké i překážkové, štafety, cviky opakované v rychlém tempu, plavání, chůze, cyklistika, lyžování. Sokolské běžné cvičební hodiny však postrádají taková cvičení, protože se konají většinou v omezeném prostoru malých tělocvičen. Proto je třeba: 1) do cvičebních hodin v tělocvičně zařadit vždy a) vydatnou rozcvičku b) hru během 2) organizovat cvičení na hřišti (v parku, ve volné přírodě), jakmile to počasí dovolí, a tam se věnovat běhům, rychlým hrám, plavání atd., v zimě bruslení a lyžování. Abychom mohli cvičit efektivně, tj. aby naše cvičení mělo žádaný výsledek ve zvýšení tělesné zdatnosti, musíme mít konkrétní program. V něm je třeba určit vzdálenost a požadovaný čas pro běh, chůzi, plavání atd. Vzdálenosti se postupně, např. po dvou týdnech, zvyšují a časy zkracují. Ve cvičencích se budí snaha po závodění a vyniknutí. Vzhledem k námaze, které je srdce vystaveno při těchto vydatných cvičeních, je nutno, aby se cvičenci předem přesvědčili u svého lékaře o tom, že jsou schopni větší zátěže. Podrobnosti (tabulky) a pokyny najdeme v knize: Kenneth M. Cooper, M.D.: "The New Aerobics”, Bantam Books, New York, 191 stran, květen 1970. 89 [pageend9]7. TYRŠOVA SOUSTAVA SOKOLSKÉ TĚLESNÉ VÝCHOVY Soustava je úplný přehled všech tělesných cvičení uspořádaný podle určitých znaků. Or. Miroslav Tyrš vychází v základním uspořádání své soustavy od člověka jako jednotlivce i jako člena lidské společnosti. Soustava má čtyři hlavní odbory: PRVNÍ ODBOR - cviky konané vlastním tělem bez pomůcek a bez překážek, bez pomoci a bez odporu jiného cvičence. DRUHÝ ODBOR - Cviky konané s náčiním, které zvedáme, nosíme a házíme (pomůcky), a cvičení na nářadí, přes které přenášíme své tělo jako přes překážku, bez pomoci nebo odporu jiného cvičence. TŘETÍ ODBOR - cviky proveditelné toliko za pomoci jiného cvičence. ČTVRTÝ ODBOR - cviky, při nichž cvičenec přemáhá sílu jiného cvičence. Příklady: I. odbor - cvičení prostná, cvičení pořadová II. odbor - cvičení s náčiním cvičení na nářadí III. odbor - skupiny IV. odbor - úpoly. NÁPADOVNÍK Zásobník zajímavých cvičení (Založ si co nejdříve svůj vlastní!) 8. PROČ "ZÁSOBNÍK" Bez zájmu cvičenců není zdárný výsledek cvičitelova snažení vůbec zajištěn. Jakmile ale jejich zájem získám, jde všechno hladce, ba dokonce to inspiruje vedoucího k dalším nápadům. Abych své svěřence vůbec mohl zaujmout, musím napřed vědět, jak jsou zdatní, a - samozřejmě - v jakém věku. Mým prvním krokem je rozdělení do družstev podle pohybové zdatnosti, kterou si lehce zjistím. Rozdělím je tedy co nejdříve do dvou či více družstev. Pokud nemám pomocníka dospělého, ihned si snažím vychovat si schopného dorostence, u kterého dávám přednost typu ukázněnému před vysloveným typem závodnickým, ale neukázněným. U pohybově zdatných začnu hned se soustavným nácvikem gymnastickým, atletickým, herním, resp. tanečním. Nemohu-li si dovolit mít družstvo zdatných samostatně, nedá se nic dělat. Pokračování příště. 90 [pageend10]Z ÚSTŘEDÍ STATISTIKA ZA ROK 1976 Jednota Muži Ženy Členů celkem Dorostenci Dorostenky Žáci Žákyně Úhrn ARGENTINA Villa Dominico 142 136 278 57 62 30 35 462 AUSTRALIE Brisbane Melbourne 60 40 ? 100 10 <0 12 ? 132 Sydney 188 127 315 5 13 15 21 369 248 167 415 5 23 25 33 501 JIŽNÍ AFRIKA Johannesburg 44 31 75 .3 3 22 12 115 ŽUPA KANADSKÁ Montreal 88 57 145 10 18 18 26 217 Ottawa 24 12 36 1 2 3 4 46 Toronto 55 32 87 1 5 25 31 149 Vancouver 11 7 18 - - 4 1 23 178 108 286 12 25 50 62 435 ŽUPA ŠVÝCARSKÁ Baden 9 7 16 5 3 — — 24 Basilej 24 18 42 - 14 13 15 84 Bern 26 20 46 6 3 5 60 Curych 100 89 189 - — 6 4 199 Lucern 14 18 32 — 1 2 2 37 Solothurn 21 28 49 — — 8 13 70 Thurgau 13 12 25 - 2 — 1 28 Winterthur 48 37 85 2 4 8 2 101 ŽUPA VÍDEŇSKÁ Vídeň II 255 229 484 13 24 40 42 603 34 33 67 — — 67 Vídeň III 49 60 109 — — 6 12 127 Vídeň XI 8 12 20 — — — - 20 Vídeň XII-XV 88 78 166 1 - 7 8 182 Vídeň XVI 87 99 186 - 6 26 28 246 Vídeň XVIII 9 1 1 20 - - 20 Vídeň XX 24 22 46 — - - 46 Vídeň XXI 15 21 36 - - 36 ŽUPA ZÁPADOEVROPSKÁ Brusel Delft 314 336 650 1 6 39 48 744 42 19 ? 61 2 1 ? 64 Londýn Mnichov 34 37 71 4 2 2 2 ? 81 Paříž 110 66 176 4 6 15 10 211 Stockholm 36 25 61 — - — — 61 Utrecht 7 3 10 - - - 1 11 229 150 379 20 9 17 13 438 PŘÍMÍ ČLENOVÉ 14 7 21 - - - - 21 CELKEM 1 ,424 1,164 2,588 111 1 52 223 245 3,319 91 [pageend11]MILADA MALÁ - 90 12. července t.r. dožije se devadesátých narozenin sestra Milada Malá. Jej! volba náčelnici Československé obce Sokolské dovršila vítězství dlouholetého zápasu českých zen o plnoprávné členství v Sokole. Milada se ho zúčastnila velmi záhy v řadách těch, kdo prací v tělocvičnách dokazovaly schopnosti zen k úkolům vychovatelským a vůdcovským a jejich vůli plnit je vytrvale, důsledně a sebevědomě. Zájem o tělesnou výchovu a o Sokol si přinesla už z rodiny. Její otec Dr. J. Malý byl cviči- telem u Malýpetra, kde poznal Tyrše a připojil se k jeho snahám. čtrnáctiletá cvičila na IV. sletu mezi ženami, protože ženský dorost nebyl v té době ještě organizován. Na V. sletu už byla členkou ženské sletové komise - ovsem pod vedením mužů. Od té doby čteme její jméno ve všech vedoucích orgánech Malostranské jednoty, župy Podbělohorské i v ženských komisích ČOS, které rok od roku přijímaly větší a zodpovědnější úkoly. Sama velmi dobrá cviěenka, zařadila se závodem do prvního vzorného družstva žen vyslaného do ciziny - na slet v Záhřebu - a byla jmenována jeho vedoucí. Pro VI. slet r. 1912 složila prostná a nástup žákyň. Od r. 1911 vypomáhala ve cvičitelskýéh školách, také ještě vedených muži. Můžeme ji tedy plným právem řadit mezi vynikající průkopnice rovnoprávného členství žen v Sokole. Tato průkopnická práce vyvrcholila za I. světové války, kdy ženy braly na sébe i zodpovědné úřady administrativní jako starostenstvl jednot a pod., ujímaly se práce za muže ve vojenské službě (na mnoha místech i vedeni mužských složek} a nevyhnuly se ani práci podzemní proti nenáviděnému Rakousku. Milada Malá byla už jejich uznávanou - byt nevolenou vedoucí. A když po válce a po takových zkušenostech už nebylo možno odpírat ženám plnoprávné členství, postavily si ji v čelo. Vyzbrojena zkušenostmi z nižších složek a z menších úkolů, Milada byla dobře připravena na velké a zodpovědné úkoly náčelnice organizace, která po válce vyrostla na půl milionu příslušníků. Svým taktem a jemnosti také dala směr vývoji srdečné a upřímné spolupráce jak uvnitř ná- čelnictva žen ták mezi oběma náčelnictvy a jejich složkami. Odborné vzděláni a zkušenosti ze Sokola ji otevřely dveře k učitelství tělocviku na učitelském ústavu pro ženy, kde vychovávala příští učitelky v duchu sokolském. Náčelnici ČOS byla Milada Malá jen 12 let, ale byla to léta rozhod92 [pageend12]ná pro další vývoj Soko ta. V nich se formovala nejen organizace náčel- nictev a jejich odborů a komisi, ale také cvičební osnovy a programy cvičitelských skol. Konečně jsme my zeny měly možnost, po které jsme toužily: pracovat na odlišeni ženského tělocviku od jeho dřívějšího mužského vzoru, hledat nové, vlastni cesty k společnému čili, vytýčenému Tyršem. V těch letech byly položeny základy pozdějšího prudkého vývoje ženské tělesné výchovy k úspěchům do nedávna netušeným. Při tom se sokolský tělocvičný program rozšiřoval o sporty a pobyt v přirodě, členská základna se rozšířila o Slovensko a Podkarpatskou Rus, styky s cizinou se rozrůstaly. Asi toto velké pracovni vypěti vyčerpalo Miladiny sily a způsobilo, že po dvanácti letech náčelnictvi odmítla ze zdravotnich důvodů dalši kandidaturu na ták náročný úřad. Členkou náčelnictva zůstala ještědalši čtyři roky do r. 1935, kdy definitivně odešla na odpočinek. Vzpomínáme-li•dnes, po dalšich 42 letech, po další válce a dvou okupacich, po zničeni Sokolstva V jeho rodné zemi, na průkopnickou práci Milady Malé i na jeji pódii na budováni organizace i programu Sokola ve vlastním státě, musíme se poklonit v tichém obdivu a vděčnosti. Nebot tato minulá a zřiďka vzpomínaná práce má zásluhu o to, že Sokol nezahynul trvale v bouřlivých letech, že se obrozuje v tenké šiti naši diaspory a v generacích, které v něm nevyrostly a dovídaly se o něm jen z vyprávěni rodičů a prarodičů. Milada Malá měla značný podíl na této práci a patří jí tedy náš trvalý dík. Přejeme jí ještě dlouhá léta zdraví a uspokojení ze života dobře prožitého a z nového růstu díla, kterému jej zasvětila. Marie Provazníková ZE SOKOLSKÉHO SVĚTA ŽUPA KANADSKÁ Župní přebory na nářadí Každoročně pořádané župní přebory v nářaďovém tělocviku konaly se letos 21. května v tělocvičně Masarykova domu v Torontě za účasti 35 závodníků - 10 žáků a žákyň, 16 dorostenců a dorostenek a 9 mužů a žen. Závody byly zahájeny ve 13:00 hod. závody žactva, následovány závody dorostenek a žen a ukončeny závody dorostenců a mužů. Přebory, které se vyznačovaly dobrou úrovní všech závodníků a hladkým průběhem byly ukončeny večer v restauraci "Alps", kde místní jednota připravila účastníkům večírek na němž, po společné večeři, župní starosta br. K. Pinke společně se župní náčelnici sestrou Z. Rentovou vyhlásili výsledky a předali župní putovní ceny vítězům v závodech jednotlivců i družstev. Na večírku byli přítomni, kromě závodníků,četní příslušníci jednoty Montreal i jednoty domácí a milý host ze Švýcarska, pokladník župy Švýcarské bratr Frant. Bím, který na ukončenou večírku předvedl filmy ze IV. sletu v Curychu. Filmy i zdravice, kterou br. Bím jménem švýcarských Sokolů přednesl oživily vzpomínky na loňský úspěšný slet u těch, kteří se sletu zúčastnili a byly připomínkou všem, že Sokolstvo v Evropě bude za 5 let hostitelem V. sletu v r. 1882. Zdařilý večírek byl ukončen družnou zábavou v níž účastníci vytrvali do pozdních hodin. 93 [pageend13]Přehled výsledků: Žákyně: 1. H. Večeřová 24.1, 2. P. Hrušková 22.8, 3. V.Janousová 22.6 - všechny Toronto. Žáci: 1. D. Reiský 25.5, 2. G.Rei- ský 24.8 - oba Toronto. Dorostenky - nižší B: 1. R. Drtinová, Montr. 31.8, 2. M. Dobrovolná, Montr. 31.1, 3. M. Waldaufová, Tor. 30.9. Dorostenky - nižší A: 1 . P. Martin- cová 33.2, 2. K. Lojkásková 31.5, 3. C. Rogers 29.4 - všechny Toronto. Dorostenky - vyšší: 1. L. Rougeau, Montreal 37.4 bodů. Dorostenci - nižší A: 1. T. Král, Montr. 47.1, 2. L. Puškas,Montr. 45.1, 3. M. Lojkásek,Tor. 39.1. Ženy - nižší A: 1. A. Havlová 34.7, 2. J. Glavašová 33.5, 3. K. Kořist- ková 33.33 - všechny Montreal. Ženy - střední: M. Fuchsová,Montr. 31.8 bodů. Muži - střední: 1. B. Boar 48.3, 2. A. Forest 47.9, 3. J. Hale 43.2 - všichni Toronto. Muži - vyšší: 1. D. Barzilay 44.1, 2. D. Levitt 41.3 - oba Montreal. Schůze župního výboru Jarní schůze výboru župy Kanadské konala se den po nářaďových přeborech, 22. května, v restauraci "Praha" na letovisku Masaryktown u Toronta. Jednání, jehož se zúčastnili členové župního výboru z Montrealu, Ottawy a Toronta zahájil a řídil župní starosta br. K. Pinke z Ottawy. Kromě obvyklých zpráv činovníků byly projednány následující záležitosti : ÚČAST NA XIV. SLETU A.O.S. Příslušníci župy se zúčastní sletových závodů dorostu a členstva a hlavního sletového vystoupení. ČS. DEN - TORONTO. V rámci tradičního Čs. dne bude uspořádán župní turnaj v odbíjené, sokolská veselice a veřejné cvičení Sokola Toronto. SLET ŽUPY SEVEROVÝCHODNÍ A.O.S. Župu na tomto sletu v Clevelandu budou zastupovat příslušníci jednoty Toronto. LETNÍ HRY. Každoročně pořádané Sokolské letní hry se závody v lehké atletice a plavání budou se letos konat v kanadský svátek práce, začátkem září, v "Sokolském údolí" v Laurentských horách. ŽUPNÍ SOUTĚŽ V TENISU. Druhý ročník župní soutěže bude proveden v druhé polovině září. Datum a místo konání bude určeno po skončení jednání se správou tenisových zařízení v Torontě, Montrealu a Ottawě . V. ŽUPNÍ SLET bude se konat v roce 1980. Jednoty byly vyzvány, aby do valné hromady podaly návrhy na datum a místo konání. ŽUPNÍ VALNÁ HROMADA je svolána na neděli 21. listopadu 1977 a bude se konat v Kingstonu. Župní nácvičný sraz Po skončení župní schůze konal se v neděli 22. května nácvičný sraz mužů, žen a dorostu, jehož účelem bylo upřesnit nácvik cvičení prostných pro XIV. slet Americké obce Sokolské. Nácviku přálo krásné slunečné počasí a malebné prostředí letoviska Masaryktown dodalo nácviku pěkný rámec, že se montreálským Sokolům po skončení ani nechtělo odjíždět. - f. ŽUPA VÍDEŇSKÁ Župní turnaj v odbíjené Župa Vídenská uspořádala v neděli 15. května na hřišti v Kier- lingu svůj tradiční jarní turnaj v odbíjené o putovní pohár župy. Přes nepříznivé počasí dostavila se nejen všechna přihlášená družstva, ale i překvapivě velký počet diváků, kteří byly svědky zajímavých a napínavých bojů o každý bod. 0 vyrovnanosti mužstev svědčí, že tři družsžva získala stejný počet bodů a v pořadí od 94 [pageend14]2. do 4. místa rozhodovalo pouze rozdílné skoré. I. místo a tím i putovní pohár získalo s 8 body družstvo "A" jednoty Vídeň III, které podalo nejvyrovnanej ší výkon a z osmi sehraných setů neprohrálo ani jediný. Na druhém místě skončila jednota Vídeň II se 4 body a poměrem setů 5:4. Je to úspěch o to pozoruhodnější, že družstvo bylo nuceno sehrát některá utkání s pěti a později dokonce jen se 4 hráči. Třetí místo obsadila jednota Vídeň XVI, jejíž mladé družstvo podalo, oproti minulým létům, zlepšený výkon. Na 4. místě se umístilo družstvo jednoty Vídeň XII-XV, na 5. místě družstvo "B" jednoty Videí III. Turnaj trval bez přestávky téměř 6 hodin a všichni zúčastnění prokázali za velmi obtížných povětrnostních podmínek dobrou tělesnou zdatnost, což se projevilo ve vysoké úrovni všech zápasů. Turnaj bvl ukončen župním náčelníkem br. Lud. Musilem, který předal vítěznému družstvu putovní pohár. L. Musil - VSL. Vídeň XX. Valná hromada jednoty konala se 26. března v místnosti Rakouských socialistů a byla zahájena a řízena starostou br. R. Kůrkou. Po obsažných zprávách činovníků byl zvolen nový výbor v němž jsou vesměs všichni dosavadní osvědčení činovníci v čele se starostou br. Kůrkou a místostarostou br. Kohoutem. Rada přítomných zástupců župy, ostatních jednot a menšinových spolků pozdravili shromážděné členstvo s přáním mnoha zdaru do další činnosti . Bratr F. Sión z jednoty Vídeň XII-XV podal krásný přehled o IV. sletu svobodného Sokolstva v Cury- chu a pronesl přání, aby V. slet, který se bude konat r. 1882 na pa- mět 100. výročí konání prvního sokolského sletu, se konal opět ve Vídni, kde se konal r. 1956 Jubilejní slet svobodného Sokolstva a dva slety Čs. Sokolstva v zahraničí, I. v roce 1962 a III. v roce 1972. Zdařilá valná hromada byla ukončena krásným pásmem zpěvu a hudby členů divadelního souboru Českého srdce při jehož ukončení pak nadšený potlesk přítomných nebral konce . J. Nečas - VSL. ŽUPA ZÁPADOEVROPSKÁ Nové vedení župy Písemným hlasováním jednot župy Západoevropské byl zvolen nový výbor župy sestávající z následujících sester a bratří: Starosta Josef PAUL, Mnichov, místostarosta Otakar TELICHOVIČ, Stockholm, náčelník Jakub ŠVANDA, Paříž, náčelnice Helena KOPECKÁ, Paříž, vzdělavatel Vladimír ILBERG, Mnichov, jednatel Jan TRUNČÍK,Mnichov, pokladník Jan KADLEC, Mni chov. Členové výboru: Marie ŠPINKOVÄ, Delft, Zbyněk VÁVRA, Utrecht. Účetní a hospodářští dozorci: Miroslav VÁŇA, Stockholm a Vladimír MAŘÍK, Delft. Volbou starosty a jednatele z Mnichova bylo sídlo župy přeneseno z Paříže do Mnichova. Ustavující schůze nového župni- ho výboru se konala 7. května 1977 v Paříži v sále Katolického střediska. Na schůzi byl odstupujícím jednatelem br. F. Fiedlerem z Paříže podán přehled o závěrečné činnosti odstupujícího výboru a jednání schůze bylo ukončeno podnětnou rozpravou o další činnosti župy i svobodného Sokolstva vůbec. Následující den, v neděli 8. května se účastníci schůze zúčastnili tradiční, každoročně konané slavnosti znovuotevření Sokolské louky jednoty Paříž. Odtsupující čelní činovníci, bratři starosta V. Polanský, místostarosta F. Kříž a jednatel F. Fiedler zasluhují veliký dík za mnoho dobře vykonané práce! 95 [pageend15]Bata Shoemakers to the world We make Bata shoes People make them popular Če s k o s l o v e n s k ý s o k o l v z a h r a n ič í - Cz e c h o s l o v a k s o k o l a b r o a d Vychází měsíčně s výjimkou července a srpna Published monthly except July and August Majitel a vydavatel: Ústředí Čs. Sokolstva v zahraničí Předplatné - ročně: Kanada a USA $ 5.00, ostatní země $ 3.00. Předplatné ze všech zsní krčmě Kanady přijímá: Jar. Hanuš, 412 E.73rd St. New York, N.Y., USA 10021. Změny adres a předplatné z Kanady: Otto Stehlík, 1665 Bloor St. East, Apt. 1001, Mississauga, Ontario, Canada L4X 1S4. Redaktor: Jan Waldauf, 2333 Kenbarb Rd., Mississauga,Ont.,Canada L5B 2E9. [pageend16]