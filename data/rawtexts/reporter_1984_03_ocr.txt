JAN KRISTOFORI: VŠUDYPŘÍTOMNÝ REPORTÉR POLITIKA -KULTURA -KOMENTÁŘE -REPORTÁŽE A LITERÁRNĚ ZÁBAVNÝ ■ MAGAZÍN 3 1984 [pageend1]JAN ZRZAVÝ ve fotografiích Jaroslava KREJČÍHO Fotografie k článku Karla Trinkewitze POSLEDNÍ PODOBA JANA ZRZAVÉHO, který najdete na straně 18. Fotografie uveřejňujeme bez autorova souhlasu a vědomí. [pageend2]OBSAH: REPORTÉR Ročník 1 — Číslo 3 — Květen 1984 Dopisy.............................................. 3 Pavel Pecháček: Rozhovor se Zbigniewem Brzezinskim............................... 6 Jan Beneš: Invektíva........................... 7 Ján Mlynářík: Fojtíkiáda v bolševickom žolde........................................... 8 Ota Ulč: O generalizacích................... 9 Vladimír Valenta: U nás v Albertě 13) . . 11 Jindřich Bernard: Jak český muzikant zachránil císaře............................... 12 Rudolf Stroebinger: Mrtví ze »španělské hry« varují....................................14 VI. Škutina: Kreslíř Bedřich Smetana . . 15 Interview s gen. Prchlíkem ................... 16 Ota Rambousek: Ještě o cenzuře............17 Jan Beneš: Práce pro republiku.............. 18 ELK............................................... 20 MAGAZÍN l/lad. Škutina: Průšvih s padlým monumentem .................................. 24 Ota Filip: Jak je důležité míti computera 25 Ivan Binar: Na ostrově........................ 26 Michal Racek: Nekonečné obzory . ... 29 Z OBSAHU 4. ČÍSLA: Ján Mlynárik: Morálna povinnosť vzdelanca Ota Ulč: Mnichov není jen v Bavořích F. Honzlík: Quo vad is, emigrace? Vlád. Valenta: U nás v Albertě (4) Jindřich Bernard: 25 prezidentů na hradě Karla IV. - reportáž s fotografiemi Ota Filip: 80 českých spisovatelů dobrovolně v trezoru na 25 let R. Stroebinger: Zelení, rudí a ostatní Prof. Klofáč: Sociologie privilegované třídy v Husákově ČSSR Helena Friedlová: Poezie mimo domov Helena Kosková: Vědomi souvislosti Milena Jesenská: Dobrá rada nad zlato Karel Nešvera: Šachová partie a rozdělený svět V příloze MAGAZÍN: Vlád. Škutina: Průšvih s podvracečkou čiti anekdota se vrací Karel Trinkewitz: Hovnoviny, blablablabla- hobyt a Jan Werich Ivan Binar: Na ostrově (2) Jan Havránek: Jára da Cimrman na olympiádě v Los Angeles NA SHLEDANOU S PŘÍŠTÍM ČÍSLEM V ČERVENCI! TENTO DOPIS NEBYL URČEN PŘÍMO nám, ale protože se nás týká, zde je - i bez svolení autora: »Mezi některými exhibicionisty a notorickými nepřáteli socialismu koluje nově vydávaný kontrarevoluční pamflet, nazvaný REPORTÉR. Taky mi kdosi poslal tenhle exulantský škvár. Je to provokace, soudruzi! Stejná provokace, výsměch svobody, demokracie a morálky, jako když takový člověk, jako je Lech Walesa, který usiloval o rozvrat socialismu a vyvolání občanské války, dostane Nobelovu cenu. Pana Škutinu jsme moc brzy pustili z vězení a byla chyba, že jsme mu dovolili emigrovat. Teď by z nás chtěl robit kašpary, ale čestný pracující lid se mu vysměje.« VASIL BIĽAK, člen předsednictva a tajemník UV KSČ v proslovu na aktivu Lidových milic závodů »Rudé letnice« dne 14. března 1984.) JIŘÍ KEBRLE, WELS (A): K problému bývalých komunistů, kteří žijí dnes mezi námi v exilu i k těm, kteří zůstali doma, bych chtěl říci toto: Nejsem nijak zaujatý proti bývalým komunistům, kteří přilnuli z čistě idealistických pohnutek ke komunistickému hnutí a potom, co poznali zrůdnost komunistického systému, se s ním rozešli, a vědomi si své dřívější spoluviny, jsou dnes aktivními antikomunisty. Stejně tak mi nevadí bývalí příslušníci HJ a NSDAP, kteří ve svém mladistvém poblouznění přilnuli k nacistickému hnutí a rovněž poté, co prohlédli jeho nelidskost, ho jednou provždy zavrhli a jsou dnes v hloubi duše svým smýšlením i jednáním demokraty. Ti jistě nechodí při každé příležitosti ověšeni metály, jejichž součástí je hákový kříž, jako ti nepolep- šitelní, které vídáme při různých Volks- festech a jsou stále hrdi na své dřívější ju- nácké činy pro svého »vůdce«, čímž dávají otevřeně najevo svou touhu po vládě silné ruky a nadřazenost nad všemi nesou kmenovci. Nedovedu si dost dobře představit, že bych jednou, už ve svobodném Československu, potkal bývalé příslušníky jednotek ministerstva vnitra, ověšené metály za likvidaci třídního nepřítele, za zadržení narušitelů hranic a jiné »hrdinné« činy, jak už v bujaré náladě vyřvávají některou z těch svých bojových a jak se zajíkají hrdostí při vzpomínkách na noční honičky narušitelů, drancování »kulackých« stavení a jiné zážitky z jejich »velké doby« . Stejně tak se příčí mému myšlení, že by se v demokratické republice např. vyměřovaly důchody podle společenského postavení v době diktatury a tak třeba bývalí bachaři , lampasáci volksarmády a jednotek ministerstva vnitra, kádrováci, tajemníci kompartaje, prolhané bezpáteřní novinářské děvky z Rudého práva a jiná podobná svoloč, by pobírali tučné důchody, zatímco jejich oběti by živořily a dostávaly pouze důchod, odpovídající jejich nízkému zařazení v době komunistického útlaku. Jsem toho názoru, že USA, přes všechny svoje sociální, rasové a jiné problémy, jsou stále ještě existenční záštitou svobodného světa a pro nás hlavním a nejdůležitějším spojencem v našem zápase o likvidaci ne- volnického komunistického systému. Přes společné názory na sociální uspořádání společnosti se nemohu ztotožnit s projevy a akcemi některých západoevropských sociálních demokratů, podporujících kampaně, které se vyznačují značnou dávkou protiamerické hysterie a jejichž cílem je, aby Američané stáhli své ozbrojené síly z evropského kontinentu a uvolnili tím cestu k anexi západní Evropy k Velkoruské říši. ... (17.3.1984) A. SZABO-SABINA, KARUP (DK): (K dopisu Jana Beneše v Reportéru č.l.) ...........Kdykoliv mluvíme s politiky zde na Západě, dostáváme nepříjemnou otázku: »Proč jel váš Beneš do Moskvy již v r. 1943 a proč se vracel z Londýna do Prahy znovu přes Moskvu v roce 1945 ? « Neradi na to odpovídáme. Víme, že tázající vědí proč, nebo to aspoň tuší. Cítíme v jejich otázce jízlivou připomínku a obvinění, že jsme sami přispěli k tragickému osudu i jiných národů. ... Dr. JIŘÍ MAREK, MUSBERG (D): Vážený pane Škutino, mohu Vás poprosit, abyste mi pomohl svými literárními znalostmi spisovatele ? Nemohu si vzpomenout, ve které knize jsem četl následující episodu: Na jedné galéře při jakémsi válečném tažení bylo povinností jednoho námořníka upevnit v podpalubí lodní děla. Jenže námořník splnil rozkaz nedbale: v bouři se jedno dělo uvolnilo, v kolísající lodi jezdilo sem a tam a poškozovalo děla druhá. Když námořníci viděli tuto spoušť, jeden z nich skočil do podpalubí, s nasazením svého života se mu podařilo zachytit uvolněné dělo a znovu je připoutat. 3 DOPISY [pageend3]Zjistilo se, že odvážným námořníkem, který s nasazením svého života za bouře uvolněné dělo připevnil, byl tentýž, který svým nedbalým vykonáním rozkazu jeho uvolnění zavinil. Velitelova odměna námořníka neminula: Nejdříve byl vyznamenán za svůj odvážný čin a potom zastřelen za nedbalé vykonání rozkazu. ... Nemám právě velkou úctu k armádě, když myslím na roli československé armády, kterou sehrála v trojím ohrožení státu, když vlastně nepodnikla nic a dala se bez odporu odzbrojit, ale pojetí vojenské cti v uvedené historce by se přece jen mělo stát pojmem cti československého občana: zločiny zůstanou zločiny a podíl na nich zůstane podílem na zločinech. Je to otázkou výroku řádného soudu, aby o míře viny a neviny rozhodl. Měl byste snad na tuto okolnost pamatovat, když hodláte psát satiru a zároveň ódu na lidi, kteří v exilu něco dokázali. Vy jistě nebudete z těch, kteří hodlají uplatňovat heslo, které se čas od času předhazuje jezuitům, že účel světí prostředky. Jestliže je pro Vás měřítkem kvality lidí to, co v exilu dokázali, pak byste asi měl napsat novou verzi »Rady otce synovi«. Co má totiž podle Vás říci otec svým synům na jejich otázku, jak se mají chovat, aby v životě (který je případně zavede do exilu) »něco dokázali« ? Co jim má tento nebohý otec říci, než poradit, aby kolaborovali s každým okupantem své vlasti? Jedině tak mohou potom odejít do exilu jako hotoví universitní profesoři, jako hotoví žurnalisté, jako hotoví ... a mohou v exilu něco dokázat. To je jediná cesta k tomu, jak se vyhnout lopatě pomocného dělníka jak doma tak i v exilu. A dostat se do ódy na lidi, kteří v exilu něco dokázali? Máte snad jinou radu? Řekněte mi, prosím: proč jaká Charta? Proč jaký odpor? Proč jaké pronásledování? Cožpak to je ta správná cesta na stránky Vaší ódy na úspěšné exulanty, kteří zde něco dokázali? S oprátkou na krku? S tělem rozežraným radioaktivním zářením? S rukama zničenýma lopatou či dokonce zmrzačenýma trýzněním? S roky, ztracenými marným odporem? Cožpak my tady v exilu potřebujeme tolik lidí k lopatě? ... Nemusíte se svou satirickou výzbrojí vyvolávat »košťata na čarodějnice«. Stačí, když dáte československým občanům v exilu, aby právem volali po spravedlnosti. A kus té tvrdé spravedlnosti je k nalezení u toho autora, o jehož jméno jsem Vás požádal. Nevím ovšem, zda ho budete znát. Ten asi SATIRIKEM nebyl. Přeji Vám úspěch v práci, ze které budou mít radost nejen ti, co »v exilu něco dokázali«. 19.2.1984 Dovětek redakce: Zná někdo ze čtenářů autora a knihu citované pasáže ? I.N., Kolín (nad Labem): ... Reportér zužuje všechny ty ve svobodném světě nejen možné, ale nutné dimense vlastně na jedinou. Svět a všechny jeho problémy a bolesti se scvrkává na problém Východ-Západ, komunismus pro či proti, ale vlastně ani to ne, spíše na problém jakési (až božské) marxisticko-ko- munisticko-sovětské všemocnosti, která vězí údajně za vším. Representanti této užideologie (Beneš, Frolík a mnozí jiní plánovití hlasatelé a mnozí náhodní) si vlastně neuvědomují, jak daleko silněji než ostatní skočili té východní propagandě, již tak odmítají, na špek. Ale to je jejich věc. Vážné to začíná být, až když se to podsouvá čtenářstvu i tady u nás pod přitažlivým a autoritou vybaveným názvem Reportér. Beru to prostě jako přírodní neštěstí, že se v exilu množí (ze zklamání, slabosti a bezradnosti) názory, že všichni, kteří se kriticky zabývají dnešními koncepcemi mezinárodní bezpečnosti (a to jsou, jak víme, mnozí členové vlád bez ohledu na stranickopoli- tickou příslušnost), jsou vlastně, přímo či nepřímo, agenti Moskvy, že lidé, kteří snad o něco dříve než ostatní vidí a upozorňují na hroucení se ekologického systému planety, jsou považováni či nazýváni ekofašisty, že miliony ubožáků, které - různě ve světě - žene hlad a bída na barikády, jsou prodlouženou rukou Moskvy a je třeba jim nikoliv pomoci, nýbrž je zřejmě postřílet... atd. Doba je taková. Hodí se to a líbí se to - a dobře se přitom jeden odreaguje. Ale ničemu a nikomu, a hlavně už ne osudu Československa, to nepomáhá. ZDENĚK KAŠTÁK, Austrálie: Kolem Československa se rozvinulo teorií, že člověk přímo žasne! Češi jsou většinou zbabělci, bojující jedině tehdy, když cítí, že mají šanci vyhrát. A je nám předhazován rok 1968 s tím, že nakonec máme, co jsme chtěli. Tuto pofidérní teorii nejvíce pitvají Francouzi. Je až s podivem, jak rychle zapomněli utrpěnou porážku od Německa — během několika hodin — za druhé světové války. Angličané, ti jsou zdrženlivější v unáhlených projevech, neboť — díky větší přemýšlivosti — si již uvědomili, že jen voda mezi břehy je ušetřila hákového praporu na »Buckinghamu«. Američané — díky své rozvětvené demokracii — to vidí z mnoha úhlů... Někdy to vypadá, jako kdyby teprve nedávno přistáli na zdejší planetě. Tak či onak, mám pro každého odu- ševněnce a) jedinou odpověď: Rozdat si to s Varšavským paktem dnes asi nemůže prakticky ani NATO, natož pak Československo. (Asi jim stále ještě uniká, že to nebyl Sa- juz, kdo přepadl Československo, ale téměř celý Varšavský pakt, respektive jeho pět armád.) Takže b) jedinou otázku: Co by podnikala jejich země v případě nočního přepadení spřátelenými armádami sdružení NATO? No a c) jedinou radu: »Use the brain!« Mysli, neboť »Toho bohdá nebude, aby český král z boje utíkal,« i ono známé »Nepřátel se nelekejte, na množství nehleďte« patří do historie našeho národa — jako jediného! Zatím se hledá terén (Sudoměř), včetně možně použitelných prostředků... A kdyby nebylo toho neustálého kolaborování Západu se Sajuzem, byla zde již dávno možnost, jak jim zapět »Kdož sú Boží bojovníci...« Jaká možnost? — Při loučích a suchých bramborách na stole zcela zjevná ... Moje tvrzení o blížícím se komunismu v Austrálii je popíráno. Bohužel i samotnými Čechy, kteří toto nehodlají připustit, neboť by tak vlastně připustili svou porážku, ke které ovšem připustili velkým dílem, neboť zde za ta léta krofali jen mezi sebou, že by se měl komunismus porazit. Neznám člověka, který by bloumal po úřadech a zcela otevřeně se jich na jejich smýšlení ptal, jako to dělám já. Odpovídají všelijak... Koukají se mne zbavit frázemi a nechtějí mít se mnou nic společného. Jaký argument na to ještě existuje ? Přece poznám, zda se na mne někdo usmívá nebo hledí nevraživě. A já mohu zcela zodpovědně prohlásit, že jsem se zde setkal s tak šerednými pohledy, které nemám ani v »památníku« ze styků s StB. Subjektivní dojem? Těžko! Už od plenek, z maminčina pohledu poznáme, zda s námi někdo cítí, anebo nás nemůže ani 4 [pageend4]cítit! Tyto zkušenosti mám z úřadů. Na ulicích to nevypadá ještě tak zle. JAN BENEŠ, Los Angeles, Kalifornie: (K reportáži Arnošta Wagnera, uveřejněné v Reportéru č.2 - strana 7.) Kousnout do toho! Vůbec se mi nechce. Proč já? Ale taky proč ne já? Ono se to týká každého z nás, a tedy i mne. Češi a Slováci. Byl jsem vychován tak, že jsem se považoval za Čechoslováka a zřejmě na tom tehdy, když jsem se narodil, něco bylo Přinejmenším po roce 1945 ale žádné svobodné volby nezjišťovaly, kolik Slováků se čití také tak. Dívku, které se nezdáme dost vhodní k tomu, aby s námi vlezla do postele, o tom budeme asi dost mamě přesvědčovat. S národem, který pocítil touhu být zvláštním, je to asi taky tak. Že je to nepraktické? Že nás to drobí? Že nebýt Čechů by Slováci asi přestali existovat jako takoví vůbec ? Dávno tomu, přátelé! Roku 1939 toho Slovákům nezbylo mnoho, než si ulepit pod Hitlerovým patronátem stát. Konec konců uznal ho a diplomatické styky s ním navázal i Sovětský svaz, že ano? Jinou možnost doopravdy neměli. Co doopravdy nemuseli, tedy ti, kdo za tu zemi zodpovídali, byly třeba Norimberské zákony »přísnější těch říšských«. Nářek Arnošta Wagnera je zajisté nářkem podvedené siroty. Ale pokud si kanadští Slováci vybrali peníze na Tisův pomník - byly to jejich prachy. Že nám to připadá pitomé ? Nedali jsme jim na něj. Ad vocem pozastaveného československého vysílání: tedy to by se v zemi ovládané demokratickými pravidly dít nemělo. Jenže od toho jsou jistě v Kanadě legislativní instituce. Nemohu si však pomoci, jakkoli stojí moje srdce a city na straně pana Wagnera, poukazovat na minulost doktora Kirsch- bauma nepovažuji za vhodné. Žije na Západě zajisté o mnoho déle než kdy žil na Slovensku a než kdy pracoval v zájmech věcí, jež byly poraženy na hlavu. Pokud bychom chtěli poukazovat na tohle, nezbude nám než právě tak poukázat na to, že v UV KSČ v době, kdy schvaloval rozsudky smrti (i ty nad sionisty), seděl Zdenek Hejzlar, že návrh zákona 231 přednášel v parlamentě co svou osnovu chartista Dr. Jiří Hájek - a tak dále. Byl by to dost dlouhý počet. A tudíž bych se docela neodvolával na »Ľudový súd«, který začal ještě před únorovým pučem. On v každém případě skončil až po něm a pod vedením ministra spravedlnosti Dr. Alexeje Čepičky. Mají-li v Kanadě své vysílání Slováci, měli by je zajisté mít i Čechoslováci. Pokud si je Slováci jako separatisté dokázali zaplatit a Čechoslováci ne, nesvědčí to pro nás. 27.dubna 1984 S.F.BERTON, Roseville, Austrálie: (K téže reportáži, jako předchozí dopis.) Nevím, co je na článku p. Wagnera pravdy. Na jednom místě se zmiňuje o event, soudní akci a už tento fakt by Vám měl naznačit, že aspoň něco v údajích p.Wagnera není v pořádku. Svoboda tisku má své meze. Nemá-li pan Wagner při ruce jiné prostředky, s nimiž se vyzbrojujete proti slovenským vlastencům, kteří bojovali a bojují za zájmy svého národa, pak vám nedávám mnoho šancí na úspěch. Používáte podobných metod jako Dr. Ed. Beneš, který mistrně prosazoval své plány v diplomatickém zákulisí, na stránkách knih a časopisů, na vlnách éteru, ale nikdy na bojišti. ... Možná, že většina Slováků si přeje být ve společném státě s Čechy. O jejich státoprávním postavení však nikdy nebylo rozhodnuto svobodným hlasováním lidu. Jak v r. 191 8 tak v roce 1945 bylo Slovensko okupováno vojenskými jednotkami pod českým velením. Jsou-li si stoupenci společného československého státu tak jisti, proč nikdy nedovolili plebiscit? Proč trvají na koncepci, která byla vnucena? Češi neměli nikdy dostatek sil uchránit vlastní svobodu. Velkočeský program oslabil jejich pozici nejen vojensky, ale též morálně. Nejsme-li ochotni přiznat přirozené právo jiným národům na samostatnost, máme právo žádat o svobodu svou? . 16.dubna 1984 M.V., SURREY, Kanada: (Reakce na názory Vladimíra Skutiny o anonymech a pseudonymech.) ... Důvod, proč používám pseudonymu, zřejmě neberete na vědomí a neuznáváte. Já ale nevěřím tomu, že byste byl tak naivní, že byste nevěřil v postih příbuzných a známých v tamzemsku. (Moje sestra byla před lety postižena jen za tu skutečnost, že jsem zůstal v cizině.) Váš důvod patrně je ten, že nerespektujete právo, svobodu druhého, aby rozhodoval sám za sebe. To je nedostatek demokratického smýšlení! Jestliže uplatňujete zásadu, že tomu, kdo nepoužije své vlastní jméno, neuverejníte jeho příspěvek, stavíte se na stejnou rovinu s těmi v tamzemsku, co uplatňují zásadu, že toho, kdo se nedá do Pionýra a do Svazu mládeže, nepustí na studium. Uvědomujete si, že zásada netisknout pseudonymy znamená v širším dopadu, že byste v Reportéru neuverejnil verše Jiřího Škvora, protože je podepsal jménem Pavel Javor? Vy byste nepovolil vysílat projev Dr. Prokopa Drtiny k národu z Londýna, protože se kryl pseudonymem Pavel Svatý? A patrně byste také neuverejnil články T.G.Masaryka, protože je podpisoval pseudonymem, aby čtenáři nevěděli, že články vyjadřují názor presidenta republiky! ... Odchovanci Masarykovy republiky byli vychováváni v duchu národních tradic k pravdě, demokratickému smýšlení, cti, slušnosti a vzájemnému respektu. Já bohužel musím konstatovat, že Vy jste v daném případě porušil nejednu nebo dvě, ale všechny tyto hodnoty. Já vždycky myslel a stále myslím, že všichni naši lidé, kteří jsou oddáni oněm zmíněným hodnotám, by měli táhnout zajeden provaz............. (16.března 1984) J.B., Kalifornie (USA): (Vydáváme pornografii? - K dopisům J.J. z Londýna a L.P. z Bavorska, uveřejněným v 2.čísle Reportéru.) Když to panu J.J. stojí za počítání, pak 35x prodloužená záda je méně než jedno promile ze 40 tisíc slov obsahu »Střílející abatyše«. Jinak ať si pan J.J. raději vyhledá v naučném slovníku, co je to vlastně pornografie. Totéž platí o panu L.P. v souvislosti se Škutinovou »Mrtvou ba- baičkou«. Že by tažení proti Švejkovi pokračovalo na jiném kanále? 5 [pageend5]PAVEL PECHÁČEK ROZHOVOR SE ZBIGNIEWEM BRZEZINSKIM nisté« nepotrebovali instrukce ode mne ani od nikoho jiného. Jejich tužby byly hluboce zakořeněny v aspiracích samotného československého lidu. Pecháček: Jak pohlížíte na současnou situaci československého režimu a československého lidu ? Za vlády amerického prezidenta Jimmy Cartera byl Zbigniew Brzezinski v roli prezidentova poradce pro otázky bezpečnosti často rozhodujícím činitelem při určování linie americké zahraniční politiky. Nikoli vždy; poslední slovo má prezidenta State Department nikdy nemíní hrát druhé housle Radě pro bezpečnost státu. Názor doktora Brzezinského však byl nicméně vždycky víc než velmi důležitý. Ani dnes nestojí Brzezinski stranou. Názory výjimečně zkušeného a praktického profesora politických věd je pokaždé dobré poslouchat, a tak je Zbigniew Brzezinski coby politický poradce stále ve středu důležitého světového politického dění. Jako Polák původem má osobní_vztah k vývoji ve střední Evropě. Za Pražského jara v roce 1968 zajel také osobně do Československa, k němuž má vztah neméně osobní — jeho manželka je původem Češka. S magnetofonem v ruce jsem zašel za doktorem Brzezinskim do jeho dnešního úřadu na ulici »K« nedaleko Bílého domu ve Washingtonu. Zde je přepis našeho rozhovoru: Pecháček: Co vás v roce 1968 přivedlo do Československa? Brzezinski: Mám Československo velice rád, protože je to země s hlubokou demokratickou tradicí. A byl jsem zvědav, jak probíhá proces demokratizace československého politického života. Pecháček: Jaký dojem jste si z návštěvy odnesl? Brzezinski: Odnesl jsem si přesvědčení, že duch demokracie je v srdcích Čechů a Slováků velmi živý, že českoslovenští občané jsou si vědomi, že komunistický experiment zklamal, že si přejí mít otevřenější pluralistický politický systém, v němž by si sami mohli určovat způsob vlády ve své zemi, jak řídit své hospodářství, svůj sociální a kulturní život. Pecháček: Jak pohlížíte na Pražské jaro dnes, kdy už známe jeho výsledek? Brzezinski: Pražské jaro bylo především důležitým opětovným ujištěním o touze českého a slovenského lidu po ryzí demokracii. Pecháček: Proč musel Sovětský svaz - ze svého hlediska »musel« - přepadnout Československo ? Brzezinski: Sovětský svaz musel přepadnout Československo proto, že se nejvíc ze všeho obává svobody; svobody v kterékoli zemi východní Evropy. Svoboda je totiž hrozbou sovětské kontrole nad východní Evropou a konečně i hrozbou autokratickému charakteru samotného sovětského systému. Sovětské chování bylo motivováno instinktem přežití; omezenou a velmi brutální definicí tohoto instinktu. Pecháček: Co podle vašeho soudu mohla anebo měla dělat americká vláda prezidenta Lyndona Johnsona před sovětskou invazí do Československa a v jejím průběhu? Brzezinski: Sovětská invaze zřejmě John- sonovu vládu překvapila. Johnsonova vláda sice na invazi reagovala kriticky, ale ne příliš rozhodně. Mohla možná udělat víc před invazí v tom smyslu, že by všem zainteresovaným stranám dala jasně najevo, jak negativní dopad by invaze měla na vztahy mezi Východem a Západem. Buď jak buď, Československo se neodhodlalo k tvrdému odporu a Západ nemohl udělat o mnoho víc. Pecháček: Jaký máte názor na mezinárodní dopad sovětské invaze v šedesátém osmém roce a v čem se tento dopad projevuje ještě dnes? Brzezinski: Jsem si jist, že sovětská invaze do Československa měla nepříznivý vliv na americko-sovětské rozhovory o omezení strategických jaderných zbraní - SALT -, jež tehdy měly začít. V obecnějším smyslu si světové veřejné mínění uvědomilo, v jak velké míře se sovětský systém obává svobody. Jsem přesvědčen, že toto vědomí přispělo k některým rozkolům, například k rozkolu mezi sovětskou a italskou komunistickou stranou. Pecháček: Východoevropské sdělovací prostředky kdysi uvedly, že jste za své návštěvy v Československu v roce 1968 dával instrukce k činnosti takzvaným re- vizionistům v československé komunistické straně. Brzezinski: Tvrzení, že isem někomu dával nějaké instrukce, je směšné. A je ovšem součástí zvláště perverzní mentality, která v normálním společenském vývoji vždycky hledá nějaké spiknutí. Faktem je, že českoslovenští »revizio- Zbigniew Brzezinski a Pavel Pecháček Brzezinski: Jejich současnou situaci nejlépe vystihují výrazy »stagnace« a »paralýza «. Pecháček: Troufáte si předpovědět vývoj v Československu v několika příštích letech? Brzezinski: V Československu v příštích letech očekávám nevyhnutelnou obnovu touhy po větší svobodě a demokracii. Takové aspirace nemohou být potlačeny, nemohou být nikdy úplně zničeny. Pecháček: Za několik posledních let jsme se mohli i v západním tisku dočíst řadu informací o náboženské obrodě v Československu, zvláště mezi částí mládeže. Jak je možné, že po podstatném narušení náboženských tradic, po pětatřiceti letech oficiální ateistické indoktrinace a za stálého tvrdého útlaku se náhle mezi řadou mladých lidí objevuje křesťanská víra? Brzezinski: Náboženská víra obráží základní touhu jednotlivce po vyšším smyslu života. Komunistická ideologie takovou perspektivu člověku nedává. Jde v podstatě o materialistickou ideologii, která ovšem vládne v systémech, jež nejsou moc efektivní v uspokojování materiálních potřeb lidí. Výsledkem je, že komunistická ideologie je naprosto zdiskreditovaná. Nedává žádnou rozumnou odpověď na tužby • v duchovní oblasti lidského života a neuspokojuje ani materiální aspirace. V tomto kontextu je náboženská obroda velmi pochopitelným a pravděpodobně nevyhnutelným vývojem. Pecháček: V jedné své starší studii tvrdíte, že budoucí vývoj světa bude méně záviset na ideologických rozdílnostech, ale spíše na technických vymoženostech jednotlivých společností. Jste ve světle sovětských kroků třeba v Afganistanu, Nikaragui nebo Polsku stále ještě přesvědčen o tom, že role ideologie se snižuje ? Brzezinski: Přitažlivost sovětské ideologie ve světě se značně snížila. Sovětské kroky 6 [pageend6]v různých zemích - o nichž jste se zmínil - jsou podle všech známek více produktem hluboce zakoreného imperialismu, než komunistické ideologie jako takové. Komunistická ideologie sice poskytuje určitou perspektivu, hodné sebeospravedlňo- vání, ale spíše než samotná ideologie jsou pravděpodobnými podněty násilných sovětských akcí imperialistické národní tradice. Pecháček: Vidíte nějakou možnost na změnu statu quo ve východní Evropě ? Brzezinski: Ke změně statu quo ve východní Evropě jistě dojde. Současný stav ve východní Evropě je nestabilní, není akceptován veřejností, ale k jeho změně nedojde rychle. Mnoho bude záviset na druhu změny uvnitř samotného sovětského systému. Pecháček: K maďarským událostem došlo v roce 1956, k Pražskému jaru v roce 1968, k polským událostem o další tucet let později. Je to pouze náhodné, že k událostem tohoto druhu nikdy nedochází ve dvou ěi více zemích najednou ? Brzezinski: Klepl jste právě hřebík na hlavičku co se týká jedné z příčin, proč jsou Sověty schopné podobný vývoj kontrolovat. Podle mého soudu vsak k takovým nepokojům dochází stále častěji, a proto je stále pravděpodobnější, že k nim dojde ve více než jedné východoevropské zemi současně. To jim dodá na vitalitě a síle. Pecháček: Ovlivnily nějak polské události Sovětský svaz ? Brzezinski: Ovlivnily, i když pravděpodobně jen ve velmi omezeném smyslu. Sovětský politický rozvoj je stále ještě velmi opožděný. Sovětský politický systém stále ještě představuje relativně primitivní byrokratickou samovládu. Ještě potrvá, než se takový druh aspirací, jaké vedly k pohybu polského dělníka a polského intelektuála, československého dělníka a československého intelektuála, začne rozšiřovat v samotném Sovětském svazu. Nepokládám se za proroka a v následujícím ohledu nechci být příliš specifický; domnívám se však, že v průběhu času budou tytéž požadavky, které vyvolaly Pražské jaro nebo éru polské Solidarity, cítit i v Sovětském svazu. Pecháček: Pane doktore, na závěr: jaký je váš osobní vztah k Čechům a Slovákům, zvláště když vaše vlastní žena je původem Češka? Brzezinski (se širokým úsměvem): Podle mého názoru je polsko-československá unie docela uskutečnitelná. Česk é k nihy ČESKÉ ČASOPISY PETR PASTRŇÁK Lindengasse 5 1070 WIEN JAN BENEŠ INVEKTÍVA Kdibiste hledali ostrůvek Tana Masa na mapě, našli biste jej právě na rovníku kousek na západ od Sumatri... Tož, přátelé, tohle pojednání bude jazykové. Jazyk, v tomto případě čeština, jest to, co ozvlášťňuje národ od jiných národů na místě prvním. Úvodní řádky jsou z přebáječné knížky Karla Čapka VÁLKA S MLOKY, jehož genialitu si mnohem výhodněji přisvojil pro světovou dramatizaci Pavka Kohout. Asi žasnete. Nežasněte příliš, autor tohoto příspěvku jen použil návrhu Pravopisné komise ČSAV na úpravu jazyka českého, se kterou se počítá na rok 1987-1988. Čeština prý má být bez ypsilonu a bez kroužkového ů, takže napříště se bude musit psát po zdech Bilak je vúl. Jazyk se vyvíjí, v Pravidlech českého pravopisu z roku 1983 naleznete už nejen mítink, lýdr a knokautovati, ale i fungi nové české sloveso drajvovati. Shodou okolností anglické pobratimce, byť přišlé oklikou přes Moskvu. Češi i Rusové mají sice pro meeting domácí výraz, ale jak internacionalisté přivezli bolševismus do Ruska, přivezli si s ním i svůj emigrační jazyk a od těch dob se v Rusku mítinguje, třebaže jinak je to mítink. Obdobně je tomu s lýdrem (leader anglicky, rusky teď líděr). Ač národ suchozemský, vytvořili jsme si například docela slušnou námořnickou terminologii, a tak anglický Torpedo Boat Destroyer je velice hezky česky znějící torpédoborec a tak podobně. Za války začali Angličané stavět zvláštní typ lodí na ochranu konvojů a pojmenovali je Convoy Leader. Češi z toho tehdy ještě stihli udělat doprovodnou loď. O dvacet let později už nám zřejmě dech nestačil a tudíž máme v češtině dispečery, manažery a jiné takové různé. Inu, zvykli jsme si. Tank, rádio či automobil taky zrovna nejsou česká slova. Jan Hus, kromě toho, že zemřel za pravdu, taky odstranil z českého pravopisu spřežky. Což byl odvážný počin, protože třeba Poláci je mají dodnes. Ruština dostala svou pravopisnou úpravu až po revoluci, bulharština se pod tureckým vlivem vzdálila od slovanských jazyků vznikem infinitivu a skloňování, ale zasekla se v cyrilici. Inu, taky jsme psali, četli a tiskli česky švabachem. Vyrostli jsme z toho. Odstranění y ze slovenských koncovek minulého času lze dokonce vítat. Při složitosti české sémantiky musí jeden, ač už neškolák, častokrát hledat podmět, aby si zjistil, jestli tam pracovaly ženy a nebo leželi muži. Ale pro komunikačni úkoly a srozumitelnost psaného a literárního jazyka se nám zdá, že zásadní odstranění y těmto věcem neprospěje. Jak se bude vyjadřovat Hamlet ? Bít nebo nebít ? A jak v psané formě odlišíme Hamleta od policajta Pohotovostního pluku Praha, který se táže, zda bít či nebít ? Kterak to bude s patalizací D T N ? Budeme tedy číst, že soudruh XY je starí člen stráni ? Snad je to všechno jen zvyk a ustrnu- lost jazykové formy není nejlepším jevem. Shakespearova, ba i Kiplingova angličtina byla jiná než dnešní řeč Angličana a zvláště Američana. Ale dnešní Angličan či Američan může dosud bez zvláštních potíží číst původní jazyk těchto autorů. Obáváme se, že jazyková úprava, připravovaná pražskou ČSAV, toto pouto s národní minulostí vážně naruší, anebo docela přeruší. Mám před sebou český protestantský žaltář z roku 1762 (?), mimochodem tištěný v Budapešti a propašovaný tehdy kdysi dávno do Domažlic. Dodnes si v něm, ač ve švabachu, lze číst: Wem srdce mé a wssecko to co gsem, wem to sobě nejsladssi Gežissi! Nutno dodat, že Hus, Tomáš Štítný, Vavřinec z Chlumce, Benedikt z Nedožer, Oldřich z Dubé, Adam Veleslavín a všichni ostatní zaváděli své jazykové úpravy v době, kdy národ sice česky mluvil, ale jeho naprostá většina česky (ani nijak jinak) nepsala. První literární záznamy v češtině byly ostatně v Husově době slabě tři stovky let staré. Tudíž se vlastně vytvářel usus. Gebauer a Goll přivedli češtinu k výrazové dokonalosti, hovorový, úřední a literární jazyk se ovšem lišily a lišit budou. Právě tak jako se od sebe liší jazyk používaný v armádě a v Armádě spásy. Připravovaná úprava naší mateřštiny mi mnohem spíše připadá jako splnění onoho Brežněvova slibu z roku 1968: »Za padesát let budete mít úplně novou inteligenci!« Dnes je úterí a sliším možná virústat duchi. Jenže mi opravdu dost dobře připadá nestravitelné, pro mou vlastní inteligenci číst klasika v této formě: Bil první máj, bil láski čas ... Za podobnými novotami ostatně tušíme - a správně - v případě pánů z Prahy záměr. A to zlý záměr. Tak jako se dnes už nepíše »před Kristem« či »po Kristu«, ale »před n.l.« či »našeho letopočtu«. (Od kdy se ten letopočet počítá?) Píše se bůh, svátý, církev. Přestaly se kapitalizo- vat i Vánoce a Velikonoce, tudíž dnes správně: vánoce, velikonoce. Tohle je útok na spojení s minulostí. Mezi důvody ČSAV se ovšem vyskytuje i ten jedině správný. Y prý spotřebuje víc liteřiny a tiskařské černi, .... takže zrušením y se národnímu hospodářství ušetří x milionů Kčs. firm 7 [pageend7]JÁN MLYNÁRIK FOJTÍKIÁDA V BOĽŠEVICKOM ŽOLDE Bolo to na jar 1975 a do tramvaje pri Masarykovom nádraží pristúpil Bohouš Roháček, známy komentátor pražského rozhlasu začiatku Husákovej éry. Bol smutný, akýsi celý šedivý, čosi ho žralo. Obrátil sa ku mne a hovorí: „Už čoskoro nadíde vaša chvíľa, budete mať všetko, po čom ste túžili ... môžeš byť rád.” Prv než som sa ho stačil spýtať na zmysel sľubných perspektív, vystúpil a od toho času som ho nevidel. Len pozdejšie som sa dozvedel, že normalizátoři už Bohoušové služby nepotrebujú, jeho primitívny militantný radikalizmus sa im nehodil, naviac prehliadli aj tú skutočnosť, že nebol úprimný — zdeľovacie prostriedky už naviac mali novú krv, z bohatého žľabu sa živilo mnoho nových žurnalistov, Bo- houša jednoducho vykopli. Áno, toho Bohouša, ktorý nám do nástupu Gustáva hádal osud z usadeniny čiernej kávy v Novinárskom klube v Parížskej, a ktorú sme mu radi zaplatili, lebo nám nosil trockistickú literatúru, o ktorej sme ani nepočuli, ale Bohouš ju vždy mal v zásobe. A samozrejme tomu odpovedajúce reči. A zrazu sa z noci na deň z tohoto napohľad seriózneho pána vynoril najostrejší kritik tzv. pravice a Dubčeka, žiaden výmysel mu nebol k zahodeniu, ohováral, lhal, až sa hory zelenali; najsmutnejšie pre mňa vtedy, keď sa roku 1972 odštartovala séria procesov aj s mojimi kolegami historikmi. Šedovlasá hlava redaktora Roháčka sa mi vynorila teraz, keď som si prečítal dlhú reč Jána Fojtíka, kandidáta predsedníctva a tajomníka ÚV KSČ, ktorú povedal pri 15. výročí založenia Tribuny, týždenníka ÚV KSČ, občanom inak dobre známeho orgánu najmilitantnejších normalizátorov. Fojtík vyzdvihol zásluhy Tribuny v boji proti tzv. kontrarevolúcii, najmä to, že sa zaradila hneď za Zprávy a Týždenník aktualít, vydávaných okupačnými vojskami a s akousi nostalgiou či hrdosťou povedal: „Pravdu však nebolo možné potlačiť. K jej prebojovaniu bolo pravda potrebné nie málo statočnosti, pevnosti komunistického presvedčenia, rozhodnosti postaviť sa demagógii. To Tribuna bez zaváhania urobila.” Teda statočná pevnosť komunistického presvedčenia tvorcov a autorov Tribuny, medzi ktorých patril aj Bohouš Roháček, ale aj istý komentátor televízie Šolc, ktorý pred nedávnom skončil vo väzení ako obyčajný lupič. Keď som si k tomu pripočítal ”zásadovosť” Bohouša, mohol som si predstaviť, kto vlastne Tribunu robil, kto do nej prispieval a koho vlastne autorsky priťahovala. Fojtík pravdaže nepovedal, akými prostriedkami nevídanej korupcie bola táto ’’statočnosť” vyvolávaná a udržovaná pri živote. Keď sa drtivá väčšina českej žurnalistiky odvrátila od zrady normali- zátorov, nebolo zrazu ľudí, ktorí by dokázali čo len trochu gramotnej šie a logickejšie obhajovať Husákov promoskovský skok a tak sa stalo, že nový režim začal doslova korumpovať každého, kto sa ho v masmédiách zastal a bol schopný propagovať jeho kolaboráciu s okupantom. Už vtedy, na začiatku 70. rokov bolo známe, že za troj- stránkový článok či rozhlasový komentár sa honorovalo tromi tisíckami korún, čo prevyšovalo mesačný plat dobre honorovaného žurnalistu Dubčekovej éry. Nevídané finančné prostriedky - dnes už sotva kto odhadne ich výšku - boli hodené na podplatenie, získanie, kúpenie si charakterovo podobných ľudí, ktorí podobne ako Husákova garnitúra boli ochotní za noc prehodiť výhybku presvedčenia a slúžiť novému pánovi. Preto aj Bohouš Roháček tak slúžil nadšene a obetavo a mnohí jemu podobní. A pokiaľ ide aj o iné aspekty statočnosti, Fojtík nepovedal, že mnohí kúpení propagandisti sa báli priamo pod svoj výtvor podpísať, používajúc pseudonymov. Uvediem len jeden. Do nás historikov začal páliť doslova ”odboku” akýsi Dolina, a to ako v Rudom práve, tak aj v Tribune či iných partajných plátkoch. Bol to súhrn odporných urážok, ktorými boli zahrnutí československí historici, snažiaci sa žiť v zhode so svojim svedomím. Mysleli sme si, že sa za toto meno skrýva známy fal- zifikátor Václav Král. Ale kdeže. Dolina bol pseudonym dvoch súdruhov — prvému Antonínovi Dolejšovi patril začiatok pseudonymu a Jaromírovi Obzinovi druhá časť. DOL - IN A. O histórii Obzinu netreba hovoriť - zapísal sa do dejín politickými procesmi 70. rokov ako minister vnútra. Ale čo môj konškolák z Karlovej univerzity Tonda Dolejš? Tento zakríknutý chlapec,, absolvent ADK, horko ťažko absolvoval históriu, mal ťažkosti aj na katedre marxizmu kdesi na moravskej vysokej škole, odkiaľ musel pre neschopnosť odísť, a tak zrazu sa objavil v Prahe ako osobný tajomník Ladislava Štolla. Nebol však spokojný ani tam. Jeho kariéra sa začala celkom nenápadne, keď nepočul výzvu českého spisovateľa "Ani kvapku vody ani skyvu chleba okupantovi!” a on predsa len tú vodu podal, začo ho na istej moravskej dedinke domáci obyvatelia zmlátili. To bola legitimácia Tondu k prístupu na ÚV KSČ Husákovej éry, stal sa zástupcom vedúceho oddelenia a dostal na starosť Akadémiu vied. Keď som čítal, ako na istom sympóziu poučuje akademikov o teórii jazyka, hoci vyštudoval dejiny KSSZ, pripomenulo mi to Josifa Visarionoviča neblahej pamäti. Stalin má veru verných žiakov. Tak toto boli tie nezištné, pevné a odvážne kádre masmédií začiatku Husákovej éry - kupované buď priamo, takpovediac Ján Mlynářík na ruku, ako Bohouš, alebo synekúrami, platmi, postavením "dolinovcov”, o akom sa im nesnívalo. Koľko ich treba ešte týchto "statočných” vymenovať? Keď Fojtík zamlčal spôsoby, akými sa Tribuna dostala na nohy a vôbec že prežila, nezabudol napadnúť československý exil, ktorého reprezentanti sa zišli na jeseň minulého roku vo Frankene v Bavorsku, aby hovorili o pálčivej problematike vojny a mieru. Fojtík šmahom týchto ľudí, ktorých vyhnala z vlasti komunistická zvôľa od februára 1948, cez august 1968 až po poslednú veľkú emigračnú vlnu začiatku 80. rokov nenazýva nijako ináč ako ”kon- trarevolucionári, zradcovia, pochopi militaristického Reaganovho kurzu, zbankrotovaná skupina” a podobne. A dodáva: „Musia si, pravdaže, svoj žold zaslúžiť.” (Tribuna, 8.2.1984.) Je pod ľudskú dôstojnosť zaoberať sa týmito slovnými obratmi druhého hlavného ideológa Husákovho režimu. Ale keď ide o ten žold, treba ideologickému korzárovi Fojtíkovi pripomenúť, aj v súvislosti s Tribunou, že ľudia vyhnaní z vlasti jeho stranou a jeho políciou si musia tvrdo a poctivo zarobiť na svoje živobytie v otvorenej demokratickej spoločnosti, a keď už, Jane Fojtíku, nie sú za službu okupantovi platení z kapies československých daňových poplatníkov, ako celý obrovský ideologicko-propagandistický aparát KSČ. Treba jasne vedieť, kto v sovietskom žolde za prostriedky vlastných spoluobčanov vedie sústavnú ideologickú vojnu komunistickej indoktrinácie proti československému obyvateľstvu. Robilo sa tak pred 15 rokmi v začiatkoch Tribuny, pripomínajúcej a kopírujúcej protektorátnu Vlajku, robí sa tak dodnes. Jane Fojtíku, keď sa hovorí o akomsi žolde, mali by ste radšej mlčať, aby sa vám nemusela pripomínať história roháčkov- cov, šolcovcov, dolejšovcov a obzinovcov. A napokon aj vaša vlastná. tiskneme dopisní papíry obálky, visitky svatební oznámení oznámení narození dítěte úmrtní oznámení 8 [pageend8]OTA ULČ O GENERALIZACÍCH (Ukázka z připravované knížky »MY A ONI, PŘED A ZA ATLANTIKEM«) »Tak hele, jaký to doopravdy je v Americe? Jen nám to napiš — po pravdě, a nezkresluj!!« Proslulé evropské výzvy jsme asi obdrželi my všichni s adresou za velkou vodou. Požadavek, tak sympaticky přímočarý - a nelze mu vyhovět. Někteří z nás se revanžují zopakováním dotazu: »Jakýpa je to v Evropě?« Co to je za pitomou otázku. Přece každý ví, že jinak vaří ve finské a jinak ve francouzské restauraci, dosud si nikdo nespletl britské a burgundské víno, belgickou a bulharskou demokracii. A u vás v Americe — města a vesnice na jedno brdo, všude McDonald a pod zlatým obloukem rychle a s úsměvem servírováno jídlo šeredné chuti. Jsme velká země ... Že Kanada je větší. Ano, je větší, jen Sojuz je ještě větší, největší — ale Kanada na rozdíl od té naší Ameriky je též fádnější. A beztoho — víc než devadesát procent všech Kanaďanů žije ve stomílovém pásmu podél naší hranice, v pásmu vesměs plochém a fádním. Moment, moment! — ozvou se naši Kanaďané, a co naše Skalisté hory, scénická Alberta a Britská Kolumbie, až dolů pěkně k vodě, do Vancouveru, kde je nás už pořádná československá horda? Odkazem na výjimku pravidlo nepo- zbývá platnosti. Kanada vskutku postrádá různojakost svého jižního souseda. U nás lze být potrhán a pozřen jak ledním medvědem, tak teplovodním krokodýlem. Nelze si splést zbožné Mormony v utažské poušti se zálesáky v louisianských močálech, jejichž řečí je zpotvořená franština. Mnohé jižanské osady, připomínající Ugandu jak bytovou péčí tak stavem gramotnosti. Ano, různojakost. Amerika je taková i maková. Sobecká a velkodušná, fádní a dramatická, přecpaná a prázdná, primitivní a intelektuální, černá a bílá ve všech možných smyslech. A co tak zvaný »melting pot« — onen proslulý hrnec, v němž se asimilačním procesem přistěhovalci převaří, vitamíny jejich etnické a kulturní individuality vyvaří? Melting pot, amerikánský to asimilační eintopf, již není kýženým cílem pro stále větší množství obyvatelstva. Místo uniformity se zdůrazňuje pluralismus, hezká, obohacující perspektiva. Donedávna se stal z Dezidéra Cehlarika Dick Clark, jen co vystoupil z přistěhovalecké lodi. Dnes je redaktorem výborného měsíčníku The American Spectator Američan Wladyslaw Plezczynski. Nemá se ale přehánět a již se přehnalo. V řadě končin, od Texasu po Kalifornii, se lze již domluvit jen Španělsky. Ďábel quebecký precedent přešlapuje za rohem. »Krucinál, furt se nevytáčej, k věci — co se ti líbí a nelíbí!«, dychtí našinec za louží. Tedy k věci. Mám tu rád silnice, mosty, supermarkety, ač nenakupuji, mám rád neformálnost v úředních i osobních stycích. Ledaskomu se ale zadírá. Jeden docent se z New Yorku vrátil domů do Bratislavy jenom proto, že se mu nepodařilo přinutit personál k úslužnému docen- tování. Pravda, americké vodnaté pivo, vatovitý chléb, ohavné okurky, divný ocet - to nám nikdy nezachutná. Jenže míváme po ruce alternativy: pivo z dovozu, okurky z Krakova, chléb od krajanského pekaře. A krajanský uzenář vyrábí jiternice a párky rozhodně lepší, než jaké polyká znormalizovaný národ. Týž úkaz může být jak plusový tak minusový. Je pohodlnější zajet na nedělní odpolední popovídání s kamarádem, jenž bydlí deset a ne sto kilometrů daleko. A my se tu trmácíme na weekendové návštěvy do vzdáleností od Aše po Cop. Pohyb na prázdných silnicích je ale též nervům lichotící únik od davů, od napěchované člověčiny. Divím se, že nikdo ještě nezavedl turistické výlety - řekněme - z Frankfurtu do Wyomingu, tam si sednout do auta a jezdit po nádherných prázdných Skalistých horách. Mít náš stát New York hustotu obyvatelstva Anglie, vešli by se nám sem všichni Američané, a čtyřicet devět států by zůstalo zcela prázdných. Na svět se ovšem můžeme dívat jen svýma dvěma očima, záleží na dioptriích, a ty do značné míry ovlivnila různojakost odchodu z našeho původního prostředí. Zrak nejméně zakalený si zachovává člověk, motivovaný útěkem od něčeho, a ne k něčemu. K růžovým brýlím aby měl nejblíž utečenec z cely smrti, ten, kdo se vysmekl z šibenice, a ne, kdo odjel od prebend a slávy národního umělectví, aby zjistil, že s medailemi v Hollywoodu neprorazí. Že není kapitalistických Do- bříšů a vládou vydržovaných celebrantů. Předkládám formuli satisfaction = reality : expectation čili čím méně očekávám, tím méně mě realita zklame a tím spíš najdu uspokojení ve svém novém údělu. A mějme, pokud možno, štěstí. »Pánové, očekávám od vás schopnosti, ale to nestačí — musíte mít i štěstí,« pravil prý Napoleon svým generálům, a jak to s jeho štěstím, muškou zlatou, dopadlo, mohl si podrobně produmat na Svaté Heleně. Když mi vlak ujede údy, nebudu se radovat ani za sebekrásnějších politických podmínek. Poněvadž Štefanu Romanovi našli na kanadských polích uran, stal se z něho miliardář. Též se z něho stal — ač nemusel — slovenský nacionalista. Českého miliardářského nacionalistu nemáme. Spíš tedy spoléhat na schopnosti ne- uplatftitelné v podmínkách vědeckého socialismu. V roce 1949 dorazil do Austrálie našinec Vyhnálek a v Tasmánii vybudoval továrnu LACTOS na výrobu sýrů. Jenže mnohamilionový majetek padl v roce 1977 žehem, když Tasmánii zasáhly obrovské požáry. Krajan neskočil v zoufalství ke žralokům, za půl roku znovuvy- budoval, dnes je to druhá největší výrobna v celé Austrálii a jedna z nejmodernějších na světě. V roce 1950 se do USA přistěhoval Otto Čacko, stal se z něj Otto Clark a spolu s dvěma našinci založil ve státě Illinois firmu CLARK COPY INTERNATIONAL CORPORATION. Firma v roce 1982 zvítězila v soutěži s giganty, včetně IBM, o získání výlučného výrobního kontraktu v Číně. Richard Řehák, člen bratislavské filharmonie, přišel do Švédska, do Austrálie a do USA, zanechal violy a zahájil studia zubního lékařství. Úspěšně ordinuje ve washingtonské oblasti. Též jsem potkal českého lékaře, jenž se živí jako uklizeč. Mete koridory na prestižní universitě. Krasobruslaře Ottu Jelínka zvolili do kanadského parlamentu za konzervativce. Komunistu Jiřího Pelikána do evropského parlamentu za italské socialisty. Anarchistu Milana Horáčka do bonnského parlamentu za německé zelené. Jeden Polák se stal na Madagaskaru králem. V devatenáctém století. Jedna Češka se stala královnou krásy ve Španělsku. Nedávno. První dva loupežní vrazi, pověšení po druhé světové válce v australských Northern Territories, byli Češi. Čili zas — štěstí a schopnosti. Kam tedy jsme prozatím za moře mířili: Do Izraele se odstěhovalo asi 30 000 Čechoslováků. Do latinské Ameriky se již řadu let našinci z dobrých důvodů nestěhují. Přibývá přistěhovalců do Jižní Afriky. Míříme však zejména trojím směrem: 1) Austrálie — 33 000, z toho 14 000 z posrpnové vlny. Pár tisíc se usídlilo na sousedním Novém Zélandu. 2) Kanada. Centrální statistický úřad oznámil v roce 1983, že z 24 milionů obyvatel se k českému či slovenskému původu hlásí 67 695. 3) USA — podle posledního sčítání lidu (1980) se 1 892 456 osob hlásilo k českému původu a 776 806 osob ke slovenskému. Čechů je nejvíc v Illinois a Slováků v Pennsylvánii. Z těchto tří končin nejsnazší začátky jsou v Austrálii. Přesněji řečeno: Nejlepší podmínky k nejsnazším začátkům poskytuje Austrálie, jejíž vláda věnuje zdroje k aklimatizaci, okoukání, zajistí první bydlení a možnosti jazykové výuky. Kanadské úřady se snaží méně. A americké úřady se vůbec nesnaží. Věrni zůstáváme pionýrskému principu »sink or swim«, o sebe se postarej, plav nebo se utop. Za pomocí nutno jít k soukromým zdrojům, dobročinným organizacím světským a církevním. Pro člověka s anamnézou totalitního způsobu života, bez zkušenosti o rozhodování o vlastním životě, náhlá a dosud neznámá odpovědnost za vlastní rozhodování se stává břemenem a břemeno je mnohdy k neunesení. Nešťastníkům v příslušné věkové skupině zpravidla doporučuji, aby se dali naverbovat na vojnu. Vojenští páni se o 9 [pageend9]ně postarají, odstraní břemeno, a brzo kapitalismus získá mnohé pohodlné socialistické formy. Ze zámořských alternativ Amerika bývá na počátku nové existence tou nejobtížnější zemí. Někdy jí ovšem zůstává až do konce. Vraťme se k první větě prvního odstavce — jaké to teda je ? Přímočaře se vyjádřím o právním systému a justiční praxi: obé zatracuji, alergii netajím, občas na téma píši. Cokoliv absurdního, nesmyslného jste o tématu kdy slyšeli, s největší pravděpodobností jste slyšeli pravdu. Rozhlédneme-li se po horizontu, po bližší inspekci zjistíme, že sice ne všechno, ale mnohé je značně jinak, než jsme věděli, na beton znali. Každý ovšem máme nárok na vlastní názor, ale ani demokracie neposkytuje nárok na vlastní cifry. Reagan že je »trigger-happy« a zbrojí horečně a ještě horečněji. Jenže výdaje na obranu v roce 1984 jsou nižší než byly za Kennedyho. Reagan že zničil sociální programy. Jenže výdaje na tyto programy od doby prezidenta Johnsona, zakladatele oné Great Society, vzrostly do r. 1984 desetkrát — s odhlédnutím od inflačního přírůstku. Válečný štváč Reagan v roce 1980 slíbil znovunavázání diplomatických styků s Taiwanem a s ohledem na nelibost Pekingu slib nedodržel. Též odmítl dodat afgánským vlastencům rakety, jimiž by škodili vražedným sovětským helikoptérám. Na vyhlášení stanného práva v Polsku v r. 1981 Reagan reagoval mírně a na syrskou účast na masakru příslušníků americké námořní pěchoty v Beirutu nereagoval vůbec. Leč studenoválečníkem, velehrozbou světovému míru zůstává na jazyku většiny generalizátorů. Univerzitní vzdělání v Americe — to je jen pro bohaté. Na amerických univerzitách už učím dvacet let. Devadesát devět procent studentů, co jsem kdy potkal, jsou nebohatí. Školy základního vzdělání jsou mizerné, neboť stát je nedostatečně podporuje. V r. 1984 školy ve státě New Hampshire jsou na posledním místě žebříčku padesáti států: dostávají nejméně. A žactvo státu New Hampshire je na prvním místě: nejvíc se učí a naučí. Americká medicina je kšeft, lékařskou péči si mohou dovolit jen bohatí, privilegovaní. Leč v r. 1981 černošské obyvatelstvo v průměru navštívilo lékaře 4,7-krát, kdežto zbytek obyvatelstva 4,6-krát. Američané s příjmem nad $ 25 000 šli k doktorovi 4,4-krát, Američané v nejniž- ší příjmové kategorii (pod $ 7 000) šli 5,6-krát. Kapitalističtí lakomci, lakomci! Leč soukromá filantropie v USA je ta největší na světě, pětkrát větší než v Kanadě — v propočtu na obyvatele. Zločinnost černochů a rozpad jejich rodiny zaviftují bída a rasismus. Leč od šedesátých let se životní úroveň černošského obyvatelstva zdvojnásobila a kriminalita se rovněž zdvojnásobila či už dokonce zvíceronásobila. A přibývá dětí narozených mimo manželství. V newyorském Harlemu je jich již 77%, v Pennsyl- vánii 66% (10% v případě bělošských dětí). Vzdálenost od problému je přímo úměrná ochotě radit, ba věru i přesvědčení, že raditel pozřel Šalomounovo cosi. To se to, panečku, panu Čecháčkovi drmolí o mezirasové harmonii! Tolerance plná ústa, a jen co mu do paneláku nastěhují pár cikánských partají, může se uvřeštět. A co když se z Rákosníků, z dočasně dovezených vietnamských gastarbeitrů, stanou permanentní Čechoslováci? Však v Kalifornii jsou tucty čtvrtí, kde Asiatů je většina. Asiaté sedí v talárech u nejvyš- šího kalifornského soudu. Bude toho bohdá kdy, že Rákosník zasedne na Ur- válkovu stolici spravedlnosti? A co až dovezou slíbených osmdesát tisíc Mozam- bičanů na Ostravsko ? Dojde k rozmnožování, pět, deset capartů na plodonosiče? Chacharská robátka nám zčokoládoví. Pak nám přijďte, panstvo, radit. Angličané, poté co okusili pár mumra- jů rasového nedorozumění, s ulicemi v plamenech, již polevili s poučováním. Méně se též dokonce dozvídáme od kárajících Švédů, již se začínají ošívat s Turky v kožichu. Týden před tímto spisováním jsem jel sedm hodin onou naší prázdnotou Kanady. Pustil jsem se do zpovídání třináctiletého synátora česko-čínsko-švýcarsko- americké směsi. Chudák se jmenuje jako tatínek, ale mohlo to dopadnout hůř, paličatá matka-rodička tehdy hrozila Rusalkou, povije-li dceru. Ptám Se, zda se mu spolužáci smějí — kvůli jménu, vizáži, kvůli bůhvíčemu. Prý nesmějí. Ve třídě mají Vietnamce, neárijce, černochy, Indy. A že by svatouškovská harmonie? Kdepak, kluci se perou, ale pokožka či přízvuk nezpůsobují zvednutí pěsti. Vzpomeňme si na naše školní léta ve středoevropském, monochromatickém, ba někdy i monotónním prostředí. Jen se někdo trošku odlišit, a bác, hned jsme mu ji ubalili. Každá záminka dobrá. Stačily pihy, zrzavá hlava a už se trestalo. Vzpomeňme chudáčků spolužáčků s brejlemi na nose. Jak krůtě jsme jim zdrsňovali léta růstu! A absolventi homogenního světa pak plni pocitů morální převahy radí do vzdálených končin, o nichž nemají ani zbla ponětí. A čím že jsou rodiče tvých spolužáků, ptám se potomka, neboť jsme do Kanady ještě nedojeli — však ony vzdálenosti. Nevěděl, čím jsou rodiče. Zda bohatí či chudí jsou jeho nejbližší kamarádi, ač k nim chodí pod střechu a oni chodí k němu. Na politickou příslušnost rodičů jsem se nepřeptal. Jak by kdy mohlo dítě demokratického světa pochopit dotaz o stranické angažovanosti, policajtské příslušnosti, udavačství a pozornahubudá- vání. Vraťme se ke generalizacím. Nejbohatší že aby přece byly noblesní kalifornské enklávy nebo něco na Floridě, kam jdou na stařecký odpočinek nestoři mafie, pokud se dožijí. A nejchudší že určitě je mississippská močálovitá delta. A ono ne. Podle nejnovějšího statistického zjištění nejbohatším městem je Newton ve státě Massachusetts, a nejchudším městem je Camden v nedalekém státě New Jersey. Jenže, marná sláva, i když si většina Američanů může dovolit světský luxus, baráky, velké bouráky, co z toho, vždyť to jsou nešťastníci, neurotici, jen se podívejte na statistiky, zeptejte se odborníků. Tedy zeptejme se, podívejme: Londýnské Sunday Times uveřejnily v r.1983 výsledek důkladné studie Gallupova ústavu o smýšlení, očekávání, optimismu a pesimismu obyvatelstva v šestnácti zemích. A věru - k nevíře - zjistilo se, že Američané jsou lidé nejspokojenější. Zpívající Italové, tančící Španělové, zelektronko- vaní Japonci jsou nejnespokojenější. Američané jsou též nejpatriotičtější. Osmdesát procent je velmi hrdo na svou zemi. Jen 55% Britů, 33% Francouzů, 30% Japonců a 21% Východních Němců se tak vyjádřilo. 84% Američanů vyjádřilo naprosté spokojení se svým povoláním, s výsledkem své práce. Britů bylo 69%, Japonců 37%, Západních Němců 15%, Francouzů 13%. 95% Američanů věří v Boha, 71% věří v posmrtný život, chechtejte se jim, má- te-li dobrý důvod. A na závěr generalizaci s Orwellem, jehož rok 1984 je v čínském kalendáři ROKEM KRYSY. Jakou že má reputaci, zeptal jsem se čínských příbuzných, prý nic zvláštního, ani ryba ani rak. Tedy toliko hlodavec. Všichni jsme četli varovačky, podobenství, jak že se nám Velký Bratr sápe na chřtán. Pokud je tedy vůbec cokoliv naprosto jinak, TOTO, prosím, je v Americe jinak. Pohrdám brebtaly, neschopnými rozlišit Grenadu a Afganistan, Mylai a Osvěčim, Jižní Afriku a severní Sibiř. Americe nehrozí totalitární reglementace, ale anarchie. Stát nehrozí jedinci, ale jedinec je ohrožen rostoucí impotencí státu. Gangsteři pílí v cadillacích, marně se je snaží dohonit policejní chevroletky, vetché, neboť daňoví poplatníci na nic lepšího nepřispějí. Kolik že je v zemi ilegálních přistěhovalců ? Prý něco mezi třemi až deseti miliony, odpověděli příslušní funkcionáři. Víc neví, víc nedovedou. V Kalvínově Ženevě policejní náboženští čmuchalové viděli do každého talíře a pod každou peřinu. V Americe nejnovější, nejliberálnější zákony zakazují jakoukoliv inventuru, jakýkoliv přehled společenského počínání. Takže kdokoliv z nás sem přijede, bude na sebe sám, se státem se téměř nepotká, je to dobré či špatné, stát nebude břemenem, břemenem pak zůstává odpovědnost za naše vlastní rozhodování, kam, hrůzo, vkročit a co učinit, a je to pak jen na nás, zda se staneme velkokapitalistickými výrobci tasmánských sýrů či španělskými královnami krásy či metaři univerzitních koridorů. Takže jsme dogeneralizovali. (Březen 1984) 10 [pageend10]VLADIMÍR VALENTA U NÁS V ALBERTĚ - KRONIKA ZÁPADLÉHO VLASTENCE (3) Právě jsem se dočetl, že Rusové odmítají poskytnout Rudolfu Hessovi amnestii. Hessovi už bylo devadesát, ale nelituji ho. Jen mě udivuje, že Rusové jsou vůči němu tak tvrdí, když byl Hess odsouzen za činy, které páchal do doby sovětsko-němec- kého paktu z roku 1939. Jak to, že tenkrát jim nevadilo, co nacisti dělali. Asi mu nemohou odpustit, že v r. 1940 ulétl do Anglie a ne do Moskvy. Kdyby byl ulétl do Moskvy, mohl by totiž dnes sedět namísto ve špandavském vězení ve východo- berlínské vládě. Že jdou po nás, tomu se nedivím. Zrovna nedávno jsem povídal s kamarádem o tom, že jeho známý dostal vyrozumění z Prahy, že mu už Husák poskytl amnestii, aniž mu předtím sdělil, že ho za něco odsoudil, takže jim to poslal zase zpátky. Divil jsem se na chvíli, že mne ani přítele ještě neodsoudili, ale nakonec jsme své obavy, že jsme nějak vadní, rozptýlili: Vždyť my vlastně v trestné činnosti pokračujeme, takže nám to v Praze zatím pořád sčítají. Doufejme, že jim na to bude stačit ten jejich sčot. (Pozn.red.: Pro mladou generaci z »neupravených« rodin, kde se smí cist Reportér, je asi slovo »sčot« neznámé. Jde o ruský kompilier, vynalezený carskými pokrokovými matematiky dávno před založením americké firmy IBM.) Tak tedy, abych pokračoval v trestné činnosti: Posledně jsem začínal novoročními proroctvími, ale my máme proroctví do budoucna na denním pořádku. Právě jsem dostal dopis, že ši budu moci obnovit hypotéku na barák za jedenáct a půl procenta na rok, zatímco na pět let by to bylo o dvě procenta víc, tedy - jak vidno - moji lichváři vidí zítřky černě. Taky pan Felix Rohatýn - vlastně krajan, rodina už utekla před Hitlerem - nyní bankéř u Lazare Frěres v New Yorku (před pár léty vytáhli tohle město z bankrotu), prorokuje: »Ať je to kdokoli, kdo na podzim vyhraje presidentské volby v USA, ten bude přinucen provést tak drastická hospodářská opatření, že zajistí své straně, že v příštích volebních obdobích její kandidáti nebudou zvoleni po následných dvacet let.« Tak nepopulární bude hospodářská situace a její řešení. A o to zrovna se perou Hart s Mondalem, který to zřejmě vyhrává. To, že byl tak rychle vyřízen senátor Glen, není jen proto, že přecenil svou astronautskou popularitu, ale především proto, že demokraté víc než na střed sázejí na levici: Vrátit zpět sociální zákonodárství tam, kde bylo před Reaganem, a vést mezinárodní politiku tak, aby se v Moskvě nemuseli tolik zlobit. Pokud se Reaganovy vlády týče, je to dnes nikoli Mondalova kritika, ale kniha Alexandra Haiga »CAVEAT«, jež vede k zamyšlení nad pochybnými výsledky, jichž bylo dosaženo na mezinárodním poli. Bývalý státní sekretář Haig, který byl před časem donucen k demisi pro neshody s Reaganovým štábem, odhaluje slabiny tohoto aparátu. Je v tom jistě mnoho osobního, poněkud zatrpklého, ale zřejmě je oprávněné tvrdit, že zahraniční politika USA v tuto chvíli není důsledná. Debakl v Bejrutu je toho markantním důkazem. Haig se nerozchází s Reaganovou vládou v principech, ale v jejích eratických metodách, jejichž důsledky trpí i jiní západní spojenci. Zvláště v Evropě by podobný debakl způsobil úplnou katastrofu a tak bude nepochybně velmi zajímavé, až se sjede celý západní svět v červnu v Normandii u příležitosti 40. výročí invaze, co a jak bude řečeno a snad i ujednáno. Nepochybně na to čekají i v Moskvě, kde zatím hodlají trucovat až do presidentských voleb. V těchto dnech odlétá Reagan do Číny a bude zajímavé, jak bude mluvit a jednat, aniž by hodil Tajwan docela přes palubu. Čína je jediný komunistický stát, který může jednat z vlastní vůle, bez ohlížení se na Kreml. Je to asi poslední šance pro komunismus, jestli v jeho systému je možná demokratická evoluce, jestli tedy je součástí moderní civilisace, nebo je-li to zrůda jako nacismus nebo ony sovětské potraty v Moskvě, Praze, Varšavě a jinde. Nemám v tom směru mnoho iluzí, Reagan jich má asi víc. Je z Kalifornie, ne z Prahy. Ovšem největší americkou starostí v zahraniční politice, která nesejde nikdy se stránek novin a obrazovek, jsou dluhy jihoamerických států, Argentiny a Brasilie především, které nemají čím platit. Pravděpodobně se zde vyvíjí nový přístup k jedné z nejožehavějších otázek amerických kontinentů: odpovědnost hospodářsky silnějšího za vývoj slabšího a na druhé straně vývoj jiho- a stredoamerických států k civilisované, demokratické formě vlády, jež pochopí tuto šanci ne jako vhodnou příležitost ke korupci a jinému zneužití. Doufejme, že tento vývoj nebude potřebovat procházet takovými krisemi, jakými prošla nedávno Argentina. Je to proces na století, jenž by měl Kdyby si to náhodou ještě rozmysleli a na OH přece přijeli, takhle by vypadali. proběhnout v jediném desetiletí. Ovšem USA jsou nejblíže stredoamerickému problému: San Salvador a Nicaragua. Jestliže to USA nevyřeší demokratizací a díky krátkozrakosti řady politiků umožní trvání sovětského vlivu, pak Reagan udělá nejlépe, když postaví novou čínskou zeď na mexických hranicích. Bylo řečeno, že vietnamská válka už je ve střední Americe. A to díky stejné nerozhodnosti a nedůslednosti, jíž dnes rozličné instituce USA ovlivňují svou vládu, která za takových podmínek nemůže řádně fungovat. Že se sovětskou dobrodruž- ností v mezinárodní politice je třeba stále počítat a kam až to může jít, dosvědčuje opět poznámka z Haigovy knihy: V době, kdy se pokoušel o zprostředkování mezi Anglií a Argentinou, gen. Galtieri se zmínil Haigovi o ochotě Kuby a SSSR si přiložit polínko do ohně. Kubánský vyslanec Navarro mu doručil dopis od Cast- ra a Galtieri řekl Haigovi o tom, že SSSR naznačuje ochotu svou ponorkou potopit anglickou letadlovou loď Invincible, na níž je princ Andrew, a pak nechat všechnu slávu argentinskému námořnictvu. Ovšem nyní se na všechno v USA a také v Kanadě, co se Sovětů dotýká, dává dusítko: blíží se olympiáda v Los Angeles a Rusáci by třeba nepřijeli. To by byla tragedie. Jsem ze staré školy: sportovní soutěže byly soutěžemi amatérů, ne sportovních řemeslníků. Cirkusy byly nesporně počestná živnost, ale k amatérskému sportu nepatřily. Nepamatuju se taky, že by např. v době Protektorátu se konaly soutěže mezi našimi a esesáky. Bylo to jaksi nechutné. Ne dnes! Policejní sportovci ze všech těch »Rudých hvězd«, příslušníci armády, která právě vraždí v Af- gánistánu - všichni jsou vítáni v Los Angeles. Ovšem - nemusíme se bát, že přijdeme o čumendu. Sověti už mají všechno připraveno, včetně lodi (sportovci ovšem přiletí), která zakotví v losangelesském přístavu a její špionážní zařízení bude schopno kontrolovat americké komunikace všech soukromých telefonů a celé bandy »funkcionářů«, profesionálních špiclů, kteří nejsou daleko zásadě plukovníka Khadafiho: »Co je britskému lidu do toho, že chci dát zabít ve Velké Británii Libyjce?« A nepochybně se dnes více přemýšlí o tom, kdo a jak koho na olympiádě zabije, než o tom, jak kdo bude skákat nebo běhat. Totiž: kdo by měl být zabit, je každému jasné. Israelci toto risiko pravidelně podstupují a By Bill D*y for Tht Commercial Appeal [pageend11]Khadafi a podobní se budou zase divit, co do toho Američanům je. Vypadá to na to, že by teroristi rádi letos rozšířili svůj repertoir. Zvlášť, když jim budou koukat do ruky jejich sovětští instruktoři. Takže: spíš než se koukat na televizi nebo dokonce jezdit do Los Angeles, je lepší si zajet do Londýna. Dávají tam moc pěkné divadlo. Ta komedie se jmenuje »Master Class«. Napsal ji mladý anglický dramatik David Pownall. Hra líčí jednu noc v Kremlu, kdy Stalin a Ždanov si pozvali Šostakoviče a Prokofěva, aby je poučili o tom, jak skládat hudbu. Autor zřejmě nalezl velké poučení v materiálech ÚV VKS(b) o hudbě a nepochybují, že inspirace je blízká jevištní realitě. __ Tak mě napadá, že zkratka «ÚV VKS (b)« už taky moc neříká. Tak jako třeba titul »komisař«. Sověti mají teďka »presidenta«. Vliv Západu. Sovětská hodno- stářská titulatura nalézá zadostiučinění v civilisovaném, demokratickém titulu, ale ve skutečnosti mají k němu tak daleko, jako prostitutka k sociální pracovnici. Ale ten jejich nový president je pašák, dokonce sejde sám se schodů, takže mi dělá starosti, co se stalo s těmi dvěma, co nosili Brežněva a Andropova. Snad není v SSSR nezaměstnanost? ! U nás v Albertě jsme viděli taky něco moc pěkného. Je to český film z roku 1979. Napsal jej Zdeněk Mahler a režíroval Jiří Krejčík. Natočili ho v Praze na Barrandově a jmenuje se »Božská Ema«. Nejde o to, jak přesný je tento film o Emě Destinové historicky a biograficky, ale o to, jaký soud o špiclování a udavač- ství byl vysloven, a není pochyb o tom, co asi k tomu inspirovalo. Posledně jsem psal o společném poutu, které cítíme s domovem ,a tady se přímo dokumentuje uměleckým dílem z Prahy, že všechny naše politické výhrady jsou naprosto totožné s cítěním doma vůči policejně špic- lovskému udavačskému systému, na němž stojí sovětská moc v Praze. Protože byl v televisi hokej, tak v biografu sedělo asi šest diváků a večer předtím osmnáct. Doufám, že u vás si ten film nenecháte ujít. Jestliže chcete něco bojkotovat, bojkotujte plzeňské, ne poctivou a statečnou kulturu. V trestné činnosti budu příště, doufám, pokračovat. Tak mě nesuďte předčasně. (25.4.1984) Všechny kazety, o které máte zájem, Vám dodá HOBBY-MUSIKSTUDIO Ing, V. Malis Rothmoosstrasse 9 Postfach 1602 D-8990 LINDAU JINDŘICH BERNARD JAK ČESKÝ MUZIKANT ZACHRÁNIL CÍSAŘE Jako u většiny příslušníků mé generace narodili se moji rodičové v té »proklaté«, v poslední době tak romanticky popisované a také pochvalované rakouské monarchii. V dětství mě samozřejmě informace o soužití těch mnoha národů v širokém okolí Dunaje velmi málo zajímaly. Neradostné zážitky ze »"Třetí říše«, Hitler-Ra- kušák, německá řeč, spojující tu »Tisíciletou říši« — to všechno byly důvody, jež nám v našem dětství neumožňovaly positivní náhled na Rakousko. Možná, že jen ta známá historka s hokejovým mistrovstvím z té doby trochu zlepšila můj vztah k Rakousku. I když se často o těch třech stech létech poroby mluvilo s nádechem ironie, zůstal ve mně po dlouhou dobu národně-obrozenecký komplex. V průběhu dalších poválečných let jsme ale získali další nepřátele, ať již z oficielní verze nebo ze soukromých zkušeností, začala ona hra na »dobré a špatné Němce« a tak se najednou z toho černobílého obrazu vytratila postava »také-ne- přítele« — Rakušáka. A jak se z naší hezké, čisté, průmyslově vyspělé rodné země stále »novými budovatelskými úspěchy« tvořila špinavá a zaostávající »vývojová« země, slyšel jsem stále častěji opakovat o té krásné době za Rakouska. Mluvili o tom nejen ti lidé, kteří to na vlastní kůži zažili, ale mluvili jsme o tom i my, kteří jsme tu monarchii vůbec neznali. A pak jsem se s Československou televizí v roce 1963 dostal poprvé na krátkodobý zájezd do Rakouska. Byl to pro nás všechny ohromný zážitek. Když jsem po roce s televizním štábem projížděl celou Ukrajinou včetně velkých měst jako Lvov, Kijev a Charkov, kde jsme ve městech i na vesnicích trvale zápasili s nejzákladnějšími civilizačními i hygienickými problémy, vzpomínali jsme na malý pensionek v Salzburku, kde jsme poprvé při našem zájezdu před rokem přenocovali, pochopili jsme, že náš celý životní styl není možno od té střední Evropy oddělit, že nám ona dnes tak malá země na Dunaji je ta nejbližší. A shodou okolností jsem za několik let zahájil v Rakousku, které nám v roce 1968 nabídlo velkorysou pomoc, emigraci. Od té doby uběhlo mnoho času. O době, o níž se mluví jako »za starého Rakouska«, slýchám stále více jako o krásné době, z »utlačovatele« císaře Františka Josefa se stává víc a více dobrosrdečný děda, zvaný »Franz Procházka«. Svůj zájem o informace z té doby, o které se zpívá v populární písničce »Als Böhmen noch bei Österreich war«, jsem netajil a tak mě v minulém roce Vladimír Šku- tina v dopise »přihrál« následující typ: ”U Donaueschingen pramení Dunaj. A tam je zámek. A u toho zámku je park. A v tom parku v zapadlém koutě, listím, rumovištěm a různým harampádím zapadlý pomníček českého kapelmajstra Svobody. A tenhle kapelník Svoboda se proslavil náramnou historkou. (Zní to jak z pohádky, ale je to fakt a možná, že dnešní mocipáni, co bojují marný boj proti kra- valistům, zeleným a komunistickým demonstrantům za mír, by si z toho mohli vzít příklad.) Tenhle kapelník Svoboda, jako muž z lidu, věděl, že se chystá velká demonstrace proti císaři Františku Josefovi, která by mohla přerůst do revolučního povstání. A tak se mu podařilo prodrat se až k samotnému císaři a řekl mu: »He- leďte, Veličenstvo, když mi parádně obléknete 150 muzikantů, já vám tu demonstraci odvedu do patřičných mezí.« A protože císař se dobře vyznal ve svém řemesle a nebyl vůbec takový, jak nám jej líčili v dějepise, kývl, oblékl 150 muzikantů do parádních uniforem a v den D kapelník Svoboda vyrazil se 150 parádně oblečenými muzikanty do vídeňských ulic. A jak tak hráli pochody a vojenskou muziku, lidi, co šli na tu demonstraci, se přidávali k muzikantům, bylo jich čím dál víc a táhli celou Vídní. Až je za zvuků vojenské muziky přivedl kapelník Svoboda do Schönbrunnu. Těch lidí byla hrůza moc. A přivedl je jako Krysař před zámek Schönbrunn, kde pak vyšel František Josef na balkon a tu revoluci jim rozmluvil. To je historka k pomníčku, že! ? ” Potud Škutina. Tak to je taková historka z té naší staré monarchie a i když stopa nevede do Rakouska, je to přece na Dunaji, tak se za tím vydám. Že Dunaj pramení v městečku, jehož jméno se nám nedá bez potíží vyslovit, jsem si ještě pamatoval ze zeměpisu. Před odjezdem za reportáží mi Vladimír ještě 12 [pageend12]zavolal, že to s tím dirigentem všechno platí, ale že se nejmenuje Svoboda, nýbrž Kalivoda. Po několikahodinové jízdě jsem odbočil z dálnice a vjel do rozkošného městečka, kde mě hned na začátku upoutal pohled na mohutný zámek s krásnou starou zámeckou zahradou. Že to všechno souvisí s hraběty Fürstenbergy, kteří tam také vaří po celém Německu chvalně známé pivo, jsem si již našel doma v nějaké encyklopedii. Přesto, že se dnes člověk setká v denním tisku s tímto jménem hlavně v souvislosti se soukromým životem princezny Iry von Fürstenberg, vzpomněl jsem si, že i v Praze měli palác a v okolí Prahy zámek v Lánech, který jim patřil. V městské cestovní kanceláři mě hned ochotně zásobili množstvím krásných prospektů, ale žádná z dívenek cestovní kanceláře nic bližšího o jménu Kalivoda nevěděly. Jedna ulice se po něm jmenuje, to ano. Z rozpaků zachránil dívenky jeden starší občan: »Když chcete něco yědět z historie našeho města, obraťte se nejlépe na pana Trappeho, ten ví všechno a také tady provádí prohlídky po památkách města.« Pan Trappe byl hned na první pohled můj muž: »Samozřejmě je jméno Kalivoda v našem městě známé. Byl to význačný dirigent a komponista u našeho knížete pána. Ale že by měl něco s Vídní, o tom jsem nikdy neslyšel.« Pak trochu zaváhal a - trochu dotčen, že by bylo možné, aby tak něco nevěděl - dodal: »Nejdřív se jděte podívat do parku, kde je jeho pomník. A když budete chtít víc, je tu také knížecí knihovna, tam vám jistě něco najdou. Samozřejmě, Kalivoda byl přeci někdo!« S tím památníkem jsem velice pohořel. Bloudil jsem po krásném starém parku, ptal se občanů, každý věděl, že tu je několik pomníků, každý to jméno znal, ale kde přesně pomník stojí, to nevěděl nikdo. Když se setmělo, šel jsem si raději zajistit hotel. Druhého dne ráno jsem se vydal do knížecí knihovny. V důstojné budově z červeného pískovce, jak je tu u oficielních budov zvykem, jsem hned uspěl: »Kalivoda, známá osobnost města, má pomník - někde v parku - to najdete - ale samozřejmě o něm máme literaturu a výstřižky z novin,« ochotně reagovala vedoucí knihovny a v krátké době jsem měl před sebou na stole hromadu článků a dokonce i jednu knížku v češtině. Ano, budete se divit, česká knížka, vydaná v Praze v roce 1925, a v ní desítka stránek o našem Kalivodovi. A nyní něco faktografie; Jan Václav KALIVODA žil v létech 1801-1866. Narozen v Praze na Malé Straně v Thunovské ulici. Otec byl kočím u hraběte Černína, později u Valdštýna. Matka, pravděpodobně Maďarka, asi taktéž služebná. Měl osm sourozenců. Bratr František (o 13 let starší) se stal kabinetním expeditorem (to nevím, co to je) u knížete Fürstenberga v Donaueschingen. Také další jeho bratr byl ve službách knížete Fůrstenher- ga jako nadlesní v Lánech. Malý Jan Václav se učil hrát na housle. Jeho pozoruhodné pokroky zajímaly knížete Thurn- Taxise. Po otcově smrti a za podpory knížete Thurn-Taxise vstoupil Jan na právě zřízenou pražskou konservatoř. Jeho pile na konservatoři byla oceněna ředitelstvím a 1815 obdržel stipendium. Po závěrečné zkoušce dostal dobrozdání, ze kterého cituji: »Má krásnou mechanickou zručnost a dovede i oduševněle hrát. Je však dosud znepokojován mladistvým ohněm. Má rozhodný talent k instrumentální komposici a vyznamenal se v ní nad všechny ostatní.« Po absolutoriu vstoupil Kalivoda do orchestru Stavovského divadla. Kapelníkem byl tehdy Carl Maria von Weber. Již v roce 1821 měl v Praze svůj první velice úspěšný samostatný koncert. Potom cestoval a koncertoval v Linci, Mnichově, Lipsku, Karlsruhe, navštívil také Holandsko a Švýcarsko. V Mnichově ho slyšel kníže Karl Egon Fürstenberg, pozval ho do Donaueschingen a nabídl mu místo dvorního kapelníka. Kalivodovi bylo 22 let. Brzy nato požádal o povolení oženit se s Terezií Brunetti, se kterou se znal ze Stavovského divadla. Tereza byla vynikající zpěvačkou. Knížeti Fůrstenbergovi se to zdálo být dobrým posílením uměleckého kruhu. V průběhu roku Kalivoda očividně zvedl úroveň orchestru, nastudoval několik oper, ve kterých s velkým úspěchem zpívala jeho žena. Velmi úspěšné byly i jeho koncerty, jež dirigoval a též jako solový houslita se dobře uplatnil. Ve službách Fůrstenbergových hodně cestoval a získával si přitom přátelství četných světoznámých umělců. Uváděni jsou: Mendelsson, Schumann, Spohra, Liszt, Thalberg aj. Vynikající hudební ústavy se snažily Kalivodu získat, ale on zůstal věrný Fůr- stenbergům. V bouřlivých letech 1848/49 byl orchestr rozpuštěn a až 1857 opět zřízeii. Kalivoda zkomponoval asi 250 skladeb a proslavil se v německém prostředí skladbou »Deutsches Lied«. Z jeho oper je známa »Christina«, jež byla také provedena v Praze, a opera »Blanda«, která nebyla pravděpodobně dokončena. Při oslavách padesátiletého výročí trvání pražské konservatoře byla ve Stavovském divadle uvedena »Slavnostní ouvertura E-dur« od J.V.Kalivody. Byl srdečně přijat, obecenstvem mnohokrát vyvolán, ale on sám nebyl s nastudováním spokojen. Na jaře 1866 vstoupil do výslužby. Z osmi dětí, které měl, dva synové žili jako muzikanti v Karlsruhe a k nim se přestěhoval. Před odjezdem uspořádal kníže Fürstenberg důstojné rozloučení s hostinou a pochodňovým průvodem. Kalivoda brzy v Karlsruhe zemřel na srdeční mrtvici. Je tam také pochován. Toť zhruba vše, co jsem vyčetl z dosažitelného materiálu. Udělal jsem si rychle poznámky a už jsem zase prchal do parku, abych konečně našel hledaný pomník. Tak tedy v temné zeleni parku stojí pomník našeho krajana J.V.Kalivody, který se stal svou hudbou známý po celé střední Evropě. A jak je to s tou historkou s císařem pánem ? Mohu zodpovědně potvrdit, že to Kalivoda nebyl. Z jeho životopisu i ostatních informací je těžko si představit, že by mohl delší dobu žít ve Vídni a ani celá ta historka neodpovídá jeho vážné a muzikálně soustředěné mentalitě. Jistě, historka je to pěkná, úsměvná, velice tolerantní, ale ... A tak musím to staré české přísloví »Na každém šprochu pravdy trochu« odmítnout. A hlavně také časové umístění není možné. Když se totiž František Josef stal císařem, byl Kalivoda už starší pán, vážený« muzikant, zámožný člověk, spíše velectěný kmet, než aby byl schopen provést takovou recesi. Kdyby snad někdo ze čtenářů věděl, jak to opravdu bylo s tím dirigentem, co zachránil Františka Josefa, napište! Možná, že se nejmenoval ani Kalivoda, ani Svoboda, ale že přeci jen je na tom šprochu pravdy trochu. Pro mne samotného byl ten výlet do Donaueschingen zajímavým zážitkem. V dětských letech mě rodičové vláčeli šumavskými hvozdy k pramenu Vltavy, v době dospívání jsem si koupal nohy v proudu pramene Labe a teď jsem konečně viděl pramen Dunaje, té tepny, která dělila a spojovala starou dobrou »Podunajskou monarchii«. (Duben 1984) ÚŘEDNÍ PŘEKLADY Vašich dokladů pro veškeré oficielní účely provádí do tří dnů za poloviční ceny než velké překladatelské kanceláře ING. JIŘÍ KOMÁREK dipl. překladatel Höhenring 23 8052 ZÜRICH telefon 01 - 302 63 57 13 [pageend13]RUDOLF STRÖBINGER MRTVÍ ZE »ŠPANĚLSKÉ HRY« VARUJÍ Vězňové jim říkali »posvícení« nebo »šachta«. Byly to jakési skříně; půl metru široké a 40 centimetrů hluboké. Výška byla regulovatelná a dala se seřídit tak, že vězeň musel mít skloněnou hlavu a opírat se o dveře. Ve výši oěí byla zvenčí připevněna silná žárovka, která neustále oslňovala oči. Podlaha byla šikmá, takže nohy ujížděly k zadní stěně. Umně zabudovaná prkna znemožňovala vězni, aby se mohl posadit. V poloze, jež byla něčím mezi stáním, sezením a podřepem, musel vězeň trávit hodiny, často i několik dnů. Pak, fyzicky nalomen, byl předveden k výslechu.... Tak popisují svůj pobyt v »šachtě« nikoli vězňové gestapáckých žalářů, ale muži a ženy, kteří padli do rukou agentům NKVD. V létě roku 1937 ve Španělsku. A opět to nebyli třeba fašisté, bojující na straně Francových povstalců proti Španělské republice, ale ti, kteří do Španělska přišli, aby republiku ochránili: sociální demokraté, anarchisté, demokraticky smýšlející katolíci, trockisté. Prostě ti, kteří byli španělským komunistům a jejich sovětským protektorům nepohodlní. Bylo to hlavně v Barceloně a částečně ve Valencii, kde agenti Moskvy nejsurověji řádili. Oběti v jejich »speciálních« věznicích a mučírnách byli většinou Špa- nělé, ale i lidé nejrůznějších národností: Francouzi, Angličané, Poláci, Němci, Češi, Slováci, Jihoslované.... A také jejich mučitelé měli většinou jinou mateřskou řeč, než byla španělština. Přicházeli do země ze Sovětského svazu, z Polska, Německa, ale — jak tomu vše nasvědčuje — i z Československa. Jejich jména jsou většinou neznámá, protože se kryli — jak to u vrahů a jejich pochopů většinou bývá — nejrůznějšími přezdívkami. Vraždy se plánovaly v Moskvě Rudý teror mezi ideologickými odpůrci komunistů ve Španělsku má - jak také jinak - svůj původ v Moskvě. Dne 14. září 1936 se v pověstné Lublance, sídle NKVD, konala za předsednictví jejího šéfa Jagody (později byl ostatně na Stalinův rozkaz rovněž popraven) porada, jejímž hlavním úkolem bylo zkoordinovat nastávající činnost sovětské bezpečnosti a špionáže ve Španělsku. Vedením a koordinací byl pověřen Alexander Orlov (krycí jméno pak »Švéd« a »Liova«). Ale agentem NKVD ve Španělsku byl i sovětský velvyslanec Marcel Rosenberg, generální konzul v Barceloně Antonov - Ovsejenko, dopisovatel »Pravdy« Michail Kolcov a další. Není jistě bez zajímavosti, že podle některých odborníků bylo z tří tisíc sovětských státních občanů, kteří působili po dobu španělské občanské války ve Španělsku, pouze 86 vojáků, bojujících přímo na frontě. Všichni ostatní měli špionážní, výzvědné a zpravodajské úkoly nebo byli pověřeni likvidací ideologických odpůrců. Samozřejmě, že NKVD používalo k uskutečnění svých cílů také agentů nejrůznějších národností. Právě při likvidaci nepohodlných osob byli výkonným orgánem skupiny »bezpečáků« komunisté z nejrůznějších zemí Evropy. Jedna z nejhrůznějších věznic, kde věznění v »šachtě« bylo na denním pořádku, byla v hotelu »Colón« v Barceloně. Pamětníci odhadují, že na jaře a v létě 1937 bylo ve sklepních celách denně zavražděno až 20 vězňů ránou do týla. Další zemřeli na následky mučení, jiní zmizeli beze stopy. Mnozí byli pravděpodobně odvezeni na lodích do Sovětského svazu. Není žádným tajemstvím, že v barcelonském přístavu byly tři španělské lodi přeměněny na plovoucí věznice. Plovoucí věznicí byla také sovětská loď s »hrdým« názvem »Komsomolec« . Velitem »Colónu« byl německý komunista Alfred Herz. Jeho pobočníkem polský soudruh Szaja Kinderman, pověstný svou brutalitou. V paměti vězňů z hotelu »Colón« a »Domu Karla Marxe«, který byl rovněž přeměněn ve vězení, zůstal i dánský komunista s krycím jménem Emil. Ale se »Servicio Alfredo Herz«, jak se oficiálně nazývala tato barcelonská skupina agentů NKVD, spolupracovali i komunisté, jejichž jména se objevují dodnes v historii komunistických stran. Tak třeba Karl Mewis, dlouholetý velvyslanec NDR ve Varšavě, Ernó Gero, v době maďarského povstání v roce 1956 ministerský předseda, ale i Palmiro Togliatti měl se »Servicio Alfredo Herz« kontakty, stejně jako Walter Ulbricht, který při svých návštěvách Španělska vždy přivezl i Černou listinu osob, které si přála Moskva zlikvidovat. A co Češi a Slováci ? V souvislosti s rudým terorem ve Španělsku, který je dodnes zahalen do značné míry rouškou tajemství, je nutno si položit otázku, zda mezi obětmi a nositeli teNa Urale se lidé dožívají i 150 let. A pak jsou zvoleni do předsednictva Ústředního výboru. roru byli občané z Československa. Samozřejmě že byli. Jisté je, že jedním ze zavražděných byl i československý státní občan Erwin Wolf, který byl čas také sekretářem Lva Trockého. Wolf určitě nebyl jediný. Ale dodnes nikdo nepreštudoval archivy, kde by se jistě našly další jména zavražděných, pocházejících z Československa. Mnoho dokumentů - bohužel neprozkoumaných - je v Amsterodamu, další v Salamance. Jména většiny »vyšetřovatelů« jsou neznámá. Tak se například ví, že Alfred Herz měl nejméně 44 přímých podřízených, z nichž většina pocházela ze střední Evropy. Že by mezi nimi nebyl ani jeden z Československa, je nepravděpodobné. Jeden z těch, kdo o rudém teroru jistě věděl, velmi mnoho již promluvit nemůže. Byl popraven 3. prosince 1952 jako člen »protistátního centra«, vedeného údajně Rudolfem Slánským. Jeho jméno: Otto Katz - André Simone. Simone se otázkou ideologických odpůrců komunistů ve Španělsku zabýval od samého počátku občanské války. V roce 1936 vydal německou publikaci »Spione und Verschwörer in Spanien«. Zabýval se v ní převážně sice akcemi španělských, italských a německých stoupenců generála Franca, ale jisté je, že měl přímo kontakty s pracovníky NKVD. A neméně zajímavé v této souvislosti je, že Simone knihu nevydal pod svým jménem, nýbrž pod pseudonymem Franz Spielhagen. Ostatně ji v seznamu literatury uvádí ve své práci »Španělsko, Španělsko . . .«.vydané v roce 1963 v Praze, i Artur G. London, aniž uvádí, že se pod jménem »Spielhagen« skrývá jeden z jeho druhů z procesu se »spikleneckým centrem«, André Simone. Poučení ze Španělska Když generál Franco uskutečnil v roce 1936 svůj puč, zvedla se v celém světě — mimo fašistickou Itálii a nacistické Německo — vlna sympatií se španělskou demokracií. Díváme-li se dnes zpět na toto údobí, je až obdivuhodné, jak komunisté boj za záchranu španělské demokracie dovedli využít k propagaci svých cílů. Zatím, co třeba v Československu desítky předních demokratů pozvedly hlas na podporu Španělska, komunisté tyto hlasy využívali pro posílení svých pozic. A ve skrytu likvidovali ve Španělsku ty, kteří by jim mohli být nepohodlní. Na frontách umíraly stovky dobrovolníků z Mezinárodních brigád, za frontovou linií umírali v mučírnách ti, kteří viděli ve Stalinově diktatuře stejně velké nebezpečí jako ve fašismu a nacionálním socialismu. Dnes se mnohdy opakuje podobná situace. V Chile se na demokratickou opozici snaží doslova »přilepit« komunisté, kteří za vlády presidenta Allendeho dělali vše, aby potlačili demokratické svobody. V době války ve Vietnamu získali komunisté pro své protiamerické tažení také desítky demokratů, kteří neprohlédli hru Moskvy a Hanoje a dnes - ať chtějí či nechtějí - nesou odpovědnost za smrt tisíců vietnamských vlastenců. »Španělská hra« Moskvy se stále opakuje. Kdy ji konečně svět prohlédne ? aramo 14 [pageend14]KRESBY HUDEBNÍHO SKLADATELE BEDŘICHA SMETANY Samozřejmě, že Bedřich Smetana nepatřil k výrazným multitalentům jako byl třeba Leonardo da Vinci. Bedřich Smetana byl muzikant. Přesto se v jeho pozůstalosti zachoval skizzář a několik drobných kreseb, které sloužily Bedřichu Smetanovi spíš jako pomůcka pro zapamatování vjemu či zachycení nálady nebo krajiny. Dnes by nepochybně k takovému záznamu použil fotoaparátu. Nemám rád škatulkování umělců. Přesto můžeme o Bedřichu Smetanovi bez zábran říci, že patřil k tak zvaným typům vizuelním - své představy jasně viděl. Prozrazuje to jeho hudba: tekoucí proud Vltavy, Vyšehrad, Šárka v lesním stínu, husité v boji. A konec konců všechny jeho opery, kde hudba vychází z textu, z děje. Protože Smetana nepocházel z rodiny umělců a v mládí se s žádnou uměleckou skupinou blíž nestýkal, víme, že z malířů viděl při práci jen Antonína Machka, když portrétoval jeho matku. Jinak byl v kresbě samoukem. A kresby používal jen jako pomůcku paměti. Jako skizzář v pravém slova smyslu. Z konce padesátých let se zachovalo dvanáct Smetanových kreseb, které zachycují dojmy z prázdnin. Stavení v Ros- tokách u Prahy z roku 1857, kde bydlel se ženou Kateřinou a dceruškou Žofií o dovolené ze Švédska, dům v Nuslích, kde bydleli v létě 1855 a kde tragicky zemřela dcera Bedřiška. V létě 1858 zůstal Smetana přes léto ve Švédsku. Z tohoto období, kdy pracoval na symfonické básni Richard III., jsou kresby ostrova Sáro. Po smrti své ženy Kateřiny odjel na statek Obříštví u Mělníka, kde poznal svou druhou ženu Betty. Odtud jsou kresby statku a pak ze svatební cesty na Kamýk u Litoměřic kresby zbývající. Smetana byl vášnivým lovcem. Scény z lovu jsou z roku 1862 už po definitivním návratu ze Švédska z návštěv u bratra Karla, lesního na Chlomku u Mladé Boleslavi. Z cyklu »Měsíce« se zachovaly jen tři - a jsou pravděpodobně z roku 1863 - teKarikatura hudebníka, studujícího Bacho vy invence Lázně Sáro ve Švédsku (1958) Hlava ženy dy z období, kdy skládal Prodanou nevěstu. »Město na moři« není žádné konkrétní město — i když jej inspiroval Stockholm. Je to Smetanova fantazie. Hudebník, studující Bachovy invence, a Hlava ženy jsou karikatury, vzniklé na zkouškách s orchestrem Prozatímního divadla. Kresby Bedřicha Smetany jsou malou vzpomínkou na velkého hudebního skladatele, od jehož smrti uplynulo 12. května právě sto let. VLADIMÍR ŠKUTINA 15 [pageend15]INTERVIEW, KTERÝ NEMOHL VYJÍT Před šestnácti léty, přesněji: 28. srpna 1968 mél vyjít v REPORTÉRU rozhovor s bývalým členem Rady obrany státu generálem Václavem Prchlíkem. Byl uskutečněn dva dny před 21. srpnem 1968. Po okupaci naší země sovětskou armádou a dalšími "spřátelenými" vojsky z Varšavské smlouvy, kromě rumunské armády, bylo jasné, že tento rozhovor už nebude uveřejněn. Vzhledem k jeho závažnosti byl a je dodnes dokonale ukryt. Nebyl zveřejněn jen proto, že to přímo ohrožovalo život interviewovaného. Nyní, když Václav Prchlík zemřel (16.4.1983), vydáváme alespoň podstatné úryvky z tohoto deseti- stránkového záznamu rozhovoru. Kdo byl Václav Prchlík? Narodil se v roce 1918, vystudoval střední školu a po 2. světové válce začal studovat na lékařské fakultě University Karlovy. Po absolvování 5 semestrů mu bylo nařízeno (byl členem KSČ) zanechat studia a přejít do armády. Po absolvování vojenských »rychlokursů « začala jeho závratná kariéra v čs. armádě. Byl v druhé polovině padesátých let náčelníkem Hlavní politické správy čs. armády. O vánocích 1967 a mezi Novým rokem 1968 byl jednou z hlavních osob, která zabránila Antonínu Novotnému zneužít armády v boji o- moc. Dne 19.2.1968 byl jmenován vedoucím odděleni státní administrativy na ÚV KSČ (místo Mamuly 8. odd., které mělo na starosti zejména armádu a bezpečnost). V polovině července 1968, kdy sovětské jednotky otálely s odchodem ze cvičení z československého území, uspořádali pražští novináři s gen. Prchlíkem tiskovou konferenci, na které mj. prohlásil: » ... že neexistuje ve Varšavské smlouvě žádný článek, který by dával jednotlivým partnerům právo rozmisťovat vojenské jednotky na území kteréhokoliv z členských států ... «. Dále oznámil, »že ze společného cvičeni států Varšavské smlouvy zůstávají na československém území pouze sovětské jednotky ... «. Po měsíci od této tiskové konference byl z příkazu A. Dubčeka odvolán z funkce. Dva dny po svém odvolání poskytl REPORTÉRU tento rozhovor. Po okupaci Československa sovětskou armádou hlasoval jako poslanec NS ve výboru Národního shromáždění proti moskevskému diktátu a proti pobytu sovětských vojsk na československém území. Po nástupu Gustáva Husáka k moci byl 1.10.1969 Václav Prchlík zbaven poslanecké imunity. Dne 26.3.1971 odsouzen pro tzv. »zneužití funkce veřejného činitele« na 3 roky vězení. Po propuštění pracoval jako dělník při pokládání gumo- cementových podlah a na různých stavbách. Reportér: Domníváte se, že po červencové tiskové konferenci a nyní, když jste byl zbaven všech důležitých funkcí, budete moci i nadále zastávat svou úlohu poslance Národního shromáždění? Generál Prchlík: Pokud do toho nepřijdou další vnější zásahy, tak bych mohl do příštích voleb dožít. Ale nedělám si žádné iluze... spíše přemýšlím, že bych se mohl pokusit dodělat si medici nu. Reportér: To se domníváte, že se pro vás na vojně už nenajde uplatnění? Generál Prchlík: Myslím, že při normálním chodu událostí by se pro mne nějaká ta práce našla. Vlastně mi už byla naznačena - ale nikdy jsem se moc nezajímal o armádní tělovýchovu ... a do Vojenského historického ústavu ...na armádní »odkladiště« se mi rovněž nechce. Tak bych se raději vrátil k té medicíně. Reportér: Nevidíte běh událostí příliš černě? Generál Prchlík: Jsem skeptik a vidím to černější, než je možné vyjádřit barvou... Reportér: Z čeho vaše skepse vyvěrá? Generál Prchlík: Z našeho spojenectví... krátce už po nástupu Brežněva k moci, vlastně po sesazení Chruščova a po jeho uchopení moci začínalo být jasné, že v sovětském politbyru získává vliv armáda. A to bývá vždy u takové velmoci, zejména pro ty menší státečky, nebezpečné. Reportér: Z jakých poznatků jste při tomto pohledu vycházel ? Generál Prchlík: Antonín Novotný byl sesazením Chruščova zaskočen. Pokládal se za jeho přítele. A tenkrát byl brzy po nástupu Brežněva k moci povolán do Moskvy na kobereček. Brežněv se cítil dotčen jeho ne příliš přátelským pozdravným telegramem ... a současně Novotnému oznámil - bylo to prý před celou generalitou SSSR -, že mají informace o nízké úrovni naší armády ... a že by se s tím mělo něco dělat... Reportér: Jaká byla na to reakce Antonína Novotného? Generál Prchlík: On toho nikdy moc nenamluvil, ale tenkrát si nás bezprostředně po návratu z Moskvy povolal na ÚV. Reportér: Koho? Generál Prchlík: Nebudu nikoho jmenovat, ale ministr národní obrany (tehdejší generál B. Lomský - pozn. red.) tam byl také. Novotný nám začal vytýkat, že máme malou kázeň v armádě, že se o tom i v Moskvě mluví ... a najednou přišel na mírný tón a - spíše pro sebe než nám - řekl, že dobře ví, kam oni míří... A »audience« byla ukončena. Reportér: Jak na to reagovali ostatní přítomní ? Generál Prchlík: Nemluvili jsme více o tom. Některým z nás se začalo vyjasňovat až dva roky později. Bylo to na jednání Rady obrany státu, když nám Antonín Novotný oznámil, že máme udělat důkladný rozbor o stavu bojové pohotovosti a o politicko-morální úrovni našich vojsk. Týkalo se to i vojsk ministerstva vnitra. Pochopili jsme, že to není jen pro něho, když dodal: » ... nic tam nepřikrašlujte, oni stejně vědí všechno ... ale přesto si myslím, že naše armáda na tom není hůře než ty ostatní...« Ani jsme nestačili rozbor udělat a já byl, společně s ministrem, seznámen s tím, že z Moskvy přišel požadavek na uvolnění několika vojenských prostorů a letišť pro sovětskou armádu. Reportér: 0 které prostory se konkrétně jednalo? Generál Prchlík: Požadavek nebyl konkretizován, jmenovitě se jednalo pouze o letiště Mimoň. Reportér: Domníváte se z vašich rozhovorů s Antonínem Novotným, že byl svolný s trvalým pobytem sovětské armády na našem území ? Generál Prchlík: Myslím, že tomu bylo naopak. Zdůrazňoval nám, abychom vypracovali návrh odpovědi se vší důkladností, abychom pořádně zvážili všechny okolnosti, jak pro tak i proti. Tenkrát naznačil: » ... teď jde do tuhéhoI« O jeho liknavosti s odpovědí pro Moskvu nasvědčovalo i to, že nám v tomto případě ani neudal termín podání návrhu odpovědi. Nám však bylo jasné, že se přítomnosti sovětské armády na našem území nevyhneme. A myslím si, že to bylo jasné i Antonínu Novotnému. Reportér: Jak je tedy možné, že k příchodu sovětských vojsk na naše území nedošlo ? Generál Prchlík: Vím jen, že Notoný odolával nátlaku Brežněva hodně dlouho. Nad našimi návrhy »proti« mával vždy rukou a tvrdil, že on má proti »nim« pádné politické argumenty. (Myšleno proti Moskvě - pozn. red.) A sám vím, že v zamítavých stanoviscích přesvědčoval Moskvu o nejisté politické i hospodářské situaci v zemi a proto že se obává reakce lidu. Přitom dodával, že by to »nespolkly« ani stranické masy. Reportér: A to vše, co jste mi pověděl, je podkladem pro vaši skepsi? Generál Prchlík: Nikoliv. Moje skepse vyvěrá ze znalosti našich »spojenců«, jimž jsme také podřízeni. Co si usmyslí, za tím jdou až do zdárného konce. A navíc - Antonín Novotný jim to před dvěma roky slíbil. Reportér: Co slíbil ? Generál Prchlík: Patrně už ustoupil Brež- něvovým nátlakům na to, že naše hranice je vystavena vnějšímu nebezpečí. Stačil jen oponovat, že to nelze udělat hned, ale teprve v roce 1968, kdy se to prý svede na nízké populační ročníky nových branců. A tím, že bude také posílena ochrana našeho státu. Reportér: Proto jste se také obával otálení sovětských vojsk s odchodem po letošních jarních cvičeních? Tato otázka zůstala generálem V. Prchlíkem nezodpovězena. rmfihm 16 [pageend16]DTA RAMBOUSEK JEŠTĚ O CENSUŘE V opravdu spořádaných státech censura být má. Řekl bych, že je dokonce nutná. Neboť — »lidi jsou různé« a nepřítel bez ustání šarapatí a vůbec narušuje. V tom případě jeví se nejvhodnější zřídit zvláštní poštovní úřad a tento úřad pak osadit specialisty, tzv. referenty. Ti si pak ětou v soukromé korespondenci a eliminují jednotlivá podezřelá slova. Tak např. »Včera jsme zapíchli. Ted zas máme dostatek jitrnic a jelit.« Tady censor bedlivě zasáhl, aby inkriminované slovo se snad nevztahovalo na nějakého místního činitele. Nedej Černěnko — dokonce na federálního. Když je podezřelých slov mnoho, nejlépe vyhodit dopis celý. Proto se pomýleným, svedeným exulantům doporučuje psát ve větách pokud možno nerozvitých a bez nadávek. Jinak si budete dopisovat s kotelnou Poštovního úřadu 120 a odpovědi se nedočkáte. A nyní si představte, jak těžkou a odpovědnou práci koná censor v nápravnách MV, kde se to grázly a poťouchlíky jen hemží. Jindy zas rodinní příslušníci svou nedbalostí znesnadňují již tak dost těžkou práci censora, který se musí potýkat s jednotlivými písmeny abecedy, kterých je v češtině čtyřicet, zatím co mezinárodní abeceda má písmen jen dvacetšest. Např. v češtině máte tři ”u”: obyčejné, s čárkou a to s tím kolečkem nahoře. Tak to máte pořád. Třeba přijde referentovi dopis pro pře- vychovance jménem Gruber. Doma napíší začáteční písmeno lajdácky. Jako malé g. Jenom kolečko a přidělají dolů ocásek. Svědomitý referent, nezahodí dopis do koše, jak by učinil referent nesvědomitý. Začne hledat v seznamu ustájených převy- chovávaných, jenže na špatném místě abecedy. Proč? Rodina neumí psát. Leč, sláva! Jde o referenta hloubavého a tak po třech nedělích dostane trestník přece jen toužebně očekávaný dopis s poznámkou censury: »Nabudúce písajtě Grúber, nie Orú- ber!« Ale zase — adresy jdoucí z převýcho- ven domů se neprohlížely. Je to logické. Chce-li trestník, aby dopis došel, napíše správnou a celou adresu. A tak, když vypuklo na jaře 1953 tzv. Milostivé léto a úřední doktor z ministerstva povolil jednorázově balíčky těm, kdo měli 10% pod váhu (a to měl každý), dostávaly rodiny povolenky na balíček v obálkách třeba s adresou: Pan Josef Novák, Brno - Královo Pole, Bačkory č. 43. Nebo: Paní Fr. Sedláková, úřednice svazu pro mléko, tuky, uzeniny a med, Praha, Na Parkáni 10. Bachaři se při předávání balíčků divili, ...co ty lidi všechno nepošlou, když to nejni povolený... Nikdo z nich si ovšem nevěděl rady, jak část, nepovolenou na- čalstvem, poslat zpátky. Jeden případ censurního zásahu řešil dokonce president republiky: Na »Konopě« nás sedělo v roce 1953 hodně přes tisíc a velitelství začalo provádět nábor do právě otevřeného provozu Na hale. »Čo ste povoláním?«, chodil bachař s papírem od jednoho mukla k druhému. »Vazač povřísel,« odpověděl tázaný. »Netárajte! Myslím, čo ste robil v civile.« »Doktor filosofie. Universita Karlova. Docent.« Hlasitě diktoval bachařovi Jirka Hálek. Poslední slovo bachaře zaujalo: »Vy jste vyučený docent ?« »Ano,« odpověděl tázaný, aniž hnul brvou. »A čo umíte ?« »Nic. Jen psát. Na fakultě se jenom píše.« »Pisára nepotrebujem,« řekl vychovatel a tím to pro Jirku zhaslo. Jenže tento vyučený docent doma zplodil dceru-pohrobka. Tedy — Eliška se narodila poté, co tátu zašili, aby pykal. Nyní táhlo Elišce na pátý rok a tak poslala tatínkovi, kterého nepoznala, protože byl »na vojně«, namalované panáky, kočičku a pejska na zvláštním listu papíru. Opět svědomitý censor (nevím, zda byli v Leopoldově dva, nebo šlo o téhož) srdce měkkého papír nevyhodil, i když mohlo jít o mistrně kamuflovaný plán útěku z Leopoldova, jen červenou pastelkou a vypsaným rukopisem přičinil poznámku: »Nabudúce nepovolým. Aď už jeto na posledy!« A tehdy v Jirkovi uzrál plán. Při psaní dopisu manželce, Elišce a matce napsal: »Mylá ženo a vůbec všickni, mám se dobře. Nigdy semsi nemislel, že teho tolig vydržým. Zdrava je dostačujý- cí. Jen chleba dyby bilo víc...« atd. Pak se dva měsíce nedělo nic. Až jednoho dne přišli na dílnu dva bachaři z velitelství: »Hálek!« »Zde.« »Vemte si věci a chodzme!«, poručili. A zase uplynuly tři měsíce a docent Hálek se vrátil zpět na »Konopu«. »Kluci, já napsal ten dopis a manželka s mámou myslely, že jsem se z tý převýchovy zbláznil, tak napsaly Zápotockýmu a ten dal příkaz, aby mě vyšetřili. A já jsem se svez ve svěrací kazajce až ke svátý Anně do Brna. Copak, tam bylo dobře. Naštěstí vůbec nevyšetřovali, proč vlastně jako mám bejt blbej. Jinak byl průser jak barák. Takže jsme vlastně všichni spokojení. Já jsem zase mezi vámi na Konopě, doma jsou rádi, že jsem nezblb a rovněž tak soudruh náčelník jakož i ušatý torpédo,« zakončil vyučený docent svou zkušenost s ústavní censurou. asm LUDĚK HOLUB: ZNORMALIZOVANÁ SKUPINA LUDĚK HOLUB: PORTRÉT ZNORMALIZOVANÉ 17 [pageend17]NOVINÁŘI versus SPISOVATELÉ a naopak Samozřejmě, že by si nikdo netroufl tvrdit, že Michelangelo neměl vytvořit sochu Davida nebo Pietu, když přece byl malíř a kreslíř! Jak to, že novinář Jan Ne- ruda_ si troufl napsat Malostranské povídky a redaktor Karel Havlíěek Borovský Tyrolské elegie a navíc Křest svátého Vladimíra a Krále Lávru? A že lidovkářští žurnalisté Karel Čapek, Karel Poláček a Eduard Bass vydávali beletrii? Začalo to vlastně hloupým útokem komunistické ’’Tvorby” na Ferdinanda Peroutku, když na sklonku roku 1947 uvedlo pražské Národní divadlo vynikající hru Ferdinanda Peroutky »Oblak a valčík«, jejíž knižní podobu vydali Škvo- rečtí. Tehdy se poprvé četlo, že novináři nepřísluší vydávat jiné knihy než publicistické a že beletrie a drama jsou pro žurnalistu jiný obor. »Pozdějším životem Panny« prokázal Ferdinand Peroutka svůj básnický talent nad slunce jasněji. Vůbec by mě bylo nenapadlo, že někdo v exilu bude pochybovat o spisovatelské erudici Eduarda Valenty. Jeho »Jdi za zeleným světlem« je pro mne nejlepší román, který v poosmačtyřicáté tragedii v českém písemnictví spatřil světlo světa. Zůstal jsem štajf, když jsem se v ’’Národní politice” z pera Miloně Habra a totéž v ’’Hlasu Bohemie” (tentokrát nepo- depsané) dočetl, že »tak jako mnozí novináři cítil se i Eduard Valenta být povolán k vyšším výkonům krásného písemnictví«. Ejhle! Jinými slovy: ševče, drž se svého kopyta a nepleť se nám, Mistrům pera, do řemesla... Dva faktory ovlivňují můj vztah k nové knize Eduarda Valenty »Žít ještě jednou«, kterou v letošním roce vydal INDEX v Kolíně nad Rýnem. Nejsem literární kritik a už vůbec ne literární vědec. Čtu knížky jako čtenář a vnitřním prožitkem hodnotím sám v sobě, jestli se mi knížka líbí nebo ne. A za druhé mám slabost na Valenty — na Vladimíra Valentu, jehož považuji za nejlepšího současného českého filmového scenáristu, a na Eduardu Valentu, který s Vladimírem sice není ani vzdáleně příbuzný, ale nese si v sobě tentýž obrovský dar vypravěče, podmanivého splétače příběhů a precizního formulátora myšlenek. Tím, že nemám literárněvědecké oprávnění a má »valentovská slabost« pochopitelně oslabí mou apologii románu »Žít ještě jednou«. Přiznávám se k tomu bez mučení. Pohled na obraz může v někom vyvolat emoce, v někom vzbudit odpor a třetího ponechat naprosto chladným. To je výsadou umění. A nejen umění. Pamatuji se, jak mě maminka vzala jako úplně malého kluka do Smetanovy síně na Beethovenovu Devátou, protože můj tatínek zpíval ve sboru pražského Hlaholu baryton a stál tam vedle »strýčků« Taussiga a Křečka v poslední řadě uprostřed pod trubkami varhan. Nerozuměl jsem té obrovitánské muzice (nejsem muzikální, někteří dokonce tvrdí, že jsem detonický od slova detonace), ale pamatuji si velice přesně, jak jsem tam v Smetanově síni seděl fascinovaný a jen jako v mlze vnímal pohyby pana doktora Smetáčka a sledoval tatínkova ústa, kterak se otvírají na dané dirigentovo znamení. Nechápal jsem obsah a smysl Beethoveny hudby, ale cítil jsem kdesi uvnitř, jako bych se stával lepším. Snad jsem si i umiňoval, že budu hodnější, že nebudu zlobit a čertví, jestli jsem neměl v té chvíli nějaké velikánské předsevzetí. Onen hudební zážitek mě vlastně očistil — a očišťuje dodnes. Ve chvílích slabostí či bezradnosti si pustím nahrávku Beethovenovy Deváté s Rafaelem Kubelíkem a Symfonickým orchestrem Bavorského rozhlasu a je mi lip. Chci doufat, že to všechno není ještě úplně ztracené a beznadějné. Žádám tímto dogmatiky a fanatiky, aby mě hned nekamenovali. Vůbec nesrovnávám Valentův román s kvalitami Beethovenovy Deváté. Chraň Bůh! Anebo zatrať mě proto ďábel! Třeba i ten s velkým Ď. Uvedl jsem své vnitřní rozechvění a emoce, které mě prostupují při pohledu na obraz, na sochu či při poslechu hudební skladby. A nemusí to být zrovna Beethoven. Mám obdobné rozechvění třeba když někdy slyším Jazz Singera Neil Dia- monda. Nejsem prostě odborník a vnímám umění - i to bez velkého U — jen jako posluchač, jako divák. A jako čtenář. Když jsem četl »Žít ještě jednou« Eduarda Valenty, byl jsem najednou vtažen do jiného světa, do jiné doby. Do světa a doby, které znám už jen z dozvuků v Peroutkově Lidovkách a z podmanivých vyprávění mých kolegů a učitelů — mezi něž samozřejmě Eduard Valenta patřil a jsem na to pyšný. Prostředí redakce s pavlačemi - jako to bylo v Topičově domě u Borových na Národní třídě, sazárna, metéři, fofr de- žurného těsně před uzávěrkou a pak ten sugestivně vyprávěný příběh. Ano - jistě detektivka. Proč ne? Cožpak detektivka nemůže být literaturou? Nenapadlo vás někdy předtím, kolik má Eduard Valenta společného s panem Chestertonem ? Asi záleží na úhlu pohledu. Jestliže Miloň Habr viděl jen »z trpkosti neurotickou zapšklost, z morálky maloměstskou pomlouvačnost« - budiž. Ale napsat, že se mu zdá, že čte něco od Pludka nebo podobného normalizátora a vrhnout se na INDEX, že knihu vydal - to je stejný kalibr, jako když sedmadvacátí prezidenti a jim podřízení kádrováci zatracují Švejka a Škutinu jen proto, aby se veřejně předvedli. Jsem vděčný INDEXu, že vydal »Žít ještě jednou« proto, že rozhojnil mou knihovnu o další zamilovanou knížku. Osud spisovatele Eduarda Valenty patří k nejotřesnějším tragediím komunistického režimu. Muž pera od Pánaboha, který byl hned po puči v roce 1948 umlčen a pak zavřen, který psal dál a směl vydávat jen v krátkých okamžicích dočasné liberalizace a pak už jen v exilovém nakladatelství (a za to patří Indexu dík!), neobyčejně citlivý a obrazotvorností nadaný komentátor života kolem sebe, umíral několik let v naprosté opuštěnosti a bídě, pronásledován oněmi Plůdky a podobnými normalizátory až za hrob. »Žít ještě jednou« není revoluce v písemnictví. Ale je to knížka, která vyvolá emoce - nadšené a odsuzující, jak se ukazuje. Což je dobře. VLADIMÍR ŠKUTINA POSLEDNÍ PODOBA JANA ZRZAVÉHO Fotografie ponechává otevřené okamžiky, jež tok času ihned uzavírá... (Maurice Merleau Ponty) Jsou fotografie, které nevyhnutelně vedou k úvahám o smyslu bytí, o povaze dění, o lidské tváři světa, o smyslu života. Fotografie, které nás konfrontují s podobou lidí. A z nich jsou to nejčastěji ty, které nám ukazují člověka na konci jeho cesty. Zvláště jde-li o člověka, který se zapsal do povědomí lidského společenství svým dílem tak, že ztělesňuje určitý model lidské existence. Dokud žije mezi námi, je jeho fotografie nositelkou informace, anekdotickou epizodou, záznamem z kroniky denních událostí, reportáží. Objektiv aparátu zastupuje naše oči, žijeme ve stejném čase, jsme současníky. Potom se tok času pro jednoho z nás zastaví, uzavře. Čím je v této situaci fotografie? V této chvíli vstupuje do sféry filosofie. Je vzpomínkou: a neřekl kdysi Ludwig Wittgenstein, že filosofie je shro18 [pageend18]mažďováním vzpomínek? Fotograf nám svou prací klade otázku po charakteru historicity, po smyslu existence. Ujímá se funkce filosofa. Snad to zní nadneseně, ale jen pro povrchní pohled. Hloubější zamyšlení nám otevře prostor pro úvahy nad úlohou přenosu informace a jejího fixování, nad tím, ěím je fotografie pro historické vědomí a pro filosofickou problematiku noetiky a teorie odrazu. Jakou roli potom hraje osobnost fotografa - jeho vidění světa? Na něho především se vztahují slova Merleau Pontyho: »Vidění je setkání všech aspektů Bytí jako na křižovatce.« Fotograf je ten, kdo nám uchovává otevřené okamžiky (a náš jazyk bezpečně ukazuje, jak termín pro označení jednotky času etymologicky vychází z výrazu pro označení činnosti orgánu vidění — oka). Fotograf Jaroslav Krejčí nám uchoval ve dvou sériích fotografií okamžiky z posledních dnů života Jana Zrzavého. Na jedné z nich se v dlani umělce, kynoucího na rozloučenou, zachytil proud světelných paprsků: světlo - zdroj našeho vidění a podstata kreslení proudem fotonů - fotografie. Jako by ten velebný starý muž symbolicky říkal: budiž světlo, budiž náš viditelný svět! Svět malířství, svět fotografie. KAREL TRINKEWITZ SLOVA K PŘEŽITÍ Malá úvaha nad básnickým debutem Mám recenzovat první knížku básnířky. A sám jsem jako recenzent také debutant. Ptám se sám sebe, zda mě to, že jsem téměř čtyřicet let četl a psal poezii a souběžně se zajímal o její teorii, opravňuje vyslovovat se k práci básnířky, která sama je od literárního fochu. Bronislava Volková, autorka knížky MOTÁKY DO UŠÍ PĚNY, učila na evropských universitách slavistiku a je nyní asistentkou na universitě v Bloomingto- nu, kam přešla z Harvardu. Publikuje v oboru obecné linguistiky a české literatury. Verše psala od dětství, takže dnes už má za sebou také čtvrtstoletou praxi. To mi připomíná slova Jiřího Koláře, který nám kdysi v Praze říkával: »Dělej to deset, dvacet let - a naučíš se to!« Ale jistě tím myslel jen samo řemeslo! Samo umění dělat verše ještě není poezie. Ostatně - co je umění? Vzpomínám si, jak mě jednou překvapila sentence Klímova: »Mnoho, mnoho píše se o umění; ale z toho všeho zůstává mně pořád nejasno, je-li umění „halucinace z opojení nejsub- tilnějíích rythmú aetheru a krve” (Březina ), či umět plivnout ze vzdálenosti osmi kroků někomu přímo mezi oči.« Jsem povaha archivářská, nasbíral jsem ve svých poznámkových sešitech stovky úvah, bonmotů a aforismů o poezii a práci básníka. Přečetl jsem desítky knih o technice verše, o básnickém jazyce, o morfologii, strukturách, rytmu, symbolech - ale nakonec se při hodnocení veršů spoléhám na intuici, získanou roky četby. Když někdy čtu brilantní úvahy koryfejů literární vědy, připadám si jako nevědo- mec a ptám se, kde ti lidé berou odvahu soudit tvorbu básníků z tak vysokých kothumů soudcovského sebevědomí. Takto deprimován se tiše odebéřu ke své knihovně a listuji si v některém ze stovek básnických svazků. A vidím, že je to docela prosté. Buď má básník co říci a řeč sama mu podá ty nejlepší výrazy (neboť básnická myšlenka je jednotou sémantické a estetické informace), anebo nemá co říci a jen na sucho obrábí slova. Debutant nám především vždy ukazuje, jak se naučil básnickému řemeslu - i když on sám je jistě přesvědčen, že nám naléhavě musí sdělit své pocity a myšlenky. Pro něho jistě platí to, co Mallarmé kdysi řekl Degasovi: »Poezie se, milý příteli, nedělá z myšlenek, ta se dělá ze slov.« To je pravda jen zpola. Kdysi jsem tomuhle bonmotu rozuměl také špatně. Myslel jsem si, že v poezii je forma obsahem a chápal jsem to povrchně tak, že jde o samu formu. Teprve později jsem pochopil, že jde o hlubší jednotu etického a estetického, že pravdivý obsah si naprosto nutně najde i krásnou formu. A básník je jen prostředníkem, jeho ústy promlouvá k nám jazyk, v němž je pravda obsažena. Já vím, je to dlouhý úvod k recenzi, ale jen takhle mohu být práv básnířce, která představuje svou první knížku. Měl bych teď ocitovat její verše, rozebírat je, soudit. Ale já chci říci jen to, že se svému řemeslu naučila, že se nedopustila žádných prohřešků a že ji právem vítáme mezi těmi, kdo se rozhodli psát poezii. Umí psát verše. Jestli je básnířka v hlubokém smyslu toho slova, se ukáže, až budeme číst její desátou či dvanáctou knížku. Cesta k poezii je ještě před ní. A v žádném případě to není cesta lehká. Vždyť - co je poezie ? Čtu v těchto dnech znovu knížečku veršů Samuela Becketta »Mirliton« - Tóny flétny. Tento básník dospěl až k samotným pramenům poezie, pramenům života. Jeho básně jsou rozměrem ty nej- menší, jaké jsem kdy potkal. Jedna z nich odpovídá na otázku, co je to poezie, takto: sen bez konce neklid pro nic Ale možná, že říká, co je to život. A poezie je možná to, co říká jiná jeho báseň: slova k přežití ze života ještě chvíli buďte s ním To je přáno básníkovi. To přeji i já Bronislavě Volkové. Hamburg, 22.4.1984 KAREL TRINKEWITZ (P.S. Knížka Bronislavy Volkové vyšla v edici Poezie mimo domov, Max Wönner Straß'e 31, D-8000 München 50) TOlowrO . CO NOVÉHO V NAKLADATELSTVÍ SIXTY-EIGHT PUBLISHERS, TORONTO V březnu rozesílalo nakladatelství třetí sérii knih ročníku 1983-84. Jsou to: Effenberger: Surovost života a cynismus fantasie Hanč: Sešity Moc: Údolí nočních papoušků Peroutka: Budeme pokračovat Seifert: Ruce Venušiny Nejpozdéji v červnu tr. rozešle nakladatelství poslední sérii ročníku 1983-84 spolu s Katalogem ročníku 1984-85: Poláček: Poslední dopisy (prémie) Gruša: Dr. Kokeš - Mistr Panny Kresadlo: Mrchopěvci Princové: Polepená oblaka Škvorecký: Scherzo capriccioso Lederer: Touhy a iluze Znovu upozorňujeme čtenáře, že nakladatelství z důvodů ryze ekonomických vydává knihy v sériích nejméně po pěti. Ušetří se tím peníze na výrobu šesté knihy. Znamená to ovšem, že mezi vydáváním jednotlivých sérií jsou několikaměsíční pauzy. Z těch se opět rodí panikářská fáma: »Už dlouho jsem od nich nic nedostal. Asi jsou bankrot!« Ta způsobuje, že někteří zájemci si neobjednají knihy, které si chtěli objednat, protože člověk (zejména český, po všech zkušenostech) je nakloněn věřit spíše špatným než dobrým zprávám. To dělá radost Praze, takže její lidé mezi námi takovéhle zprávy rádi kolportují. Prosíme proto naše věrné čtenáře, aby podobným novinkám nevěřili a také je nešířili. Až z jakýchkoliv důvodů přestaneme vydávat knihy, oznámíme to' v exilovém tisku. Zdena a Josef Škvorecký 19 [pageend19]LONDON MÁ ČESKOSLOVENSKÉ TELEVIZNÍ VYSÍLÁNÍ Kanadský London je vedle Montrealu, Ottawy, Toronta a Kitcheneru další kanadská oblast, která má pravidelné televizní vysílání pro Čechoslováky. V březnovém jedenapůlhodinovém měsíčníku byly citovány články z nového Reportéra. VZLET, časojus londýnského Sokola a LONDÝNSKE LISTY přinesly ve svém březnovém čísle reprodukci letáku, který vydal Čs. výbor pro odzbrojení kdesi v Čechách, protestující proti umístění sovětských nukleárních zbraní na československém území. GRAMODESKA Vladimíra VEITA: QUO V A D I S Josef Škvorecký píše o Vladimíru Vei- tovi: V písních Vladimíra Veita je silný náboj emoce, často intenzívní poezie, ale před sentimentalitou nebo nebezpečím klišé je v kritické chvíli zachraňuje skluz do poetismů, surrealismů a imaginačních překvápek , průnik do překrásného dědictví české básnické avantgardy let dvacátých, skok do pregnantně zformulovaných leitmotivů, které aforisticky vyjadřují leccos z podstaty české situace dneška. SIR BERNARD BRAINE, předseda výkonného výboru CDUP (Výbor na obranu nespravedlivě stíhaných) se dožívá sedmdesáti let. Reportér přeje tomuto statečnému zastánci lidských práv MANY HAPPY RETURNS OF THIS DAY! MILAN VOBRUBA, sklář, jehož výtvarný portrét jsme přinesli v minulém čísle, vystavuje celý červen v centru Curychu v galerii XHOSA na Zähringerstrasse 29. HUSOPAS VYCHÁZÍ DÁL! Po devítiměsíční odmlce, kdy redakce Husopasu nerodila, nýbrž marodila, vyšlo opět nové číslo humoristického občasníku HUSOPAS a opět — jak ani jinak být nemůže — znamenité. Už jsme se báli, že o tento moderně a dobře dělaný humoristický časopis přijdeme. Ale nepřijdeme! V březnu vyšlo hned čtyřčíslo a v těchto dnech vychází sedmnáctka. Proslýchá se, že se HUSOPAS brzy stane ústředním orgánem svobodného samoděržaví Vyšehradu, Smíchova a přilehlých ulic. HUSOPAS, Postfach 1314, D-8330 Eggen- felden. PŘEMEK KOCIÁN: KVĚTOSLAVNÁ Trpíš, má lásko květoslavná, slzičky v trávě z kropenek, z tvých očí, ebenových trnek, s tváří prvosenek. Jde kolem stín, má jméno Smutek a zahalen je v příkoří, řekni, má milá, květoslavná, proč štěstí v zraku nehoří? Zní kolem ticho plné strachu, s ramene jilmu visí smyčka, nahá je bolest za mřížemi a z lesa jasně slyšet sýčka. Trpíš, má lásko ze Šumavy, na rány přilož jitrocel — pošlu ti štěstí čtyřjetýlku a slova Víry za pocel. (Cleveland, únor 1984) ADRESY, NA NICH2SI MÚ2ETE OBJEDNAT ČESKÉ KNIHY: E L K Postfach 140, CH-8049 ZÜRICH UNIE JIRKO Reinhold Frei-Strasse 67, CH-8049 ZÜRICH (vyřizuje objednávky pouze ze Švýcarska) DIALOG Gutleutstrasse 13-15 D-6000 FRANKFURT / M. 1 PETR PASTRŇÁK Lindengasse 5 A-1070 WIEN JAN STRÁNSKÝ Smšlandsvägen 7 S-597 00 ÄTVIDABERG MIROSLAV KONVIČKA 12726 Arch wood St. NORTH HOLLYWOOD, CA 91606,USA BOOKS CNAC P.O.Box 925 WATERLOO, Ont. N2J 4C3, Canada M. JANEČEK 388 Atwater Ave MISSISSAUGA, Ont. L5G 2A3, Canada B. CHRASTINA Pfalzburgstrasse 60 D-1000 BERLIN 31 Czecholsowak Publishers PTY 14 Arcadia Str. BOX HILL, Vict.3128, Australia MICHAL J. ŠVEJDA Box 30313 0132 SUNNYSIDE, Rep.of South Africa BUDOU MÍT ČS. SKAUTI DÁLE SVŮJ SÍP? Časopis československých skautů ŠÍP, který vychází v Holandsku, se ve svém posledním čísle táže, jestli má vycházet dál. Kluci a holky — co vy na to ? ŠÍP, Tolhuis 2022, NL-6537 LW Nijmegen 20 [pageend20]COMMEDIA BERN Jaroslav Gillar Vladimír Skutina ZURÜCK INS PARADIES, ADAM! navštěvují pěkné ženské s pejsky a večer se v ni dobře jí. Pak je ještě dobrá k řešení hlavolamů, k nimž musí přispět náhoda. Do dveří vtrhl dirigent, dvoumetrový Newyorčan, a plácnul mě do ramene: »Helou! Tak premiéra bude!« Chtěl jsem se zeptat, která, ale David mě nenechal vydechnout. »Sehnali ti nějakého šílence z Darmstadtu. Pořád se ptá na rozměr osli hlavy, jestli se mu ta jeho do ní vejde.« Sekretářka vyprskla smíchy a rozlila kafe. »Myslíš masku ? «, zeptal jsem se. »No kebuli, samozřejmě,« pokračoval v ráži David. »0 tom, že má zpívat, nepadlo ještě ani slovo. Doufám, že ho angažovali do správné opery. To jednou přišli tři barytóni na záskok jednoho tenora a ředitel se skácel.« Vytočil jsem číslo Darmstadtu a hovořil se zpěvákem. V myšlenkách jsem byl u Adama, Skutiny, Bocciabahnu. Když jsem položil sluchátko, houkl na mne David ze dveří: »Tak co, je to tenor?« »Snad jo,« pokrčil jsem nesměle rameny. Nechtěl jsem Davidovi říci, že jsem vůbec nevěděl, o čem jsem s ním mluvil. »Generálka je zítra v sedm!«, křikl jsem za Davidem a napil se rozlitého kafe. Náramně mi chutnalo. JAROSLAV GILLAR ADAM Z RÁJE ROVNOU DO BERNU Tak včera kiksly hlasivky Musumeccimu a italský tenor může odletět zpátky na Sici- lii, aby mu je zhojilo moře a vino. Já zápasím s minutami záskoku do premiéry Orffovy »Chytračky« a do toho volá Vladimír Skutina - napiš mi něco o tom, jak připravuješ »Adama« v Bernu. A poněvadž se zrovna »láme« číslo, musím si těch pár řádek chtě nechtě vytáhnout zz z paty, i kdyby na rum nebylo. Jules Verne kdysi napsal román »Zmatek nad zmatek«. Já, uprostřed divadelního zmatku, se chytám psacího stroje, abych splnil Vladimírovo přáni. Jelikož je to cizí stroj, s německou klávesnici, tak se mi pletou písmenka. Jsem ovšem přesvědčen, že Reportérův výborný sazeč moje překlepy opraví. V této uklidňující představě se myšlenky o Adamovi líhnou jako v radostné stodole, kterou někdy divadlo je, obzvláště když se v něm lidé netváří tak vážně. Zato ho s plnou vážností hraji. Což je někdy k popukání. Pro obecenstvo. Tak s tím naším »Adamem« je to opravdová detektivka. Ještě do minulého týdne bylo všechno otevřené. Teď se »Adam« koná. Všechno začalo tím, že jsem jednoho dne - a to už je dávno - čekal na Vladimíra v bytě a trochu jsem se štrachal v jeho sebraných spisech, kde ten nápad s Adamem ležel. A protože se mi líbil, řekl jsem Vladimírovi: »Sepišem to jako komedii. Komedii o jedné velké lidské blbosti, jak jeden profesor astronomie vyškrtne Adama z kalendáře a tehdy mu Adam zazvoní u dveří a nechce se z jeho bytu hnout, dokud nebude zpátky tam, kam patří. V kalendáři!« Vladimíra člověk nemusí přikovávat k psací mašině. On už měl ten nápad v hlavě rozjetý před mnoha léty jako filmový scénář pro Jana Wericha. A tak vznikla během několika málo týdnů hra »Zpátky do ráje, Adame!«. Jenomže hru napsat je snazší než hru realizovat. Ze čtyř nabídek vyšla nakonec pátá. Byla nejlákavější, přesto nejbolestnější. Kvůli penězům. A když se peníze našly, nebylo kde hrát. Městské divadlo v Bernu se přestavuje, malá divadla byla moc malá. Ale potom spadla z nebe myšlenka, pokud myšlenky z nebe padají, že by se dalo hrát u řeky Aary, tam, co stojí zapomenutý BOCCIABAHN. A tahle myšlenka se mi setsaframentsky líbila. Vím, že jsem jel nedovolenou rychlostí po dálnici a zabořil rypák lancie do křoví, jež obrůstá jako v pohádce podivné místo s hřištěm a starým secesním pavilonem. Když jsem se přehoupl přes zídku — naprostý důkaz vloupání se do cizího majetku za uměleckým účelem — vykřikl jsem nadšením: »Mám dekoraci pro Adama, aniž by se tu ochomejtl výtvarník!« Byla to jakási radokovština, něco mezi snem a skutečností. Přítomnost, minulost, všechno se tu mísilo v zapomenutých barvách. Patina. Staré dřevo, obrostlé břečťanem. Stromy, jež vstupují svými mohutnými větvemi do pokojů. Něco, co je a není. Co mizí mezi přivřenými vičky a vábí světlo reflektorů, čeho je třeba se nenásilně dotknout a jemně prosvítit. Dech v pavučině. Pavučina se zakmitá. Dech prošel řadami neviditelných diváků. A když se otevře jedna stěna a obloha vstoupí na scénu ... je letní večer. Čas andělů. A do té představy se rozezněly zvony bernské kadedrály. Seděl jsem asi hodinu uprostřed harampádí v opuštěném altánu, až se do mne dala zima. Znovu jsem přelezl zídku, nyní pomalu a obezřetněji, a šel jsem za roh do hospody. Na frťana. Jednoho. Z kterého hned byly tři, jelikož hospoda Altenberg je stará a kuriosní a dobře se v ní posedává. Je zabořená do stromořadí staletých kaštanů a nic vám v ni nechybí. Dopoledne je v ní ticho. Odpoledne ji V úterý 5. června 1984 bude v Bernu (Boccia bahn - u restaurace AI ten berg, Uferweg 4) světová premiéra komedie Jaroslava GiHara a Vladimíra Skutiny: ZURÜCK INS PARADIES, ADAM! V režii Jaroslava Gillara hraje titulní mH známý islandský herec Jón Laxdal. Hra byla připsána dramatikovi Václavu Havlovi, který se v československém vězení ptal otázkou biblického Adama: » ... a k čemu je to dobré ? « Autoři vyjednali s ředitelstvím divadla, že premiéra jejich komedie bude rezervována pro české a slovenské diváky a autoři po představení s návštěvníky pobesedují. Rezervace a prodej vstupenek na toto představení: Palmenapotheke, Monbijoustrasse 24, Bern nebo: paní Olga Komer- sová, telefon (031) 3408 77. »Adam« je na repertoáru v Bernu do konce června. Turné v dalších městech (Curych, Vídeň) se připravuje. Jón Laxdal 21 [pageend21]MAGAZÍN VLADIMÍR ŠKUTINA PRŮŠVIH S PADLÝM MONUMENTEM Dříve, než ho svrhli do Vltavy, pokoušeli se ho všelijak zachránit. Bylo jim to líto. A taky to byla škoda. Takový drahý monument ... Co kdybychom polili soudruha Stalina asfaltem a udělali z něho Lumumbu?, navrhovali někteří. Lubomír Strougal, v té době ministr vnitra, když Antonín Novotný a on zavřeli Baráka, se přimlouval, aby v monumentu zřídili luxusní restauraci (vstup jen za devizy) a v duté vydlabané hlavě že by byl exkluzivní vyhlídkový salónek. Ve vydloubnutých očích by se udělala okna a hosté by se dívali na Prahu Stalinovýma očima. Nakonec zvítězil původní návrh rudého děda Nejedlého, aby Džugašvilišovi vystřelili oko a udělali z něho Jana Žižku z Trocnova. Odsouhlaseno, schváleno dlouhotrvajícím potleskem a skandovaným voláním: »Po vzoru Jana Žižky - Češi jsou lišky-lišky!« Na Staroměstké náměstí bylo přemístěno památné dělo z Aurory a odpálením čestné salvy byl pověřen vzorný dělostře- lec E.F.Burian, plukovníček, nositelíček řádičku prácičky. Na terase právnické fakulty se shromáždilo celé polibdíro. Zdeněk Fierlinger za své zásluhy v legiích a v sociální demokracii, kde vždy velel popravčím četám, byl pověřen rozkazem k palbě. Rána jako z děla. Leč plukovníček Bu- riáneček bud' blbě mířil anebo velitel popravčí čety to lajdácky vyměřil. Dělová koule se soudruhu Stalinovi zabořila nikoli do oka, nýbrž do poklopce, kde vyvrtala díru. Zděšení, panika, volání: »Na mne to nesvádějte, já z té Aurory nevystřelil!« Vyřešila to Gustína Fučíková, předsedkyně rozsévajících žen. Zírajíc na tu prohlubeň v generalissimově rozkroku, navrhla: »Soudruzi - a což kdybychom ze soudruha Stalina udělali soudružku Anežku Hodinovou, dnes už jen Spurnou ? « Padlý monument je vždycky tragický. Nikdy komický. Komické naopak mohou být příčiny pádu monumentu. Já sice z Aurory také nevystřelil, ale div, že to na mne nesvedli. S monumentem jsem měl průšvihy hned, jak se rozhodli ho vztyčit a pak dvojnásob, když ho strhávali. V období vztyčování pro svá nevymáchaná ústa a v éře pádu hlavně proto, že jsem při generalissimově likvidaci měl manuálně spoluúčinkovat, ale z kádrových důvodů to nebylo povoleno. A já rumcal, hudroval, ba přímo kušnil, což si vykládali tendenčně a poslali mě za trest rozšiřovat most až ke Zbraslavi. Když jsme pak v létech osmašedesátého tání po mostě jezdívali, pyšnila se naše Lucka, že »tenhle most stavěl náš taťulda těmahle rukama« a ukazovala na mé ruce, které už vůbec nevypadaly betonářsky. Původně chtěli Vissarionoviče ztopořit na třetím nádvoří místo obelisku. Ale Kléma byl zásadně proti. Nepřál si, aby mu šéf koukal do oken, jak tahá v úředních prezidentských hodinách jednu flašku vodky za druhou. V den Džugašvilišo- vých sedmdesátin přinášeli k Prašné bráně svazáčtí i nesvazáčtí veršotepci plamenná slohová cvičení. Jeden z nich zarýmoval dojatě: . . . rozkročen zeširoka nad Letenskou plání, dívá se mi do oka. Nadsoudruh z ocele... (Lidová demokracie, 20. i 2.1949) A tehdy se vřítil do pracovny svého tchána tříhvězdičkový generál Alexej Čepička, vytáhl Klému zpod stolu a jako by to byl přímo jeho geniální nápad, pištěl fistulkou: »Bude stát na Letenské pláni a za ním průvody soudruhů a soudružek.« Tak vznikl monument. Vznikal pak hromadu let, takže než došlo k odhalení, byl mezitím odhalen kult osobnosti a sotva Nadsoudruha odhalili, už tu byly starosti s bouráním. Ještě se nevědělo, jestli ho svrhnou do Vltavy nebo přestaví na někoho jiného. Zatím se to s ním jen houpalo. Ani já ještě neřekl, že president Novotný je vůl. Napadlo mě však něco mnohem pitomějšího. Ze by se o stavbě a bourání monumentu mohl natočit film. Ne pro televizi nebo pro československá kina. Spiš jako dokument, dokud ještě žiji pamětníci (sochař Švec už spáchal sebevraždu, architekt Sucharda zemřel za záhadných okolností a polibdíráci té epochy kapali jeden za druhým). Zkrátka - dokud monument ještě stojí. Znal jsem amatéra, který měl na osmičce pokradmu natočené záběry, když generalissima pracně vztyčovali a jak se jim postupně propadal. Nápad to byl nepochybně skoro tak kongeniální, jako ten Čepičkův, převzatý od lidovědemokratického (š)rýmaře. Jenže jsem si ho měl nechat pro sebe a ne se s ním vytasit na tržišti senzací. A to byl ten průšvih! Dodnes nikdo z komundíristických pumprdentů nevěří, že jsem ten film nenatočil. Jenže nikdo z dnešní galérky v něm nehrál ani štěk, takže by byli spíš škodolibě rádi, kdyby existoval. Leč to už jsem byl zpět z kriminálu, kamž jsem zahučel, protože Antonín Novotný nebyl vůl. A poněvadž od Vítězného Února se betonařina stala mým údělem, bylo mi opětovně přikázáno, abych se zařadil do budovatelského úsilí výstavby socialismu ve stavebnictví. Měl jsem kamarády v národním podniku Stavby silnic a železnic. Jedinou pražskou stavbou tohoto podniku bylo v té době bourání monumentu a to se mi líbilo. S jakým gustem bych likvidoval Kultíka... Nelíbilo se to však kádrovákům. Nevěděli, že já vím, že pod padajícím monumentem se vydlabává největší pražská a snad vůbec československá jeskyně. Nikoli krápníková, nýbrž protiatómová. Pod výhodnou záminkou bourání v té době už nesou- druha, později opět soudruha Stalina, stavěli si polibdíráci superkryt. Vchod byl jednak naproti Strakově akademii na Klárově, kde sídlilo předsednictvo vlády, jednak z Jeleního příkopu pod Hradem těsně před zatáčkou Chotkovy silnice a jednak přímo pod patou monumentu. Dnes je to vlastně malé, luxusně zařízené podzemní město, kam se může celý ÚV KSČ i s rodinami uchýlit na dobu sedmi let a přežít případný imperialistický nebo soudružsky spřátelený atomový útok. 22 [pageend22]Mne přidělili na betonářské práce při rozšiřování lahovického mostu na soutoku Berounky s Vltavou u Zbraslavi. Jenže komundírističtí pumprdenti a ká- drováci nevěděli, že beton musí schnout. To už věděl Karel Čapek. »Nejmohutnější dojem na mne učinili betonáři,« píše Karel Čapek v jednom svém sloupku neboli feuilletonu. »Strávil jsem s nimi mnohé milé a sdílné chvíle, neboť pracovali bez okázalého chvatu, tvrdíce, že beton musí schnout. «- Jenže komundírističtí pumprdenti nečtou Karla Čapka a na skutečnou stavbu, kde se betonuje, přijdou akorát když předávají rudý prapor vyznamenané brigádě socialistické práce. A tak zatím, co beton schnul, já se vždycky svezl s dopraváky pod Letnou, kam naše stavba jezdila pro vydlabanou zeminu a kamení zpoza Letenské pláně. Portál a podzemní chodby naproti Strakově akademii na Klárově už byly v onom čase dokončeny. Tamtudy jsme s tatrou stojedenáctkou vjeli a než k tomu určení odborníci naložili korbu, já zatím prošmejdil a v paměti zmapoval, co se dalo. A dalo se všechno, protože nikoho nenapadlo, že ten umazaný beto- nář v montérkách je protistátní živel Sku- tina. Prasklo to až v osmašedesátém roce v listopadu při studentské stávce, kdy jsem to vyprávěl posluchačům stavební fakulty. Přesně rok poté na mne v ruzyňské věznici vyslýchající podplukovník uhodil rafinovanou otázkou: »Co je pod bývalým Stalinovým pomníkem?«, nadiktoval do protokolu a čekal. A já po pravdě odpověděl: »Jsou tam uskladněny brambory pro členy Předsednictva Ústředního výboru Komunistické strany Československa a v chodbě C7 pěstuje poručík Havlan z ostrahy pana federálního předsedy vlády žampiony.« Vyslýchající podplukovník vytrhl papír ze stroje a kamsi s ním odklusal. Pak se vrátil bez papíru, ale zato s psovodem, který mě odeskortoval zpátky na celu. Už se mě nikdy nikdo na padlý monument neptal. Ale možná, že průšvih s padlým monumentem byl ten hlavní důvod, proč jsem kromě dvou let dostal ještě padesát měsíců. A vítr praví — kdoví . . . OTA FILIP JAK JE DŮLEŽITÉ MÍTI COMPUTERA Pořídil jsem si psací stroj s computerem. Týden jsem studoval návod k použití a za čtrnáct dni jsem dokázal skoro bez překlepu napsat své křestní jméno a uložit ho do paměti, abych ho třeba nezapomněl. Za čtyři neděle jsem na stroji napsal první souvislou větu, po dvou měsících první fejeton (určený původně pro Reportéra), poznámku pro Frankfurter Allgemeine Zeitung, dopis Ludvíku Vaculíkovi a pamflet proti jedné západoněmecké firmě, která mi místo objednaného vína poslala dvanáct kartonů kvalitního octa z Korziky. A to už jsem měl v computerově paměti uloženy všechny adresy, jenže jsem si zřejmě nějak spletl kódy, takže redakce váženého západoněmeckého deníku dostala místo poznámky zlomyslný protest proti octu z Korziky, Vaculík - jak jsem se později dověděl - fejeton pro Reportéra. Kam se poděl dopis pro Vaculíka, to ještě vysvětlím. Osud německy psané poznámky pro F.A.Z. zůstal zahalen tajemstvím až do tohoto března. V únoru ji ale otiskly »Vídeňské svobodné listy«, nikoliv však německy, nýbrž česky s poznámkou, že můj text - připomínám: původně napsaný německy - převzaly z amerického krajanského časopisu »Národ«. To mě zdenervovalo. Okamžitě jsem volal technika firmy IBM a rezolutně požádal, aby se mi do mašinky podíval, protože za a) si plete adresy, a za b) původně německy psané texty překládá bez mého vědomí do češtiny a rozesílá časopisům a novinám, které ani neznám. Příběh však pokračuje. Jak jsem řekl: O osudu dopisu Ludvíku Vaculíkovi ještě něco povím, ale protože computer je zřejmě všeho schopný, může se můj soukromý dopis ještě teď vynořit kdekoli. Minulý týden jsem se však z Prahy dozvěděl částečné vysvětlení záhady: Psaní, které mělo obsahovat soukromý dopis Vaculíkovi, leželo asi šest neděl (než bylo doručeno) na příslušném oddělení státní bezpečnosti a způsobilo tam zřejmě veliký zmatek. Soudruzi nepochopili - ostatně ani já dosud zcela nechápu, co se to vlastně stalo -, proč vlastně posílám Vaculíkovi fejeton pro Reportéra a ještě k tomu pod titulkem »Jak je důležité míti Filipa«. Tím pádem, vážený pane redaktore Skutino, vysvětluji aspoň zčásti záhady kolem mého fejetonu a omlouvám Vás za to, že jste v Reportéru č. 2/1984 na straně třicáté uveřejnil tři fotky, které mi pořídil slovutný americký fotograf. Ale vy nevíte, co se mi přihodilo dále! Ocet z Korziky jsem vrátil a dostal obratem tři soudky velrybího tuku z Dánska. K zásilce byl připojen computerem psaný polský dopis, v němž mi jakýsi pan Soerensen sděluje, že tři tuny sušených velrybích jater dostanu počátkem května. S takovou prkotinou se však teď ne hodlám zdržovat, protože jsem mezitím zjistil, že můj nový psací stroj-computer mi může zpracovat i daňové přiznání za rok 1983, jelikož západoněmecký berňák mě bere jako svobodného podnikatele. Čtrnáct dní jsem do computeru ukládá! všechny účty, vydání i příjmy. Patnáctý den zrána jsem vyzunkl flašku vina a přesně podle návodu jsem zmáčkl kombinaci tlačítek, tedy příkaz mašince, aby mi řekla, jak na tom finančně jsem. Za pět vteřin jsem četl černé na bílém, že můj čistý zisk za rok 1983 činí 4 798 543 marek a 16 feniků a že tedy dlužím daňovému úřadu 1 923 786 marek. Počal jsem si zoufat a proklínat kapitalistický svět, který jako daň za mou poctivou práci požaduje skoro dva miliony! Nemohl jsem spát. V noci jsem se připlížil k mašince s úmyslem daňové přiznání trochu přičísnout, tedy zvýšit položku »režijní vydání« o 3 miliony za nákup haciendy v Mexiku jako místa pro tvůrčí činnost. Tak mačkám tedy tlačítka a naráz mě skoro trefil šlak: Na obrazovce se objevilo sdělení, že se křestním jménem nazývám Ota - tentokráte bez překlepu - a vzápětí se odkudsi ze zamotaného mozku computeru na obrazovce promítl ztracený dopis Ludvíku Vaculíkovi! Zaplakal jsem, ba dokonce zavyl, elektrickým šokem vymazal své křestní jméno i dopis Vaculíkovi, vypudil obojí z paměti zparchantělého computeru, který si zázrak rozmyslel a ne a ne ze mne udělat milionáře. Pro jistotu Vám příspěvek, který právě teď dopisuji, pošlu v obálce, na kterou vlastnoručně napíšu adresu Reportéra. Já tomu parchantu computerovi už nedůvěřuji. Podvádí mě, mrcha, rozesílá mé příspěvky, kam se mu zlíbí, překládá si je. A tomu se říká západní technika? Fuj- tajksl! (8.4.1984) Špa n ě l s k o - d e n ia Ke koupi nabízíme kvalitní, cenově výhodné vilky, rodinné a řadové domky, pozemky. Například: rodinný domek s 2 ložnicemi, kuchyní, jídelnou, obývacím pokojem s krbem, koupelnou, 2 terasami; 87,25 m2. Cena: sfr. 61.277,-. Pozemky od 15,— do 59,— sfr./m2. DiVA-MAR, K. & V. Divoký, Telefon 01 / 56 91 48 nebo Postfach 3173 8049 ZÜRICH 23 [pageend23]JAN BENEŠ PRÁCE PRO REPUBLIKU »Lágr je poloviční svoboda, hochu,« řekl Bandy Cibuláš a spěchal ubalit cigaretu bývalému prokurátoru Vatrovi, protože bývalý prokurátor JUDr. Ján Vatra a Ondrej Cibuláš, zvaný Bandy, byli bývali spolužáci. Táborová správa v tom rozlišovala natolik, že JUDr. Ján Vatra, ač taky zavřený, pracoval na své převýchově v táborové režii a staral se o táborový rozhlas. Čímž pomáhal výchovnému náčelníkovi s převýchovou bez ohledu na to, že převycho- vával najmě ty, které sem sám v hojném počtu - nedlouho před tím - poslal. Mezi těmi poslanými byl i spolužák Bandy, kterému na návrh prokurátora soud nabalil rovných deset let. Jak mu později na lágru vysvětlil, jinak to prostě nešlo, nýbrž k tomu přišel pokyn z okresního výboru strany a to se nedá nic dělat než držet hubu a provést. Přece se nemůže nechat zavřít. Okresní výbor měl péči vzhledem k tomu, že Bandy se i s manželkou velice nevhodně připletl se zájezdem Čedoku do Budapešti zrovna v říjnu 1956, a díky všemu, co se tam sběhlo, se celý ten zájezd pozdržel. Když je konečně dopravili parníkem nazpátek, Bandy velice nemoudře nedržel hubu o tom, co tam viděl, a nemohlo mu ani pomoci, když se obžaloby ujal spolužák Vatra, ačkoli ten dělal, co mohl. Například přefikl Bandyho ženu a pomohl ji prodat Bandyho baráček bráchovi. Svému, ne Bandyho ženy. Všecky tyto události se kupodivu nejevily důležité ve chvíli, kdy na lágr doputoval s jedním týdenním transportem i JUDr. Ján Vatra. Vcelku byl očekáván, protože krátce před tím vyšel v bratislavské Práci článek s nadpisem Rozsudek nad prokurátory, kteří přijímali úplatky. JUDr. Ján Vatra dostal tři járy a když dorazil na lágr, vzhledem k odpovídající předcházející kvalifikaci, i péči o táborový rozhlas. I vyhrával vzorným plničům nastoupeným na apelplatzu v listopadovém dešti Červenou sukýnku, zatímco neplniči byli za trest zalezlí na barácích u kamen. Bandy Cibuláš dělal v té době na demolici německé osady Růžodol a držel si dobrý kontakt s civilním mistrem. Takže na táborové kantině nebyl závislý, zatímco JUDr. Ján Vatra ano. A tak si Bandy držel ještě i kamarádšoft s Vatrou, protože kontakty v táborové režii byly důležité. Vzhledem k tomu, že tábor je poloviční svoboda. Muklové i bachaři jsou většinou odděleni dráty. Což je v protikladu k pevné věznici mnohá výhoda a právě ta poloviční svoboda. Táborová režie pak je - v téhle společnosti - důležitý článek. Osazuji ji sice muklíci typu prokurátora Vatry, ale i ti si zase nemohou dovolit tak docela zapomenout na to, že jsou muklové. Aby už muklové nebyli, závisí sice do jisté míry na bachařích, ale aby vůbec ještě byli, zase na spolumuklech. Bandy se dostavil zpátky. Spolužáku už bylo poslouženo smotkem a nabídl mi taky. »Víš, že nekouřím, Bandy,« odmítl jsem ho. »No, to máš štěstí,« odtušil. Zručně si umotal cigaretu z tabáku značky Taras Bulba, říznutého v poměru 1:3 sovětskou tabákovou pochoutkou zvanou Kapitán, a stejně zručně si zapálil. Krabičku i sirku držel pořád jen v jediné ruce. »Tak toho Koksteina shodil Kašpárek,« řekl pak bez přechodu a upustil hořící sirku do bláta pod schody. »Tutovka?«, zeptal jsem se. »Jo, úplná tutovka.« Vilda Kokstein byl nezletilec, kterého sem dodali v přibližném věku osmnácti let ze Zámrsku, kde socialistická zákonnost cepuje nezletilce. Kroutil sedmičku za jakousi přepadačku lodníků ČSPLO v Ústí. Čekával na ně ve dnech výplaty blíže hostince a nacvičil se, kterak je omráčit jedinou ranou a od nepropitého zbytku jim pomoci. Značnou zručnost prokázal i potom, co ho v rámci převýchovného procesu zařadili jako odbíhače na šachtu Kolumbus. Opatřil si na šachtě důkladné gumy a vyrobil si z nich neméně důkladný prak. Ložiska z šachetních huntů mu dodala solidní střelivo a bachařské špačkárny a svobodárna za dráty báječný terč. Vždycky po setmění se Vilda vyšplhal na mírně skosené střechy baráků a zahájil palbu. Protože sklenář nebyl k dispozici, bachařici většinou museli mrznout a byli vystaveni nevlídnu. Bavili jsme se. Bavil se i Vilda. Zřejmě ne dost se bavili bachaři. Vzhledem k tomu, že Vilda měnil palebná postaveni, vypadalo to na dlouhé měsíce zábavy. Pak nám ale jednou ukázali Vildu zastřeleného a poučili nás, že se pokusil o útěk. Utíkat se z převýchovného procesu nesmí. Ale to byl jen poslední z malérů. Krátce předtím bouchnul Lubomír Novotný. V ševcovské dílně našli bachaři schované rádio. Vůbec byli nějak moc chytří. Kašpárek byl kotelník baráků A, B a D. Barák C byla kuchyně a jediná zděná budova v lágru. Kašpárek byl původně dýzlák a navíc polocikán. Kromě toho byl taky teplý a jako vojenská osoba z povolání se provinil przněním budoucích oficírů v důstojnickém učilišti motostře- leckého vojska. Aby se to odnaučil, poslali ho na lágr, a aby zas netrpěl tak moc, staral se o teplou vodu pro sprchy a kuchyni. Odnaučo- val se hlavně kontrolami ve sprchách, když jsme přijeli ze šachet. Kromě toho měl ztepilý Kašpárek taky úřední právo na klíč od šatny, jediné to místnosti, která se dala, jako jediná cimra na barácích, zamknout. Z titulu svého úředního poslání dal rovněž vysadit dveře u všech hajzlíků, aby tam snad muklové nechodili onanovat. Když převýchova, tak převýchova! Kdo se dal s Kašpárkem zamknout v šatně, nemusel onanovat, ale ještě dostal navíc kilo cukru. »Tak Kašpárek?« »Jo, zrovna ten.« »Tak dík, Bandy,« řekl jsem. Bývalý spolužák JUDr. Vatry mi v odpověď lehce pokynul rukou a zařadil se do proudu pochodujících muklů. Čekal jsem, až se štrůdlem muklů dorazí někdo z mé party a zatím jsem si upravoval tkaničky u bagančat. Vilda šplhal na střechu po mřížích na oknech kotelny. Byla v baráku C společně s kuchyni a byla nižší než okolní baráky. Kašpárek kromě toho nemusil, jako osoba z táborové režie, na sčítací nástupy a mohl zůstávat v kotelně i po večerce, kdy se čekalo na návrat odpoledních směn ze šachet. Kromě toho mohl nalézt nějaké kuličky z ložisek v kapsách Vildových fáráků. Kromě toho se s ním, a už dost dlouho, nechtěl Vilda nechat zamknout v šatně ani za dvě kila cukru. Kromě toho měl Kašpárek taky odkrou- cenou polovičku a potřeboval si nějak významně šplhnout k podmínce. Zařadil jsem se do proudů muklů obcházejících nádvoří a zapendloval blíže k esesmanu Mikulovi, kádru Waffen SS divize Svatý Václav, která se pro nedostatek zájemců nikdy nezformovala. Byl právě v debatě s MUDr. Hugo Steinern, takto bývalým partyzánským lékařem Asmolovy skupiny. Byli právě v debatě s PhDr. Brabcem. Brabec seděl za obyčejné neplacení alimentů. »Já si z Debussyho nejvíce cením smyčcového kvartetu,« vykládal Mikula. »Zřejmě si moc neuvědomujete, příteli,« skočil mu do řeči Dr. Stein, »že je to právě ta nejkonzervativnějši část jeho tvorby. Debussy otevřel dveře hudby impresionismu a jeho význam je právě jen tam, a nikoli v oblasti tradice...« Dr. Brabec se pokusil zapískat Fausto- vo odpoledne, já cvrnknul Mikulu do lokte a pak teprve pozdravil: »Dobré odpoledne, pánové.« 24 [pageend24]»Znáte se, pánové?«, zeptal se Mikula a ukázal na mne. Znali jsme se. Stein dělal na Kolum- buse u výsypu a Dr. Brabec přidával zedníkům spolu s Mikulou u Báňských staveb tamtéž. Zabočili jsme z vypanelované části apelplatzu do stinu za kuchyni a barákem D, kde byly panely položeny podélně. Kdo nechtěl šlápnout do marastu nádvoří, musel počkat, protože sem se vešly jen dvojice. »Já nevěděl, že se zajímáte o muziku, pane Mikula.« »Ale jo,« odtušil. »Starej Hlávka mě dokonce držel v Národním, abych nemusel do rajchu. Třetí housle. ... Tak co máš, mladej ? « »Ale nic. Jen musím pořád myslet na toho Vildu.« Sli jsme zrovna kolem místa, kde nám ho - asi před týdnem - v noci ukázali. Pokrčil rameny: »Útěk je útěk. Za kolik to ještě měl ? « »Čtyři měsíce.« »No jo, teďsi vzpomínám.« Třetí houslista Národního a kádr SS divize Svatý Václav si přejel po čele. Kašpárek stál opřený v otevřených dveřích kotelny a lačně pozoroval procházející proud. »Tenhle?«, Mikula ukázal hlavou do dveří kotelny. Přikývl jsem. »Jakou fáráš zítra ? «, zeptal se. »Odpolední.« »Tak se uvidíme na šachtě.« Podélné panely končily a Mikula se přiřadil k doktorské dvojici. »Debussy ...«, zaslechl jsem. Odpolední směny se vracely až po táborové večerce, a po filcunku a přepočítání na bráně se hnaly na barák pro ešusy a ke kuchyni pro večeři. Bývalý prokurátor JUDr. Ján Vatra přijal od brigadýrů čísla plnění plánu a šel si taky pro nášup k večeři, kterou už měl jednou v pět. Kašpárek ze dveří kotelny povzbuzoval: »Mrskněte sebou, chlapi, nechci tu tvrdnout do rána!« Než dostal poslední mukl večeři, běželi už první navečeření s fáráky v ruce k šatně a s ručníkem kolem beder do koupelny. Tam už se - v oblacích páry - pohyboval mezi naháči Kašpárek a projevoval starosti: »Máte dost teplý vody ? « Samozřejmě že jsme neměli. Teplé vody nebylo nikdy dost. Kašpárek se při své starosti o teplou vodu už nějaký čas vždycky motal nápadně blízko Zdenka Opletalů. Teďse tam motal taky. »Někdo mi ukradl mejdlo!«, vykřikl najednou Zdenek. Vypadal komicky. Obličej už měl čistý, ale v očích a uších černé skvrny uhle, právě jako dosud ne- smyté šmouhy na těle. Nikdo nejevil snahu poskytnout mýdlo. »Půjčím ti svoje,« nabídl se Kašpárek a zamířil do kotelny. Zdenek za ním. Mikula mě vzal za paži: »Polez!« Nazí jsme vylezli do tmy. V kotelně hořel jen oheň a vrhal slabé světlo skrze větráky ve dvířkách. »Nerozsvěcej!«, slyšeli jsme, jak Zdenek šeptá Kašpárkovi. »Zdenek má pravou ruku, ty levou,« pošeptal mi Mikula. Sli jsme bosi, venku bylo chladno a z nahých těl se nám kouřilo. Zdenek stál v kotelně opřený o kontejnr s uhlím a Kašpárek dřepěl před ním na zemi na bobku. Když jsme došli až za něj, Zdenek ho odstrčil. Kašpárek upadl na záda. Jak se chtěl opřít a vstát, utrhl jsem mu dlaň ze země a podepřel mu ruku v lokti. Zdenek ho stisknul skoro stejně rychle. Vyvrácený loket nedovolil bolestí ani zařvat. »Co blázníte, chlapi ? «, zasípal. »S tím Koksteinem nemám nic společnýho. Byli jsme kamarádi...« »No tak,« povídá Mikula, prostrčil mu ruku zezadu mezi nohama a vzal ho zepředu za opasek. Lehce ho nadzvedl. V koutě mezi přístavbou kotelny a kuchyní byly popelnice s kuchyňskými odpadky. Teprve teď jsem si všiml, že na krajní chybí víko. Válelo se vedle na zemi. Zamířili jsme tam. »Chlapi ...« zavyl ještě Kašpárek a pak zabublal v pomyjích. Párkrát se zazmítal. Museli jsme mu přidržet ruce u těla, než do nádoby vklouzla i ramena. Pomyje nás postříkaly. »To už bude dobrý,« řekl Mikula za chvíli. Cítil jsem, jak se mi trochu třesou svaly na nohou a Mikula opřel Kašpárkovy zplihlé nohy o zeďkuchyně. Teprve pod sprchou nám ukázal klouby na pravačce: »Koukněte, jak jsem se odřel o tu svinskou popelnici.« Do koupelny strčil hlavu JUDr. Ján Vatra: »Není tu brigadýr? « Zavrtěli jsme hlavami. »Víte, že jste, chlapi, dneska splnili na 113 procent?« »Však taky nepracujeme na uhlobaro- ny, ale pro sebe, pane doktore,« řekl Zdenek. rmntnri LITTLE PRAGUE RESTAURANT SMALL PLACE WITH GREAT FOOD 5626 HOLLYWOOD BLVD. LOS ANGELES, CA 90028 TELEFON 213-462-4466 NA VAŠI NÁVŠTĚVU SE TĚŠÍ MAJKA A HONZA DRVOTOVI ČESKÝ RODINNÝ DŮM na ostrově Gran Canaria s tropickou zahradou je připraven pro Vaši dovolenou v kterékoli roční době. Celoroční koupání v moři, slunce, teplo, písečné pláže. Panoramatický pohled na hiavní město Las Palmas, přístav a moře. Terasa na opalování na celé ploše střechy, dvě ložnice, obývák 30 m2, knihovna. Auto k dispozici. — Pro dopravu použijte letadlo charter. Cena pro krajany: 350,— sfr. týdně, s autem 430,- sfr. VOLEJTE VEČER 021 - 71 65 00 PAVEL TAUSSIG 25 [pageend25]IVAN BINAR NA OSTROVĚ (Pustý ostrov s palmami a studánkou. Ostrov iako z kresleného filmu, ale přece ne tak docela pustý. Dá se tam žit.) Přiznávám se, je to klišé. Volím je záměrně, abych si usnadnil práci. Klišé se mi hodí. Uvažoval jsem o vězeňské cele, jenže jak bych tam nacpal chlapa k ženské? Slo by to, kdybych použil zpustlého dozorce, ale to by pak byla jiná příhoda. Strčit je do ponorky by bylo nevěrohodné. Vymlátit celý svět jenom kvůli tomu, aby byli sami, k tomu nemám odvahu, a cpát je do rakety, do roku 2984? Technických vědomostí se mi nedostává. Zvolil jsem tedy klišé — ostrov s pal- mou-živitelkou, pramenem vody a spoustou předmětů, vyplavených mořem, nezbytných k životu. Taky stádem zvířat jsem ostrov zabydlil. Vždyť ta chudák holka musí nějaký čas (po celou dobu hry) na ostrově žít - než dojde k vyvrcholení dramatu. Musí něco jíst, čistit si zuby, oblékat se, fungovat. Proto používám náhody. Mladý rakouský režisér Franz Schoys mi předhazoval, že mám těch náhod nějak moc. Jenže já náhody potřebuju;co bych bez nich napsal, kdo by to napsal, kdybych se náhodou nenarodil, kdybych náhodou nezačal psát, kdybych náhodou začal psát něco docela jiného. Náhoda je předpokladem života, bez ni by tu nebyl ani jeden z nás — většina našich potenciálních bratříčků a sestřiček se přeci nenarodila. Co bychom si bez náhody počali ? Nemyslete si, že nevím, jak jsem nepůvodní, když umisťuju ženu a muže na pustý ostrov, zakvedlám jimi a čekám, co to udělá. Bože, stůj při mně! Vždyť ani nevím, jak to dopadne. Domnívám se, že funkcí literatury je zdůrazňovat z obecně známého to, co pokládáme za důležité, že nikdo nic nového nevymyslí, snad jenom předvede svůj osobitý pohled, znovu jinými slovy řekne to, co vždycky říká (použije jiných rekvizit), co se někde dozvěděl, protože nic jiného neví (než to, co ví). Člověk je jedinečný a neopakovatelný. (Protože jsem o tom přesvědčen, nemám rád komunisty a vůbec srovnáváni lidí podle vodováhy.) Přináším tedy svůj jedinečný, osobitý pohled na banální situaci — ona + on v ohraničeném prostoru. Na ostrovech z kreslených vtipů bývá zpravidla trosečník v situaci, která má prohlížeče pobavit. Nebo k trosečníkovi zrovna připlula trosečnice (pod obrázkem bývá krátký text kurzívou) a prohlížeč- čtenář se usměje, zasměje, rozesměje, případně rozřehtá na celé kolo. Někdy bývá ostrov plný lidí a připlouvají další. Kde se tu vzali? Nezřídka bývá na horizontu troskotající loď — tedy odtud. I letadla lze použít. Většinou však zůstává kreslíř vysvětlení dlužen. Ať si prohlížeč domyslí, má-li dost času (fantazie). Původně jsem zamýšlel zvolit tento způsob: plácnout holku na jeviště ve tmě a pak rozsvítit. Nebo by se dalo použít zvukového vysvětlení: poklidný hukot lodních motorů a šplíchání vody na bocích zaoceánské lodi; harmonika a námořnická písnička broukaná ... Křach! Ohlušující rachot, vyjící siréna, lidský řev, kletby, útržky modliteb. Telegraf pípá SOS. Praskot ohně, záblesky světla. Mužský hlas, zkreslený megafonem, volá v několika jazycích (zaoceánská loď!): »Zachraň se kdo můžeš!« Nárazy spouštěných člunů o hladinu, šplouchání vody, výkřiky zoufalství: »Marie, kde jsi?« — »Děti! Sem, ke mně!« — »Kristepane, vždyť uhoříme! Kristepane, vždyť se utopíme!« — »Maminko!« atp. SOS přehlušuje všechny zvuky a pak náhle jako když utne. "Zdrcující klid" jsem původně napsal a pak to přeškrtl. Půl minuty naprostého ticha, občasné zakašlání nachlazeného diváka, šoupání nohama, pád špendlíku na podlahu... Hrobové ticho je porušeno šploucháním příboje a křikem racka. Skřípot reostatu, světlo nabývá na intenzitě — po temné noci katastrofy nastává nový den, den naděje. V tropech se rozednívá rychle. (Tropy jsou nejvýhodnější, odpadají starosti s topením.) Na jevišti se povaluji necky, kupa papírových růží z vykradené střelnice, krámy ze ztroskotané lodi. Herečka leží na břiše nohama k hledišti. Nastává nejvhodnější chvíle pro akci: dívka pohne levou nohou; pak zvedne pravou ruku (ne naopak!) a nechá ji spadnout. Ztěžka, zvolna vstane, zády stále k divákům. Ohmatává si tělo, štípe se do lýtka. -Au!, řekne. Uvědomila si, že žije. Vykročí k horizontu a divá se na plátno, na němž je namalovaná nedozírná dálka: moře, čára, obloha. Dívá se do dálky. Zvolna se otočí k hledišti, rozběhne se k divákům, zastaví však těsně na okraji rampy. Divá se do dálky protilehlé, nad hlavy diváků, představujících moře. Všude vůkol je nekonečný oceán. Soustředěný výraz pozorovatelny se změní ve šťastný úsměv. Rozpřáhne ruce v pozdravu reflektorům — slunci. Zamává rackům (pomyslným). Rozběhne se ke kupě růží: vyhazuje papírové květy do vzduchu a nechá je na sebe padat. Křepčí, neboť je zachráněna. Roztočí se jak dítě ve hře na sochy. Vír ustane, dívka se potácí, upadne. Z reproduktorů se ozve zrychlený dech a tlukot srdce. Divadlo má své zákonitosti. Autor musí ponechat prostor režisérovi, hercům, technikům, scénografovi, návrháři kostýmů, nápovědě. Nejraději by to všechno udělal sám. Divadlo je však kolektivní záležitost. Autor pak sedí v první řadě a zírá. Mám rád divadlo veselé, v němž herci srší vtipem, padají na nos nebo skáčou do výšky a umí stojku. A v dramatech chci smrt logickou, po celý kus správně připravovanou, že nelze jinak. Divadlo je zhmotněná literatura, je to umění. Umění klade otázky a naznačuje odpověď: kdo, co, proč, jak? Takhle? Je to v pořádku? Je to pravda? Co je pravda, kde je pravda, kdy je pravda, kdo ji má? Píšu hru o záchraně, násilí, nevinnosti a hledání a nechci, aby byla hrána. Kdo je ta dívka, jak vypadá, proč je zrovna tady, v divadle - na ostrově, chcete-li? Ostrov je divadlo, neboť kdyby zůstal pouhým ostrovem uprostřed oceánu, bez diváků v hledišti, proč bych to psal? K čemu by byl dobrý osud dvou trosečníků, kdyby se o něm nikdo nedověděl? Autor a herci se na světle předvádějí divákům ve tmě. Nechci, aby tato hra byla předvedena v konkrétní podobě, v kulisách a kostýmech za doprovodu hudby či zvuků herečkou či hercem. Chci, aby zůstala na papíře, chci, aby si ji divák hrál sám a tato písmena nechť jsou mu vodítkem. Rozhodujeme-li se pro něco, musíme mít nejméně dvě možnosti. Rozhodněme se, jak bude dívka vypadat. Může být krásná, ošklivá nebo prostřední. Kdyby někoho napadlo natáčet film s názvem »Na ostrově«, jmenoval by se s největší pravděpodobností »Island Story«, zvolil by dívku nevšedně krásnou, vybranou z mnoha krásných dívek, přicházejících v úvahu - aby se líbila všem divákům. Star. Ztroskotat může však i dívka ošklivá, a těch není příliš. Přikláním se k dívce prostřední, těch je nejvíc a každá z nich má svůj půvab. Mají barvu a vůni a nemají povinnost vůči nevšední kráse, která škodí osobnosti. Již od dětství jsou krásné dívky hýčkány a obdivovány; na ostrově, bez ctitelů a obdivovatelů, licometníků, by se jim nelíbilo. Dívky ošklivé naproti tomu jsou nešťastné pro svou ošklivost, svět jim ubližuje, je k nim nespravedlivý a ony pak jsou zpravidla nespravedlivé vůči světu. Nakonec se vdají, milují manžela, mají děti, dobře vaří nebo si čtou knížky. Co by pohledávaly na ostrově?! Dívky prostřední jsou rozmanité, proto je nejlepší volit z nich. Kdyby se tato hra předváděla na divadle, neměl by divák čas přemýšet o tom, jak se dívka dostala na ostrov. Vzal by to jako danost. Ovlivněn zvuky ve tmě, smířil by se s domněnkou, že dívka ztroskotala. Ani ve snu by ho nenapadlo, že je tam dobrovolně, z vlastního rozhodnutí. Netvrdím, že je tomu tak, nevylučuji to ovšem. Kdyby šlo o dívku bohatou, hledající alternativní způsob života, přesycenou civilizaci, znuděnou konzumem a přitom zhýčkanou možnostmi, jichž se ji dostává, mohla by se nechat na ostrov vysadit kvůli nevšedním zážitkům. Taková dívka by měla u sebe vysílačku, signální rakety a lod', způsobilou dopravit ji zpátky do civilizací. Pro naši je vhodnější dívka bez možnosti návratu. Leda, že by se vysílačka porouchala, rakety zvlhly, loď ukradli zloději lodí ... Ale to by pak dívka mávala na vrtulník jako zběsilá a neschovávala se pod neckami. Taková dívka by se nechala zachránit hned na začátku a celou hru by pokazila. Tato hra je hrou emigrační. V našem století má spousta lidi spousty důvodů odejít někam jinam - hledat si novou zemi k životu. Jsou donuceni k rozhodnuti. Vstupují do neznáma a nemohou se vrátit. Nepotřebuji dívku, která ztroskotala. Potřebuji člověka, který se rozhodl odejít, neboť doma mu lhali a chtěli po něm, aby lhal taky. Aby miloval okupanta, aby děkoval za znásilnění, aby mu přetvářka byla zárukou pochybného klidu. Aby přestal být jedinečným a neopakovatelným, aby se sám sobě ztratil, aby se děsil vlastních myšlenek. Potřebuji člověka, který se rozhodl pro svou záchranu. Taková dívka leží na pláži docela malého ostrova. Všechny její úspory padly 26 [pageend26]na úplatek, aby dostala povolení překročit hranice. Je docela možné, že se musela vyspat s otylým povolovačem, nebo za temné noci ukradla prohnilou bárku, nechala se unášet větrem a mořskými proudy, trpěla žizní a hladem, přestála bouři, jež stožáry láme a tříští kormidla, pak narazila na úskalí a procitla na ostrově s palmami a studánkou. Nebo ne, vždyť je to přitažené za vlasy, necháme ji raději doma. Zádně úspory nemá, výdělek stačí na stravu, nájemné a pár těch hadříků. Vždyť ani neví, kdo je ten pravý povolo- vač, s nímž je třeba se vyspat, snad by to i udělala, vždyť nemá odvahu. A kde by se tu vzalo moře, vprostřed střední Evropy! Plaví se ta dívka na gumové nafukovací matračce po hladině Máchova jezera (ne, to nejde, na Máchovo jezero se ted nesmí, našli tam uran a budou je vypouštět). Plaví se po hladině rybníka Svět a vymýšlí romantické řešení, které nelze uskutečnit. Neboť nestačí jen se rozhodnout. Jen málo uprchlíků má možnost uprchnout. Divadlo si libuje v barevných rekvizitách, byť by to měly být předměty ze smetiště. Rekvizity mají vztah ke hře, aby nebyly zbytečné a nerozptylovaly divákovu pozornost. Prohnilá bárka nikomu nepatřila, byla uvázaná v odlehlém koutě přístaviště konopným provazem, který se dal docela snadno přeříznout dlouhým ostrým kuchyňským nožem. V bárce bylo plno zbytečností nezbytných pro hru. Moře je vyrvalo na ostrov. První věc, která dívce padla do oka, byla cedule s nápisem VSTUP ZAKÁZÁN. Dívce se hodila, ale až později. Dívka se nejdřív napila z potůčku, vytékajícího ze studánky: poklekla, ponořila obličej do vody a pila překotně - voda jí natekla nosem do hrtanu, dívka ji vykašlávala z plic a když ji vykašlala, pila znovu, už opatrněji. Nabírala vodu do dlaní a srkala, vydávala zvuky, pila tak dlouho, až hladina v ní sahala do úst, až byla plná vody. Vysílená upadla znovu do písku, zavřela oči. Za spuštěnými víčky na hladině rybníka Svět vymyslela si na gumové matračce nové jméno - NOVA, neboť to znamená hvězdu, jejíž jasnost náhle stoupne. Pak usnula. Spala zbytek dne a celou noc, ani chlad ji neprobudil. Vzbudilo ji ranní slunce a nápad. I tato země musí mít jméno. Nic není důležitější, ani zítřek. Úzkosti se zbavila. Věci je třeba pojmenovat, aby byly. Od této chvíle se země, která ji přijala, jmenuje. Tužkou na obočí (tyhle dívky, nedají ránu bez tužky na obočí) připsala tiskacím] písmeny nad nápis VSTUP ZAKÁZÁN jméno své země — NOVALAND — a ceduli vztyčila. Pak zaslechla zvuk motoru. Zprvu jen bzukot čmeláka, pak spatřila na obloze tečku, která se zvětšovala. Byl to vrtulník. Záchrana. Provazový žebřík, nápomocné ruce, tabulka čokolády, mléko, lékaři a neslyšné sestřičky, bílá postel, lidé, návrat domů, do světa, před nímž uprchla: optimistické písně, fronty na maso, zakázané knihy, zakázaní zpěváci, zákaz myšlení — hlavou zeď neprorazíš — lhaní ke snídani, lhaní k obědu, lhaní k večeři, lhaní pořád a všude: ve škole, v továrně, v úřadu a na ulici. Rodná země - koncentrák obehnaný ostnatým drátem a vysokým napětím; kdo se rozběhne, na toho vystřelí zblblí vojáčci. Ukryla se pod převrácenými neckami, nad rekvizitou vymyšlenou, pod schválností, která se hodí: k praní prádla, jako stůl, úkryt i jako lodička zoufalcova. Na jevišti je tma jak pod neckami, necháme promluvit palubní rádio: -Zde AX 26. Pod námi ostrov Kapekatu. Přepínám. -Tady centrála. Zjistěte, zda se na ostrově zdržuje pohřešovaná osoba. Přepínám. -Zde AX 26. Kokosové palmy, porost, pramen, na pláži vyplavené krámy, dokonce necky, ha, ha. Stádo zvířat asi metr dlouhých a půl metru vysokých. Po člověku ani stopa. Přepínám. -Tady centrála. Změňte kurs na 150, vraťte se na základnu. -O.K. Moře cáká vodou na pláž, listy palem se chvějí ve vánku. Zvířata se pasou na vzdálené části ostrova, divák o nich nemá tušení. Klapání a skřípot jejich mocných stoliček při drceni trávy, listí a chaluh sem nedolehne. (Když si pan E.R.Burrou- ghes mohl přestěhovat tygry do Afriky, proč bych si nemohl vymyslet mořské kapybary ?) Nova vyleze zpod necek a obezřetně se rozhlíží. Ulehčené vydechne a zamává prázdné obloze. Prohlíží si ceduli s nápisem Novaland, vstup zakázán, je jí to zřejmě málo. Sáhne do kabelky a vyloví rtěnku (tyhle dívky nedají ránu bez rtěnky). Dolů pod »vstup zakázán« připíše VŠEM LIDEM. Tak, a je to. Ten svět je teď jej í a běda tomu, kdo by sem vstoupil. Překročil by zákaz! -Tady mám doma, řekla si Nova a začala uklízet. Popadla koště a dala se do zametání celého světa. Dometla se ke kupě pouťových růží z krepového papíru. Do prohnilé bárky je odložili žáci třídy 6A základní devítileté školy, kteří vykradli maringotku se střelnicí; s tolikým kvítím si nevěděli rady. Vzduchovky, míčky na gumičce, panenky, zrcátka, hřebeny, medvídky, cigaretové špičky, olověné broky a opičky ze sádry polepené králičí kožkou si spravedlivě rozdělili, papírovou květenou mrskli při útěku do podpalubí. Nova přestane zametat, odloží koště a píchne se ukazováčkem doprostřed čela, neboť používá pantomimy. Přemýšlí, co s tím. Zvedne jednu rúži, čichne k ní, slastně přivře oči. Sebere z písku plechovku od coca-coly, postaví ji na dno převrácených necek - na stůl - a do ní umístí rúži gestem Japonky, tvořící ikebanu. A tak si po ženskú zabydluje svou vlastni vlast. Popadne motyku, okope záhon a ostatní rúže do něj zasadí, aby jí neuhynuly. Některé dívky bývají neobyčejně praktické. Je to dřina, přinášející únavu a novou žízeň. Jazyk se lepí na púnebí. Piti je krásné byť to byla jenom voda. Teče po bradě, leskne se ve slunci, skrápí prsa. Na levém politém ňadru se rýsuje hrbolek. S takovými hrbolky pod mokrou tkaninou by neměly být dívky na ostrovech samy. Vždyť je to škoda. Takové hrbolky by měla hladit ruka s vystouplými žilami: jemně, pak přitlačit, na hřbetě porostlá chlupy, ruka silná a něžná zároveň. Ruka jistá i přes vzrušení, stálá, spolehlivá, ruka ochránce. Kytky mají žízeň. Nova nabere do dlaní a běží k záhonu. Než doběhne, voda vyteče mezi prsty. Běží znovu, vycáká na záhon jenom pár kapek. Uchopí tedy konev a nabere ji plnou. Konev je těžká. Nova ji stěží unese. Podlamuji se jí nohy, levou paží mává ve vzduchu. Zalévá kytky. Měly by zvedat hlavu, jenže nezvedají. Krepový papír vlhne a umně vykrouže- né květy plihnou v patvary. (Tak to dopadá, když sledujeme logiku papírových růží; opravdové by se radovaly z deště.) Růže zvedly hlavu a radovaly se z deště... Zaburácela bouře (z magnetofonového pásku přes zesilovač do reproduktorů.) Nova nechala konev upadnout a zahleděla se k obloze. Znovu to zahromo- valo, bez blesků. Herečka zvedne ukazovák a nakloní hlavu. Už to má. Zvuk vychází z jejích útrob.Ohmatává si břicho; s rukama na břiše se předkloní, svine se do klubíčka. Má hlad. Překoná křeče a v předklonu hledá po pláži. Hledá zběsile, padne na kolena a hrabe v písku. Vyhrabe další papírovou rúži. Prohlíží si ji, čichá k ní, dokonce ji olízne. Znechucena ji hodí do hlediště - do moře. Pokračuje v hledání. K nám na dvůr chodili tři. Jako by byli domluveni, nikdy se u popelnic nesetkali. Dvě staré ženy a jeden starý muž, dohromady jim mohlo být dobrých dvě stě let. Popelnice stály na dvoře, který tvořily domy Husova náměstí a Revoluční třídy — z té vedl do dvora průchod, který se zamykal jenom v noci. Zvedali poklopy a šmátrali v nádobách. Co našli, uložili v taškách a odešli, patrně do jídelny. Jednou jsem potkal muže, který si koupil vepřový kotlet v řeznictví na Dimitrovově ulici (bylo to v dobách, kdy to ještě nebylo tak obtížné). Muž s kotletem zašel do postranní ulice, obnažil část syrového masa, zahryzl se a urval kus. Ačkoliv byl dosti ošuntělý, měl zdravé bílé zuby. Chvíli žvýkal, oči mu těkaly. Hlavu zasunul do límce tak, že mu zmizel krk. Měl červené líce a výraz přistiženého hříšníka. Ačkoli mě viděl, požíral syrové maso dál, polykal neúměrná sousta, pod bradou se to hýbalo, mizelo v jícnu, klouzalo do žaludku. Ukousl znovu, i s kúsem papíru, s mastným papírem z řeznictví, a poklopec u kalhot se mu při tom vzdouval. To jsou zdroje mé inspirace. I to, jak jsem hýčkal chleba, vyrobený v Martinov- ském potravinářském kombinátě, abych měl po večerce v krajské věznici co hlodat, čím se těšit. Sládl v ústech při přežvykování a byl neskonale dobrý. Á když jsem si četl knihu Knuta Hamsuna Hlad v dětském pokoji na Nákladní ulici v Opavě, ošíval jsem se při tom a při nejhlado- vějších scénách si chodil do spíže s nožem ukrajovat plátky uzeného, které tam viselo na uzeném provázku, libové, šťavnaté, voňavé - až zůstal jenom ten provázek. Maminka, když to zjistila, řekla: -Však dědeček pošle další, ale celýs to sežrat nemusel. Podruhý nečti tak hladový 27 [pageend27]knižky! Nova se vrhla k zemi jako brankař při fotbalu. Zvedla se a vítězně zamávala nad hlavou lodním sucharem. Už už by se do něj zakousla. Zarazila se však, odložila suchar a přes obrácené necky prostřela ubrus. Byl to ubrus ze vzácné zámořské látky, překvapivých barev, s výšivkou, na níž si zkazily zrak třicet tři vyšívačky. Začaly jako mladice a než byly hotovy s prací, vdály se, počaly, děti vychovaly, staly se babičkami... Kde se vzal - k čertu - na té prohnilé bárce? Náhoda jej tam zavála. Dívka vytáhla z příborníku porcelán po něčí prababičce a zašlý stříbrný příbor čachtické paní, batistové ubrousky kněžny Vilemí- ny Zaháňské. Přípravy jsou provázeny kručením žaludku osoby hladové, přesto však trpělivé. K tomu si dáme lahvinku gumpolds- kirchenského, nasládlého, z Dolních Rakous, jako c.k. oficiři, ročník 1914. Když už přeháníme, tak pořádně. Nalejeme si a připijeme na zdraví. Pustíme se do jídla. Občas si otřeme ústa do ba- tistu a upijeme vina. Jak dlouho lze jíst jeden smrsklý suchárek? Po jídle uklidíme se stolu a zapálíme si cigaretku se zlatým náústkem. V dobrém rozmaru budeme tvořit kouřové kroužky. Každý kroužek propíchneme prstem. To se máme! Porušil jsem pravidla hry. Nenabízím už dvě nebo více možností, chovám se jako každý šarlatán, jako každý literát, jako majitel této příhody, jímž ve skutečnosti jsem. Nebo jsem se stal jejím majetkem? Zmocnil jsem se jí a hnětu ji za svým záměrem, nebo si příroda v téhle fázi už dělá se mnou co chce? Z původní bezradnosti se začne klubat tvar, který si žije po svém a mně nezbývá nic než vést prsty na klapkách v logice příběhu. Dělám to správně? Nikdo tu není než já a psací stroj a papír a kniha pánů Jana Hanzáka a Zdeňka Veselovského Světem zvířat, 1 .díl, savci, ilustrovalAntonín Pospíšil, z níž jsem se dověděl o kapybaře (hydrochoerus hydrochaeris) z čeledi morčatovitých (caviidae), největším příslušníkovi řádu hlodavců. Samičku a samce podle vnějších znaků nepoznáme, protože pohlavní orgány a řiť kapybary jsou ukryty ve zvláštním kožním záhybu. Zajímavostí kapybary je kožní žláza, kterou má na horní části tlamy a která v době pářeni vylučuje sekret vonící pižmem. Tento výměšek slouží asi k usnadněni setkání jedinců opačného pohlaví nebo ke značkování revíru. Stádo těchto podivných zvířat jsem odvlekl z Jižní Ameriky na ostrov Nova- land a přizpůsobil je svým literátským záměrům. Kdo mi pomůže, kdo přijde s jiným, lepším nápadem, kdo mi řekne, jak špatně to píšu ? Nova vstane od stolu, umyje nádobí a dá je zpátky do příborníku. Vytřepe ubrus a položí ho na zem. Vzácnou zámořskou látku proměnila v prosté prostěradlo ze Inu. Je to postel, lože dívčino. Spí sama. Dobrou noc. Původně jsem si myslel, že z Novy udělám vegetariánku, že se bude muset spokojit s jedním sucharem prvního a s kokosovými ořechy ve dnech příštích. Nova zatřásla palmou, tympány zabušily, tolik jich spadlo. Zvedla jeden a pokusila se přijít mu na kloub. Položila si ho na dlaň jako Hamlet Yoricovu lebku, se stejnou bezradností. Dosud nikdy neroz- louskla kokosový ořech, vždycky to někdo udělal za ni. Musí však, vždyť by se nenajedla. Musí přijít na spoustu jiných věcí tady na ostrově — na svobodě. Kamenem rozbila pevnou skořápku, co nevy- teklo, vypila (příště bude obratnější), dužinu snědla a bylo po snídani. Problém stravy bych mohl odbýt mořskými živočichy, rybami a vejci mořských ptáků. A nebo bych mohl problém stravy pominout, vždyť jde jen o literaturu, o divadlo. Je tu však stádo zvířat, bezbranných, neškodných býložravců. Jak se zachová hladový tvor, uvyklý středoevropské kuchyni? Živočich-člověk, všežravec, který za svůj život spořádal několik krav, spoustu vepřů, králíků, slepic, husí, několik ovcí, zajíců, koroptví, bažantů, kus koně... a přitom žádného z těch tvorů nemusel zabit. Když máme hlad, jdeme do ledničky. Když je hlad velký, jíme to studené. Co učiní dívka Nova až potká zvíře na ostrově? Až zjistí, že ji to zvíře nemůže ublížit? Až pochopi, že je to potrava... Nevyčítejte mi, vy nasycení, že se tolik zabývám jídlem. Domníval jsem se, že problém stravy odbudu ořechy či manou nebeskou, hlavním těžištěm mé hry že bude vnitřní život dívky, která se dobrovolně rozhodla pro pustý ostrov a teď jí nic jiného nezbývá. Jakýpak asi může být vnitřní život dívky, která posnídala kokosový ořech a nic jiného k uživení nenašla. Kdyby byla banální trosečnici, živila by se nadějí na záchranu, zažehla by oheň v noci jasně zářící, přes den čadivý, vyhlížela by loď nebo letadlo a neschovávala se pod necky. Dívka Nova zvolila svobodu a neuvědomila si, co to obnáší. Ani semínka užitečných rostlin si nevzala s sebou. Jakýpak je asi vnitřní život hladové dívky? oaiuiiitmn (V příštím čísle: »Jak dlouho vydrží člověk na nafukovací matraci«.) Kresbami doplnila LENKA ŠKRABÁNKOVÁ OVĚŘENÝ PŘEKLAD Z ČEŠTINY I SLOVENŠTINY ihned provede soudní tlumočník JUDr. M. Kořínek Piintstrasse 4, 8132 EGG (ZH) Telefon 01/984 17 14 Výuční list, diplom (z. 19/19661. . ä 20,— Rodný, oddací, úmrtní list................. ä 25,— Vysvědčeni............................................... a 30,— Rozsudek: strana překladu .... ä 45,— V. DAVYDOVSKI NEMÍSTNÉ POZNÁMKY (O ŽURNALISMU) I my, narození 100 let po Havlíčkovi, pamatujeme ještě ty bohatýrské doby žurnalismu, kdy - často se značnou dávkou odvahy - se novinář musel angažovat, aby pravda nabyla vrchu nad lží. - Dnes je tomu skoro pravidlem naopak. Proti vší skepsi vůči metodám dnešního žurnalismu lze s dobrým svědomím říci, že ve srovnání s těmi gangsterskými jejich oběti většinou přežijí. *** Dobrý žurnalista je ten, který si je vědom, že čas k vyslovení sta závažných slov je často příliš krátký k napsání třeba jen toho jediného. JÓŽA MRNÍK NOVÝ ŠPALÍČEK PÍSNÍ (NE)NARODNÍCH (Pracovní pomůcka pro soubory lidové umělecké tvořivosti) STALINSKÁ Když se ten Stalinskej rybník nahání, plove v něm Babinskej, nemá stání. Co ho jen, zlotřilce, nutí k tomu, v záhrobní košilce běžet domů? Co ho jen (pohleďme!) k tomu žene, že má dnes poledne pokažené? Žere ho žárlivost (jeho vina!), že on sám nevyrosí nad Stalina. MUKLOVSKÁ Seděl jsem já, seděl na ruzyňském plácku, na nebíčko hleděl, bachař mi dal facku. Seděl jsem já, seděl v lepoldovské díře, parťák si mě hleděl,: řval na mě jak zvíře. Seděl jsem já, seděl, na pangrácké pláni, kolikpak už neděl? Nemám ani zdání. Seděl jsem já, seděl, na pangráckým vršku, za šedesát neděl dám si doma spršku. Seděl jsem já, seděl, v tom boreckým lochu, kdybych já jen věděl, kolik ještě rochů! 28 [pageend28]MICHAL RACEK NEKONEČNE OBZORY Věděl jsem, že bych byl podával stížnost zbytečně. Půl roku by ředitelství drah mlčelo a pak by mi přezdvořile odpovědělo, že přednosta stanice vypravil vlak dříve právem, neboť měl nespočetně důvodů, které plně odpovídaly dopravním předpisům. Proto jsem mlčel. Ouřada si vykládal mé mlčení jako projev pokory a dosti vlídně se vrátil k okénku... Vím, jak byste mohl ten vlak dohonit. Za patnáct minut tady pojede čtyřka, totiž rychlík, který si váš osobní vlak pětatřicitku nadjíždi. Připlaťte si a až osobáček s vaší maminkou bude přijíždět, vy už budete stát na nástupišti a mávat na přivítanou. Učinil jsem tak. Dosud jsem viděl, jak maminčin bledý obličej vyhlíží z okna, jak mává, jako když hází jablko, a volá, abych raději nenaskakoval a dohonil ji jinak. Maminčin obličej vydapal jak bledá kopretina v hynoucí trávě. Rychlík čtyřka si přisupěl v dýmu, jako by se zlobil jako já. Luxusní vagon mi nabídl měkké sedátko a úřední čepice se nade mnou sklonila a zdvořile přikyvovala. Samozřejmě, to byl dobrý nápad. Většinou pětatřicitku předhoníme. Ale musíme čekat v Z na křižující se pětadvacítku, jiný rychlík, který mívá zpoždění. Tak snad budete mít štěstí. Štěstí jsem neměl a pětadvacítka zpoždění měla. Když jsme ji po půlhodinovém čekání míjeli, viděl jsem hodně zblízka vykloněnou tvář umouněného topiče, který se tak spokojeně usmíval, že jsem ho div neudeřil přes tvář. Ty nepotřebuješ nikoho dohonit, tak sé usmívej. Když se nádraží vynořilo v dálce jako zapomenutý hrádek, už jsem otvíral dvířka. Pak jsem seskočil a běžel do dopravní kanceláře. Červená čepice se uklonila s ledovou zdvořilostí. Pětatřicítka tu byla před osmi minutami. Nebýt vašeho zpoždění, mohl jste maminku klidně dohonit. Bezradně jsem usedl na zaprášenou lavičku a pozoroval hemžení lidí. A stále jsem viděl, jak maminčin bledý obličej vyhlíží ze vzdalujícího se okénka. Z několika vteřin se vytvořil osmiminutový rozdíl. Co teď? Šel kolem nádražní zaměstnanec a poněvadž ti nebývají tak důležití, zeptal jsem se ho přezdvořile, co bych mohl podniknout. Zalichotila mu má důvěra a tak se odbornicky zadumal a mnul si bradu. Ta věc ještě není tak beznadějná, pane. Támhle si nasednete na autobus do M a v M nasednete na vlak stotřicetsedm, kterým dojedete asi za dvě hodiny do R. Maminka by tam ve své pětatřicítce měla být tak dvacet minut po vás. Stojí to za pokus. Modře a bíle natřený autobus voněl benzinem a sedělo v něm několik unavených tváří. Řidič si utíral zpocené čelo a vítal mě širokým úsměvem. Jen nasedněte a jedem. Autobus se vyřítil jako dítě, které se honí s kamarády a radostně křičí. To vypadalo nadějně. Jeli jsme chvílemi stinným lesem, pak horkou silnicí. Připojila se k nám dvojice kolejí. To je vlak do R, jak jste se ptal, upozornil mě řidič a znovu věnoval pozornost motoru. Za námi jako hrozivá stonožka se blížil dlouhý osobní vlak do R. Jen aby ta kára nezačala zlobit. Jako na povel začala. V motoru zachrčelo a řidič vyskočil ze stojícího autobusu. Zase už potvora zlobí, křičel a otvíral motor. Pak nesrozumitelně nadával a zlostně tancoval kolem motoru. Pár chlapů vylezlo a začínalo radit. Pak kdosi běžel pro konev se studenou vodou. Řidič se potil, nořil hlavu do motoru a nakonec si něčím rozškrábl tvář a drobně krvácel. Ani se neotřel, to přece nestojí za to, ta potvora si dá říct. Nakonec se motor rozeřval a autobus jel. Teď zase několik strejců za námi běželo a volalo, abychom je tam nenechávali. Nasedli a jelo se. Přímo k nádraží v M. Ale tam mi řekli, že vlak č. 137 je už pryč. Další spojení do R až za dvě hodiny. Co byste se rozčiloval, pane, mazlivě mluvila kulatá pokladní, prodám vám jízdenku do A. Pětatřicítka s vaší maminkou tam přijede oklikou z druhé strany, ale asi za hodinu, kdežto vy tam odtud přijedete za čtyřitpět minut. Jen aby! Přece mi věříte, tázala se koketně pokladní, jako když se ptá »Nechtěl bys, cu- krouši?« Ne, děkuji. Musím dohonit maminku. Tentokrát to byla lokálka zelená jako luční koníček. Jela zdánlivě opačným směrem, klopýtala o výhybky, bzučela a znovu se rozjížděla. Hovor se splétal a rozplétal vagónkem jako několik pavučinových sítí. Nebo jako když se navzájem ruší několik vysílaček. To víte, von pije, vona pije, kouká jim to z vočí ... ale tos ZDENĚK RO(KA)ŠŤÁK: Československá politika: Co je moje - to je tvoje ... Při mně věrně bratře stůj na hromadě hnoje ! Zcela zaběhnuté používání pořekadel: »Ranníptáče dál doskáče,« řekl si... A my jsme se dočetli, že v časných ranních hodinách opustil okno dvacátého poschodí! Netvaruj temno! Byť bys mu vnucoval ty nejkrásnlejší obrazce - vždy zůstane jen variantou původní konstanty I Chceš-li poznat nitro poutníkovo, musíš poznat jeho šlépěje. Zapomeneš-li, nezapomeneš I Veliký medvěd pachtí se k molu nabídnout ruku..... A palec — dolů! udělal pro vejhru, no jo, tři trumfy v ruce ... nevykládej, že se ti nelíbí, dyť sám nevíš, co chceš ... Hlava mi klesala horkem a únavou. Já vím, co chci: dohonit maminku. Drc - a stálo se. Hlasy se začaly rozplétat a vyznívat ve společnou otázku: Co se děje? Konduktérka se způsobně uklonila a začala deklamovat: Most se porouchal, vlak nemůže dál. Ale támhle přes řeku převážejí. Po lesní cestě se pohodlně dostanete do A. Ale já chci do R, křičel jsem. Ale ovšem, pane, z A do R je přímé spojení jinou lokálkou, žádný problém, znovu se způsobně uklonila. Hartusivě jsem vystupoval a kdosi mě napomenul, abych nevrážel do lidí, že na mne taky dojde. Vztekle jsem se obořil na udivený obličej, že musím dohonit maminku. Myslel jsem si, že se k ní budu přibližovat, ale zatím má stále větší náskok. Dostal jsem se na vor první a pak se pomalu klouzalo ve směru říčního proudu. Několik nás vysvětlovalo voraři, kam chceme. Opálený plavec žvýkal stéblo slámy. Do A lesní cestou? To vám řekli? Ale to je jen pěšina a musíte ji znát. A taky tam zrovna není přístav a já bych se tam pro dravý proud nedostal. Budete se musit vrátit proti proudu kousek zpátky a tu pěšinu pak snad neminete. Běžel jsem po břehu, chlapci tam právě ulovili užovku, házeli s ní a had po nich zlostně chňapal. Jakési pachole se mi postavilo do cesty a civělo na mne očima jako modré zvonky. Pak jsem konečně načal správnou lesní cestu jako láhev s přiměřenou vignetou. Myslil jsem, že jdu dost rychle. Ale dohonila mě dívka s rozevlátými vlasy. Taky do A ? Mrzutě jsem přisvědčil. Nic si z toho nedělejte, mě to taky zdrží. Typická maloměstská krasavice. Velmi štíhlá v pase a se silnými a pružnými kyč- lemi pod těsnou sukní. Nahoře růžová halenka, dole béžová krátká sukně vypasovaná právě na tělo. Snědý obličej, dvě hnědé'šelmovské oči, připomínající jarní pouť, pokušení vonného likéru. Co tak pospícháte? Víte co? Nadejdeme si, ano? To bych věru potřeboval. Zahnuli jsme na malou stezku, ale ta se nám brzy ztrácela pod nohama. Dívka si nečekaně sedla a začala si upravovat podvazek přímo přede mnou. Už dál nemohu, zajíkala se, odpočinem si aspoň na chvíli, ano? Tohle je zkratka, kterou znám, ani nepotřebujeme pospíchat. Vzpřímila se do koketní polohy. Za jiných okolností by to bylo jiskřivé víno a dívka očividně nebyla netykavka. Pohladil jsem ji aspoň po bohatých a lesklých kadeřích. Moc rád bych tu s vámi poseděl, opravdu, jste ta nejkrásnější z nejkrásnějších, ale musím chytit vlak třicetpět, je v něm moje maminka, víte? Musím ji dohonit. Šmála se, jako když potůček zurčí, ale zlomyslnost v tom nebyla. Ale pak se už asi spolu nesetkáme. Za všech jiných okolností by to bylo s vámi jako pohár nejlepšiho vína, neberte to jako odmítnutí, ale dnes mě omluvte. Dal jsem se do běhu a za mnou zůstávalo takové ticho, jako by tam nikdo neseděl a nesmál se. Větve mě šlehaly do očí, ale měl jsem pocit, že ta důležitá stezka je zase přede mnou a já na ní, jako 29 [pageend29]když k sobě patříme. Vyběhl jsem na pahorek, kde nějaký hoch pásl pár koz. Chvíli na mne hleděl jako na zjevení. Nádraží je hned pod námi. Musíte seběhnout rychle dolů, jinak už vlak nestihnete. Možná, že už odjel. Letěl jsem jako odkopnutý míč. Dopadl jsem s odřeninami na širokou cestu s několika staveními. U telegrafní tyče stály tři dívky a uličnicky se chechtaly. Měly přiléhavé kalhoty podle módy a škádlily se navzájem, že mají tolik tuku pod kůží, že jejich látka vzadu nevydrží ani ohnutí. Pak se o tom prakticky přesvědčovaly, ale látka kupodivu vydržela a jen se na ní objevil obrys velké višně. Sesmekl jsem se utrmácený k nim a zamumlal něco o nádraží. To musíte támhle, ukazovaly všechny tři najednou, kam se kolébal taky traktor. Nechte ty pitomý husy a svezte se, vybídl mě vlídný traktorista. Ty jsi zase houser, tyl, volaly za ním. To víte, jak to všude chodí, vykládal rozšafně. Jednou nesmí bejt vidět ani kotník a jednou zase vypadají, jako by na sobě neměly vůbec nic. Voni už nemají ani tolik studu jako my kluci, voni se vohnou před člověkem a řechtaj se. A kampak vy? Vy nejste vodsaď, že ne. Vysvětlil jsem. Rychle mi podal termosku s kávou. Dejte si lok, ste už vyčerpanej. Ten vlak už asi bude pryč, ale já stejně jedu kolem. Dyž vám řeknou, že už jel, snad bych měl řešení. Poděkoval jsem. Před nádražím jsem požádal o zastavení a běžel se zeptat. Pětatřicítka? Před dvaceti minutami, mávl rukou nějaký průvodčí, který právě odcházel ze služby. Netrpělivě se zastavil a naslouchal otázkám. Vy chcete do R ? No, to je těžká věc, ale snad by to nějak šlo. Vlak si totiž dělá okliku, ale silnice tam vede rovnou. Dost lidi tam odtud jezdí. Kdyby vás tak někdo svez, ještě byste to pořád moh stihnout. Tak z osmi minut už dvacet minut, šeptal jsem si zničeně a vracel se k traktoru. Tak co ten ajznboňák? No jo, to sem věděl. Tak pojedťe se mnou dál, já vám něco řeknu. Traktor se rozvážně kolébal a já jsem měl dojem, že by jel rychleji, kdybych vzadu pomáhal tlačit. Všechno přebíhalo jako vleklý, pomatený sen. Řidič traktoru mi zatím vykládal svou myšlenku a pracoval na ní jako pavouk na své síti. Helejte, tady brácha, s kerým bydlim dohromady, má stejně jet tím směrem. Von by vás vodvez do sousední osady a tam byste chytili nákladák, ten tam zastavuje a jezdí pravidelně až do R. Nezbývalo mi než souhlasit. Zastavili jsme před opuštěným stavením v poli. Tondo, poceml, zahulákal můj průvodce velitelsky. Vylezl o něco mladší, ale velice zarostlý člověk. Helej, ten pán potřebuje nutně dohonit pětatřicítku. Ty máš cestu tím směrem, kam vlak má přiject. Ovšem, vy ten vlak nemůžete chytit, ale kdybys ho vzal na zastávku, nákladák by ho vzal a přijede tam přesně o něco dřív, co říkáš. Vousáč chvilku uvažoval a pak rozvážně pokývl hlavou. Když zmáčknu pedály, tak se to udělat dá. Ale ten nákladák nejede přece až do R. Ten zastaví a vyloží zboží někde v předměstí. Ale zkusit se to může. Tak já hned vyjedu. Traktor se odkolébal někam do polí a my pak uháněli poměrně rychle menší dodávkou. Pak ukazoval: Támhle je zastávka, voni vás za pár cigaret do toho nákladáku věrnou. Tak hodně štěstí. Velkoryse odmítl mé díky mávnutím ruky, vysadil mě před zastávkou, naznačil mi ještě, že mi drží palec, a odjel. Jakási mladá úřednice v okénku se culila: Pětatřicítka? Ta tu přece nejezdí. Ale už chápu. Vy si chcete nadjet tady tou zkratkou. Ale jo. To voni vás do vagonu vezmou. Ale nákladové nádraží je ještě hodně před městem u řeky, pak byste asi musel parníčkem, pěšky to nestihnete. Já jim řeknu, aby počkali, vložil se do hovoru starší úředník a snažil se mladistvě vypadat, ale dívka v uniformě se za ním ani neohlédla. Za chvíli jsem seděl na hromadě čerstvě nařezaného dříví na nákladním vagoně, vlak rozvážně projížděl úzkými průrvami, viděl jsem zblízka nádherné hřiby, jen se natáhnout, ale mně o to nešlo. Pak vlak zastavil před menším železničním skladištěm. Hned jsem vyskočil a podle pokynů dívky v uniformě jsem uháněl k řece. Tři lidé mě honili, přelezl jsem několik plotů a odřel si kotník, ale nakonec jsem se zastavil u přístavu. Motorový člun se zrovna chystal na cestu. Parník jede až za půl hodiny, ale můžete s námi. My jezdíme tak trochu na černo, ale někde u města vás vysadíme a tam musíte už pořádně utíkat, pokud nebudete mít to štěstí a nenarazíte na taxik. Motorový člun jel důstojně, jako když kráčí velebný pán v polích, kývalo se to na všechny strany a zřejmě si nikdo nepřipouštěl, že vlastně jede tak trochu na černo. Jakási babka s nůší seděla naproti mně a kývala se taky. Všichni vypadali sebejistě a spokojeně, oni ovšem nepotřebovali nikoho dohonit. U břehu jsem vtiskl řidiči velké spropitné a rychle jsem se vyptával na cestu k městu R, hlavně na nádraží a taxika. Ukázali mi vše a vyložili, kudy, jak a jak rychle, ale taxik se tu ukáže málokdy. Nemohl jsem už ani dobře běžet, kotník nekřesťansky bolel, spěchal jsem za zapadajícím sluncem, jak se dalo. Ulice, předměstí, okoralá cesta jak kůrka odhozeného chleba, pak muž v uniformě za mnou. Co se děje ? Tady nikdo jen tak nepospíchá, pane. Proboha, zas ještě tohle zdržení. Tak jsem tomu uniformovanému důležitostí naditému pánovi rychle vše vysvětlil. Blahovolně se omluvil, ale dotvrdil, že tady se taxik neukáže, ale že aspoň jdu správným směrem. Zase jsem spěchal a utíkal, ani kulhání mi nevadilo. Z dálky kynulo velké město, ale dlouho vypadalo, jako když se přede mnou samo vzdaluje. Klam velké vzdálenosti. Pak přece jen několik vilových čtvrtí, několik oživených ulic, kde se tu a tam už rozsvěcovalo, nakonec nádraží. Ale tady ne, rozčiloval se stařík v železničářské uniformě, kam mi vás to posílají, tady přece nejezdí pětatřicítka. Skočte do troleje a jedťe na střední osobní nádraží, tam ji snad chytnete. Už jste hodně pozadu, ale ona tam taky někdy dlouho čeká. O taxiku ani řeč, ale řidič trolejbusu zdvořile počkal a usmíval se. Tam jsme za chvilku. Jenže na středním nádraží už skoro nikdo nebyl. Část nástupiště byla v jakémsi tunelu pod ulicemi. Několik osaměle prázdných vlakových souprav. Kdosi ke mně přistoupil. Je mi líto, ale pětatřicítka dnes nemusela čekat a už je skoro tři čtvrti hodiny pryč. Klesl jsem na lavici. Už jsem chápal, že tohle není normální život, ale hrůzná vidina, jak se někdy říká. Nikdy se z ní neprobudím, jsem už pro vždy její částí. Maminčin vlak se bude stále vzdalovat do nekonečných obzorů. Ale když už musím žit v tak hrůzné fantazii, snad bude možno aspoň něco udělat. Poslat mamince depeši na některé nádraží, kam má později přijet. Vynašli by ji a odevzdali by jí moje sdělení. A já jí pošlu sto polibků a ujištění, že pojedu stále a stále, aby to udělala taky tak. Zkusím to z druhé strany světa, snad se s ní jednou setkám. Ovšem, bude to dlouho trvat, ale není láska matky stejně nekonečná jako ty obzory ? mm PRODEJNA ČESKÝCH KNIH časopisů a gramodesek je otevřena denně na Badenerstrasse 698 8048 ZÜRICH Telefon 01/62 68 78 30 [pageend30]J I R Í KOTLÁR, narozen 1932 v Praze. 2ák profesora Fragne- ra, původně architekt-památkář, později filmový architekt na Barrandově, kde pracoval s Krškou, Formanem, Němcem. Po Srpnu činný jako scénograf ve Stockholmu, kde se konala i jeho první malířská výstava. Pracoval u Královského dramatického divadla, jako Art Direktor u význačných filmových produkcí a je nositelem řady mezinárodních uznání. Dnes žije jako švédský občan v Curychu, kde je profesorem na Divadelní akademii, navrhuje scénografii pro divadla a televizi ve Švýcarsku, Německu a v Paříži. Od doby převzetí funkce šéfa výpravy Velkého světového divadla v Einsiedeln roku 1981 se věnuje intensivně malířství. Divadlo a malířství se u něho dokonale prolínají: zatímco divadelní návrhy nabývají formy reliéfních obrazů, odráží se »prkna, která znamenají svět« v širokém spektru motivů jeho visuelniho světa. Před několika týdny nám představil svou působivou scénografii k inscenaci Orffovy »Carminy burany« a »Chytračky« v Městském divadle v Luzernu, na 21. červen připravuje vernisáž své výstavy v Maison Visinand v Montreux. [pageend31]REPORTÉR Zweimonatsschrift in tschechischer Sprache Bi-monthly in Czech language Périodique bimestriel en langue tchěque Postfach 1737, CH-8048 ZÜRICH REDAKCE: Vladimír Škutina a redakční rada VYDAVATEL: Kolektiv Reportéru v nakladatelství POLYGON. Za vydavatele a administraci odpovídá: Ludvík Friede Grafická úprava: Kamil Duben Sazba: Polygon-Verlag, Curych Tisk: Graphic, Creation & Printing, Curych ROČNÍ PREDPLATNÉ: pozemní a lodní cestou:....................... sfr. 33.— letecky:..................................................... sfr. 39.— jednotlivé číslo: sfr. 6.—, letecky sfr. 7.—. Předplatné a dobrovolné příspěvky na zásilky Reportéru do Československa lze platit na některé z těchto kont: Postcheckamt Zurich, konto 80-60451 Postsparkasse Wien, konto 1724.794 Schweizerische Kreditanstalt (SKA) Zürich-Rathausplatz, konto 0860-637.650-01 Volksbank Hochrhein eG, Waldshut, konto 21 7.538.0, Bankleitzahl 684 922 00 Veškerá výše uvedená konta znějí na jméno: POLYGON-VERLAG, ZÜRICH Skandinávští odběratelé mohou platit na poštovní konto Severských listů, č.konta 664121-1, s poznámkou na levé straně složenky, že platba je pro Reportér. Další možnosti plateb: osobní šeky, personal money order (nikoliv poštovní money order!), mezinárodní pošt. poukázky, hotovost v bankovkách. DŮLEŽITÉ UPOZORNĚNÍ ODBĚRATELŮM: Nechcete-li z jakéhokoliv důvodu v odběru pokračovat, je bezpodmínečně nutné to písemně oznámit administraci nejpozději bezprostředně po obdrženi posledního zaplaceného čísla. Nezaplaceni následného předplatného v termínu splatnosti neznamená, že jako dosavadní odběratel nechcete v odběru pokračovat. Předpokládáme, že z různých důvodů zaplatíte později. Uveřejněné a jménem autora označené články nemusí vyjadřovat názor redakce. - Nevyžádané rukopisy se nevracejí. Barevné fotografie nejsou vhodné pro jednobarevnou reprodukci. - Přetisk článků nebo jejich částí je dovolen pouze s uvedením pramene »Reportér, Curych«. Není však dovolen přetisk článků nebo jejich částí, které jsou označeny © REPORTÉR winterthúř leben je pojišťovna s mezinárodní působností, na kterou se můžete stoprocentně spolehnout. Ve všech pojišťovacích otázkách, při všech pojišťovacích problémech Vám rádi odborně a seriózně poradíme a vypracujeme podrobný návrh k účelnému pojištění specielně pro Váš případ. Jiří Popper, organisační vedoucí Winterthur-Leben Subdirektion Zürich Region West 8045 Zürich, Uetlibergstrasse 194 Telefon 01 - 463 74 42 winterthúř v/e [pageend32]