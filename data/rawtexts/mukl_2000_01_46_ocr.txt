Mukl 1/2000 1 /2000 - číslo 46 Ročník 13 My určení k likvidaci MUKL Vydává Světové sdružení bývalých čs. politických vězňů Ruská „bratrská“ pomoc proti čečenským „banditům“ [pageend1]Mukl 1/2000 Závoji výmluvný, až němý, kdo nosí tě, žhne světy všemi. Co zobáčků zde zotvíráno a stébla trav kdo sčíst by moh, ve vločkách sněhu v loňské ráno svůj bílý úděl přečet hloh. Ať zahrady, jež prázdné stály, stříbrný jazyk deště chválí, ať na polích a nad loukami, kde v tůní skříních zelených schováváš vážek drahokamy, zdvihne se mízy lehký smích. Ať hřmí, ať stromy na pochodu líbají listím vzduch a vodu, zní zvonků vyzvánění dlouhá, ať třeskem žlutě slunečné se houslím konvalinek rouhá blatouch ve sveřeposti své. Ať vůně vlá, ať na předprsni hor příboj něhy v smrcích zdrsní. Sloup písní tvých, jichž nikdy dosti, z Vesuvu hudby vyšleh snad, a nikdo tu, kdo ptáky zprostí žhoucí text poupat vykládat. 2 Jan Zahradníček Příchod jara [pageend2]Mukl 1/2000 NASTAL ČAS... Prof. Milan Zelený (Převzato z „Nedělního hlasatele” - USA) Nastal čas odejít. Je čas otázek a odpovědí. Není chvíle díků a poděkování a lásky... ta doba již byla - a přešla. Nelze děkovat politikům, vyznávat lásku prezidentům a klanět se před poslanci, senátory, aparátčíky a stranickými funkcionáři. Nelze obdivovat korupci, neschopnost, zločin, podvody a lhaní. To nejsou děti demokracie. Nelze obětovat svobodu a demokracii na oltáře politické hrabivosti, touhy po moci a stranického politikaření. Je třeba se ptát nejdříve pana prezidenta: 1. Proč jste podpořil rozbití Československa, nepřipustil slíbené referendum, uvolnil cestu politickým intrikám Mečiara i Klause a neumožnil svobodným národům Čechů a Slováků, aby se k rozbití vyjádřili - volbami, referendem či plebiscitem? 2. Proč jste aktivně podpořil plány tehdejšího ministra financí Klause a jeho kupónovou privatizaci, aukce za hotové, šokovou terapii, státní bankovnictví, politiku restrikce poptávky a ostatní nástroje národohospodářského útlumu, korupce, rozkrádání a rozprodávání? 3. Proč jste dal přednost hrubým materiálním cílům rychlého obohacení na úkor vypracování a prosazení kvalitního právního řádu, legálního rámce a pravidel na základě vzoru průměrné evropské úrovně? 4. V knížce „Mráz přichází z Kremlu“ Z. Mlynáře (v americkém vydání 1980) jste byl označen za bývalého člena KSČ. Tato informace vede k rostoucí nejistotě a k spekulacím, které jste zatím nikdy neadresoval. Podobně tzv. tajné schůzky s KGB: co na nich bylo přislíbeno? Komu? A proč? - Proč nevystoupit veřejně a neuvést věci na pravou míru? 5. Po svém jednohlasném zvolení komunistickým parlamentem jste prosadil Dubčeka, Čalfu a podobné prominentní komunisty do nejvyšších pozic řízení a transformace státu. Antikomunistický exil jste ale odsoudil a dodnes s ním nenavázal vztahy. Proč? - Není to vše ke škodě politické i hospodářské transformace společnosti? 6. Svým chováním, úsilím i příkladem jste zajistil, že ani ta největší komunistická zvěrstva nebyla potrestána, že antikomunisté zůstali bez restitucí i bez občanství, zatímco bývalí komunisté se těší opravdu sametové existenci ekonomické elity země. Jak můžete budovat civilní společnost na troskách spravedlnosti, práva a zdravého rozumu? 7. Proč jste přijal a schválil Zemanův-Klausův pakt, který ignoroval výsledky voleb a tak zaútočil na samotné základy demokracie v ČR? Na čí straně stojíte? Na straně voličů? Na straně jejich? Anebo snad na straně své? 8. Proč se necháváte „volit“ omezenou skupinou neokomunistických poslanců, namísto přímo občany, jak tomu je ve většině okolních i vyspělých zemích? Uvědomujete si, že ČR je jednou z mála zemí, kde občané nemají možnost zvolit si vlastního prezidenta přímo? Proč vyhrožovat dalšími třemi roky úřadování národu, který si vás nikdy nezvolil? Vyhýbáte se snad přímé demokracii v éře Internetu? 9.1 když jste po svém jednohlasném zvolení komunistickým parlamentem sliboval, že zůstanete ve funkci jen do prvních demokratických voleb, jste dnes nejdéle sloužícím prezidentem v Evropě. Proč? Jak se můžete nečinně dívat na úpadek a stagnaci vlastního národa? 3 [pageend3]Mukl 1/2000 10. Vaše polistopadová politika umožnila aktivním komunistům, aby úspěšně transformovali svou tehdejší politickou moc do dnešní moci ekonomické. Následkem je vleklá hospodářská stagnace země bez viditelné naděje na zlepšení. Jestliže necháváte problémy hospodářství, které zřejmě nechápete, na lidech, kteří jim rozumět nechtějí anebo nemohou, proč neodstoupit nyní, dokud je čas na nápravu? Podobně je nutné se ptát ostatních předních politiků: ryba se vždy kazí od hlavy. Většina českého národa jistě podporuje studentskou výzvu „Odejděte“. Odchod předních politických představitelů by byl významným demokratickým gestem a úžasným dárkem národu do Nového roku 2000. Nedojde k tomu a všichni to jistě dobře vědí. Čeští politici odcházejí spíše do vazby, ne do ústraní. Důležitější než volání po odchodu a vyjadřování zklamání nad uplynulými deseti lety je formulace správných otázek. Ptejte se, domáhejte se pravdy, vyžadujte odpovědi. Nyní je čas se ptát. Nastane čas i odpovědí. Nakonec odejdou. Naše příští demokracie by měla být přímá, zakotvená v moudrosti lidu a pouze v moudrosti lidu. Deset let stačilo k přesvědčení, že v demokracii není žádné vyšší či lepší moudrosti, zvláště ne u zvolených představitelů. Lidé a jen lidé volí přímo své nejvyšší představitele a rozhodují přímo o nej důležitějších otázkách národní svébytnosti. Vše ostatní je pouze ztrátou demokracie. Bezmocnost mocných je dnes v ČR nabíledni. Jejich rozpačitost, arogance a tápání jsou tou nejlepší předzvěstí jejich brzkého odchodu. Skutečná očista má však neúprosnou logiku a posloupnost: otázky - odpovědi - odchod. Nikdy již ne opačně. Pak bude lip... Novinář lhal o masových hrobech Četli jsme V MF Dnes ze dne 2. 3. 2000 (klasický příklad demagogické desinformace) Moskva (ČTK, zah). Německá televize N24 propustila reportéra, který lhal o okolnostech natočení záběrů údajně dokazujících ruské válečné zločiny v Čečensku. Zpravodaj Frank Höfling původně tvrdil, že sám natočil drastické záběry, které minulý týden obletěly celý svět. Na záběrech ruští vojáci shazují těla mrtvých Čečenců do vyhloubené jámy přímo z korby nákladního auta. Další tělo táhnou přivázané k vozidlu. Lidské ostatky nesou stopy týrání, ruce a nohy mají svázané drátem a některé hlavy neměly uši. Novinář byl nakonec donucen připustit, že záběry koupil od ruského novináře z listu Izvěstija. Rusko navíc uvádí, že videozáznam je sice autentický, není však důkazem, že šlo o oběti válečných zločinců. Hlavní ruský vojenský prokurátor generálplukovník Jurij Děmin uvedl, že šlo o těla čečenských povstalců zabitých v bojích nedaleko města Ursus-Martan 1.-3. února, která ruští vojáci posbírali, aby je pohřbili. Mrtví měli podle něho svázané nohy proto, aby se končetiny při transportu neklátily, a někteří byli vlečeni za vozidlem proto, že vojáci již byli „unaveni vláčením těl“. Videozáznam podnítil novou vlnu kritiky ze Západu ohledně údajného porušování lidských práv v Čečensku a požadavků na zahájení mezinárodního vyšetřování. 4 [pageend4]Mukl 1/2000 Komentář: Tak o čem vlastně novinář lhal? - Lhal o masových hrobech, nebo o okolnostech natočení záběrů údajně dokazujících ruské válečné zločiny v Čečensku? V tom je totiž rozdíl a pisateli článku v NF Dnes by měl být znám. Jestliže německý novinář použil materiál od ruského novináře, pak nelze pochybovat o jeho autentičnosti. Surovost Rusů a zločiny jejich politického zřízení jsou všeobecně známé a dopouštějí se jich všude, kde se v dosahu jejich moci vyskytne sebemenší hnutí za nezávislost a lidská práva. To je všeobecně známo a zažili jsme to na vlastní kůži. Materiál si pořídil od ruského novináře, protože mimo jiné přístup zahraničních novinářů do mnoha oblastí Čečenska je zakázán, což je též všeobecně známá skutečnost, kterou pisatel článků vědomě čtenářům zamlčuje. Ostatně i hlavní ruský vojenský prokurátor generálporučík Jurij Děmin přiznal pravdivost údajů dodaných ruským novinářem, i když se je pokusil cynickým způsobem obhájit: „...aby se končetiny mrtvol neklátily, nebo že mrtvoly byly vlečeny za vozidlem proto, že vojáci byli unaveni vláčením těl.“ Takovéto překrucování autentických zpráv, o nichž se nerado píše a které mohou nepříznivě ovlivnit veřejné mínění státu se špatným svědomím, známe už po dobu šedesáti let a dodnes neseme jeho neblahé důsledky. (hf) Černá kniha komunismu Nedávno jsme se v časopisu MUKL zmínili o v roce 1997 vydané knize francouzských autorů Černá kniha komunismu („Le livre noir du communisme“). Editions Robert Laffont, Paris. Německý překlad vyšel v nakladatelství Piper Verlag GmbH, Mnichov, 1998. Dílo je tím cennější, že vyšlo z pera francouzských autorů, protože to byli převážně francouzští intelektuálové, kteří se nejvíce zasloužili o propagaci komunismu v evropském prostředí. Vzhledem k pokusu o znovunastolení hegemonie socialistických stran v EU (případ boykotu Rakouska), je záhodno si právě v této době připomenout, že jsou to tyto politické strany, které trvale podporují v celosvětovém měřítku veškeré komunistické akce včetně jejich imperialistických metod. Zatímco rozpoutaly hysterickou kampaň proti Rakousku, které má demokratickou ústavu, demokratickou vládu a je členem všech evropských mezinárodních demokratických institucí, jen proto, že ve svobodných demokratických volbách odvolilo socialistickou vládu, vůbec jim přitom nevadí řádění ruské soldatesky v Čečensku, která uplatňuje surovou strategii „spálené země“ s hromadnými hroby zvražděných civilních obyvatel. Tuto lze srovnat jen s nacistickými válečnými zločiny před více než pětapadesáti lety. Ani náznak nějakého protestu, nějakých sankcí ze strany EU! Jedná se totiž o ruskou socialistickou vládu, která označuje čečenské vlastence jako bandity a teroristy. Kdysi to byla v Africe, jižní Americe a v Indočíně v propagandistickém žargonu komunistických a socialistických stran vlastenecká hnutí. Zločiny proti lidskosti - pod tímto pojmem si světová veřejnost představuje zločiny nacistické hrôzovlády, která trvala od r. 1932 do r. 1945, tedy celých 12 let, během nichž bylo zaregistrováno 6 milionů jejích obětí, převážně židovského původu. To bylo oficiálně potvrzeno Mezinárodním tribunálem v Norimbergu, který se konal po porážce nacistického Německa v roce 1945. Žádný takový tribunál, odsuzující a dokumentující zločiny napáchané mezinárodním komunismem se dosud nekonal. Nicméně obrovské archivy zločinů proti lid5 [pageend5]Mukl 1/2000 skosti komunistických režimů z celého světa, inspirovaných především ruským komunistickým imperialismem, jsou kdykoli k dispozici. Na základě nashromážděných dokumentů shora zmíněná „Černá kniha komunismu“ uvádí přibližný počet zavražděných na celém světě zatím do roku 1997. Rusko: 20 milionů mrtvých Čína: 65 milionů mrtvých Vietnam: 1 milion mrtvých Severní Korea: 2 miliony mrtvých Kambodža: 2 miliony mrtvých Východní Evropa: 1 milion mrtvých Jižní Amerika: 150.000 mrtvých Afrika: 1,7 milionů mrtvých Afghánistán: 1,5 milionů mrtvých Komunistická internacionála a komunistické strany, které nejsou u moci: ca. 10.000 mrtvých. Všeho všudy se počet komunisty zavražděných přibližuje ke 100 milionům. Autoři Stéphane Courtois, vedoucí výzkumu na CNRS (GÉODE-Paris X), vydavatel časopisu Communisme a expert v oblasti dějin komunismu; Nicolas Werth, docent dějin, který se zabývá výzkumem v Ústavu pro současné dějiny s těžištěm dějin Sovětského svazu. Jean-Louis Panné, historik, spolupracovník na životopisném slovníku dělnického hnutí (1914 - 1939), na němž se podíleli Emmanuel Wallon a Boris Souvarine. And rzej Paczowski, zástupce ředitele Ústavu pro politologii polské Akademie věd; Karel Bartošek, historik českého původu; Jean Louis Margolin, docent dějin na univerzitě v Provence. (redakce) Pokračování cyklu “Naše holčičky“ Božena Jíšová Růženka Vacková Růženka Vacková patřila mezi nejznámější osobnosti, které s námi sdílely vězení. Pocházela z lékařské rodiny - její otec, bratr i švagr byli doktoři medicíny. Ona sama dosáhla nej vyššího možného vzdělání. Jako vysokoškolská profesorka přednášela na Filosofické fakultě UK v Praze dějiny umění a klasickou archeologii. Velkou část svého života zasvětila boji proti násilí, ať už mělo jakoukoli podobu. V době německé okupace byla odsouzena k smrti, které unikla jen díky tomu, že byl konec války. Její bratr i švagr ale neunikli, oba byli v létě roku 1944 popraveni. Po nástupu komunismu byla Růženka zatčena jako jedna z vedoucích tzv.“Katolické akce“. Ve vězení zorganizovala akci „Hammerskmjoldek“ - odpykala si plných 14 let a propuštěna byla mezi posledními. Ale toto všechno bylo již mnohokrát vzpomenuto a popsáno (naposledy v r. 1999 v knize Dr. Pousty: „Vězeňské přednášky“. Růženka totiž i ve vězení 6 [pageend6]Mukl 1/2000 pokračovala ve svých přednáškách dějin umění a měla kolem sebe vždy mnoho vděčných posluchaček. Já ale chci dnes připomenout jednu její přednášku, která patřila jen mně: přišly vánoce roku 1959 - pro většinu z nás poslední ve vězení, protože v r. 1960 byla rozsáhlá amnestie. Shodou okolností se stalo, že všechny členky Růženčiny „rodiny“ v Pardubicích byly už propuštěny, nebo převezeny na jiný lágr. Dohodly jsme se tedy, že Štědrý večer strávíme my dvě spolu, v klidu, pouze v „povznesení mysli k Bohu“. V koutě chodby jsme si připravily „štědovečemí stůl“, tj. bedničku od marmelády, já jsem složitým způsobem (přeléváním vody přes radiátor topení) uvařila kávu a sváteční pohoda mohla začít. Ale Růženka byla jako magnet - každou chvíli se u nás někdo zastavil, aby si s ní popovídal. Nakonec přišla i jedna „krajzanda“ (jmenovala se Anežka), a to právě ve chvíli, kdy odněkud z cely zaznívala slova koledy, že Kristus Pán se narodil v Betlémě, na seně....Anežka začala při tom nahlas vzpomínat, že ona dobře ví, co to znamená přivádět děti na svět ve chlévě - všech jejích 6 dětí se tak narodilo. Ostatně prý nebyla výjimkou - většina žen z jejich vesnice se tam v těžké hodince uchylovala, a to z důvodů úsporných, aby ušetřily peřiny a povlaky. Připadalo mi to nejen hrozné, ale i bezohledné, znesvěcovat takovým vyprávěním Štědrý večer a vžitou romantickou představu o Jezulátku v jesličkách a chlévě, plném světla a andělského zpěvu. Ale Anežka jakoby neviděla můj pohoršený obličej, pokračovala dál v líčení svého života. Byl to krutý život těch nejnižších vrstev lidí, které jsme ani já (ale jistě tím méně Růženka) v civilu nikdy nepoznaly. Od dětství, kdy byla vystavena týrání otce-alkoholika, přes mladá léta, kdy sloužila jako děvečka u sedláka až po dobu, kdy ji „provdali“ za surového, mimořádně primitivního muže. A pak měla každý rok dítě a když přišlo to páté a šesté, ten muž je s jejím vědomím hned po narození „poslal do nebe“ - jak se šetrně vyjádřila. Soud ovšem tak šetrný nebyl a odsoudil ji za spoluúčast na dvojnásobné vraždě na mnoho let do vězení. (Ale přece jen ne na tolik, jako Růženku). Byl to podivný pocit sledovat rozmluvu těch dvou - jakoby se na chvíli sešly bytosti z různých planet. Vysokoškolská profesorka s ženou, která snad v životě nepřečetla ani jedinou knížku! Když konečně Anežka skončila a odešla, uklidněná Růženčiným chápavým a soucitným postojem, nebyla jsem už schopná skrývat své rozhořčení nad zkaženým Štědrým večerem a tím méně z těch hlubin smutku a hříchu, které nám Anežka tak bezostyšně odhalila, povznášet svou mysl k Bohu modlitbou. Růžence jsem to otevřeně a trochu s výčitkou řekla. Ale ona odpověděla! „To nevadí, tak aspoň poslouchej, já se budu modlit sama.“ A s nevinnou tváří začala: „Pane Bože, děkujeme Ti nejdříve za své rodiče, ty živé i ty mrtvé. Děkujeme Ti, že jsi nám dal tak dobré otce, že nás nikdy surově nebili, jak se to stalo té ubohé Anežce. Děkujeme Ti za naše matky, které se o nás tak dobře staraly a neposlaly nás do služby, jako tu ubohou Anežku. Ze jsme měly možnost se vzdělávat a nevyrůstaly jsme v tak strašné nevědomosti jako Anežka. Ze jsme nebyly provdané za zlé muže, že nás nikdo nenutil zabíjet vlastní děti, jako Anežku atd. atd. Nepamatuji si už všechna slova té podivné Růženčiny modlitby, spíše litanií, ale najednou jsem si uvědomila, že je 7 [pageend7]Mukl 1/2000 napodobení modlitby farizea: „Bože, děkuji Ti, že nejsem jako ten celník...“. Růženčiny přednášky mi za ty roky vymizely z paměti. Ale tuto její „lekci“ jsem nikdy nezapomněla. Dokonce jsem ji několikrát předávala i dál. Naposledy své sousedce, velice hodné paní, která ve spravedlivém rozčílení vzývala Pána Boha, aby těm cikánkám, které jí před očima ukradly kabelku „obě ruce za to upadly.“ Já jsem jí horlivě přizvukovala, ale najednou jako bych slyšela Růženčin hlas: „Pane Bože, děkujeme Ti, že nás rodiče od malička učili Tvoje přikázání včetně toho sedmého - nepokradeš - a že nejsme jako ty dvě mladé zlodějky, které byly zřejmě už od rodičů v krádežích cvičené a chválené, když se jim povedly“. Své sousedce jsem to přetlumočila a ona to kupodivu pochopila a uklidnila se. „Na to bych v životě nepomyslela“, řekla mi. „Já také ne,“ odpověděla jsem. „To mám od Růženky“... „Kdo byla ta Růženka?“ - Ptala se mě. A já jsem vyjmenovala všechny důvody, pro které byla vyznamenána in memoriam řádem TGM a proč se jí dostalo i mnoha dalších uznání a ocenění. Ale takových lidí bylo víc -au Růženky jakoby stále něco podstatného nebylo vyřčeno. A pak jsem si to uvědomila: ona za dlouhých čtrnáct let vězení nejen že neztratila víru v Boha, ale ani v člověka. Byla přesvědčená, že v každém se skrývá něco dobrého, něco, co sama nazývala Jiskrou Boží “ A lidé, kteří s ní přišli do styku, to vytušili a bezděky ji v té víře utvrzovali, jakoby ji nechtěli zklamat. Často byli sami překvapení, jaké dobré vlastnosti v nich objevila a snažili se jí ukázat vždy své lepší Já“, anebo své činy vysvětlovali a omlouvali, jako ta ubohá Anežka. Růženka jim dokázala vracet sebevědomí a víru sama v sebe. Snad tato schopnost nebyla ani její zásluha - byl to prostě dar, podobný schopnosti objevovat prameny vody hluboko pod zemí. A Růženka jej štědře rozdávala právě tak, jako své vědomosti. Mohu dosvědčit, že proto nikdy nezchudla ani se nevyčerpala. Svou vzpomínku na její poslední „lekci“ posílám dál - snad ji někdo příležitostně předá na správnou adresu. Někomu, kdo se zbytečně trápí myšlenkou, že z jeho života nic dobrého nevzešlo, že to byl neplodný suchopár. A ani netuší, že má v sobě „Jiskru Boží“. Helenka Maxiánová a Karol Kocián (Romeo a Julie z padesátých let) Helenka a Karol pocházeli z jedné vsi (Borský sv. Jur) na Slovensku. Znali se od dětství a Karol - o deset let starší než Helenka - ji často škádlil, že si na ni počká a jednou si ji vezme za ženu. Tenkrát netušil, za jak dlouho a za jakých okolností tento svůj slib jednou 8 [pageend8]Mukl 1/2000 splní. Přišel rok 1952, Helenka byla zatčena a odsouzena na pět let vězení ve skupině Krutý a spol. Bylo jí osmnáct let, pravděpodobně byla v tu dobu nejmladší vězenkyně na Slovensku. Ale i ostatní členové skupiny byli velmi mladí lidé. Krutý byl odsouzen pouze na 15 let s ohledem na to, že byl mladistvý, devatenáctiletý Štefan Maďar na 10 let. Vyšetřovací vazba probíhala nejprve na chatě StB v obci Harmonie, okres Trnava. I přes zeď slyšela Helenka, jak Štefan při surovém bití volá matku, rozuměla dokonce i jeho slovům „mamička moja!“. Ona sama musela dělat dřepy tak dlouho, až ji postihlo silné krvácení a za pouhý týden vyšetřovací vazby bylo nutné ji převézt do nemocnice. Operovali ji na slepé střevo, později se ovšem ukázalo, že to byla špatná diagnóza. Bolesti, které měla, pocházely od ledvin a údajně je způsobilo silné podchlazení. Po operaci dostala ještě infekci do nezhojené rány v důsledku špatných hygienických podmínek a bolesti se vystupňovaly natolik, že doslova škrábala nehty o zeď. Po odsouzení zdravotní potíže přetrvávaly, ale přesto „nebylo důvodu zřetele hodného“, jak se tenkrát říkalo, aby byla zařazena na lehčí práci. Byla naopak odvezena do Rimavské Soboty, kde byly ty nejhorší podmínky. Pracovala tam v prádelně a na poli, později byla převezena do Sučan, kde byla cihelna, pak do Nýrovců a nakonec do Želiezovců - dvůr Karolina na zemědělské práce. A tam dne 12. července 1955 došlo k události, která poznamenala celý její další život. Byla doba žní, Helenka byla určena na mlácení řepky. Z celého pracovního procesu byla nejtěžší práce nahoře, „na stole“ mlátičky. Tam měla jít původně H. Kučerová, ale protože nosila silné brýle, vyměnili ji za nějakou starší paní. S ohledem na její věk se Helenka dobrovolně nabídla, že půjde místo ní. A tento dobrý skutek se pro ni stal osudný. Zanedlouho se lágrem roznesla otřesná zpráva: Helenka byla poklopem mlátičky sražena dovnitř stroje a protože nebylo možné jej hned zastavit, má poraněnou ruku a úplně rozdrcenou nohu. Ještě před začátkem práce upozorňovala Helenka skupináře i dozorce, že mlátička není v pořádku, ale nikdo nedbal. Děvčata, která pracovala s ní v četě, pak vyprávěla, že nebýt toho, že civilní zaměstnanec Galai, který tam zastával funkci „špajzera“ tj. nakladače mlátičky, Helenku silou mocí držel, snad by ji to rozdrtilo celou. Ale i tak to byl strašný zážitek, když mlátička stále jela, nešla zastavit a Helenčinu nohu semílala jako snopek řepky. Když ji konečně zastavili a Helenku snesli dolů, jen se podívala na své hrozné zranění a tiše vzdechla... Helenku odvezli do Levie, kde primář Dr. Fraštacký nařídil ihned operaci. Ale dozor- kyně Anka Černá, která ji doprovázela, měla rozkaz dovézt ji do Nitry a na tom trvala. Marně primář upozorňoval, že to může stát Helenku i život, mamě se bránil i šofér sanitky a poukazoval na to, že auto není v pořádku - rozkaz se však musel splnit. Pro těžce raněnou Helenku to znamenalo další hodiny jízdy, protože se cestou samozřejmě sanitka porouchala a trvalo dlouho, než ji šofér byl schopen dát do provozu. Na cestují dali láhev vody, ze které občas upila, když se o ní pokoušely mdloby. V Nitře jí nohu amputovali. Úraz se stal kolem osmé hodiny ráno, z narkózy procitla okolo 21. hodiny večer. A to si lékaři oddechli, že vůbec procitla - už přestávali doufat. Zvláštní bylo, že bolesti jí trvaly i po amputaci v místech, kde ji už vlastně nemělo co bolet. Prášky nepomáhaly, ale v tu dobu se Helenky zastal manžel pacientky, která s ní ležela na pokoji, došel za primářem, připomněl mu jeho lékařský slib i to, že Helenka, ačkoli je vězeň, neztrácí tím lidská práva. Teprve pak jí bylo poskytnuto morfium. Ten dobrý člověk jí také poskytl informace o jednom členu jejich skupiny, kterého náhodou znal a pomohl jí tím k žádosti o obnovu řízení. Žádosti bylo vyhověno 9 [pageend9]Mukl 1/2000 a Helenka byla ještě za komunistů (což se podařilo málokomu) zproštěna viny. Celá její obžaloba byla uměle vykonstruována. Za rok, v roce 1956, byla propuštěna z civilní nemocnice na svobodu. Do té doby jí nedali ani berle a nechali ji poskakovat o jedné noze a dozor- kyně byla trvale u ní, aby se snad nepokusila o útěk. Za celý rok nebyla ani jednou na procházce, viděla jen kousek oblohy a vrchy stromů. Až do tohoto okamžiku zapadá příběh Helenky do obrazu té doby, jak jsme si zvykli vidět a posuzovat. Po roce 1948 se náš národ jakoby náhle začal rozdělovat - na komunisty a ty druhé, to jsme byli my. My jsme byli ti dobří, spravedliví - oni představovali zlo, násilí a byli hodni nenávisti, kterou svým jednáním vzbuzovali. Při všech předchozích vzpomínkách na „naše holčičky“ můžeme mít nakonec pocit uspokojení, že přes všechno utrpení stály na té správné straně. Jenže další životní cesta Helenky jakoby se odchýlila od toho směru, který bychom od ní a od její rodiny očekávali. Jednalo se o rodinu katolickou, hluboce věřící. Touto vírou neotřásla ani bolševická propaganda., ale kupodivu ani lidé, od kterých měli právo očekávat křesťanské jednání. Helenka dodnes nemůže zapomenout na odpověď místního pana faráře, když ho žádali o pohřeb jejího novorozeného bratra a neměli dost peněz: „Choďte a vypožičajťe si, jinač nepohřbím“. Tato hořká skutečnost nebyla dokonce ojedinělá, a to, že jejich postoj neovlivnila, jen dokazuje opravdovost jejich víry. Otec Karola a celá jeho rodina naopak uvěřili, že komunismus je ta pravá cesta k narovnání lidské společnosti. Že se konečně lidé dočkají spravedlivého řádu, všem budou poskytnuty stejné možnosti, nikdo nebude ponižován chudobou a ekonomickou závislostí na druhém. Byl to vlastně dávný sen o schopnosti člověka uspořádat svůj svět co nejlépe. Uvěřili mu i lidé s nejvyšším vzděláním, i lidé zámožní. Tím spíše mu podlehli ti, kteří nemohli ztratit nic než své „okovy“ - chudobu, děděnou z generace na generaci. Ovšem s touto vírou se vytrácela i víra v Boha, vždyť toto nové učení ji považovalo za „opium lidstva“ a bylo s ní v přímém rozporu. U obou rodičů, Maxiánů i Kociánů, došlo během věznění Helenky právě z náboženských důvodů k přerušení přátelských vztahů. Když se Helenka vrátila a Karol s ní navazoval kontakt, její rodina se tvrdě postavila proti tomu. Zaujala nekompromisní postoj, který zacházel až do krajnosti. Denní zákazy, výčitky a obviňování se stupňovaly a došlo to tak daleko, že zamykali před Helenkou i chleba, dokonce jí odmítli dopravit i k lékaři. Došlo k nepředstavitelné situaci: tato vlastní věřící rodina připravila Helence z domova peklo, zatímco rodina Karola se k ní chovala laskavě, skutečně křesťansky. Zejména jeho matka, která ji přijala za svou dceru snad jako náhradu za tu vlastní, kterou jí Němci za války zabili. A Karol sám se nedal žádným nátlakem odradit, měl Helenku rád takovou jaká byla i když vlastnila jen to, co měla na sobě a k tomu byla do smrti poznamenaná trvalým poškozením, které jí bránilo i v zařazení do práce. Karol jakoby svým láskyplným vztahem vzal na svá bedra všechnu tíhu odpovědnosti za její osud. Helenka nakonec odešla z domova, odstěhovala se do Mikulovic, kam za ní Karol přišel a kde uzavřeli později i sňatek. Mají spolu tři syny, dnes už dospělé, a celá rodina se tam natrvalo usadila. Karol po letech došel k poznání, že komunistická strana není vůbec zárukou lepší budoucnosti, sám ještě v době totality své členství zrušil i když si byl vědom, jaké následky tento jeho čin bude mít. Komunisté se vždy nejvíc mstili těm, kdo z vlastní vůle opustili jejich řady, ale Karol byl prostě zvyklý jednat v souladu se svým svědomím a tak i toto zlé období společně s Helenkou překonali. 10 [pageend10]Mukl 1/2000 Helenčina matka se zase po letech zúčastnila pohřbu Karolova otce, což bylo němé gesto její omluvy a prosby za odpuštění. Karol odešel navždy v roce 1986, byl dobrým synem svým rodičům, které na stáří podporoval, dobrým otcem i manželem. Helence se po jeho smrti ani nechtělo dál žít. Ale byli tu synové, vnuci a přátelé, kteří nedovolili, aby se utopila ve smutku a s jejich pomocí se opět pomalu zdvihala ze dna. Přišel rok 1997 a celé rodině přinesl nečekanou pohromu. Mikulovice leží v oblasti, která byla nejvíce poškozena záplavami. Helenčin domek z půlky odnesla voda a synové utrpěli takové škody, že se z nich dlouho nemohli vzpamatovat. Roky tvrdé práce a šetření byly v okamžiku pryč. A znovu bylo nutné, (jako už tolikrát! jdostat se z toho dna nahoru. Helenka dodnes vděčně vzpomíná na všechny přátelské ruce, které jí při tom pomáhaly - na syny, bratra Štefana i přítele Honzu, ale i bývalé spolutrestanky, které bude vždy považovat za část své rodiny. Ale zároveň s trpkostí vzpomíná, že lidé, kteří měli povinnost postiženým rodinám pomáhat, (byla to vlastně jejich profese), tuto povinnost neplnili, chovali se lhostejně a bezcitně, ať už patřili k jakékoli politické straně. Jeden pan doktor jí dokonce při žádosti o invalidní vozík řekl: „Dnes už nebudete mít na růžích ustláno jako kdysi....“ Helenka mi o tom napsala: „Já soudím lidi vždy podle skutků a ten, kdo nemá sociální cítění, není u mě plnohodnotný člověk a je schopen každé špatnosti. Každá mince má rub a líc a záleží na tom, z které strany ji člověk obrátí...“ Nad dopisem Helenky jsem mnoho přemýšlela. Vybavovala jsem si různé dojmy i z dětství, třeba to, jak jsem byla udivená, když množství dětí ve třídě v době první republiky uvádělo jako zaměstnání otce - „bez práce“ a v jakém nedostatku ty děti žily. Nebo jak mě přivedla do rozpaků odpověď jednoho civilního zaměstnance v Želiezovcích, když jsme si stěžovaly na těžkou práci a nedostatečnou stravu: „Ale já jsem zde na Velkém dvoře musel sloužit od svých čtrnácti let - od slnka do slnka a k jídlu jsme dostávali jen chleba a kousek slaniny,a byl jsem malý a slabý“....Nebylo možno o tom pochybovat, protože i v dospělém věku byl hubený a o půl hlavy menší než většina z nás. Takových příhod se mi vybavilo víc a nebrat je na vědomí nebo zamlčovat tuto „druhou stranu mince“ by bylo nepoctivé. Je nutné si přiznat, že kromě množství lidí, jimž vyhovoval komunismus z důvodů „třídní nenávisti“, z touhy po neomezené moci, prospěchářství, zbabělosti, nebo dokonce z možnosti uplatnit skryté sadistické sklony, byli zde i takoví, kteří upřímně věřili, že není jiné cesty k dosažení spravedlivého společenského řádu. Helenka ještě žije v kruhu své rodiny - ale pan doktor může být klidný. V žádném režimu neměla ustláno na růžích a nemusí mít obavy, že ji dnešní doba nějak rozmazluje. V důsledku dávného úrazu se stále hůře pohybuje, ruce sejí chvějí, protože na nich dlouhé roky spočívá váha celého těla. Při záplavách o všechno přišla a ty hrozné zážitky také zanechaly stopy na jejím srdci, které jí už dobře neslouží. Je ráda, když ji vyvezou na krátkou procházku v nejbližším okolí, na procházky růžovým sadem. Nikdo jí nemusí nic závidět. Leda snad to, že patří k lidem statečného srdce, kteří svou životní cestu prošli se ctí - i když šli o ber- lích a o jedné noze. 11 [pageend11]Mukl 1/2000 Světe, zboř se! B. Hoffmannová Dlouholetá hegemonie socialistických stran v Evropě zaznamenala začátkem února t.r. trhlinu, která už po řadu týdnů zaměstnává světový tisk a politická centra téměř všech států Evropské Unie. Všeobecná hysterická reakce na demokratickou změnu vlády v sousedním Rakousku, která nemá obdoby v poválečném vývoji svobodných evropských států, nám odhalila pravou tvář EU. Tato instituce, která skloňuje slovo „demokracie“ a pojem lidských práv ve všech pádech, vytváří patrně za pomoci socialistické internacionály a „ulice“ neslýchaný nátlak na svobodně zvolenou vládu v Rakousku, v níž sociální demokraté ztratili své mocenské postavení. Takový akt zloby a nenávisti by neměl v prostředí svobodných národů nalézt jakýkoli ohlas a my jej známe velmi dobře z více než jednačtyřicetileté socialistické diktatury. Světový tisk unisono, bez ohledu na charakter politických stran, odsuzuje především předsedu rakouské Liberální strany FPÖ (Dr. Haider) za to, že na základě vyhraných voleb vytvořil vládu v koalici s ÖVP (Dr. Schüssel) a že tedy rakouská SPÖ (Klima) se po třicetileté socialistické éře už nebude napříště podílet na vládě v Rakousku. Světe, div se! - Přesto se v evropském spektru objevily integrální osobnosti s dostatkem osobní kuráže, které tuto skandální antidemokratickou a antirakouskou kampaň odmítli. Mezi ně patří mimo jiné z českých vládních kruhů i český parlamentní prezident a šéf ODS, Václav Klaus. Významný švýcarský deník „Neue Zürcher Zeitung“ č. 30 uveřejnil v této souvislosti jeho vyjádření k současné demagogické socialistické kampani proti předsedovi FPÖ, Haiderovi, které zní: „Předseda poslanecké sněmovny Klaus oproti většině ostatních vládních činitelů ujistil ve svém dopisu předsedu ÖVP Schüssela o své solidaritě. Označil v něm vměšování států EU jako bezpříkladný pokus intervence do vitřních záležitostí suverénního státu. V pátečním uveřejněném interviewu zhodnotil Klaus Haiderovu politiku ve srovnání s vměšováním států EU jako menší zlo. Klaus mimoto vyjádřil své překvapení nad tím, že nikdo neprotestoval proti účasti komunistů ve francouzské vládě, nebo proti skutečnosti, že italský ministerský předseda D'Alema byl dříve komunistou. Pro Klause je to důkaz asymetrie, která v Evropě existuje.“ Jaroslav Zvěřina (ODS) se vyjádřil v podobném smyslu: „Chybí mi účelnost postoje zemí Evropslé unie. Jestli někdo chce dosáhnout pravého opaku, pak musí dělat to, co teď dělá Unie. V této fázi považuji za velmi nešťastné vyslovovat se proti vládě, která vzešla z demokratických voleb. “ Jan Kasal „KDU-ČSL“ k tématu prohlásil: „Dopis Václava Klause jsem neobdržel, a co píše, mě upřímně řečeno nezajímá. Rakouští lidovci na sebe vzali velkou odpovědnost, ale rozhodně si troufám tvrdit, že nejsou ani xenofobní, ani rasističtí, ani protievropští. V případě, že by se rakouská vláda chtěla přizpůsobit Haiderově orientaci, tak KDU-ČSL bude první, kdo bude rakouské lidovce kritizovat. V tuto chvíli k tomu není důvod. “ (Poslední dva citáty byly uveřejněny v „Sobotním Slově“ dne 5. února 2000) 12 [pageend12]Mukl 1/2000 „Ante omnia Deus, deinde proximus“ (především milujte Boha a pak bližního) S vírou ve vzkřížení a věčný život oznamujeme, že po životě naplněném prací pro spásu duší, obětmi a utrpením byl Nej vyšším veleknězem 11. prosince 1999 na věčnost povolán VÍT BOHUMIL TAJOVSKÝ O. PRAEM Dr. Se. Hum. h. c. emeritní opat želivský Narodil se 3. března 1912 v Klanečné. Do Kanonie premonstrátů v Želivě vstoupil dne 14. 8. 1935. Na kněze byl vysvěcen dne 29. června 1937 v Hradci Králové. Želivským opatem byl zvolen 7. ledna 1948 a slavnostně benedikován 2. února 1948. V roce 1950 byl v monstrprocesu odsouzen pro vlastizradu a prožil ve vězení 11 let. Po návratu z vězení s výjimkou krátkého období po roce 1968 nesměl veřejně vykonávat kněžskou službu a byl stále sledován a pronásledován. Přesto neúnavně pracoval pro spásu duší, pro Církev, pro řád, pro želivskou komunitu. Se znovunabytou svobodou začal v roce 1991 obnovovat řeholní život v Želivě. Světové sdružení bývalých československých politických vězňů vzpomíná na zesnulého želivského opata s velikou úctou a vřelým díkem pro jeho nevšední přízeň ke všem komunizmem pronásledovaným občanům, kterou demonstroval svou každoroční účastí na requiem pořádaným v rakouském Altnagelbergu. Za: Redakce 13 [pageend13]Mukl 1/2000 Vzpomínka na Jana Palacha a Jana Zajíce František Bím Dne 28. ledna 2000 v 17.00 hodin pořádal Klub Jana Palacha a Jana Zajíce pod záštitou Svazu spolků Čechů a Slováků v Curychu velmi zdařilý kulturní večer k poctě jmenovaných českých hrdinů. Tuto pietu zahájil svým projevem předseda zmíněného Svazu spolků, bratr dipl. Ing. J. Dvořáček, který se ve své vzpomínce dotkl všech palčivých problémů naší republiky od nadějného roku 1968, otázek mravních, politických i hospodářských, které nakonec vyústily v planoucí oběť Jana Palacha a Jana Zajíce. Rozborem příčin této národní tragedie, které nesplnily očekávání demokraticky smýšlející veřejnosti, hlavně mladé generace, a které vyvrcholily ostudnou ruskou okupací naší vlasti, řečník poslucháčstvu znovu připomněl tragedii těchto mladých českých idealistů. Poté byl tento výstižný projev odměněn velkým potleskem. V další části programu promluvila paní Vilma Doupovcová-Nováčková, emer. členka Národního divadla v Brně. Hudebními vložkami velmi zdařile vyplnili vzpomínkový večer paní Marie Pobudová (housle) a pan Jiří Pobuda (klavír). Paní Vilma Doupovcová - Nováčková doprovázela celý večer svými kulturními příspěvky. Závěrem následovalo sladké pohoštění a přátelské posezení, na které budou jistě všichni přítomní rádi vzpomínat. Paní Marie Nenadálová, předsedkyně Klubu Jana Palacha a Jana Zajíce poděkovala návštěvníkům za bohatou účast s přáním ještě větší účasti při vzpomínkách na republiku. V rámci této pietni slavnosti přednesl svůj projev bývalý předseda Sboru pro západní Evropu pan dipl. Ing. Eduard Juríček - Švýcarsko. Jan Palach Projev přednesený ve slovenském jazyce dne 28. ledna 2000 v Curychu k poctě Jana Palacha a Jana Zajíce. (předkládáme čtenářům český překlad) Jan Palach stále vyzývá svědomí a apeluje na identitu ztroskotaných. Ztroskotala první republika v r. 1938 a s ní demokracie, slušnost, zákon, právní stát a sama civilizace. Slovenští nacionalisté ve snaze zachránit národ a shora uvedené hodnoty ztroskotali s nacismem jako čeští socialisté a s nimi i Slováci nezachránili ani ten vytoužený socialismus, ani to, co ztratili s první republikou, ale ztroskotali s bolševismem. Ztroskotali demokraté nedostatkem odvahy v boji s domácími komunisty - kolaboranty. Ztroskotalo obrodné úsilí nedostatkem odvahy, nemohoucností a neschopností tasit meč na obranu civilizace a svobody. Tu Jan Palach připomenul národu jeho bídu, ztracenou identitu a sebeponížení bez odvahy! A potom totálně ztroskotali i naši exulanti a političtí vězni po pádu despotismu. Byli odmítnuti i se svými záchrannými pásy nejen kolaboranty, otroky, ale i disidenty bez hanby a svědomí. 14 [pageend14]Mukl 1/2000 Vytratila se identita národa v Čechách i na Slovensku, selhaly jejich elity, inteligence ve své nemohoucnosti a neschopnosti rozeznat dobro od zla, lež od pravdy v tom úžasném, singulárním rozvodí dějin v r. 1989. Ztroskotala československá federace! Prezident Havel s spolu s poradcem Dienstbierem opakovali odpověď našim politickým vězňům, kteří jsou svědomím a identitou národa, jiné nemáme, kteří žádali, aby komunistická strana byla zakázána, její členové vyloučeni z veřejného života a vrátili státu ukradené majetky. Havel zdůrazňoval, že hon na komunisty se u nás konat nebude a demokracie bez komunistů nebude také. No tak máme, co jsme si uvařili, „demokracii“ a ekonomii s komunisty bez ohledu na odkaz politických vězňů a exulantů. Klaus s Mečiarom dali ekonomii do rukou „úspěšných“ komunistů, uznávajíce úspěch jako kriterium. Ale úspěch komunistů v minulosti byl právě výsledkem selektivní kolaborantské zbabělosti, která dnes úspěšně tuneluje státní podniky a banky. Kolik na těchto katastrofách je cizí a kolik naší vlastní viny a zodpovědnosti, po- nechme nejen historii, ale hlavně vlastnímu zpytování svědomí a přehodnocení národních tradic a plesnivých národních mýtů, lidovosti, rovnosti, Jánošíka, Švejka či Wericha, kteří též dláždili cesty do ponížení a otroctví. Nikomu se ještě nechce se vypořádat s minulostí, inteligence mlčí v kolaborantské zbabělosti a nejraději by zapomněla Jana Palacha! - Prý v zájmu národního usmíření, slyšíme z nejvyšších míst národa bez identity. Co neztroskotalo dnes, jsou podvody, lež, zločiny, tunelování, krádeže a neomezená korupce, vlastní komunistickým způsobům vládnutí jako i hrubá a všeobecná vulgárnost. U dveří baziliky sv. Jiří na Hradčanech mně stařičký kněz povídá:“Komunisti nám baziliku ještě nevrátili, dělají tady koncerty a vybírají 250.— korun vstupné, - tady je pochovaná sv. Ludmila.“ V jedné větě vyslovená bída sovětizovaných občanů a jejich vlády - bazilika stojí 120 m od kanceláře prezidenta. Sovětizovaní občané a jejich vláda zatratili národní essenci, Palacha, politické vězně, živé i mrtvé i sv. Ludmilu. Komunisté donutili kardinála odevzdat katedrálu sv. Víta sověti- zovaným občanům, kteří do kostela už nechodí - prezidentská kancelář to doporučila. V katedrále v ošklivé dřevěné boudě (co by tomu řekl Plečník?) sedí stokilová komunistka a vybírá 80 korun vstupné. Katedrálu ani baziliku komunisté nepostavili! Komunisté, bolševici dosud neprohráli ani v Čechách, ani na Slovensku, mají v rukou ekonomii i politickou moc, ztroskotal právní stát, protože národy ztratily sebeúctu, sebevědomí, odvahu k mravní integritě a tak ztratily samotnou svoji essenci, kterou reprezentovali političtí vězni. Na Slovensku jsou už dnes komunisté hlavní politickou silou a v Čechách jsou na posměch Višegrádu a Evropy. Proto je tragická oběť Jana Palacha aktuální, jakkoli se od ní distancuje sovětizovaná inteligence a velká část národa. Apeluje a stále probouzí dřímající svědomí národů na cestě hledání ztracené identity a duše! Oznámení: Tradiční muklovská pouť Světového sdružení bývalých československých politických vězňů k uctění památky obětí komunistického teroru se bude v letošním roce konat v září opět v rakouském Altnagelbergu. Podrobnosti a přesné datum bude všem muklům včas sděleno. 15 [pageend15]Mukl 1/2000 Tak to bylo (Vladimír Říha) Suchdol nad Lužnicí, nedaleko rakouských hranic v jižních Čechách, za první republiky ještě jako obec měla tenkrát asi tak kolem dva a půl tisíce obyvatel. Nedaleko zastávky železnice byla malá, ale celkem příjemná hospůdka „U Zemánků“ - spíše jsi se ale doptal na hospodu „U Jáchyma“, majitel se jmenoval křestním jménem Jáchym. V této malé, ale útulné hospůdce se pravidelně každý týden ve čtvrtek scházela tzv. místní honorace - pan starosta, pan doktor, zvěrolékař, pan řídicí, pan vrchní, pan přednosta, pan lesní, pan stavitel, pan továrník (měl větší truhlářskou dílnu, samozřejmě nechyběl ani pan farář. Bavit se tito pánové uměli, parta tarokovala, parta zase hrála mariáš a jinak byla zábava jenom kolem toho, co se doma událo. Všechny tyto tzv. obecní drby pečlivě zaznamenával hospodský Jáchym s panem Popelou, to byl malíř písma a pokojů, jak se tenkrát říkalo, většinu těchto drbů zveršovali a vždy 15. srpna, to byl velký svátek a také velká pouť „U tří facek“ v malé osadě - asi tak pět nebo šest baráků - to potom tam oba ke všeobecnému veselí se zpěvem jaksi zveřejnili. Vzpomínám si jak mi otec jednou vyprávěl, jak se mezi sebou hašteřili. Pan doktor a zvěrolékař, že kdo je chytřejší? Doktor jaká měl těžká studia, co všechno musí znát když přijdou nemocní s různými těžkostmi atd.atd. Zvěrolékař ho po krátké době přerušil s tím, že „když k tobě přijdou nemocní, zeptáš se, co tě bolí, kde tě píchá a podobně a podle toho víš, co mu asi máš předepsat. Já když přijdu do maštale, tak kráva jen zabučí. Tak a teď hledej. Kdo je tedy chytřejší?“ Všichni se tehdy smáli, ale kamarádství zůstalo. Tito pánové nejen že se každý čtvrtek, scházeli, ale také jednou za měsíc se tenkrát, samozřejmě na kolech, jelo do Českých Velenie a pak dál jen tak krok přes hranice do Gmůndu. Těsně za hranicemi na rakouské straně byla malá hospůdka „U Svobody“ a tam se scházeli se svými rakouskými přáteli při dobrém vínku, pobavili se, občas přišli také na kus řeči celníci. Hraniční přechod byla jen delší dřevěná kláda a jen tak zapuštěná mezi dva sloupy, aby se dala otvírat. Rakouská a česká celnice byly v jednom baráku a když celníci přišli na kus řeči, nechali hranice otevřené. Jezdili tam téměř všichni, kromě pana doktora, který měl poměrně velký okruh vesnic na starosti a tak se nemohl vždycky uvolnit. Měl jen jednu výhodu, auto značky Aero. My jako děti jsme mu říkaly cililink - když totiž nastartoval, tak to zvonilo. Rakouští přátelé zase jednou za měsíc přijeli do Suchdola, aby si u „Jáchyma“ zase pochutnali na dobrém třeboňském pivu, tenkrát ještě ze schwarzenberského pivovaru. Mluvilo se napůl česky, napůl německy, jak kdo co uměl, o politice téměř vůbec ne, to tenkrát ani nikoho nezajímalo. Hlavně, že si spolu všichni dobře rozuměli, třeba i povídáním rukama. Bylo to krásné, takové nenucené, prostě mezi přáteli. A najednou byl konec. Obsazení Rakouska, Sudety, Protektorát Čechy a Morava. Po válce měl každý své starosti a tak již k setkání nedocházelo. Po „sametu“ dostali hospůdku Zemanku zase do vlastnictví, zase se „U Jáchyna“ točilo pivo a tu si jeden z rodiny vzpomněl na vyprávění dědečka, jak to tenkrát bylo krásné, pamatoval si také některá jména tehdejších rakouských přátel, proč tedy by se takováto setkání nemohla zase obnovit. Rozjel se tedy do Gmůndu a podařilo se mu nějaké potomky najít a tak se pomalu setkání opět uskutečňovala. Nebylo to 16 [pageend16]Mukl 1/2000 ovšem už takové jako dříve, protože nová generace se již více zajímala o politiku, ale přesto se zase obnovovala přátelství. Nejezdilo se už na kole, zajelo se do Gmundu ke „Svobodovi“ autem, bez pasu to již nešlo, každý stát měl svůj vlastní celní úřad, nebyla již jen dřevěná závora mezi hranicemi, ale železné, do betonu zapuštěné zábrany - pozůstatek komunismu. Zemánek tedy začal organizovat zájezdy a jakž takž to klapalo. Až jednou, když měli naplánováno zase jet do Gmiindu, prohlásil Zemánek, že tentokrát se nepojede, že tam byl a že se s rakouskými sousedy nepohodl. Když se jich ptal, co se tady u nich děje po těch volbách, co to je vlastně za člověka ten Haider - celkem dlouhá debata - oni říkali, že to je jejich záležitost, do které sousedu nic není, že se také nemíchají do záležitostí sousedů. Jen připomněli, že je již třeba také jednou ve vlastním státě změnit vedení, že po desetiletí vládli jen „červení“, tj. sociální demokraté, že je zapotřebí nových a mladých schopných sil. Nakonec debaty připomněli, že to byli „červení“ , kteří v únoru 48 pomohli rudým к uchvácení moci (Fierlinger) a že by se třeba i v Rakousku mohlo něco podobného stát, kdyby nebylo dost odpůrců. Tak, prohlásil červený Zemánek: „Já, jako organizátor do Rakouska nepojedu, nejezděte tam také a když, tak jednotlivě, ale bez mého vědomí.“ Tolik vzpomínka na dobré přátelské, sousedské styky. Odměna zahraničnímu odboji (Metro, středa 23.února 2000) PRAHA - Návrh zákona, podle něhož dostanou čeští občané, kteří bojovali za II. světové války proti nacismu v československých zahraničních a spojeneckých jednotkách, finanční odměnu od státu, včera znovu schválila Poslanecká sněmovna. Poslanci tak souhlasili se změnami, s nimiž jim novelu vrátil Senát. Předlohu musí ještě podepsat prezident Václav Havel. Zákon počítá s tím, že každý, kdo bojoval v zahraničních armádách proti nacismu déle než jeden rok, dostane 120.000.— Kč. Za každý další měsíc nad jeden odsloužený rok mu připadne 1.000.— Kč. Tuto částku navrhl Senát. Původní verze předlohy počítala s 5.000.- Kč. Částku 120.000.— Kč má podle nového zákona dostat i člověk, který za sebou nemá jeden rok služby, ovšem prokáže, že byl v boji zraněn a byl mu přiznán invalidní důchod. Lidé, kteří v zahraničních jednotkách sloužili méně než jeden rok, ale déle než tři měsíce, obdrží 60.000.- Kč. Zákon se má dále vztahovat na vdovy a vdovce, kteří budou mít nárok na polovinu částky, jež by náležela druhému z manželů. V případě, že jejich manžel v boji padl, však dostanou rovněž 120.000.— Kč. V témže časopisu ze dne 26. 2. 2000 čteme: „Havel s podpisem příliš neotálel. Praha - Prezident Havel včera podepsal zákon o poskytnutí jednorázové peněžní částky příslušníkům československých zahraničních armád v letech 1939 až 1945. Sdělil to prezidentův mluvčí Ladislav Špaček. Prezident zákon podepsal několik hodin poté, co mu byl postoupen (nicméně s jedenác- 17 [pageend17]Mukl 1/2000 tiletým prodlením - pozn. redakce). Učinil tak s ohledem na skutečnost, že zákon má nabýt účinnosti 1. března a nejpozději v tento den musí být zveřejněn ve Sbírce zákonů “ (hlš,mhm) Levicový extremismus nevadí? Evropská unie nehodlá zmírnit sankce proti Rakousku a naprosto ignoruje fakt, že Haidr v zájmu své země rezignoval na svou funkci. Pravicový extremismus nehodláme trpět, vzkazuje Brusel občanům Rakouska. Vskutku mimořádně zásadní postoj. Dokonce i u nás se pořádají demonstrace na odchod haiderovců z vlády. A zatímco se zúčastníme sankcí proti demokratické zemi, v Čečensku se ve jménu levičáků dějí zvěrstva, nad kterými zůstává rozum stát. Ve Francii sedí ve vládě komunisté a mladá generace v Čechách se pouhých deset let po pádu diktatury přiklání k politice KSČM. A to i přesto, že jim dnes nikdo netají hrůzy, kterých se komunisté dopouštěli. Pokud je záminkou pro tento pokřivený pohled a smířlivost s levicovým extremismem fakt, že tento nikdy nebyl odsouzen mezinárodním tribunálem, měl by náš pan prezident konečně iniciovat na mezinárodní scéně proces, který k tomuto odsouzení povede. Jana Dědečková, Vítkovice v Krkonoších. (Mladá Fronta dnes ze dne 2. března 2000 v rubrice „Názory čtenářů ") „Humánní“ vyšetřovací methody Svědectví Můj zesnulý otec Tomáš Holčík byl v roce 1948 a vězněn v Uherském Hradišti. Ve svých vzpomínkách hovořil mimo jiné i o zvláštní vyšetřovací metodě, která byla použita na něm i na dalších spoluvězních ze skupiny činovníků Orla. Spočívala v zavedení elektrického proudu ze světelné sítě do těla vyšetřovaného nešťastníka. Prováděla se tak, že vězeň byl donucen zout si boty, do nich byly vloženy kovové elektrody, napojené na elektrické dráty. Poté byl přinucen boty znovu obout. Vyšetřovatel otáčením vypínače svoji oběť zpracovával k poslušnosti. Mimo poruch tělesných činností docházelo k popáleninám elektrickým proudem na chodidlech. Není divu, že po takovém zásahu byl vězeň ochoten podepsat cokoli. Tomáš Holčík, Otrokovice Poetické nocturno „Musím vám poděkovat za pořad Poetické nocturno, vysílaný 9. 1. na stanici Čro2- Praha, uváděný Mirkem Kovaříkem. Verše paní Boženy Kuklové - Jíšové byly nádherné a fascinující svědectví z věznic padesátých let. J. Brejcha, Útočiště 18 [pageend18]Mukl 1/2000 Přísloví; Jen mrtvá ryba pluje s proudem. (Verba - Bratislava) *** Humor Ve škole Malá Babsi se hlásí: „Pane učiteli, kdo jsou to vlastně idioti? - Jsou to zvířata, nebo co?“ „Ale ne, Babsi. To jsou lidé jako ty a já.“ *♦* Po letních prázdninách přijde Max domů a hned referuje: „Představ si táto, my se teď učíme anglicky, francouzský, latinsky a algebru.“ No, to je báječný“, žasne otec. „A jestlipak už víš, jak se řekne 'dobré jitro' algebrou?“ **♦ Aby pan učitel v hodině chemie demonstroval žákům škodlivost alkoholu, položí do sklenice alkoholu jednoho a do sklenice vody druhého červa. Ten v alkoholu jde hned ke dnu, zatímco červ ve vodě je neobyčejně čilý. „Co lze z toho vyvodit?“ ptá se učitel. „To je jednoduchý“, hlásí se Max, „kdo pije šnaps, nemá žádný červy!“ *♦* Učitel potká paní Hrabivou ve městě. „Dobrý den, paní Hrabivá, váš syn má neobyčejnou žízeň po vědění. Má to po vás, nebo po vašem manželovi?“ „Tak na půl. To vědění, to má po mně a tu žízeň tu má po svém otci.“ ♦♦♦ uiicnui zu<u i 19 [pageend19]Mukl 1/2000 Podávání novinových zásilek povoleno Českou poštou, státní podnik, OZ Jižní Morava, ředitelství v Brně, č. j. P/2 - S74/00 ze dne 17. 2. 2000 Postretouren an: MUKL, Postfach 4111 CH - 8022 Zürich POŠTOVNÉ VYPLACENO Schweiz ČR- Stan. Gajdošik Okružní 4699 /612 760 05 Zlín 5 MUKL MUKL Čtvrtletník Světového sdružení bývalých čs. politických vězňů Presseorgan der Weltvereinigung der ehem. tschechoslowakischen politischen Häftlinge MUKL Quarterly-Revue - Editor: Association of Former Czechoslovak Political Prisoners MUKL La revue trimestrielle - Editeur: Association mondiale des anciens prisonniers politiques tchécoslovaques Nevyžadené rukopisy se nevracejí. Redakce neručí za obsah inzerce. Podepsané články nemusí vždy vyjadřovat názor redakce. Řídí redakční rada - odpovědný redaktor Eugen Hoffmann - Tiskem Milan Cimburek, Badenerstrasse 698, CH - 8048 Zürich, Schweiz, Tel. / Fax 01 /431 68 78. Předplatné pro nečleny Sdružení (ročně): Šýcarsko: Sfr. 20.— včetně poštovného ostatní Fvropa: Sfr. 24.- Zámoří (letecky): Česká republika: Sfr. 26.- Kč. 100.— pro členy Sdružení Kč. 60,- pro hromadné objednávkv Vychází 4x do roka. Prosíme platit bankovkou v doporučeném dopise na adresu: MUKL, Postfach 4111, CH - 8022 Ziirich (pro zahraničí). Objednávám MUKL .......najeden rok .......na půl roku Adresa objednávajícího: Příjmení:............................. Jméno:................................ Ulice a č.:........................... Místo.................................. Stát:.................................... Objednávky v ČR na adresu : Stan. Gajdošik, Okružní 4699 /612 76005 Zlín 5 Objednávky v zahraničí: Postfach 4111 CH - 8022 Ziirich Switzerland [pageend20]