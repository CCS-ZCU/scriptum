5 Jaro 1986 ROZMACH Ivo Císař Romano Guardini Stanislav Hofírek Josef Konopa Jan Lang František Lučinovský Edith Steinová Tomáš Špidlík Olga Valeská Pavel Želivan křesťansko-demokratická revue [pageend1]ROZMACH - ROZMACH - ROZMACH - ROZMACH - ROZMACH Obsah Od deseti k pěti Gustáv Husák, jak dlouho ještě...? Perspektivy lidskosti Filosofické modely svobody Dopis o duši Církev svátost a matka Význam fenomenologie pro světový názor Kopanice Pod doškovými střechami Moravské velikonoce O pohřbu Jaroslava Seiferta Jevtušenku kritizuje odstranění soukromých rolníků Hrozba finlandizace Co předcházelo a vedlo k důležité akci Jaroslav Vrza|a František Pinďák Stanislav Hofírek Pavel Zelivan Romano Guardini Ivo Císař Edith Steinová Tomáš Špidlík František Lučinovský Olga Valeská Josef Konopa Jaroslav Vrzala Jan Lang S.J. 3 7 11 20 36 40 48 59 60 77 79 80 81 83 ROZMACH křestansko-demokratická revue Řídí redakční kruh: Pavel Želivan, Jaroslav Vrzala a František Pinďák Podepsané příspěvky nevyjadřují nezbytně názor či stanovisko redakce. Nevyžádané rukopisy se nevracejí. Předplatné na 4 čísla činí f 40,- (hol. zlatých) nebo ekvivalent Adresa redakce a administrace: ROZMACH, Postbus 8211, 3009 AE Rotterdam, The Netherlands Bankovní účet č. 50.07.90485 u ABN Bank, Rotterdam. Poštovní účet č. 4805753 (Amsterdam). Editeur responsable: Jaroslav Vrzala 19, Chemin du Dessous du Roclier F-91120 Palaiseau, France [pageend2]Jaroslav Vrzala OD DESETI K PĚTI Těžko říci,zda sc pražské panstvo třáslo zimou, poněvadž jaro na scbc dávalo čekat, nebo dělo-li se tak z očekávání, co mu chystají jeho kremelští protektoři. Ale i po 17. sjezdu panuje nejistota, už také proto, že se mu nedostalo pocty osobní přítomností páně Gorbačova, který však neváhal zaletět na stejnou událost do sousedního Berlína. Za těchto okolností není překvapující, že celý sjezd vyzněl jako mlácení prázdné slámy. I pro řadového komunistu - pokud ještě něco takového existuje - je bilance politováníhodná. Na přcdsjezdových schůzích a aktivech bylo členstvo vyzýváno k podnětům a návrhům všeho druhu, ale v Praze se pak zase vedlo už klasické povídání zaklínacími formulemi a naučenými frázemi hodnými tak večerního stranického školení, na němž s výjimkou řečníka a doliližečů všichni jen podřimují. Kdo vydrží dočíst až do konce komentár pražského rozhlasu o pracích a výsledcích sjezdu zjistí, že všechno to povídání je pouhá kopie toho, co už bylo řečeno v Moskvě. Michal Gorbačov vlastně ani nečekal na sjezd své vlastní rodné strany a už 8. 2. 1986 v rozhovoru s deníkem komunistické strany Francie, 1'Humanité, prohlásil mimo jiné toto: "Perspektivy (sovětského hospodářství) závisí na tom, jak zvládneme problémy, budeme-li toho schopni. Přiznávám, že to není jednoduché. Narážíme na objektivní (už zase ?) obtíže, nepříznivou demografickou situaci, závody ve zbrojení, které jsou nám vnucovány, k čemuž se připojují potíže plynoucí z našich vlastních chyb. Zaostali jsme v jejich řešení, což je zhoršilo." "Musíme nyní uskutečnit nesmírně mnoho a to ve velmi krátkém období: podstatně zlepšit plánování, vedení, hmotné povzbuzování, urychlit vědecký a technický rozvoj. Jen tak budeme sheopni stát se výkonnějšími, jak kvalitativně, tak kvantitativně. Do 15 let hodláme zdvojnásobit naši výrobní kapacitu, změnit struktury, ráz práce a způsob života našich lidí (už tedy ne 'krásného sovětského člověka'!)". "To všechno musí být uskutečněno v zájmu lidu, tedy na úsecích spotřeby, služeb, ubytování, zdravotnictví a školství, na poli sociálním a kulturním, v ochraně životního prostředí, úpravy měst a vesnic, zábavy a pod. Netajím sc tím, že na mnoha úsecích se věci nemají ani zdaleka tak, jak bychom si to přáli. Je to zčásti důsledek našich historických podmínek, ale také naše vina způsobená rutinou a neschopností či nezodpovědností některých funkcionářů, administrativy, nebo celých sektorů ... Činíme všechno, aby došlo k nápravě. Potrvá to nějakou dobu a vyžádá si to velké úsilí, ale jsem pevně přesvědčen, že na všech úsecích dosáhneme zásadních změn. Přirozeně bychom chtěli být cíle co nejdříve." "Mezi nejaktuálnější úkoly patří zásobovat náš trh dobrým zbožím ve 3 [pageend3]větším výběru; novými či tradičními výrobky, drahými či lacinými, pro mladé i pro staré, pro všechny potřeby i záliby, ovšem v rozumných mezích, což je pro nás mimořádně důležité." ... To všechno jsou velice krásná slova, která jsme slyšeli už nesčíslněkrát. Už svojí poslední větou o "rozumných mezích" si pan Gorbačov vyhrazuje rozhodování "odkud - pokud a případně jak". 0 nějakém novém sovětském hospodářském modelu nebyla zatím řeč a na cizí - byť z vlastní rodiny, jako madarský, se nebere ohled. Právě v této souvislosti americký liberálně-levicový týdeník Newsweek (3. 2. 86) se dotázal i některých madarských odborníků přímo v Budapešti na osud jejich "pokusu". Jsou přesvědčeni, že Gorbačov hodlá celou tuto "nákazu" zlikvidovat dříve, než nahlodá pravcvěrné marxistické učení. Je to pravděpodně osud všech NEPů; jakmile vykonají svůj úkol - t.j. umcžr-í překonat nejhorší obtíže - jsou odhozeny na smetiště dějin. Toto zkostnatělé omílání starých frází je pro dnešní pražské vedení vyhovující recept, nebo alespoň záminka, aby se nesahalo k zásadním zrně nám, na čemž nic nemění Husákovo ospravedlňování proti těm, kdo ho obviňují z konzervatismu. Jackson Diehl, dopisovatel Washington Post k tomu z Prahy poznamenal, že mnoho nadějí se rozplynulo, neboť pražské vedení postupuje, jakoby mělo nohy zalité v betonu, takže nějaké reformy nelze očekávat. J. Diehl píše dále, že v ostatních satelitních zemích je situace podobná a sice z toho důvodu, že Moskva nemá zatím vůči nim přesněji stanovenou politiku a že dříve než se tak stane, první starostí M. Gorbačova je zajistit ve středoevropské oblasti stabilitu a klid, potřebné k ochraně sovéto-ruského impéria. Pod přísnějším dohledem budou až na další Bulharsko a NDR; Madaři a Rumuni budou pokračovat v roli výkladních skříní reformního hospodářství a automní zahraniční politiky, roli, která může být kdykoli odvolána a obě výspy sovětského komunismu v Evropě, Polsko a Československo zůstanou pevně v rukou na dobrou vůli svých ochránců odkázaných dogma tik ů-oportunistů. Rudé právo by mohlo komentovat pražský sjezd stejně tak jako Pravda moskevský, když napsala (11. 3. 86): "...sjezd KSSS vypracoval všestranně vyvážený akční program komunistů, (jehož) nejdůležitějším úkolem je proměnit záměry v činy ... důležitost boje o čistý a čestný štít členů strany, ... zintenzivnění ideologické práce, v níž přetrvávají vážné nedostatky. Při plnění těchto úkolů sehrají významnou roli prostředky masové informace a propagandy. ..." A tato situace Sovětského svazu a jeho komunistické stany má být příkladem nejen j?ro 8. pětiletku, ale pro vývoj až do roku 2000. Nemají se tedy Češi a Slováci doma na co těšit. Zatímco G. Husák prohlašuje, že "pozorně sledujeme opatření činěná v SSSR a jiných socialistických zemích, abychom si ověřili, co nejlépe vyhovuje našim podmínkám a potřebám", skutečnost je taková, že SSSR je např. jediná průmyslová země, kde rychle stoupá úmrtnost nemluvňat a zkracuje se 4 [pageend4]dclka života pracujících (což, jak se zdá, neplatí u vysokých stranických funkcionářů!). Sovětská technologie je na takovém stupni, že SSSR zkupuje americké automatické hračky, aby z nich získával minikom- pjůtry pro svůj zbrojní průmysl. Mohli bychom pokračovat s vypočítáváním neduhů jako jsou alkoholismus, korupce, zaostávání, s nimiž se netají ani sám M. Gorbačov. Je na bíledni, že Sovětský svaz potřebuje Západ a posledním a tragickým důkazem byla katastrofa v jaderné elektrárně u Kyjeva, kdy naváhal požádat o pomoc západní Německo a Švédsko. (Mem pro KSČ jakoby všechny tyto skutečnosti ani neexistovaly. Komunistické vedení v Praze si hraje za větrem na vlastním písečku pod dohledem velkého bratra a dokonce se zdá, že mezi soudruhy není ani nějaký zvláštní zájem o Husákovo dědictví. A věru, není sc co divit! Ovšem mezitím se republika dostává do stále neutěšenějšího, ne-li neudržitelného stavu, což soudruhu Bilákovi nezabránilo vychloubat sc v interviewu se západoněmeckým týdeníkem Der Spiegel, jak v Československu všechno dobře klape, od velkovýroby oceli až po spotřebu piva ... Ovšem skutečnost je jiná. Dosáhla-li CSSR soběstačnosti v obilovinách, stalo se tak díky nadměrnému používání umělých hnojiv, jejichž odpad znehodnocuje ornici a ohrožuje, nc-li ničí vodní zřídla (jíl se stává propustný a spodní voda uniká hluboko do země!) a podzemní zásoby vody, takže otázka pitné vody sc stává jednou z nejožehavějších (brněnské úřady doporučovaly, aby dospělí nechávali lahvevané minerální vody rodinám s nemluvňaty a malými dětmi, turisté si nosí do Krkonoš lahve pitné vody ve svých batozích, nebot místní voda sc nedá a dokonce nemá pít!). Zarputile se mlčí o katastrofálních následcích těžby uranu pomocí kyseliny sírové. Životní prostředí je natolik ohroženo, že jedním z mála konkrétních údajů uvedených na 17. sjezdu byl obnos 17-ti miliard korun, jež budou věnovány v osmé pětiletce na tento účel. Přitom gigantomanie pokračuje. Proti nepředvídatelně škodlivým následkům "Gabčíkova" na Dunaji protestoval i Evropský parlament ve Štrasburku, ale G. Husák je pevně odhodlán mít u Bratislavy také svou mohylu. Jiným nehorázným projektem je příprava obřího čcrnouhelného dolu u Frenštátu pod Radhoštěm. Po Krkonoších ani Beskydy nezůstanou ušetřeny, asi proto, aby si Moravané nenaříkali, že sc na ně zapomíná! Petr Bezruč, jímž sc soudruzi tolik zaklínali, si z toho musí na věčnosti rvát své vousy! Ve všech průmyslových zemích klesá spotřeba energie (především díky moderním technologiím). Pouze v Československu je nutno "i nadále rozšiřovat energetickou základnu". Nejsou valuty na nákup laciných paliv v cizině a tudíž sc musí hledat domácí řešení. Čs. zahraniční obchod je ze 46% zaměřen na SSSR, který platí hlavně surovinami, k jejichž zpracování je zapotřebí mnoho energie, ale také ropou a plynem, jejichž ceny na světovém trhu klesly z přibližně $ 28 na $ 10 za barel. Jak se to projevilo na sovětsko-československých obchodních výměnách, o tom zatím nepadlo ani slůvko. 5 [pageend5]Proto Čs. zahraničnímu obchodu nezbývá, než aby na Západě paběrkoval tvrdé valuty jak se dá. Ovšem kolik jich může získat za technologicky tak "vyspělé" výrobky, jako jsou petrolejové lampy, hračky, nezpracované dřevo, některé potraviny (pražskou šunku už ani nikdo nechce, poněvadž obsahuje příliš velké množství konzervačních přísad!), budíky - natahovací (dnes ještě!) a také nějakou tu Škodovku. Kolik se na nich vydělá, dá se rychle spočítat. Ve Francii se její poslední model prodává za necelých 30.000 F. franků. Z těch je nutno odpočíst 33% poplatek z přidané hodnoty, dále dovozní clo, zisk velko- a maloobchodní, dopravu, reklamu, ztráty, takže s bídou zbude cca 10.000 Fr.F za kus a při kurzu asi 0,75 Kčs za jeden frank to znamená, že Mladoboleslavští dostanou za jednu Škodovečku dumpingovou cenu 7.500 Kčs. Kvůli chvalozpěvům na zářné zítřky nebyl na 17. sjezdu KSČ čas na skutečnosti. Však lidová moudrost už také nahradila staré úsloví o hospodaření 'od deseti k pěti' reformním heslem doby 'od pěti k jedné', které je nutno interpretovat následovně: 'pětiletku, za čtyři roky, na tři směny, dvěma rukama, za jeden plat!'. Tedy místo očekávaných a potřebných změn či reforem ä la JZD Slušovice či (Vladařsko, hlavní starostí je opět ideologický boj v jeho dvou přednostních aspektech: získávat mládež pro socialistickou společnost a potírat náboženství ve všech jeho obrodných projevech, jak se dnes ukazují v ČSSR. Ale pražští místodržící by učinili lépe, kdyby si uvědomili, že věznění a jinak pronásledovaní křesťané, i když se jejich oběti mohou zdát na první pohled marné, vykupují svým hrdinným postojem našemu národu zvolna, ale nezadržitelně síly, kterých je mu zapotřebí, aby se jednoho dne zbavil usmrcujícího komunistického objetí. Domácí zrady a cizácké nájezdy mohou tento vývoj zpomalit, ale ne zvrátit. 6 [pageend6]František Pinďák GUSTÁV HUSÁK, JAK DLOUHO JEŠTĚ...? Husákova klika místodržitelů a pomahačů se tedy udržela u moci i na 17. sjezdu KSČ. Rozhodnutí zřejmě přišlo z moskevského politbyra, ale to nic nemění na tom, že se Husákovi a jeho spojencům podařilo připravit porážku mladší generaci partajních byrokratů, kteří se již chystali převzít otěže místodržení. Mezi poraženými jsou i oni 'mírní reformátoři', kteří se ohlásili několika články v předsjezdové diskusi v rámci Gorbačovových - nesplněných - slibů o dalekosáhlé hospodářské reformě. O vnitřních sporech ve vedení KSČ nemůže být pochyb, třebaže Husáka na sjezdu nikdo otevřeně nekritisoval, jak se stalo Gorbačovovi před tím v Moskvě. Frakční boj v Kremlu se tak stal všem zjevným; právě díky tomu se podařilo Husákovi politicky přežít. Velkou roli v tom bezesporu hrála servilita, s jakou již sedmnáct let vydává Československo politicky i hospodářsky v plen Sovětskému svazu. Pokusme se přehlédnout některé nevyřešené problémy, které za jeho vlády stále narůstají a dříve či později si neúprosně řeknou o své. Pouhá změna vedoucích funkcionářů by sama o sobě znamenala pramálo. Zajímavější je otázka, proč moskevské vedení ponechalo ve všech satelitních státech u moci brežněvovskou generaci, zatímco v SSSR probíhá generační výměna rovnající se Stalinovým čistkám ve všech organisacích a institucích s výjimkou KGB. Periodické stalinské čistky nebyly žádným šílenstvím diktátora, nýbrž - vedle posílení jeho osobní moci - sledovaly velmi racionální cíl: potlačit nebo aspoň omezit zneužití moci a korupci, které v diktatuře nutně vznikají na všech úrovních, provést generační výměnu a zvýšit tím efektivnost celého systému. Jiný prostředek k tomu uzavřená totalitní společnost nemá na rozdíl od plynulé výměny vedoucích osobností v demokratickém zřízení. Je též pozoruhodné, že k čistkám a generační výměně dochází právě v období krize, jako tomu bylo v třicátých letech nebo před Stalinovou smrtí a po ní. A rovněž nyní. Proč se tedy tyto čistky, nyní ovšem převlečené do kampaní za dodržování zákonnosti a zvýšení discipliny, upírají satelitním režimům? Zřejmě proto, že jsou spojeny s frakčním bojem o nástupnictví, což přináší oslabení režimu, a je tedy třeba provést tyto operace nejdříve v centru komunistického impéria. Satrapové přijdou na řadu až později. Ale je zde i jiný aspekt. Moskevskému politbyru vyhovuje nejednotnost^ vedení komunistických stran v satelitních zemích, nebot to zajištuje jejich slepou poslušnost. Zvláště Husákovo Československo je přímo školským příkladem této staré taktiky 'rozděl a panuj'. A tak se Gustáv Husák může těšit, že zůstane generálním sekretářem KSČ i presidentem republiky až do úplné senilnosti, takže nebude ani schopen podepsat abdikační listinu? To záleží na tom, jak zvládnou sovětští komunisté narůstající potíže, které hrozí možná již během příštích dvou až čtyř let hrozí silně oslabit jejich impérium. 7 [pageend7]Jednou z těchto hrozeb je hospodářská stagnace a zaostávání. Avšak práve v tomto směru se pražští komunisté vychloubají positivními výsledky a nechtějí vidět, jakými prostředky byla dosažena určitá míra stabilizace: značně náhodný a krátkodobý charakter rozhodujících faktorů jako příznivé počasí a oživení konjunktury na Západě; citelné snížení reálné životní úrovně a opravdové ožebračení rozsáhlých sociálně slabších skupin (důchodci, rodiny s větším počtem dětí, nízké, ba minimální nástupní platy mládeže a studentů opouštějících školy atd.) nepřiznanou inflací; ničení životního prostředí a katastrofální zanedbávání modernizace výrobních zařízení. Vychloubají se též kladným vlivem svého Souboru opatření. Je pravděpodobné, že tato opatření do jisté míry skutečně přispěla k hospodářskému zlepšení. Ale v době, kdy někteří představitelé SSSR a kupodivu i někteří západní ’experti’ vychvalují Honeckerovy 'reformy', je třeba připomenout, jaký je skutečný charakter Souboru opatření. Není to 'ne-reforma', jak vykřikují někteří (bývalí) pražští komunisté nyní dobře usídlení na Západě, nýbrž velmi dílčí, velmi neúplný a pomalý návrat k hospodářské reformě z ledna 1967; nikoliv ovšem k Dubčekovu Akčnímu programu z dubna 1968, ani k šikovské rétorice o 'socialistickém trhu', o němž stejně nikdo neví, co to je - ani v Jugoslávii. Svědčí o tom omezení plánovacích příkazů a nahrazení ukazatelů v hmotných jednotkách ukazateli 'hodnotovými', peněžními a zvláště návrat k zisku a přidané hodnotě, což byl 'hrubý důchod' z r. 1967 i 'čistá výroba' (upravené či redukované vlastní výkony) z nynějška. Velmi patrné je to na úseku zahraničního obchodu, kde reformy z ledna 1976 - reálný směnný kurs (VRCV) stanovovaný však ex post administrativně, cenový vliv exportu a importu na podnikové výsledky a oprávnění k zahraničním tržním operacím - nebyly nikdy plně zrušeny; jejich účinnost byla v minulých letech váhavě a neúplně posilována. Též růst soukromé zemědělské výroby a oněch necelých 30.000 soukromníků oprávněných nyní poskytovat na vlastní účet služby ukazují na tento návrat k lednu 1967. V této souvislosti se již 'experiment' JZD Slušovice nejeví jako nevysvětlitelná výjimka, nýbrž jako pokus určité komunistické frakce předvést méně osvíceným soudruhům, co je minimálně třeba udělat, aby byl Československý podnik schopen dobře obstát i na zahraničním trhu. Přesto si Soubor opatření právem zasluhuje výsměch a vtipy, které o něm již roky kolují. Pražské politbyro se křečovitě brání, aby se v ničem nevzdalo své role jediného velkopodnikatele. Proto neústupně trvá na principu příkazového plánovaní a nedovolí zakládat nové podniky ani družstva podle potřeb hospodářství; určitou 'decentrali- saci', zvýšení počtu průmyslových VHJ a podniků o 10 procent za posledních pět let můžeme ponechat bez povšimnutí, protože princip oborového monopolu zůstává stále zachován. Naopak ústřední administrativní kontrola byla posílena převodem VHJ na koncerny, které připomínají organisačně východoněmecké 'kombináty'. (Nebo i jejich pravzor, Hermann-Goering-Werke?) Soubor opatření a diskuse kolem něho jsou však důkazem, že v Praze dobře vědí, co by československému hospodářství prospělo. Proč tedy neprovedou hospodářskou 8 [pageend8]reformu důsledně? Zaprvé, pro oprávněné obavy, že skutečná reforma by se nutně přenesla i do sociálního a politického systému a připravila komunistické aparátčíky i hospodářské technokraty o jejich moc a příživnická priviligia, což eufemisticky nazývají 'vedoucí role strany'. Zadruhé, Husákovi stoupenci a Husák osobně si vysloužili své posice potlačením reforem z r. 1968 a pečlivým opisováním a napodobováním každého 'ukazu', který vydali v Moskvě. Těžko se z nich stanou reformátoři - a ani jim to jejich soupeři nedovolí. Nezodpovědnost husákovské hospodářské politiky však přesahuje křečovité lpění na překonaném, neefektivním hospodářském systému. Při nedostatku investičních prostředků si buduje farao Gustáv pyramidu na Dunaji. Jinak nelze vodní dílo Gabčíkovo-Nagymaros označit, protože tyto zdroje mohly být mnohem efektivněji použity na výstavbu kanálu Odra-Labe-Dunaj, kde by přinesly vysoký užitek nejen pro dopravu a průmysl, nýbrž by i pomohly odstranit nebo alespoň zmenšit nedostatek pitné 1 užitné vody. Avšak každý stavební referent na nejzapadlejším okrese dobře ví, že investice do dopravních spojů sever-jih jsou považovány za nežádoucí a protisovětské. Od Husáka a jeho kliky nemůže ovšem nikdo očekávat, že by~ našli dost odvahy a troufli si vůči Kremlu obhajovat skutečné zájmy Československa. Nejkatastrofálnějším důsledkem Husákovy vlády je rozsah závislosti československého hospodářství na Sovětském svazu. Ve srovnání s roky 1968 až 1970, avšak zvláště během minulých pěti let se zvýšil podíl SSSR na československém zahraničním obchodě z jediné třetiny téměř na jednu polovinu (45 % v roce 1984); Husákovo Československo tak překonalo i jednostrannou orientaci na SSSR za posledních let vlády Novotného (38.5 % v roce 1965) a mezi zeměmi RHVP se zařadilo na druhé místo, za Bulharsko. Zato podíl západních průmyslových zemí klesl z více než jedné pětiny na počátku sedmdesátých let (22.4 % v r. 1970 a 1971) postupně^ na pouhých 15.7 % v r. 1984. Za tuto závislost na SSSR musí Československo ještě platit převodem investičních zdrojů. Jak napsaly nedávno Hospodářské noviny, dosáhnou v této pětiletce československé dlouhodobé investiční úvěry pro Sovětský svaz rekordní výše; přesná částka nebyla udána. Byla to část ceny, kterou Husák a jeho stoupenci zaplatili Kremlu, aby mohli zůstat u moci a dále využívat privilegií nejvyšších příslušníků komunistické nomenklatury? Toto těsné zapojení Československa do sovětského hospodářství může přinést čsl. hospodářství již v nejbližších letech velké škody. Sovětské hospodářství musí totiž čelit problémům, které sovětští vůdcové nebudou schopni zvládnout navyklými metodami. Předně je to radikální snížení hodnoty sovětského vývozu do západních průmyslových zemí snad až o dvě třetiny; 80 procent sovětského vývozu na Západ činil totiž podíl ropy a zemního plynu před poklesem jejich cen na světovém trhu zhruba na čtvrtinu. Kromě toho sklerosa sovětské centrálně řízené ekonomiky dosáhla takového stupně, že je zřejmá i moskevskému politbyru. A již nyní se dá říct, že výzvy 27. sjezdu bolševiků na tom nezměnily a nezmění téměř nic. Co můžete konečně jiného čekat od 'reforem' inspirovaných KGB? Apatii a nedůvěru 9 [pageend9]vlastního obyvatelstva by mohla překonat jen skutečná změna, obrat ke skutečnému tržnímu hospodářství a zavedení občanských svobod. Před tímto dilema stojí nyní i čínští komunisté se svou reformou. Kromě toho katastrofa jaderné elektrárny v Černobylu velice jasně ukázala největší slabinu sovětského hospodářství: technologické zaostávání, kvůli němuž hazarduje Kreml s Životy vlastního obyvatelstva i obyvatelstva celé Evropy. Prestiž sovětské vědy i politiky tím poklesla natolik, že plné důsledky do budoucna se nedají ani přehlédnout. Jestliže sovětské vedení bude své potíže řešit na úkor satelitních států, jak už zřejmě činí vyžadováním vyšších cen za ropu a zemní plyn, než jsou světové ceny, může se československé hospodářství dostat do mnohem horší krize než počátkem šedesátých let, kdy storna sovětských a čínských objednávek a Novotného zabraňování nutným reformám způsobily krizi a zmatek v československé ekonomice. Podobně je tomu i se závislostí československé zahraniční politiky na Kremlu - či na její předgorbačovské linii. Odstranění Gromyka z vedení sovětské zahraniční politiky je zřejmě spojeno i s jejím hlubším obratem; tak tomu bylo i vždy v minulosti a čistka právě probíhající na sovětském ministerstvu zahraničí v Moskvě otevře snad konečně oči i vládcům na pražském Hradě. Podle některých západních pozorovatelů bude nová sovětská zahraniční politika přednostně zaměřena na odpoutání západní Evropy od USA, a to realističtějšími prostředky než v minulosti. Někteří považují i za pravděpodobné, že SSSR se pokusí získat výhody uzavřením mírové smlouvy s Německem. Návštěva, kterou poctil Gorbačov Honeckerův 'partajtág', by se dala vyložit ve prospěch této teorie; v každém případě to bylo potvrzení přednostního vztahu Kremlu k východnímu Německu jako za Chruščova. Zdá se, že Husákovi kolegové z ostatních satelitních států tušili tuto změnu již delší dobu a snažili se proto o zlepšení vztahů k západoevropským státům i západoevropskému společenství. Jen Husákova politika se svým arogantním porušováním lidských práv i svým tvrdým postupem proti katolické církvi a věřícím - a tím helsinských dohod z r. 1977 - přivádí Československo do stále větší izolace vůči Západu. Do jaké míry se to může vymstít v budoucnu, když sovětská zahraniční politika bude ochotna činit ústupky - samozřejmě na cizí útraty? 10 [pageend10]Stanislav Hofírek PERSPEKTIVY LIDSKOSTI Vynikající básníci dovedou někdy nahmátnout svou básnickou intuicí samé jádro sociální problematiky. A tak Jan Zahradníček, který je nesporně velkým básníkem, charakterizoval naši dobu ve své sbírce La Saletta těmito slovy: "...a zatím jejich slova se potloukají co nejdále od pravdy." "Pospíchajíce od ničeho k ničemu pod stropem oblohy popraskané." Útěk od pravdy o tom, co je člověk a co je lidská společnost, znamená nutně útěk od základů spravedlnosti, neboř nauka o člověku a nauka o spravedlnosti se nedají oddělovat bez tragických důsledků. A těmito důsledky jsou pretrhané lidské a společenské vztahy, rozklad společnosti opravdu lidské, a poněvadž člověk je tvorem společenským, znamená takový rozklad odlidštění společnosti. To je pak ta popraskanost stropu naší oblohy, pod kterou žije národ. Vynikající křesťanský filosof Jacques Maritain psal v této souvislosti o různých historických klimatech, která vznikají a zanikají a jedno přichází po druhém. My nyní žijeme v době doznívání jednoho historického klimatu, tedy v době, kdy končí jedna historická éra a kdy je nutno na jejích troskách začít budovat společnost novou, opravdu lidskou, která nebude společností odlidštěnou, tedy nebude společností přetrha- ných lidských vztahů. Žijeme v období doznívání jedné éry, jejíž historie rozkladu je dlouhá a velmi zajímavá. Staré rozkladné tendence totiž dospívají ke svým katastrofálním logickým důsledkům; mnohým se otevírají oči a vidí absurdnost konců celé této cesty, která byla kdysi tak honosně vyhlašována a propagována. Zdá se, že nebylo jiného léku pro pobloudilou mysl než ten, abychom přišli až na konec této cesty, kde se otevírá závratná propast ztroskotanosti a beznaděje. A to vše nutí k hledání cesty nové. V této naší zajímavé době dozrávají důsledky nebezpečného procesu odtrhávání politiky od etiky, jako kdyby v politice šlo jen o pouhé mocenské zápolení, které by mělo řešit všechny problémy. Poněvadž však zdravý lidský rozum by odmítnul přijmout jasnou zásadu odtržení politiky od etiky, pochodovalo se na této cestě rozkladu pod lákavými hesly a honosnými prapory falešných filosofií. Proces odtrhávání politiky od opravdové etiky trvá již několik století a my žijeme v době jeho vyvrcholení, kdy můžeme ochutnávat trpké ovoce falešných myšlenkových systémů, ovoce fašismu, nacismu, komunismu a ne v poslední řadě také ovoce liberalismu. V této souvislosti je velmi vhodné připomenout, že Svatý Otec Jan Pavel II. prohlásil slavnostně 20. února 1984 devadesát francouzských mučedníků za blahoslavené. Tito hrdinové obětovali svou časnou existenci, tedy svůj pozemský život, pro katolickou víru za Francouzské revoluce. 11 [pageend11]A již dříve prohlásil Benedikt XV. za blahoslavené 191 pařížských obětí Francouzské revoluce. V této souvislosti je nutno připomenout, že jedním z ideových otců Francouzské revoluce byl Jean Jacques Rousseau, který hlásal nutnost návratu k jakémusi přírodnímu stavu primitivního člověka, který prý byl od přírody dobrý, ale společnost prý ho zkazila. V této nauce není ani zmínky o prvotním hříchu našich prarodičů a o jeho následcích, a předpokládá se, že člověk kdysi žil v jakémsi stavu přirozeném, aniž by se rozlišovala přirozenost zvířecí a lidská a aniž by se bralo v úvahu, že člověk od svého počátku žil ve sféře přirozené i nadpřirozené. A nikdo se ani nepokouší vysvětlit základní rozpor, jak totiž bylo vůbec možné, aby dobrého člověka zkazila společnost dobrých lidí. Rozvíjí se dále teorie o generální vůli lidu, která je nejvyšším zákonodárcem, a zase se ignoruje skutečnost, že naše lidská vůle je nakloněna ke zlému. Je to tedy nauka, která neví, co je člověk. Anglický myslitel John Stuart Mill hlásal v polovině devatenáctého století také nové pojetí svobody, podle kterého je prý člověk absolutním pánem sebe a jeho svoboda je prý omezena jen ohledem na svobodu jiných a snahou druhým neubližovat. To vše znamená, že pojetí svobody a demokracie bylo odtrženo od desatera, od křesťanské etiky, která hlásá také povinnost milovat Boha nade všechno a bližního jako sebe. Tyto teorie, které znamenají odkřesťanštění veřejného života, byly hlásány kdysi na našich školách a měly tragické důsledky v životě politickém i hospodářském. Nelze pochybovat o tom, že vůle lidu má vládnout v republice, ale má to být vůle a nikoli zvůle. Podle křesťanské nauky má lidská vůle jít za tím, co jí rozum předkládá jako správné a dobré. A ten rozum může za pomoci milosti Boží poznávat zásady přirozené etiky a také Bohem zjevenou pravdu a za tím vším má jít ta lidská vůle, která k tomu ovšem potřebuje také milosti Boží. Pak je to křesťanská láska k bližnímu. Jestliže se přetrhnou vztahy mezi rozumem a jím poznávaným etickým řádem na jedné straně a vůlí na druhé straně, pak jsme v oblasti zvůle, anarchie a bezohledného boje o moc politickou a hospodářskou. Již pohanský filosof Aristoteles a po něm křesťanští filosofové, zejména svátý Tomáš Aquinský, hlásali, že politika je v podstatě etikou aplikovanou na společenské problémy. To tedy znamená, že demokracie potřebuje inspirace evangelia. A ta inspirace dnes v mnoha zemích chybí. Politika, která se odtrhla od etiky, nemůže zavádět pořádek do lidských vztahů. Křesťanská etika má dvě hlavní odvětví: jedno pojednává o mém vztahu k Bohu a druhé o mém vztahu k bližnímu a ke společnosti; tato dvě odvětví se však také nemohou odtrhávat, poněvadž spolu souvisí. Mohu totiž okrádat jednotlivce a také společnost a mohu obelhávat jednotlivce i společnost, což vše narušuje mé vztahy k Bohu. A tím se dá vysvětlit, proč se politika odtrhla od etiky, to jest proto, že se mravní zásady o mém poměru k Bohu začaly značně porušovat, odvrhla se etika soukromého života a pak 12 [pageend12]nutně také etika života politického. Výklad etických vztahů k bližnímu a ke společnosti obsahuje sociální etika, kterou se zabývají zejména papežské sociální encykliky a Pastorální konstituce druhého vatikánského koncilu o Církvi v moderním světě. A tyto dokumenty zdůrazňují nutnost reformy institucí i reformy mravů, což je program velmi realistický, neboř i nejlepší lidské instituce mohou zkazit zkorumpovaní lidé. lato sociální etika používá nejen argumentů theologických, ale i argumentů přirozeného práva, které je poznatelné lidským rozumem, a proto na reformách institucí mohou a mají spolupracovat katolíci i s nekatolíky. Reformu mravů jako předpoklad pro reformu institucí a jako předpoklad osvobození od nelidských institucí komunistických zdůraznila i Panna Maria ve Fatimě, kde také předpověděla obrácení Ruska. A ta doba se blíží, a je proto nutno uvažovat o budování křesťanské společnosti. BOJE O STÍNY Plato a Menander vyprávějí starou řeckou pověst o sporu o oslí stín. Bohatý cestující jel pouští na najatém oslu a doprovázel ho majitel onoho osla. Když se zastavili, aby si odpočinuli, chtěl si bohatý cestující sednout do stínu osla, aby se chránil před slunečním žárem. Majitel osla to však nechtěl dovolit a namítal, že cestující si najal jen osla, a ne jeho stín. Nastala vzrušená hádka a pak divoký zápas. Oba zemřeli na poušti následkem zranění, která si způsobili, a tak nedosáhli cíle své cesty, a osel se někam zatoulal a nikdo ho již neviděl. Na politických pouštích dnešní doby bylo již mnoho bojů o oslí stíny, na živého tvora se však zapomnělo a stín jeho existence býval předmětem mnoha krvavých sporů. A tak politické pouště světa jsou pokryty padlými bojovníky o příjemný stín kapitálových zisků, mocenských pozic a o falešné a nelidské ideové soustavy a o pochybnou slávu a národní prestiž, zatímco pravý cíl politického úsilí, kterým má být obecné dobro všech občanů, se z velké části opomíjí. Bojuje se o stíny, a pravé hodnoty mizí na bojištích pouště nelidskosti. Svatý Tomáš Aquinský, který je ve filosofii představitelem křesťanského realismu, učil, že lidské poznávání začíná smyslovým poznáváním jednotlivostí a že z těchto smyslových poznatků lidský rozum pak tvoří obecné pojmy. Později vznikaly filosofické systémy, které bud přehlížely důležitost poznávání smyslového nebo rozumového. Descartes zdůrazňoval poznávání rozumové tak jednostranně, že se pak lidské poznání ztotožňovalo s bezsmyslovým poznáním andělů. Byl to útěk od reality člověka. Kant pak šel tak daleko, že lidské ideje téměř ztotožnil s ideami Božími, a tak podle Kanta se lidské ideje staly měřítkem skutečnosti, která prý ve své podstatě je pro člověka nepoznatelná. Skutečnost světa se tedy podle Kanta točila kolem lidského rozumu, místo toho, aby rozum šel za skutečností. Tím byl popřen objektivně daný světový řád a člověk si začal vytvářet svůj vlastní svět idejí, který byl z velké části světem pouhých 13 [pageend13]stínů opravdové skutečnosti. Funkce politické společnosti a státu se již neodvozovala od lidské přirozenosti a jejích potřeb, stát již nebyl pro člověka, ale člověk byl pro stát, a tak přišla doba státního absolutismu. Druhý směr zdůrazňoval smyslové poznání jednotlivostí, tedy vnějších jevů smyslově poznatelných. Velký vliv na lidské myšlení měl také rozvoj přírodních věd, které objevovaly pevnou zákonitost jevů fyzikálních a chemických. Vznikala také nová věda o společnosti, zvaná sociologie, a její zakladatel Augustus Comte usiloval o objevení pevné zákonitosti společenského dění, která by byla podobná pevné zákonitosti přírodovědecké. Cornte chtěl vytvořit jakousi sociální fyziku. V této myšlenkové soustavě pak již nebylo místa pro svobodnou vůli, pro Boží přikázání, pro Boží milost a pro odvěký zápas dobra se zlem v pojetí křesťanském. V této myšlenkové atmosféře vznikly dva základní politické proudy, to jest individualistický liberalismus na jedné straně a kolektivismus na druhé straně. Oba směry jsou popřením křesťanské nauky o člověku. Liberalismus hlásal téměř absolutní svobodu člověka, což mělo katastrofální důsledky v hospodářském Životě. Je-li zaměstnavatel a podnikatel téměř absolutně svobodným člověkem, pak může vykořisťovat své zaměstnance a může jim platit jen takovou mzdu, aby nezemřeli hladem. Zisk a ne potřeby člověka se stal cílem hospodářského dění. Tento myšlenkový směr podporoval vývoj moderní vědy, zvané ekonomika, která se také pokoušela objevovat pevnou zákonitost hospodářského života, podobající se zákonitosti přírodovědecké. A jedním z těch hospodářských zákonů byl zákon volné soutěže, kde vítězil bezohledným způsobem hospodářsky silnější, jako kdyby neexistovala sociální spravedlnost a ohledy na lidskou osobnost, stvořenou k obrazu Božímu. Člověk se stal pouhým výrobním nástrojem. Reakcí na individualistický liberalismus, který přinesl vykořisťování hospodářsky slabých, byl kolektivismus, ke kterému patří zejména socialismus a komunismus. Individualistickému liberalismu v hospodářském životě se začalo říkat kapitalismus, což byl systém vlády majitelů soukromého kapitálu v naprosto svobodné soutěži. V Anglii bylo používáno i práce dětí v textilních továrnách i v dolech, a to i v nočních směnách. Za velký pokrok se považovalo omezení dětské práce zákonem na deset hodin denně a zákaz práce noční. Kominíci nepoužívali při vymetání komínů kartáčů na dlouhých lánech, ale zaměstnávali mladé chlapce, kteří za mizernou odměnu lezli do komínů a tam čistili komíny ručními kartáči. Rozdělené křesťanstvo bohužel nebylo schopno vypořádat se s problémem na základě sociální etiky. Vznikaly různé socialistické nauky a pak Karel Marx vytvořil svou revoluční teorii komunistickou. Socialistickým teoretikům bylo jasné, že se velkého soukromého vlastnictví zneužívalo k utlaku a vykořisťování, ale tito myslitelé nerozlišovali dvě věci: soukromé vlastnictví a zneužívání soukromého vlastnictví. A tak hledali lék v kolektivismu, ve státním vlastnictví výrobních prostředků a neuvědomovali si, že komunismus je v podstatě státním kapitalismem. 14 [pageend14]A tak materialismus soukromého kapitálu byl postaven proti materialismu kapitálu státního, který se ukázal jako největší vykořisťovatel a utíačovatel lidstva. I když se soukromý kapitalismus velmi zmírnil a vytvořil v mnoha zemích velký blahobyt širokých vrstev, jeho filosofická základna křesťanská není. Proto máme nyní na světové scéně dva soupeře, dva bojovníky o stíny nelidských ideologií, ideologií materialistických. Jacques Maritain psal výstižně o dvou druzích humanismu, o humanismu člověkostředném a humanismu bohostředném, kterému se říká humanismus křesťanský, nebo také integrální, to jest celostní. Humanismus člověkostředný chápe člověka jen jako tvora ve sféře přirozené, zatímco bohostředný humanismus uznává sice sféru přirozenou, ale vidí také nadpřirozenou sféru lidského života. Vodí tedy člověka v jeho celistvosti. Naším historickým posláním je ukončit boj o stíny ideologie individualistického liberalismu a materialistického komunismu a začít budovat nový sociální řád na zásadách bohostředného humanismu, tedy humanismu celostního, který vidí člověka ve sféře přirozené i nadpřirozené. Musíme se tedy vrátit od stínů k opravdovému člověku. DŮSTOJNOST LIDSKÉ PRÁCE Jedním z hlavních problémů našeho rozděleného, odkřesťanštěného a odlidštěného světa je otázka důstojnosti lidské práce. O tom, jak lidská práce byla zbavena důstojnosti, svědčí slova básníkova. Lékařský rentgen proniká pod povrch, ale je stále v oblasti jevů pozorovatelných a měřitelných, rentgen básnické intuice však může jít až na samé kořeny lidské problematiky. ’’Co vidím, dělníku, to tvoje plíce jsou. Fabrika ti je popsala dýmem a sazemi. Slyším v nich svištění transmis a stroje, které řvou, že chudý jen dřinu má na zemi. Co vidím, dělníku, to tvoje píce jsou, prožrané hladem a tuberkulosou. Umřeš.... I tuto tíhu, lékaři, já znám. Však hlouběji, ke dnu těla prosvěťte mi! Nejtěžší břímě naleznete tam. Sotva je unáším. A jsem si jist, až vypadne, že rozkymácí zemi. Nejhlouběji, chudý, vidím nenávist." Jestliže podle tohoto citátu z básně Jiřího Wolkera U rentgenu, je u kořenů problematiky lidské práce nenávist a nikoli láska, pak se přibližuje lidstvo až k samému pokraji propasti. Ano, pod povrchem lidských činů je láska neb nenávist, ctnost neb neřest, pravda neb lež, spravedlnost neb bezpráví. Láska, pravda, spravedlnost a ostatní ctnosti jsou životodárné zdroje, které udržují společnost v jednotě a správném chodu. Nenávist, lež, nespravedlnost a jiné neřesti jsou prvky rozkladné, které vydávají tragické svědectví o situaci naší 15 [pageend15]doby. Komunismus zvolil za svůj program třídní boj, tedy nenávist, a my vidíme dnes naprosto jasně, že na nenávisti se lidská společnost budovat nedá. A na druhé straně se stále uplatňují zbytky hospodářského liberalismu, jehož hlavním cílem je zisk. Je však cesta třetí, cesta křesřanská. Na vykořisťování člověka soukromým kapitálem reagovali komunisté novou etikou práce, etikou falešnou, a dokonce i jakousi falešnou mystikou práce. Zneužití práce vyvrcholilo, odlidštění práce se vystupňovalo a vykořisťování člověka soukromým kapitálem bylo nahrazeno vykořisťováním člověka kapitálem státním, který se ukázal jako vykořisťovatel nejhorší. Křesťanské pojetí práce má nesmírné duchovní hloubky a může být mohutným inspiračním zdrojem při budování nového spravedlivého sociálnům řádu a v přípravách nového historického klimatu na zásadách celostního, tedy křesťanského humanismu. A tohoto mohutného inspiračního zdroje je mimořádně potřeba právě v této zmatené době, kdy mnoho lidí již ztrácí naději. Dělník totiž nesmí být snižován na pouhý prostředek ve výrobním procesu, a to ani v systému hospodářského liberalismu, ani v systému komunistickém. V úsilí o společenskou nápravu musíme jít až na samé kořeny zla, a těch kořenů se většinou nedotýkají stranické ideologie. Na práci je nutno se dívat ze dvou hledisek, individuálního a sociálního, a proto má práce povahu a funkci individuální i sociální. Je totiž jednak zdrojem výživy jednotlivců a rodin, a jednak má sloužit celé společnosti. Obě tato hlediska mají svou složku mravní. Tragická nevyváženost hlediska individuálního a sociálního a neméně tragické odtržení práce od mravních hodnot vedou nutně ke katastrofálním důsledkům sociálním, kulturním a politickým. Otázka lidské práce souvisí s otázkou, co je člověk a jaký je smysl jeho života. Nevím-li co je člověk a jaký je smysl jeho života, pak nemůžeme řešit úspěšně problematiku dehumanizace lidské práce. Bůh nechal přírodu v určitém smyslu nedokončenou a povolal člověka, kterého stvořil k svému obrazu, aby on jako lidský tvůrce spolupracoval se Stvořitelem, a tím dokončoval a posvěcoval svou prací dílo stvoření. Svými úmysly, trpělivostí a obětavostí se stává práce školou ctností, jestliže se práci dávají nadpřirozené motivy. Práce tím pak dostává nový význam a nový smysl a dobře vykonaná práce je před Bohem rovná, neboř dělání i malých věcí s láskou, trpělivostí a dobrým úmyslem se stává novým mravním heroismem. Pracovní potíže a problémy se mají nejen řešit, ale i obětovat a mají být i látkou k rozhovoru s Božským dělníkem z Nazareta, který pracoval sám jako tesař, k rozhovoru, který je opravdovou modlitbou. A takto vykonávaná práce se stává také modlitbou, a tím pak získává svou prací člověk hodnoty věčné. Křesťanská mystika práce musí vystřídat falešnou mystiku komunistickou a liberalistickou. Pouhé organizační reformy nestačí. Každý dělník má být zapojen jako žárovka na zdroj energie, v tomto případě na absolutní zdroj energie duchovní, a toto lidské energetické napětí má procházet transformátorem kříže Kristova, 16 [pageend16]který múze proměňovat hodnoty časné na hodnoty věčné. Bez zapojení na tento životodárný zdroj energie je opravdová obroda společnosti nemožná. Pak jen jedno otroctví vystřídá otroctví systému nového v nesmyslných krvavých revolučních zvratech. Tajemné sestoupení věčnosti do naší časnosti a absolutna do našeho lidského relatívna znamená, že máme chápat každou životní situaci, ' tedy i situaci sociální a politickou, jako výzvu Boží k určitým ctnostem, k určitému poslání v naší době, poslání nadpřirozenému i přirozenému, k oběti i k meditatívni modlitbě, k reformě mravů i institucí. To vše se nesmí dít v duchu pasivity a tolerování nespravedlnosti a odlidštění, ale v duchu tvůrčí lásky k bližnímu, která se stává privilegovaným zdrojem ustavičného úsilí o větší spravedlnost a o zlepšování sociálního a hospodářského řádu ve službách společnosti, to jest ve službách všem občanům, a tím také k ustavičné spolupráci se Stvořitelem. Prací přispíváme ke zlepšování sociálních podmínek, ke zvyšování životní úrovně i kulturní úrovně, a tím ke zlepšování a posvěcování sebe sama a celé společnosti. Poněvadž člověk svým tvůrčím úsilím a svou duchovností pozdvihuje sebe i společnost a celý vnější svět k vyšším, nadhmotným rovinám a k tvoření hodnot nejen časných, ale i věčných, převyšuje lidská osobnost se svým nadpřirozeným cílem celý vesmír. Z těchto důvodů přísluší lidské práci velká důstojnost, a to i práci manuální, a proto se musí tomuto důstojnému pracujícímu člověku poskytnout možnost plného rozvoje ve sféře hospodářské, sociální, kulturní, politické a mravní, ve sféře přirozené i nadpřirozené. Dělník nesmí být tedy snížen na pouhý nástroj a na pouhého spotřebitele. PRÁCE JAKO USTAVUJÍCÍ SLOŽKA SOCIÁLNÍHO ŘÁDU Povahu práce jako základní složky lidského společenského života vystihl Jiří Wolker ve své básni Balada o očích topičových. "Antoníni rukama, jež nad oheň ztuhly, přikládá plnou lopatu uhlí, a že jenom z člověka světlo se rodí, tak za uhlím vždy kus očí svých hodí a oči ty jasné a modré jak květiny v praméncích drátů nad městem plují, v kavárnách, v divadlech, nejraději nad stolem rodiny v radostná světla se rozsvěcují". Osobní práce dělníkova přispívá k utváření života společnosti v oblasti hospodářské, kulturní, sociální, a I v rekreaci. K práci manuální přistupuje práce vědecká, organizační a administrativní, a ne v poslední řadě i práce vychovatelů, a bez všech těchto pracovních výkonů by nemohla moderní společnost ani existovat. Práce je tedy ustavující složkou lidského společenského života, ustavující složkou sociálního řádu. Svatý Otec Jan Pavel II. zdůraznil význam lidské práce ve své encyklice zvané O lidské práci (Laborem execens) zejména tím, že jí přiznal primát před kapitálem, neboř práce je příčinou účinnou 17 [pageend17]v hospodářském životě, zatímco kapitál je jen příčinou nástrojnou. Tato přednost lidské práce před kapitálem souvisí s otázkou důstojnosti lidské osoby, která byla stvořena k obrazu Božímu a nemůže být proto degradována na pouhý nástroj. Výrobní proces je nutno přizpůsobit potřebám lidské přirozenosti a má těmto potřebám sloužit tak, aby se člověk stal ústředním bodem výroby a celého Života hospodářského a sociálního. Proto práce musí být odměňována tak, aby podle možností měla celá rodina slušný život. Pracovní podmínky mají být takové, aby nesnižovaly lidskou důstojnost pracujícího člověka a aby nevedly k dehumanizaci, vykořisťování a zotročování. Žádný kolektiv a žádný společenský útvar, nižší ani vyšší, tedy ani stát, nesmějí pohlcovat lidskou osobu tím, že by z ní bylo děláno jen jakési kolečko ve společenském stroji. Žádný kolektiv nesmí omezovat plný rozvoj lidské osoby, ale má jej umožňovat a podporovat, a proto každý kolektivismus je v rozporu s křesťanskou etikou a nemůže být přijat jako společenský systém opravdu lidský. Na druhé straně naprostá svoboda v systému hospodářského liberalismu vede ke svobodě pouze menšího počtu hospodářsky silných občanů, a tedy k utlačování a vykořisťování hospodářsky slabých. Takové poměry byly pak živnou půdou pro rozvoj komunismu. Liberalismus není tedy také společenský systém opravdu lidský. Lidská práce v systému kolektivistickém i v systému liberalisti- ckém není a nemůže být ustavující složkou sociálního řádu opravdu lidského. Vykořisťování a veškeré formy dehumanizace jsou projevem nespravedlnosti a praktické důsledky se projevují tím, že lidé, zbavení důstojnosti v situacích bez naděje na zlepšení, sahají v zoufalství k násilí, k revoluci, a stávají se snadno nástroji profesionálních revolucionářů a budovatelů nových forem otroctví. To pak není budováním sociálního řádu, ale jeho ničením. Svatý Pavel píše ve svém listě k Soluňanům naprosto jasně: "Kdo nechce pracovat, ať nejí!" Práce je tedy mravní povinností a křesťanská sociální etika hlásá, že Člověk má pracovat také proto, aby měl určitý majetek, a tím i možnost pomáhat potřebným a konat tak skutky milosrdenství. Lidská práce v systému, který umožňuje budování rodinného majetku, se stává stabilizační silou celé společnosti a ustavující složkou sociálního řádu. Pracující člověk, stvořený k tomu, aby byl obrazem Božím a spolupracovníkem Stvořitelovým, má právo na ochranu, tedy má určitá nezadatelná práva, která mu nesmí odejmout ani stát. Tato nezadatelná práva má nejen dělník, ale také každý duševní pracovník a také každý pracovník samostatný. Domnívám se, že nejlepší výčet lidských práv pracující osoby podal Jacques Maritain, a že právě na těchto právech je třeba budovat nový sociální a hospodářský řád. Zatím jen stručně uvedu jednotlivá práva pracující osoby. 1. Právo svobodně volit práci. Toto právo bývá silně omezováno 18 [pageend18]v komunistických zemích zejména také tím, že praktikujícímu křesťanu je znemožněn přístup k vyššímu vzdělání. 2. Právo svobodně tvořit odborové organizace a právo na to, aby každý dělník a pracující byl považován za sociálně dospělého. Odborové organizace ve všech komunistických zemích nejsou svobodné, ale jsou v praxi orgánem diktátorské strany. 3. Právo odborových organizací a hospodářských skupin a pracovních komunit na svobodu a autonomii. Autonomie hospodářských skupin je jednou z hlavních zásad křesťanského sociálního řádu. 4. Právo na spravedlivou mzdu. 5. Právo na práci. 6. Tam, kde s ohledem na úroveň vzdělanosti a společenské vyspělosti je to možné, právo nahradit, aspoň částečně, mzdový systém partnerstvím, což znamená právo na spoluvlastnictví větších podniků a právo na spolupůsobení, nebo spolupečování, a právo na pracovní titul, který opravňuje zaměstnance získávat a vlastnit zaměstnanecké akcie. 7. Právo podílet se podle možností společnosti na základních statcích civilizace, hmotných i duchovních, a někdy podle možností a situace i zdarma, jako na příklad školy pro děti, léčení pro nemajetné penzisty atd. Těmto právům odpovídají ovšem povinnosti, zejména povinnost poctivě pracovat a šetrně zacházet se zařízením podniku. O těchto povinnostech mluví neradi politikové a programy stran se o nich nezmiňují. Jen práce spojená s právy a s povinnostmi může být ustavující složkou sociálního řádu. Jen na těchto základech je možno budovat novou opravdu lidskou společnost. Pouhé mocenské zvraty nestačí, i když jsou často velmi nutné, je to však program polovičatý, neboť jen důkladná transformace občanů i společnosti pomůže, jinými slovy jen reforma institucí i mravů může vést k cíli. A tohoto cíle je možno dosáhnout jen novou spiritualitou práce a pokud možno i novou křesťanskou mystikou práce, která by nahradila falešnou mystiku materialistickou. Pouhé plánování bezduchých reforem institucí, i těch technicky nejdokonalejších, je programem okleštěným, deformovaným a dehumanizovaným, je to velká a nebezpečná iluze. Výňatky z knihy Perspektivy lidskosti, v rukopise. 19 [pageend19]Pavel Želivan FILOSOFICKÉ MODELY LIDSKÉ SVOBODY 1. Uvedení tématu. 1.1. Přilišné mluvení a psaní o svobodě spíše zamlžuje skutečnost. 1.2. Potřeba vyjasňování a upřesňování pravého smyslu lidské svobody. 1.3. Prosvětlená skutečnost svobody ozáří i naše konání, naši konkrétní existenci a vyjeví možnosti k umocnění svobody: Svoboda jako vnitřní, bytostná struktura a jako proces, událost, dění: osvobozování a to ve dvojím smyslu: sebeosvobozování a osvobozování druhého - (autoliberatio et heteroliberatio) - dialogická stavebnost svobody a osvobozování. 1.4. Upřesnění tématu: a) svobodu člověka zde chápu jako bytostný atribut jedince, nepřihlížím tedy přímo - jen nepřímo - k svobodě ve smyslu etickém, politickém, sociálním. b) slovo "model" používám zde ve významu heuristickém a hermeneutickém jako schéma sloužící k prozkoumání určitého jevu, v našem případě k prozkoumání svobody. c) protože existují modely sociologické, politologické a pedagogické, upozorňuji hned na začátku, že moje úvaha se bude pohybovat na rovině filosofické, která je ovšem otevřena k teologii, psychologii a etice. 1.5. Rozdělení přednášky: a) universální fenomén lidské existence: neklid, hledání, putování, bloudění, otevřenost do budoucnosti: překračování daností (transcen- dování): homo viator. b) rozbor fenoménu "existenciálního neklidu": subjekt-nositel (volitiv- ní struktura člověka) a poslední nepřekročitelný horizont: bytí, jako dobro; svázanost vůle (nutnost) a dobra je metafyzické povahy. c) paradox svobody: nutnost zakládající a umožňující svobodu? d) modely svobody: aa) "filištinský" bb) sisyfovský (Camus) cc) faustovský (Nietzsche) dd) prometeovský (Marx...) ee) vertikalistický (Barth) dd) personalistický (Maria) 20 [pageend20]I - HOMO VIATOR Lidská existence má paradoxální povahu. Prostupují ji a ztvárňují dvě protichůdně tendence. Na jedné straně pozorujeme a prožíváme sestupnou tendenci, kterou bych nazval - analogicky - entropií. Kdybych si liboval v radikalismu psychoanalytického vyjadřován^ tak bych se snad odvážil mluvit dokonce o nekrofilním pohybu. Běží tu koneckonců o obecně známý fakt - a jak se zdá i vědecky dotvrzený - o postupném znehodnocování energie nám známého vesmíru. Člověk zde nečiní výjimku. Heidegger nikoliv neprávem chápe tento entropický fakt lidské existence jako stavební dimensi našeho pobytu ve světě: sein-zum — Tode. Problém nevidím v prokazování obecné etropie jako faktu. Je příliš evidentní. Problém bych spíše viděl v tom, jak bychom mohli a měli pojmenovat a upřesnit jeho povahu a smysl, jak bychom mohli a měli vyhmátnout jeho podstatu; filosoficky bychom mohli říci: vymezit a vyslovit jeho eidos, jeho vnitřní stavebnost a stanovit jeho vztahy k ostatním dimenzím lidské existence. Básníci jsou zde našimi spojenci. Římský básník Vergil nám zanechal svůj nádherný verš, jímž postihl a poodhalil nezadržitelnost sestupného pohybu v lidském životě. "Fugit, fugit irreparabile tempus et mentem mortalia tangunt." "Šunt lacrimae rerum." Na druhé straně vidíme vzestupnou tendenci, ontologické narůstání a přibývání skutečnosti, obohacování a vynořování nových kvalit na rovině zkušenosti. Ve filosofii mluvíme o syntropickém pohybu. Jako jsem se zmínil o Heideggerovi, tak bych se v tomto bodě měl zmínit o Teilhardovi de Chardin, který byl přímo oslněn vesmírnou syntropií. Nemohu zde rozebírat jeho zásluhy a jeho nedostatky, abych příliš nekomplikoval tuto úvahu. Podotkl bych jen, že Heidegger vidí a přehodnocuje to, co jsem nazval entropií v lidské existenci - kdežto Teilhard naopak podléhá opačnému pokušení, vidí primát syntropie a chápe nejen člověka ale i celý vesmír ve smyslu biofilie, přitakávání životu. Osobně jsem přesvědčen, že je možno překonat a překlenout rozpor mezi Heideggerem a Teilhardem, mezi existenciálním pesimismem německého filosofa a kosmologickým optimismem francouzského jezuity. K lidskému pobytu ve světě a dějinách patří obojí: entropické sestupování i syntropický vzestup. Obojí tvoří naši existenciálni situaci a vyjevují paradoxní povahu naší bytosti. Výstižněji bychom mohli mluvit o této základní existenciálni lidské situaci jako o poutničkám údělu člověka. Kategorii poutnictví rozpracoval a prosvětlil Gabriel Marcel. Ale znala ji i biblická teologie a světová literatura. Marcel ji prohloubil a otevřel k ontologickým základům. S kategorií poutnictví jde ruku v ruce kategorie bloudění, ztroskotání, naděje i beznaděje. Velká esenciální světová epika od Homéra až po dnešní dni, až po Franze Kafku, se pokouší stále znovu vyslovit poutnický příběh člověka. Léon Bloy mluvil o člověku jako poutníku absolutna. Anglo-argentínský spisovatel Jorge Borges k našemu problému poznamenává: "Čtyři jsou příběhy a události. Po celý čas, který nám 21 [pageend21]zůstává, neprestaneme je vyprávět v jejich proměnách." Nejstarší příběh se vztahuje k obležení mocného města (Trója), druhý se týká návratu (Odyseus a děje vyprávěné v severských ságách), v třetím příběhu jde o hledání (Jáson, Grál) a konečně ve čtvrtém ději se ohlašuje mýticky, ústřední událost historie v příchodu Boha, který se obětuje (Attis a Odinos) a který skutečně vykoupil člověka z otroctví (Kristus). Integrální klasická epika vypráví o člověku jako takovém, o jeho hluboké podstatě a o jeho společném a posledním osudu, i když se neustále proměňují nositelé děje a místa událostí. Svým vyprávěním o pádu nebo o založení města, o návratu domů, o dobytí posvátného pokladu o získání prstenu a nalezení šperku, o otroctví, vysvobození a obsazení zaslíbené země, o hledání tajemného zámku nebo o imaginární cestě podsvětím a nadsvětím - klasická epika se snaží vyložit a pochopit tajemství universální lidské existence, osvětlit a vykreslit její absolutní významy. Připomeňme si nejen biblický exodus a evan- gelní podobenství o marnotratném synu, ale také Iliadu, Odyseu, Argonauty, Eneidu (knihy 1-6), různé středověké Parsifaly a Božskou komedii. Domov, vlast, poklad, město poražené a znovu založené, svoboda, země a chrám, ztracený a znovu nalezený ráj jsou ve velké epice popsány podrobně a někdy přímo hmatatelně jako podobenství a metafora, která se otevírá a ponenáhlu proměňuje v symbol transcendentních a nevýslovných cílů. Všechny tyto děje ve své pozemské, prostorové a časové relativitě jsou obrazem poutnické existence. Člověk putuje - homo viator - k něčemu, co přesahuje jeho pozemské hranice, co je absolutní a božské. Vyjevuje se ve všech těchto obrazech a podobenstvích, že život člověka je ve své nejhlubší podstatě "návratem dopředu", návratem domů, návratem k pramenům zastřeným a skrytým v předkřesčanském mýtu a zjevně přítomným v biblickém poselství. Všechny tyto motivy a obrazy poutnické existence téměř neočekávaně se vynořují v různých stupních a polohách v soudobě epice. Zmíním se alespoň o těchto několika: Odyseus od Joyceho, Brander- burští argonauti Elisabethy Langgasserové, Vergil Hermanna Brocha, Josef a jeho bratři (lépe: Abrahám, Isák, Jakob, Josef a jeho bratři a perspektivně vysvobození exilu, návrat do zaslíbené země a konečně Ten, jehož byl Josef předobrazem) od Th. Manna, The Hobbit (s podtitulem: There and Back Again) J.R.R. Tolkiena, Amerika (lépe: Nezvěstný) a Zámek od Franz Kafky. K znovuzrození epiky přispívá celé dílo Th. Manna, celé a bez výjimky dílo Tolkiena, Kafky, John Bartha a Stefana d'Arriga (llorcynus Orca). Guido Sommavilla, velmi kvalifikovaný italský literární kritik, spolu s mnoha jinými se domnívá, že v osudech, dějích a situacích osob - snad by se mohlo mluvit o jediné osobě v postupných proměnách - zoufale nedokončené románové trilogiiů Amerika, Proces a Zámek se navrací Odyseus, Abrahám, Parsifal, Dante a Don Quijot, aby se pokusili znovu o proniknutí k absolutnu. Je to pokus nešfastný a marný (v Kafkovi) pro toho, 22 [pageend22]kdo chce najft svou spásu, domov a Boha jen silou a umem svého lidského hledánf, nebol - jak říká Kafka - "kdo hledá, nenalezne". Ale kdo má odvahu k existenciálni a přímo ontologické pokoře, nevznáší nároky a práva před Bohem nebo i proti Bohu, ten, kdo "nehledá", je už "nalezen". Zaznívá zde pascalovská myšlenka: "Nehledal bys mě, kdybys mě neznal." (Cf.G.Sommavilla, 11 pensiero non é labirinto. Milano 1980, str. 106 nn.) Výpovědi klasické i soudobé epiky o poutničkám údělu člověka nejsou jediné. Mohli bychom k nim přiřadit i výpovědi lyriky, výtvarného umění, ba i hudby. Filosofie přistupuje k tomu problému a k tomu tajemství lidské existence svým specifickým způsobem a vidí je v metafyzické perspektivě. Opírá se o prokazatelnou a zkušenostně podloženou realitu neklidu v srdci člověka - cf. Augustinovo: inquie- tum est cor nostrum... - o neúplnost a nedokončenost lidské existence, o neutuchající potřebu jít stále vpřed, překračovat dosažené, vytvářet svět kultury a hledat archimedický bod, o nějž bychom mohli opřít svou naději a z něhož bychom mohli vytušit poslední smysl svého pobytu ve světě a v historii. Jak na rovině osobní tak i na rovině kulturně historické člověk není zdaleka uskutečněn. Přichází na svět jako člověk, ale také s úkolem stát se člověkem, růst ve svém lidství a přiblížit se co nejvíce k možnostem, které jsou zakotveny v něm samém. Antická zkazka vypráví, že filosof Cineas se ptal vojevůdce Pyrrha: Až si podrobíš Kecko, co budeš dělat? - Podrobím si Afriku - a potom? - Podrobím Asii - a potom? - Podrobím si Indii - a potom?, ptá se ještě Cineas. Potom si odpočinu od námah... - Proč, táže se Cineas, si neodpočineš hned? (Cf. Simona de Beauvoir, Pyrrhos et Cinéas, Paris 1944.) Existencialismus vypovídá - třebas negativně - o neklidu člověka jako o zcela zřejmé, i když absurdní situaci. Absurdita lidské existence tkví - podle některých existencialistů - právě v nemožnosti uskutečnit plně a definitivně a smysluplně možnosti zakotvené v člověku. Člověk je "passion inutile", nemožný úkol, absurdní svoboda. Tragický rozpor ateistického existencialismu se rodí z toho, že na jedné straně vyvrací ze základu jakoukoli pozitivní perspektivu a jakoukoli naději, na druhé straně pokračuje v práci na osvobození člověka. Skutečnost života a zkušenosti je silnější než existencialistické teorie absurdity. "Dokud žiji - připomíná Simona de Beauvoir - Cinéas mě bude marně pronásledovat svým ’a potom?’ Navzdory všemu srdce tluče, ruka se napřahuje, rodí se nové plány a strhávají mě vpřed. Moudří lidé chtěli vidět v tomto vzdoru znamení nevyléčitelného pomatení člověka: ale zvrácenost tak podstatná může být ještě pojmenována zvráceností? Kde najdeme pravdu člověka ne-li v člověku samém? Rozumování nebude s to zadržet elán naší spontaneity. Ale uvažování je také spontánní. Člověk zasazuje, staví, podrobuje, chce, miluje; je zde stále ono "a potom?" (C.d. str. 11) Nyní se můžeme pokusit o filosofické upřesnění této universální zkušenosti a skutečnosti. Veškerým svým myšlením, poznáváním, chtěním, konáním a tvořením člověk nezadržitelně transcenduje sám sebe, 23 [pageend23]svou minulost a přítomnost v neustálé otevřenosti k budoucnosti. Horizont, k němuž se pne a k němuž směřuje a v němž se pohybuje a rozvíjí existenciálni neklid člověka a v němž se odehrává jeho osud je horizontem nepřekroČitelným, absolutním, "bezbřehým’1, umožňujícím směr a cestu existence. Na rozdíl od zvířete Člověk nemá jen prostředí (Umwelt), ale také a předně svět (Welt). Svět člověka je bytí. Přihlédneme-li nyní k člověku samému, musíme se zeptat, co v něm zakládá a umožňuje onu bezbřehou, neohraničenou a neohraniči- telnou otevřenost k bytí jako ke svému poslednímu, absolutnímu a nepřekročitelnému horizontu. Mezi bytím jako takovým a člověkem musí existovat původní bytostný vztah a příbuznost. I v člověku musí být nějakým způsobem absolutno a nekonečno. Tato možnost a schopnost vztahovat se k bytí, k nepodmíněnému a vse podmiňujícímu horizontu, tato neuzavřená a neuzavřitelná otevřenost lidské bytosti není ničím jiným než tím, co nazýváme duchovní skutečností, duchem. Mezi lidským duchem a bytím existuje strukturální, ontologická a nutná vztaŽnost. Tato vztažnost se projevuje na dvou úzce spolu spojených a propojených rovinách: na rovině poznání a na rovině chtění. Už Aristoteles vytušil, že lidská duše obdařena rozumem (nous) je nějakým způsobem vše. Tomáš Akvinský rozvádí Aristotelův postřeh a vidí duchovost lidské duše v její otevřenosti ke všemu, co je. "Anima est quodammodo omnia." Bytí je umožňujícím základem a všeosvětlujícím horizontem pravdy duchovního rozumového poznání. Bytí je tedy samo pravdivé v tom smyslu, že vyjevuje a osvětluje, zpřístupňuje lidskému poznání vše, co je. Jsoucno je pravdivé, nakolik vůbec je; je poznatelné v té míře, v jaké je založeno v bytí. Bytí je také základem a všeobepínajícím horizontem našeho chtění. Prvním a původním pohybem vůle je láska. Chtění a milování je vůbec možno, protože je zde něco, co je hodno našeho chtění a co si zaslouží být milováno, řečeno ve zkratce: co je dobré. Každé jsoucno je dobré samo v sobě a o sobě, nakolik vůbec je, nakolik kotví v bytí. Proto bytí je dobré, milovatelné a umožňující lásku. Klasická filosofie mluví o pravdě a dobru jako transcentálních vlastnostech jsoucna. Každé jsoucno je samo v sobě a o sobě pravdivé a proto je poznatelné člověku. Je však pravdivé poznatelné, protože je - a je, protože je samo poznáno, je ponořeno do světla, vynořuje se na rovině existence ze stvořitelského aktu, zjevuje se, protože je vyjevením Stvořitele; protože vychází z jeho slova, je samo "slovem" a je s to oslovit člověka. Jsoucno je dobré, milovatelné a hodné úcty, protože je, a je, protože už samo je milováno, chtěno, uctíváno, protože vychází a trvá v tvořícím svrchovaně svobodném milování Boha. 24 [pageend24]II - METAFYZICKÉ ZÁKLADY SVOBODY Mluvil jsem o strukturální, ontologické a nutné vztažnosti mezi člověkem, nakolik je duchovní bytostí, a bytím jakom základem a horizontem pravdy a lásky. Věnujme nyní pozornost volitivní dimenzi této vztažnosti. Lidská vůle jako pramen veškerého chtění, milování a doufání, jako zdroj svobodného rozhodování a konání je nevyvratitelně svou vlastní povahou spjata s bytím jako horizontem dobra. Můžeme říci, Že vůle je skrz naskrz ovládána bytím a dobrem jako takovými, tedy dobrem bez hranic, dobrem absolutním. Z tohoto sktruktu- rálnfho vztahu vůle a dobra člověk nemůže vystoupit, nemůže jej odložit ani překonat. Kdyby vystoupení člověka z tohoto vztahu bylo možné, znamenalo by ontologické popření a znicotnění vůle a tedy i člověka samého. (Cf. J. Maritain, Integrální humanismus.) Člověk nemůže vyjít ze svého světa, ze světa bytí, protože by vesel do ne-bytí, do nicoty. Zde se vynořuje odvěký problém nutnosti a svobody. Řečeno drsně a skoro syrově: člověk je "odsouzen" chtít dobro, nemůže nechtít než dobro, ač už skutečné anebo - což je jeho existenciálni bída a někdy i tragická nouze - jen domnělé, iluzorní dobro. Klasická filosofie, antropologie a etika, mluvily o nutné tendenci člověka k blaženosti. Každý člověk v nejhlubší hloubce své existence a svého chtění touží po štěstí, po blahu, po naplnění a ukojení svých možností a potřeb. To platí i pro sebevraha, který ve svém zoufalství volí smrt jako dobro, to je jako osvobození od zla, které rozvrátilo jeho život. V prostoru nutné a nezruŠitelné ontologické vztažnosti mezi vůli a dobrem jako takovým je třeba hledat a najít umožňující podmínky pro svobodu. Nepokládám za potřebné dokazovat svobodu chtění. Jde přece o zcela zjevný a zkušenostně podložený fakt, který denně prožíváme a který je pevným předpokladem naší mravní odpovědnosti a každého právního řádu. Naše otázka je jiná. Ptáme se, jak je tato naše svobodná vůle vůbec možná a kde je její ontické místo v prostoru vytvořeném a narýsovaném strukturálním nutným vztahem mezi chtěním a dobrem. Pro zodpovězení naší otázky je i zde spolehlivou základnou a pevným východiskem universální zkušenost. Absolutní, neohraničené dobro tvoří všeobepínající horizont našeho světa zkušenosti. Uvnitř tohoto horizontu se setkáváme s hodnotami a dobry, které jsou konečné, ohraničené naším poznáním a naším slovníkem. Nikdy a nikde nepotkáváme dobro jako takové v jeho absolutní plnosti a nekonečnosti. Jsrne-Ii na jedné straně zcela a beze zbytku ovládáni absolutním dobrem - bytím, stojíme-li v nepřekročitelném horizontu dobra, na druhé straně žádné konečné dobro uvnitř světa a historie nemá a nemůže mít nad naší vůlí takovou moc, aby si na ní vynutilo souhlas, přitakání a přilnutí. Žádné konečné dobro se nekryje s neomezeným vládnoucím horizontem. Tím vzniká základní ontologická a existenciálni situace pro člověka, ustanovuje se ontologický a existenciálni prostor 25 [pageend25]pro svobodu, prostor možnosti pro chtění i nechtění. Tváří v tvář konečnému dobru naše vůle zůstává ve stavu nedeterminovanosti a indiference. Z tohoto stavu neurčenosti a indiference vychází člověk svobodným aktivním rozhodnutím se pro konečnou hodnotu nebo proti ní. Překonává svou původní nedeterminovanost a indiferenci před konečným dobrem tím, že sám sebe determinuje. Svoboda vůle je tedy ve své podstatě schopností autodeterminace. Vůle vládne sama nad sebou, protože nestojí pod vládou konečných hodnot, které nejsou s to ji vládnout a vynutit si její souhlas právě proto, že jsou konečné a proto, že jen absolutní, nekonečné dobro jí vládne. Tím jsme se dostali k trojímu umožňujícímu metafyzickému základu lidské svobody. Prvním, transcendentním a vse transcendujícím základem vůle a její svobody je bytí jako dobro, neomezené, nekonečné a absolutní. Druhým, objektivním, imanentním základem je vnitřně světská skutečnost konečných hodnot a konečných dober. Třetím, subjektivním, imanentním základem, zdrojem a kořenem svobody je rozumové poznání. Získali jsem tak potřebné kategorie pro stanovení a pochopení možných modelů svobody. Dříve než přistoupíme k interpretaci filosofických modelů svobody, zmíním se alespoň krátce o rozumovém poznání jako o zakládající a umožňující podmínce svobody. Aby konečné dobro mohlo být opravdu lidsky a svobodně chtěno, musí zjevit svou pravdu, svou skutečnou hodnotu. Na jedné straně je třeba, aby vystoupilo před vůli jako dobro, tedy jako to, co je hodno chtění, přání, lásky. Na druhé straně nemůže zastřít svou konečnost a částečnost, svou ne-absolutnost, svou ontologickou slabost. V tomto smyslu i na filosofické rovině platí slova evangelia: pravda vás osvobodí. Poznání je tedy zdrojem a základem svobody. Cím více poznáváme a čím kritičtěji stojíme před konečnými hodnotami, tím více a tím pevněji jsme svobodni, tím méně nad námi vládnou a tím pevněji jsou ovládány. Pochopíme také, proč tržní propaganda vynáší pozitivní kvality zboží, proč plýtvá chválou a proč zastírá jeho negativní stránky. Pochopíme také, proč totalitní režimy tak urputně cenzurují všechny zdroje poznání, proč manipulují zprávy a znemožňují přístup k informacím. Dále pochopíme, proč humor je nepříjemný všem tyranům. Humor odhaluje komiku tyrana, odvažuje se říci, "král Lávra má oslí uši". Komika tkví v nepoměru, v našem případě v nepoměru mezi iluzorní nedotknutelností a přímo zbožštěním tyrana a jeho lidskou situací, jeho slabostmi. Odhalit neabsolutnost tyranovy moci znamená první krok k osvobození. Schopnost humoru strhává masky, činí svět světem a člověka člověkem, bourá idoly. Každá idolatrie jako zabsolutnění konečných skutečností stojí a padá se svou lží. V tomto a jedině v tomto smyslu - pravda je nebezpečná a revoluční, protože je osvobozující a tedy antiidolatrická. 26 [pageend26]Ill - MODELY SVOBODY Různost a mnohost modelů svobody se zakládá na možnosti chápat různě vztah mezi třemi umožňujícími základy svobody, mezi absolutním horizontem dobra, světem konečných hodnot a neomezenou otevřeností rozumového poznání a tedy i otevřeností bez hranic ve vůli. 1. "Filistinský model” Někdy se mluví také o "maloměsřáckém” modelu. V dějinách filosofie byl rozpracován a zesoustavněn ve škole epikurejců, zvané také hedonistické. V předreflexivní a spíše vitálně spontání formě se udržuje po staletí a dnes by se dal nazvat konsumismem nebo také praktickým materialismem. K pojmovému upřesnění hedonistického modelu svobody se přiblížíme nejlépe, když vyjdeme z jeho interpretace absolutního horizontu bytí— dobra. Tato epikurejská interpretace je negativní. Existuje-li nějaké absolutno a vytváří-li obzor lidského chtění a konání, pak je to hluchý, indiferentní hmotný vesmír, naprosto bezperspektívni a temný. Možná, říká epikurejec moderní, že absolutno vůbec neexistuje. Ale už i otázka jeho existence nebo jeho neexistence je naprosto zbytečná, planá a spíše rušivá. Z antropologického hlediska je se třeba zbavit těchto metafyzických iluzí a snů, které nic neřeší, spíše zatemňují náš pohled a ztrpčují požitek a radost z konečných, třebas relativních, ale jedině skutečných hodnot. Mluvit o strukturální vztažnosti vůle a absolutního dobra je tedy onou nemocí duše, pomatením a klamem. Jediný prostor lidské svobody, vratké, křehké, ale přece jen svobody je vytvářen mezi našimi smysly a konečnými hodnotami. Není třeba chápat tento prostor hrubě a banálně. Neexistují jen hodnoty povahy biologické ale i kulturní. Zde se hedonistický model proměňuje v model estetický, jehož typickým představitelem a nositelem je Don Juan. Svobodně žít mu znamená nevázat se na nic a na nikoho. Život je svobodná a volná hra - se vším, s láskou i povinností, s druhým i sám se sebou. 2. Sisyfovský model Antický i hlavně moderní Sisyfos bere velmi vážně a přímo metafyzicky skutečnost vztažnosti lidské vůle a absolutního dobra jako posledního břehu a horizontu, posledního domova a nekonečného vše- osmyslujícího světla, prostě Boha svobody a života. Bere vážně i radikální otevřenost lidského ducha a jeho hledající vůle, která trans- cenduje vše konečné a dopíná se absolutna. I zde prostor svobody je položen do vztažnosti mezi člověkem a absolutnem. Tragikou člověka, absurditou jeho svobody je to, že onen poslední břeh absolutního dobra a života neexistuje. Celým svým konáním a hledáním člověk směřuje k absolutnu, touží po nesmrtelnosti a 27 [pageend27]naplnění v radosti. A při tom na každém kroku zjišťuje ontologickou marnost své existence. Sisyfovský člověk miluje svou svobodu a miluje svět, tento náš svět, jeho světlo, jeho krásu a nádheru, miluje život. Nemůže přijmout - jak se domnívá - křesťanskou perspektivu. Bůh se mu jeví jako nepřítel svobody a světa. Zůstává mu tedy věčná žízeň a vyschlé prameny a puklé cisterny na poušti. Prostorem jeho svobody je "morem zasažené město". Albert Camus popsal sisyfovskou existenci v románě Mor. Na rozdíl od cynického Sartra si uchoval soucítění a solidaritu s absurdní nešťastnou existencí člověka, trpícího a umírajícího ve světě bez naděje a bez spásy. 3. Faustovský model Pro doktora Fausta a pro jeho evropské pokolení svoboda znamená neomezenou moc nad bytím, životem, smrtí a časem. Odkojen nikdy nemizící gnózí západní kultury spoléhá na účinnou pomoc vědy při uskutečnění svého projektu k dosáhnutí plné, bezbřehé, absolutní tvořivé svobody. Když pozná marnost svých námah a vratkost svého snu o všemohoucnosti vědy, neobrátí se k Bohu, na kterého se dívá s podezřením a kterého posunul za hranice své existence. Faust se obrátí k Čáblovi a příjme nabídku jeho spojenectví. Je ochoten platit draze, platit svou vlastní duší. Faustovský člověk prožívá prudce a vášnivě, s jakousi nezkrotitelnou netrpělivostí a hlavně s nepokoři- telnou hrdostí potřebu svobody jako překonání lidské nemohoucnosti a vyvázání z vlády času. Odhaluje v sobě neomezenou otevřenost a vztažnost k absolutnu. I on vidí možnost své svobody a svého osvobození na vertikální ose, která spojuje jeho vůli a poslední absolutní horizont bytí. Protože tento poslední všeobepínající horizont není založen Bohem, snaží se Faust založit, upevnit a vybudovat jej sám za spojenectví vědy a pekla, poznání a magie. Sní o tom, že jednou v držení absolutní vlády nad světem, nad jeho prostorovými a Časovými zákony, zvítězí i nad peklem a jeho mocí, zachrání a spasí svou prodanou duši. Není nesnadné rozeznat ve Faustově modelu svobody gnostickou strukturu upravenou a vylepšenou iluminismem. Gnostická svoboda tkví nejen v panství, neomezeném a svrchovaném, nad světem a jeho hodnotami. Tkví také předně v nároku na vládu nad absolutnem, nad Bohem samým. Nietzsche promyslel a proměnil faustovský model svobody. Vestavěl však do něho archaický mýtus věčného návratu. Absolutní horizont lidské existence pro Nietzscheho není založen na řeckém Logu ani na biblickém Bohu nýbrž na mytologický chápané "fysis" jako totální jednotě všeho. Protože existuje transcendentní nad časem a proti času postavená věčnost, zbývá jediná alternativa: cyklické pojetí pohybu a časového plynutí. Nietzsche nezastírá absurditu tohoto pojetí, naopak ji chápe jako jedinou podmínku svobody. Člověk, který odvážně a existenciálně přijme tento absurdní a zabsurdující fatalismus věčně se navracející přítomnosti a snese, unese její metafyzicky drtivou ničivost, promění sám sebe v nového, vyššího člověka, v nad28 [pageend28]Člověka. Amor fati - jak říká Nietzsche - se stává tak novou osou nové, svobodné a osvobozené existence. Nový člověk se osvobozuje předně od tyranie řádu vytvořeného řeckým rozumem a od transcendentního Boha Jako absolutní základny morálních hodnot, dobra zla. "Hlásám vám nadčlověka. Člověk je cosi - říká Zarathustra (Fr. Nietzsche, Tak pravil Zarathustra. Praha, Odeon 1967, str. 25) - co má býti překonáno. "Nadčlověk je smysl země. Vaše vůle necht dí: nadčlověk budiž smysl země. Zapřísáhám vás, bratři moji, zůstaňte věrni zemi a nevěřte těm, kdož vám mluví o nadpozemských nadějích!" A pokračuje otázkou: "Kdeže je blesk, aby vás ošlehl svým jazykem? Kde šílenství, jímž byste měli býti očkováni?" (C.d., str. 27) A odpovídá: "Hleěte, hlásám vám nadčlověka: tož onen blesk, tož ono šílenství!" "Člověk je provaz natažený mezi zvířetem a nadčlověkem - provaz nad propastí. Nebezpečný přechod, nebezpečná chůze, nebezpečný pohled zpátky, nebezpečné zachvění, nebezpečná zastávka. Co je velkého na člověku, jest, že je mostem, a nikoliv účelem: co lze milovati na člověku, jest, že je přechodem a zánikem". Svoboda nadčlověka se rodí v trojí proměně. "Tři proměny vám jmenuji ducha: jak duch se stává velbloudem, lvem velbloud a dítětem posléze lev" (C.d., str. 35 n.). Silný, nosný duch, obývaný úctou chce těžké a nejtězší. Proto pokleká jako velbloud a chce aby se mu hodně naložilo: ponížiti se, zranit svou pýchu, dát zazářit své pošetilosti a posmívat se svou moudrostí; rozloučit se se svou pří, když ona slaví své vítězství, stoupat na vysoké hory a pokoušet tam pokušitele, živit se žaludy a býlím poznání, hladovět! v duši pro pravdu, být nemocný a nepřijímati těšitelů, přátelit se s hluchými, kteří neslyší nic, co chceme; stoupat! ve špinavou vodu, je-li to voda pravdy, a neodháněti od sebe studených žab a horkých ropuch; milovati toho, kdo námi pohrdá, a podávat ruku strašidlu, chce-li nás polekat. Nosný duch obtěžkán tím nejtěžším jako velbloud pospíchá na svou poušř. V pusté osamělosti se pak proměňuje ve Iva. Chce si ukořistit svobodu a stát se pánem ve své vlastní poušti. Vyhledá si zde svého posledního pána, vejde ve svár s ním i se svým posledním Bohem. Chce se rvát o vítězství s velikým drakem, pánem a Bohem, jehož jméno je "Musíš". Lví duch praví "chci". "Musíš" leží v cestě lvímu duchu jako zlatém šupinaté zvíře. Na každé jeho šupině se zlatitě leskne "musíš!". Tisícileté hodnoty se lesknou na zlatých šupinách. Nejmocnější všech draků (Bůh) prohlašuje: "Všechna hodnota věcí leskne se na mně". Nietzsche vidí v Bohu radikální popření vůle a svobody. Metafyzický drak, Bůh, stanoví: "Všechna hodnota již byla stvořena, a všechna stvořená hodnosta - tou jsem já. Věru, již nemá být žádné ’chci’." Jedině soumar, ne však lev by se mohl zříci svobody, mohl by uctívat draka a odříkat se své vlastní vůle. Lev sice nedovede a nemůže tvořit nové hodnoty, ale může vytvořit podmínku a základnu: Lví síla dovede si stvořiti svobodu k novému tvoření. V našem duchu je třeba lva, abychom si stvořili svobodu a vyslovili "posvátné Ne i k povinnosti" (C.d. str. 37). "Násilím právo si vzít 29 [pageend29]k novým hodnotám - toť nejhroznější násilí pro ducha nosného a uctivého. Veru, je mu to lupem, je mu to věcí loupežné šeimy. Za své neposvátnější měl kdysi v lásce své "musíš": te3 je nucen i v nejposvátnějším nalézt blud a zvůli, aby si uloupil osvobození od své lásky: Iva je třeba k tomuto lupu" (tamtéž). Poslední a vrcholnou proměnou a dosažením panovnické a vladařské svobody je dítě. Zní to paradoxně, že loupežný lev se má stát dítětem. Nietzsche to zdůvodňuje takto: "Nevinností je dítě a zapomenutím, je novým početím, je hrou, je kolem ze sebe se roztáčejícím, je prvým pohybem, je posvátným Ano" (tamtéž). K tvořivé hře a k tvořitelské svobodě je třeba překonat tíhu i vyvracející Ne ve jménu posvátného, Čistého, osvobozeného a osvobozujícího Ano. V tomto Ano duch teprve chce svou vlastní vůli, buduje si svůj vlastní svobodný svět a vyvažuje se s konečnou platností ze světa svázaného povinnostmi a ovládaného zákonem "musíš". 4. Prometeovský model Řecký mýtus o vzpouře Prometea proti olympskému božstvu a o jeho krutém potrestání za svatokrádežnou vzpurnost můžeme číst také metafyzicky a teologicky. Prometeus chápe svou vzpouru proti Olympu jako osvobození člověka z jeho odcizující existenciálni a metafyzické situace. Olyrnpští bohové žárlivě střežili "oheň", který zde symbolizuje svobodu jako panství a vládu nad světem, jako osvobozující a tvořivou sílu přetvářet daný svět a budovat kulturu na míru člověka, svět obyvatelný. Olymp si vyhradil výlučné právo na plnost bytí, na štěstí, nesmrtelnost, svobodu. Člověku ponechal "odpadky bytí": utrpení, smrtelnost, nemohoucnost a nesvobodu. Mezi olymskými bohy a člověkem zela nepřeklenutelná metafyzická propast, propast mezi bytím a nicotou. Bohové musili žárlivě a ve strachu střežit oheň své existence. Prometeus nemohl přijmout a uznat tuto ontologickou a teologicky absurdní nespravedlnost, a proto musel nenávidět Olymp a svou existenci i existenci lidí, jichž se mu zžele- lo, chápat jako loupežné tažení proti nebi. (Cf. Thomas Merton, Teologia prometeica, in: L' uomo nuovo, Milano, Garzanti 1963, str. 25-44). Prometeus vešel do podvědomí západního člověka a prodělal mnoho proměn v jeho myšlení a v jeho dějinách. Zradikalizoval svou vzpouru proti nebi a prohloubil důvěru ve své vlastní síly a v možnost zmocnit se svým rozumem a svou vůlí bytí, vytvořit si sám od sebe a ze sebe svět svobody. Není literární náhodou, že mladý Marx považuje Prometea za prvního světce v novém sekularizovaném kalendáři. Spříznil se s Faustern, od něhož se však odlišuje. Zatímco Faust chápe založení své svobodné a tvořivé existence jako individuální úkol, moderní Prometeus je racionálně střízlivější a ví, že oheň bytí, ráj na zemi jako absolutní budoucnost a horizont bytí lze vybudovat jen kolektivním úsilím. Nevěří jako F'aust v magií poznání. Ví, že 30 [pageend30]rozhodující a vítěznou mocí je nakonec vůle. Poznání umožňuje vidět zákonitosti a odhalovat nutnosti. Vůle je vsak láme a bortí. Z jejich trosek pak buduje svou svobodu. Pro moderního Prometea svoboda znamená předně svrhnutí vlády žárlivých - hlavně na lidskou svobodu žárlivých - bohů. Olymp se ,už dávno vyprázdnil. Bohově se vytratili a odešli do nenávratné minulosti. Podrželi si jen literární poetickou existenci. Tím, že dnes obývají sémantický a symbolický svět, že jejich mýtus se zjevil ve své podstatě a pravdě, podrželi si jakési právo na možný návrat mezi lidi, právo na existenci v pravdě. Hlubokou proměnou prošel i Prome- teus. Proměnily se jeho vztahy k dějinám, sobě samému, k druhým i ke svobodě. Nepotřebuje se bouřit proti Olympu, který je vysídlený. Nepotřebuje už jako lupič krást oheň svobodné existence. Jeho vítězství nad řeckým božstvem je dokonalé a definitivní. Všechny pokusy resakralizovat svět a navrátit se k pohanské mýtické existenci nutně troskotají. Nepodařilo se to ani Goethemu, ani Nietzschemu ani Heideggerovi. Moderní Prometeus žije v nezvratně sekularizovaném světě, který patří jemu a nad nímž vykonává své panovnické právo. Dávný trest za uloupení ohně Prometeus nového věku proměnil v ozdobu. Z kavkazské skály, k níž byl kdysi přikován, mu zůstal kámen v prstenu. Prometeovo vítězství nad mýtickým Olympem a z něho pramenící nová tvořivá svoboda by nebyly možné bez Krista. Novodobý Prometeus však nerad vzpomíná na rozhodující spojenectví s křesťanstvím. Jakoby omámen svým vítězstvím a opojen novou svobodou chce být jediným pánem ve vesmíru a v dějinách. Nesnáší už ani pomyšlení na to, že by měl být vděčný za svou svobodu někomu druhému. Každá závislost jej tíží více než kavkazské okovy. Přijímat svobodu od Krista jako dar a milost znamená novověkému Prometeovi nejhlubší pokoření a žebráckou existenci. Chce být absolutním vítězem a sní o absolutní, v sobě samé založené a zakotvené svobodě - bez Krista a proti Kristu. Mnoho mu záleží na tom, aby jeho vzpoura proti Bohu byl čestná, spravedlivá, čistá. Nebouří se proti Bohu, protože chce, ale protože musí. Ve své vášnivé potřebě absolutní svobody nasazuje Bohu masku tyrana a Krista vidí skrze karikaturu nepřítele svobody. Ateizuje oblast za oblastí v prostoru lidské existence. Křesťanství uzavírá do nenávratné minulosti, kostely proměňuje v muzea a křesťanské umění chápe jako estetickou hodnotu, které se můžeme obdivovat a kterou se můžeme i kochat, ale která ztratila existenciálni smysl. Soudobý Prometeus studuje a restauruje obrazy a sochy křesťanské kultury, kochá se náboženskou hudbou - ale nemodlí se. Když se vyvázal ze závislosti na Boha a vykázal Krista do muzejního prostoru minulosti, stanul sám ve vesmíru a na prahu nových - jak se domnívá - dějin svobody. Prometeovský člověk se nespokojí s vyvracením vertikální vztažnosti na Bohu. Bere na sebe nesmírný úkol nahradit křesťanství novým náboženstvím a kultem nového člověka. Vidí, že je třeba přehodnotit všechny hodnoty, postavit je na 31 [pageend31]nový základ a rozvrhnout lidskou existenci podle nových horizontů. V prometeovském humanismu se odehrává snad největší dějinný experiment s lidskou svobodou. Jeho náročným programem je: homo sibi deus, homo homini deus. Márne právo se ptát na výsledky ateistického experimentu se svobodou. Nemusíme zavírat oči nad tragikou prometeovského pokusu. Vyvrácením svobody z teologické vertikály vyvrátil lidskou existenci z lidství. Vyhlásená a praktikovaná smrt Boha přináší s sebou zcela zákonitě vymírání člověka. Prometeus si předsevzal vytvořit a přímo vyrobit nový ráj svobody na zemi, ráj bez Boha. Místo ráje buduje na zemi a v dějinách universální pohřebiště. Chtěl být světcem bez Boha (Albert Camus) a rozmnožil všeobecnou neúctu ke svobodě, člověku i k věcem. Odhodil tíhu bytí zakotveného v transcendentní skutečnosti živého Boha. Získaná lehkost bytí se mu však stala nesnesitelnou (Milan Kundera). Prázdno po vyhnaném bohu se ukázalo jako všepohlcující propast, kterou obývají démoni nihilismu a beznaděje. Sebevědomý a sebespasítelný optimismus dnešního Prometea se proměnil v nedýchatelný pesimismus. Ze snu o absolutní svobodě bez Boha- se Prometeus probudil do syrové skutečnosti totálního zmarnění a zotročení nebývalých rozměrů. Prometeus procitl a uvědomil si, že sám sebe přikoval v nové kavkazské skále ’’nutnosti a náhody” (Jacques Monod). Na rubu nevýslovného utrpení se ohlašuje naděje a milost. 5. Vertikalistický model Lidská svoboda jako duchovní struktura i jako existenciálni událost je založena na ontologické vztažnosti člověka, světa a Boha. Sisyfos, Prometeus a Faust chápou sice velmi vážně radikální otevřenost lidského ducha a jeho vůle k absolutnímu horizontu. Vidí svět jako souhrn možností a skutečností, které člověk neustále překračuje směrem k nekonečnému horizontu. Všichni tři, i když každý po svém, "zlehčují1 a deontologizují absolutní budoucnost. Výsledkem jejich revolty proti Bohu jako personálnímu základu absolutního horizontu a jejich experimentu je antihumanistický nihilismus. Na rozdíl od těchto tří modelů, které bych nazval horizontalistické, setkáváme se v dějinách filosofie a teologie s modelem vertikalistic- kým. Jeho základní charakteristikou je ontologický výklad absolutního bytí a dobra, k nimž se váže lidská vůle a k nimž se pohybuje lidská svoboda. Podle všech vertikalistů první bytí jako prazáklad umožňující veškerou světskou a historickou skutečnost 1 jako poslední břeh, k němuž všechno konečné tíhne, je naprosto aktuální, věčné, nekonečné a plné. Na začátku vertikalistického modelu stojí Parmenides se svou větou, že jsoucno je jednojediné, nehybné, věčně samo se sebou totožné: té ón kai té pán. Jemu jedinému přísluší veškerá ontologická tíha. Dění ve světě přírody a historie je jakousi obecnou hrou jevů, jimiž se absolutní jsoucno ukazuje, ale v nichž nic nového a nic skutečného nevzniká a nemůže vznikat. Nevzniká jsoucno, protože ono už je celé, úplné a jediné. Mimo jsoucno je - lépe řečeno: nicuje 32 [pageend32]- nic. Z ničeho může vzniknout opět jen nic. Vznikání ničeho je nic vznikání. V Parmenidově ontologickém monlsmu není místa pro skutečnou svébytnost člověka ani pro tvořivou svobodu. Svoboda kotví v možnosti. Parmenides uznává jen aktualitu jsoucna, naprosto svébytného, ale také naprosto nutného. Klade-li filosofie absolutní horizont lidského chtění do věcného anomymního bytí, které můžeme popsat jen neosobním zájmenem "ono", pak tím vyvrací z ontologického základu svébytnost lidské osoby a zneskutečňuje její tvořivou svobodu. Nezáleží už tolik na tom, je-li absolutní bytí pojímáno staticky, jak to činí všichni parme- nidovci, anbo je-li vykládáno dialektikou pohybu, jak se o to pokoušejí všichni herakleitovci. Věcné a zvěcňující absolutní bytí obepíná a zahrnuje v sobě veškerou skutečnost, pohlcuje dějiny, fenomenizuje vše konečné, mnohé a svobodné. O svobodě se nepřestává mluvit. Spinoza psal traktáty na obranu svobody. Hegel vykládal dějiny jako universální pohyb, jímž dialekticky narůstá svoboda. Chyba je v tom, že nositelem této svobody není konkrétní člověk. Ve vesmíru nutnosti se musí spokojit s náhodou, která je pouze slovním označením nepoznané nutnosti. Ontologický monismus přikovává člověka opět ke kavkazské skále absolutní nutnosti. Situace se změní, jakmile zakotvíme absolutní horizont bytí a dobra v personální skutečnosti, tedy v živém, svobodně tvořícím, k člověku mluvícím a do lidských dějin svobodně vstupujícím Bohu. Personologic- ké pojetí bytí a jeho ontologických struktur dovoluje postavit lidskou svobodu na její umožňující základ zasadit ji jak do vertikálního vztahu k Bohu tak do horizontální otevřenosti ke světu. Velmi záleží na tom, jak chápeme a vykládáme vertikální vztah mezi Bohem a člověkem ve světě. V dějinách západní metafyziky a teologie se nezřídka objevuje vetikalistické chápání Boha. Křesťanští vertikalisté sice nepopírají osobnostní charakter absolutního Bytí. Kladou však důraz na jeho nepodmíněnou vůli, zcela a úplně svobodnou, neprosvětlenou logem a svrchovaně ustanovující od věčnosti do věčnosti řád dějin. Vášnivé spory o předurčení na konci středověku a na začátku novověku se rozněcovaly na otázce, jak je vůbec možná lidská svoboda před tváří Boha, který JE VŠECHNO, ví všechno a chce všechno. Takový verti- kalistický teologický superrealísmus zplodil nutně alogicky antropologický nihllismus svobody a vymazal z lidské existence a ze světa jakoukoli možnost, která zakládá a podmiňuje tvořivou svobodnou činnost člověka. Výsledkem byl teologicko-metafyzický fatalismus, jak se s ním setkáváme třeba u Kalvína. Ve vertikalistickém modelu bytí Boží svrchovaná absolutní svoboda stojí v příkrém nepřekonatelném rozporu k lidské svobodě. Dilema je přesné a dokonalé: je-li svobodný Bůh, pak člověk nemůže být svobodný. Svoboda je nedělitelná. Ovšem platí i opak. Je-li svobodný člověk, pak Bůh nemůže být svobodný. Nesvobodný Bůh není Bohem, prostě není. Na pozadí tohoto často zastřeného dilematu pochopíme ateistickou vzpouru jedné části 33 [pageend33]evropského myšlení. Jean-Paul Sartre vyvozuje neexistenci Boha ve svém postulatorním ateismu právě z dilematu svobody. Člověk je naprosto a radikálně svobodný, proto Bůh nejen neexistuje, ale ani nemůže existovat. Podobně uvazuje i Roger Garaudy. Je-li Bůh vše, zná-li vše, chce-li vše, koná-li vše, pak lidské existence a svoboda, lidská tvořivost a dějiny jsou vykonáváním ničeho neboli znicotněním veškerého konání a veškeré tvořivé svobody. V této vertikalistické perspektivě humanismus svobody je nutně ateistický. Není nesnadné rozpoznat, že se takto navracíme zpět do archaického, mýtického a přímo prometeovského chápání Boha. Není rozhodující, zda tu běží o řecké polyteistické představy olympského božstva nebo o mono- telsmus kotvící v biblickém světě. S takovým Bohem, který je jediným držitelem bytí a svobody, člověk nemůže žít. Zbývá mu jen jediná Čestná možnost: vzpoura. Jak ale mohlo dojít k vytvoření vertikalistické karikatury Boha? I dějiny metafyzického a teologického myšlení jsou často neprůhledné a paradoxní. Domnívám se však, že u zrodu tohoto osudového omylu lze rozpoznat nedostatek personalismu jak v metafyzice tak v teologii. 6. Personalistický model V dějinách filosofického chápání lidské svobody pozorujeme kyvadlový pohyb z extrému do extrému. Je vůbec možno najít onen zářivý střed, který by byl práv jak skutečné velikosti lidské svobody tak i jejím specifickým hranicím? Jsem přesvědčen, že odpovědí na tuto otázku je personalistický model. Vyjdu i zde z dané struktrální vztažnosti vůle, Boha a světa. Možnost překonat paradox nutnosti a svobody, jejich vzájemné propojenosti v lidské existenci vidím v důsledném rozvinutí personalistických perspektiv. Jakmile ztotožníme poslední horizont bytí a dobra s neosobním, věcným absolutnem, vyvrátíme ze základu lidskou osobu a devastujeme její subjektivitu i její svobodu. Je-li však poslední, nepřekročítelný horizont našeho putování a chtění založen a zakotven v absolutním bytí a dobru, které mají osobnostní charakter, osobní jméno a subjektivní střed ’’já", popř. my, pak konečná a ontologický křehká lidská osoba získává metafyzický titul svébytnosti, identity a svobody. Transcendentní vztah lidské osoby k nekonečné, absolutní osobě Boha je asymetrický. V člověku je ontologický nutný. Jinými slovy: lidská vůle se celou ontologickou strukturou vztahuje k transcendentní osobě Boha. Popření této nutné vztažnosti v člověku je možné jen slovně, ale nikoli reálně. Kdyby se člověk mohl zcela, úplně a skutečně vyvázat z transcendentálního vztahu k absolutní osobě Boha,, přestal by v témž okamžiku reálně existovat. Se strany Boha je vztah k člověku a k jeho vůli radikálně svobodný a proto také radikálně osvobozující. Transcendentálni závislost lidské vůle na absolutním dobru, které je totožené s nekonečnou, věčnou osobou Boha, ustanovuje člověka jako svobodnou, svébytnou a svéprávnou osobu; umožňuje 34 [pageend34]její neomezenou otevřenost ke světu. Mohl bych říci, že ontologický nutná svázanost a závislost člověka na Bohu osvobozuje člověka od vlády a inoci světa, ale také jej osvobozuje a otevírá ke světu. Protože svět není Bohem, není absolutní a nekonečný, nemá v sobě pražádnou moc nad člověkem. Na existenciálni rovině se tato struktura personalistického modelu projevuje zcela konkrétně. Čím více, radikálněji a hlouběji člověk kotví v Bohu, tím více, radikálněji a hlouběji je svobodný, tvořivý a svrchovaně panující nad světem i nad sebou samým. Není to svoboda rajsky klidná a pokojná, nýbrž dramatická a plná napětí a možných i reálných konfliktů. Svět bude vždy vznášet nárok na neomezené panství nad člověkem. Svou "nádherou a slávou" jej bude lákat, svádět a donucovat, aby se mu klaněl. Ale i samo "já" člověkovo se bude činit nárok na absolutní platnost a moc. Osvobodit se od této první "lži" a od zotročující moci je možné jen odvážným zakotvováním se v transcedentní svobodě Boha. Tyto teoretické úvahy o personalistickém modelu svobodu mohu doložit historickou zkušeností. Je tu předně dramatický osud židovského národa, národa Bohem vyvoleného. Ve zkratce lze říci, že dějiny židovského národa jsou dějinami svobody a osvobození. Historická imanentní přítomnost Boha ve vědomí, konání a rozhodování Hebrejů vytvořila z nich národ, který nemůže otročit ani se klanět idolům. Cím více Bůh vládne a kraluje v dějinách židovského národa 1 jedince, tím mocněji narůstá jejich svoboda. Druhým příkladem radikální lidské svobody je Maria, matka Kristova. Svým "staň se mi podle slova tvého", svou čirou, hlubokou a bezmeznou pokorou, svou nepodmíněnou poslušností se zcela a úplně odevzdala Bohu, postavila se bezvýhradně do služby jeho království. Stala se služebnicí ("doulé") a vykonavatelkou jeho vůle a plánu. Právě tato pokorná poslušnost a radikální odevzdanost Bohu z ní vytvořila naprosto svobodnou bytost, osvobozenou od vlády světa a otevřenou pro podstatnou, absolutní událost dějin. Její Magnificat je hymnem svobody. Tato "nepatrná služebnice", kterou budou "blahoslavit všechna pokolení", je prvním modelem a prototypem křesťanské svobody. V ní a skrze ni vykonal - vykonává - velké věci ten, jenž "je mocný a jehož jméno je svaté". Jahve-Bůh, transcendentní pramen bytí a svobody, "mocně zasahuje svou rukou. Rozprašuje ty, kd jsou smýšlením srdce pyšní. Sesazuje mocné s trůnu, povyšuje ponížené" (Lk 1,46-55). Tato poslední věta vyslovuje dynamický charakter nové křesťanské svobody. Poslušností Bohu osvobozený a svobodný člověk osvobozuje druhé, dává rozkvétat jejich identitě. Osvobozuje i věci tohoto světa, neklaní se jim ani jimi nepohrdá, nýbrž ujímá se jich něžnou, tvořivou láskou, navrací jim jejich pravdu, dává rozzářit jejich skryté kráse, činí z nich bratrské a sesterské bytosti. 35 [pageend35]Romano Guardini DOPIS O DUŠI Z rozsáhlého díla jednoho z nejčtenějších a nejoblíbenějších filozofů, spisovatelů a vychovatelů našeho století, Romana Guardiniho (1885— 1968), přinášíme ukázku z jeho dnes už klasických, mládeži určených Dopisů o sebeutváření. Přestože vznikly už ve třicátých letech, odhalují i nám hluboko sahající kořeny a sílící krizi ducha a žhavě aktuálními slovy pomáhají stát se a zůstat člověkem a křes taném. ... Povězme si ještě o odpočinku, a že je to víc než pouhé přerušení práce, že je to plnost sama o sobě. Jestliže pracujeme, tvoříme, usilujeme, pak je naše duše v pohybu směrem k cíli, opouští přítomnost a je na cestě do budoucna. To je nádherné. Toto mocné vpřed. Život se řítí k cíli, když takto postupujeme. Stane-li se to však tím jediným? Pozůstává-li pak vše jen z úsilí a práce? Zůstává-li naše duše upnuta pouze na jeden cíl v budoucnu a sotva ho dosáhneme, zase máme další? Je-li jedno snažení za námi, hned nás popadne nové, a tak stále dokola? Co se pak stane? Naší bytosti bude odebrána hloubka, půda pod nohama, pevnost. Všechno se žene "Vpřed!", ale není tu už nic živého, co by nás mohlo pozvedat. Cíl se stane zdáním, z usilování vznikne honička. Vlastnictví už neexistuje, ani potěšení, ani zahloubání se ... Chceš to vše vidět na skutečných osobách? Stačí, abys vyšel do ulic našich měst ve chvíli nákupů, nebo když se večer či v sobotu lidé ženou za zábavou. Všude hluk, všude shon. Jak děsivý je takový přízrak života! Co asi o tom soudí Bůh? Když v noci vyjdeme do tichých polí ... někde se možná zvedne výšina, kolem všechno klesne, a my stojíme zcela volni, jakoby pozvednuti k důstojně klidné nádheře hvězd, tak prosycených věčností - a přece jsou i ony ve svém nepochopitelně dlouhém trvání jen pouhým okamžikem před věčným Bohem. - Co říká tento Bůh našemu shonu? Kdybychom byli pohané, museli bychom si myslet, že se nám směje. My však víme, že On je Láska, a tak si říkáme s prosbou v srdci, kéž by shlížel na naši bláhovost pln soucitu ... Odpočívat znamená, že vystoupíme z oné honby za cílem, z onoho zběsilého prosvištění přítomností. Že se zastavíme a stojíme. Že máme přítomnost. Dokud člověk jen spěchá ze dne na den, pak propadl času. Dokáže-ii však si odpočinout, vynoří se v jeho duši přítomnost, a potom je spojen s věčností. Umět spočinout znamená otevřít se k věčnosti. Znamená překonat nutkání k činnosti a spěch. Teprve potom můžeme být schopni vidět to, co trvá, spatřit podstatu. Kdo dovede odpočívat, ten má otevřené oči do věčnosti. Pouze on spatří trvající, podstatné. ' Pouze on vlastní. Pouze on ví, co je radost, co je pokoj. Pouze srdce pokojné cítí hluboce a ušlechtile. Pouze srdce pokojné má trvání: "Ne síla, nýbrž trvání citů rozhoduje o postavení člověka", prohlásil někdo. Trvalé však vyrůstá na důstojně klidném. Kdo dovede odpočívat, stane se pokojným. Do jeho duše vejde pokoj; ne jako pokoj od práce, nýbrž 36 [pageend36]jako vnitřní tón, který všechno proniká. Jako vyrovnanost, která vše vyplní. Odpočívat neznamená lenošit. Vždyt dobré dílo vzniká z klidu. Souvisí to s viděním věčného; s dotýkáním se něčeho, co trvá. Odpočinek je pro dílo tím, čím je rostlinám klid pudy. On poskytuje sílu a plnost a trvání. Pokoj je duší tvoření, činí je bohatým a plodným. Z takového tvoření se duše vrací zpět do svého klidu. Odpočinek a tvoření - tak jdou vdechy a výdechy života. Tyto myšlenky nás přivádějí k dalšímu, k čekání. I ono je plností samo o sobě, ne pouze tím, že by někdo ještě nejednal. Jsou lidé, kteří nemají žádný cit pro hluboko sahající zákon, podle něhož vzniká všechno pravé. Domnívají se, že je možné dělat všechno, číst všechno, činit všechno, užít všeho. A že to může každý a v každou dobu. Cekající lidé vědí, že je to smýšlení spodiny. Je jim známa hluboká pravda, že všechno má 'svůj čas'. 'Všechno má svůj čas', praví kniha Kazatele. 'Je čas se rodit, čas umírat, čas sázet a čas sklízet, ... čas plakat a čas smát sc, ... čas hledat a čas ztrácet, čas uchovávat a čas vydávat, ... čas mlčet a čas mluvit ...' Všechno! Každá kniha má svůj čas, čteme-li ji před ním, pak jí neporozumíme, nebo ji pochopíme falešně nebo nás zmate. Myšlenka má svůj čas. Tehdy je teprve zralá a působí život. Vyslovena v nevhodnou dobu zakrní nebo zanikne nebo způsobí pohromu. Každé dílo má svůj čas. Práce a odpočinek, radost i vážnost. Věříme přece, že moudrý Bůh všechno uspořádal. Věříme přece, že každá myšlenka a každé dílo a každý člověk je v jeho Prozřetelnosti. Musíme si tedy vytvořit smysl pro to, kdy má každá věc svůj čas: musíme se naučit čekat. Cekající člověk ví: To nejhlubší, nejlepší se nedá udělat, to se stane. Vytvoří to Bůh a příroda, jeho služebnice. Tomu musíme ponechat čas a poskytnout prostor. Znamená to také umět čekat. Nic se ovšem nestane ' samo od sebe'; nesmíme složit ruce do klína, nýbrž musíme vykonat svoje, ale v pravý čas; správné slovo, správné dílo. To pak vzkvétá a vytváří dobro. Na onen pravý čas musíme dávat pozor, a to zase znamená čekat. Cekat tedy znamená, že uvolníme tvořícímu Bohu cestu; že ponecháme volnou cestu služebně činné přírodě. Zároveň však máme pozorně naslouchat, abychom zaslechli, kdy přichází pravý čas. To je asi zhruba totéž jako být trpělivý. 0 trpělivosti řekl krásně náš Pán: 'Budete-li trpěliví, budete tím vlastníky svých duš í ' (L 2i, 19, sr. lat.: In patientia vestra possidebitis animas ves- tras; pozn. J.F.V.). Nepatříme sobě, když se netrpělivě za něčím honíme. Řítíme se tak stále někam mimo sebe. Každý strach a vášeň a svod nás mají v moci. Teprve trpělivost nám vrací vládu nad sebou samým. To vše už neznáme, nedokážeme poskytovat růstu a zrání jejich čas. Chceme vše dokázat, vyrobit, vykonat. Přitom vznikají jedna násilnost za druhou, pokřivení lidé, zakrnělá díla, život jako ve skleníku; život mající v srdci smrt již při narození. Díla zorganizovaná místo vyrost37 [pageend37]lých; životy prospěchané místo prožitých, a nám náleží přece jen tento jeden, krátký život. Úplně jsme ztratili cit pro to, kdy je pro něco čas. Kdokoli čte jakoukoli knihu v kterýkoli den, zpívá jakoukoli píseň v kteroukoli dobu. Domníváme se, že lze vést jakýkoli hovor kdykoli, že můžeme napsat jakýkoli dopis teď tak dobře jako později - jak jsme vyvráceni z kořenů! Naše slova jsou bez vlasti, naše díla bez domova! Musíme se znovu učit čekat. Bůh tvoří a způsobuje. Musíme na Něho spoléhat. Musíme se stát klidnými a uvědomovat si, že On dělá to nejlepší, ne my. Zároveň však být připraveni, když nastane čas. Musíme získat cit pro to, kdy je čas k čtení a psaní, mluvení a práci a radosti, kdy máme zůstat sami a kdy jít k ostatním. Cit pro to, kdy něco škodí a kdy prospívá, kdy je něčeho dost a kdy přespříliš! Cit pro 'nyní'! ... 'Co prospěje člověku, kdyby celý svět získal, ale na své duši škodu utrpěl?', pravil Pán. Svět patří nám! Brzy už vydá země všechny své poklady a síly i jedy. Co se však stalo s naší duší! Proto je nám Bůh tak vzdálen. Neboť Bůh je skrytý, který přebývá v tichosti. Snad je možné i z hluku továrny a z uhoněného srdce vyslat modlitbu, a Bůh je v každé nouzi nablízku, jistě velice nablízku i v té naší - avšak opravdový rozhovor s Bohem, opravdové být u Něho vzniká přece jen v tichu, v samotě, v čekání, neboť 'dobré jest, očekávat spásu v mlčení'. Co tedy dělat? Tento dopis by neměl jen pobídnout k zamyšlení, nýbrž i pomoci k činu. Hledejme tedy, kde můžeme začít: Naučme se správně prožít neděli! 'Pomni, abys den sváteční světil!' - co to znamená? Znovu a znovu se toto přikázání objevuje ve Starém zákoně. Bůh je přikazoval s přímo strašlivou přísností: Ukamenován byl, kdo porušil sabbat. Až toto přikázání vešlo židovskému národu tak do krve, že je ještě dnes, po tisíciletích, živé. Co vyžaduje toto přikázání? V neděli máme být volní a máme odpočívat. Volní od práce máme být. 'V potu tváře budeš vydělávat svůj chléb', pravil Pán. a sv. Pavel: 'Kdo nepracuje ať nejí!' Máme jistě vykonávat svou práci rádi, ale moderní zbožštění práce klame. Na každé práci, i té nejvyšší, spočívá kletba, trest. Ne pro práci, tak jak ji dnes musíme vykonávat, byl stvořen člověk. Byl určen pro svobodné, plodné tvoření v ráji. Na naší práci však lpí znamení otroctví. Plodí 'trní a bodláčí', nese v sobě prokletí vnitřní neplodnosti; každý to nějak pocítí, jakmile nebere už tak vážně opojení z činnosti a povyk z úspěchů. Pracovat však musíme, je to naše povinnost. Kdo jí a nepracuje, ten jakoby kradl. V neděli jsme však od tohoto zákona o- svobozeni; můžeme jíst, aniž bychom pracovali. A Bůh nám zaručuje, že budeme mít dostatek, i když nepracujeme. O nedělích jdeme světem jako svobodné děti Boží. 0 nedělích proniká ještě ráj tuto historii lidského utrpení. V neděli máme odpočívat. Nemá vládnout žádný lomoz; jen klid a pokoj. Sedmého dne Bůh odpočíval. Ne že by předtím byl pracoval. V oněch slovech 'Bůh odpočíval' se projevuje nekonečná hloubka a 38 [pageend38]plnost Božího žití, z něhož vyšlo stvoření; bohatství a světlo a mlčení a pokoj, který 'je nad veškeren rozum’. Naše odpočívání by mělo být odleskem toho všeho. Plností by měl být náš odpočinek, mlčením a klidem se zastavením v pouhé přítomnosti, která se nestará o zítřek. A každé milé setkání, každý rozhovor a zábava, každý výlet a každé potěšení, všechno krásné a osvěžující, čím nás tento den obdaří, to vše by mělo spočívat na Božím pokoji. Nemáme už vlastně vůbec neděle, že ano? Poněvadž neumíme odpočívat! 0 nedělích pokračujeme ve shonu všedních dnů, pouze že nespěcháme za prací, ale za požitky. Stejný shluk, stejný shon. A přitom lze vyčíst z prázdných nebo chtivých obličejů, jak je to vše prázdné. Bude to však strašné, až nebudou neděle. Ne nadarmo zapsal Bůh toto přikázání lidem tak hluboko do srdcí. Bez neděle duše bídně hyne. Neděle ji chrání a dává jí sílu. Neděle je duši tím, čím vzduch plícím. Musíme jí opět udělat místo v našem životě. Musíme ji oprostit od vší práce. Nesmíme si namlouvat, že to či ono je ještě dovoleno. Ne, naším nejlepším dílem by mělo být učinit neděli opravdu volnou. Připravit pokud možno co nejvíce dopředu, by všechno bylo čisté a veselé a vyzdobené. Upravené pokoje, čistá okna, čerstvá kytice na stole, upravený oděv i celý člověk. A pak opravdu odpočívat. Ne honit se, ani ne při zábavě; uvolnit tělo i duši. To je třeba se učit, poněvadž už jsme na to zapomněli. Naučit sc setrvat, zůstat klidným, tiše zůstat stát v přítomnosti. Zahloubat se do krásné knihy - máš nějakou takovou sváteční knihu na neděli připravenu? Zahledět se na krásný obraz, užívat krásné vycházky. Žádnou divokou jízdu; nedělní projíždka má být klidná, tichá, i když nás vede daleko do krajiny. Udělat radost jiným ... Přemýšlej, jak uspořádat neděli, aby se opravdu stala dnem dítek Božích. Dnem, jímž proniká ráj i do našich časů. Potom můžeme zkusit přenést neděli i do pracovních dnů. Pokusme se najít chviličku ticha, třebas ráno, nebo večer, před modlitbou ... Každé krátké vnitřní zastavení v průběhu dne je jako 'neděle', uprostřed všední práce. Tak si pomalu získáme sílu klidu, sílu mlčení, utišení a zpřítomnění. A tak budeme pronikat stále dál do království opravdového žití, do království duše. A na základě toho dokážeme vytvořit i ve světě věci lepší a pevnější, než by to svedly tisíce vzrušujících reforem. Přeložil J.F. V. 39 [pageend39]Ivo Císař CÍRKEV SVÁTOST A MATKA (Příspěvek k teologii kanonického práva) Tato studie, pohybující se na rozhraní mezi naukou o svátostech a eklesiologií, přináší řešení otázky podstaty kanonického práva, jež s nimi nemá zdánlivě nic společného. Upozorňuji, že používám výrazu kanonické právo, protože aspoň v Itálii se církevním právem rozumí ta oblast světského práva, jež se týká církve. Pokusy o podložení kanonického práva cestou positivismu nebo jus- naturalismu nebo analogie se světským právem jsou dnes překonány. Nové pokusy jsou však obyčejně příliš všeobecné. Stanoví se paralelismus mezi teandrickou (boholidskou) osobou Krista nebo Slovem a Svátostí z jedné strany a církví z druhé strany (srv. LG 8) anebo se jednoduše mluví o svátostném zřízení církve, aniž se přesně vysvětlí, v čem spočívá. Správně byla vyjádřena teorie, že podstata kanonického práva tkví ve společenství - communio, ale tento pojem je nutno spojit lépe s celkem teologie. Církev Svátost O církvi jako svátosti mluvila řada teologů už před (vatik. sněmem, který toto pojetí úředně přijal (SC 5; LG 1, 9, 48; AG 1, 5; GS 42) a vysvětlil, že církev je svátostí v Kristu, jako znamení a nástroj jednoty s Bohem a mezi lidmi. Tak se vrátilo do teologie širší pojetí svátosti, odpovídající zhruba novozákonnímu a patristickému pojmu mysterion. Když se pak jedná o bližší vysvětlení umístění a působnosti církve jako svátosti, teologové jako O. Semmelroth (Die Kirche ais Ur - Sakrament) vysvětlují, že z církve svátosti pramení a k ní vedou, anebo říkají, že církev je svátost (Krista) vůči světu, jak to ostatně naznačuje i II. vat. sněm. Když se však tvrdí, a dosti běžně, že svátostmi se církev aktualizuje a rozvíjí, uskutečňuje sama sebe, zapomíná se, že ve skutečnosti základní zdroj svátostí je sám Kristus, že první svátost, jíž je Kristus přítomen a působí, je služebné kněžství, že svátosti jsou činy - úkony (actiones) Krista, který jimi působí na nás a v nás a dává vznik a růst církvi, tedy že směr milosti (jak to ani jinak nemůže být, protože milost je Boží život v nás) jde od Krista k církvi, jak to naznačují také některá postcommunía a preface; jinak by šlo svátostiny, jež odvozují své ustanovení a účinnost od církve. Přehnání významu církve a její nehierarchické pojetí jako Božího lidu ve smyslu sociologickém, jež jej ztotožňuje pouze s věřícími, dovedlo H. Kunga k tvrzení, že by shromáždění věřících (bez kněze) mohlo platně proměňovat Eucharistii, což je teologický nesmysl (kromě neporozumění a nevhodné aplikace právního principu "supplet Ecclesia": jurisdikci, ne svátostnou moc!), právem zavržený církví. Podobně byl vysloven mylný názor, Že církev (čti: "obec věřících") deleguje na Čas k služebnému 40 [pageend40]kněžství, a byla proto zároveň popřena existence svátostného charakteru kněžství. Je tedy neudržitelný názor, že církev předchází svátosti, a nutno mít za to, že svátosti předcházejí církev, t.j. Kristus svátostmi ustavuje a posvěcuje církev. Kristus je nejen ustanovitel, ale také nejvyšší kněz i obsah svátostí, jak to bylo jasné už prvním církevním Otcům. To však není konečné slovo v této otázce, protože studium struktury svátostí ukazuje, že církev přece jen nějak "předchází" a "následuje" svátosti, přesněji řečeno vstupuje do samého složení svátostí. Sv. Augustin rozlišil ve svátostech sacramentum, t.j. vnější obřad, a res (sacramenti), t.j. účinek svátosti, co je milost. Středověcí scholastikové pak objevili ve svátostech střední prvek, tzv. "res et sacramentum" ("vnitřní svátost" podle G. Sohngena), t.j. první účinek obřadu, který pak působí druhý účinek, milost, který může být také zamezen nebo ztracen (nedostatkem vnitřních dispozic, tzv. "obex" milosti). První účinek je naopak dosažen s jistotou každou svátostí platně přisluhovanou a přijatou. Je to známý svátostný charakter ve svátostech křtu, biřmování a kněžského svěcení. Je to zcela určitě svátostná přítomnost Krista ve svátosti oltářní, manželské pouto ve svátosti manželství; je to podle současných teologů smíření s církví ve svátosti pokání a něco obdobného ve svátosti nemocných, řekněme začlenění do stavu nemocných v církvi (jež má velký duchovní význam pro církev, jak to zdůrazňuje nynější Sv. Otec). Každá svátost totiž není jen přechodný obřad, ale zařazuje do určitého stavu v církvi (stav pokřtěných, biřmovaných, kněží, kajícníků, manželů, nemocných v církvi, a Kristus sám v církvi jako eucharistie). Zajímavé je, že tento střední účinek svátosti je vždy něco eklesio- logického, jak to naznačuje i LG 11. Ve křtu sv. je to začlenění do církve (a to osvětluje i ráz dědičného hříchu a praxi křtít malé děti, které jsou vysvobozeny z hříchu světa, způsobeného od samého počátku lidských dějin, jako z egyptského otroctví a jsou uvedeny do církve jako Božího lidu, který putuje pouští do zaslíbené země spásy a vychovává v milosti, bez níž není možná pravá výchova, jak to zdůrazňuje i Maritain proti Rousseauovi); v biřmování je to uzpůsobení být dospěle činný pro druhé v církvi; ve svátosti kněžství je to moc sloužit církvi jako Kristus Pán (srov. Mt 20, 27-28; Lk 22, 27); ve svátosti manželství je to nerozlučitelné pouto (jako mezi božskými osobami navzájem a mezi Kristem a církví) v církvi (srov. 1 Kor 7,39; Ef 5, 22 - 32); pro ostatní svátosti je to už naznačeno shora. O roli církve ve svátostech nebo o církevní stránce svátostí pojednává už citovaná LG 11. Jak řečeno, svátosti nejsou jen přechodné obřady, ale zařazují do určitého stavu v církvi; tento stav je buč definitivní ve svátostech, jež tvoří strukturu církve a jsou neopakovatelné (vtiskují neviditelný charakter: křest, biřmování, služebné kněžství), nebo je dán různými dočasnými situacemi, v nichž se rozhoduje věčná spása, a to situací hříchu (svátost pokání), lidské lásky (svátost manželství), nemoci (pomazání nemocných), anebo je to sám Pán ve své církvi (eucharistie). Pro manželství je to zřetelné také tím, že rodina je li. vat. sněmem nazývána domácí církev (LG 41 [pageend41]11) a domácí svatyně církve (AA 11). Církev je tedy od Krista skrze svátosti, je jejich první účinek - plod, výsledek, a pak sama jako společnost - společenství (koinonía- communio) předchází jednotlivce, kteří jsou údy Krista a církve, Kristovy Nevěsty tvořící s Ním jedno tělo (srov. Gn 2, 23 - 24; Ef 5, 22. 28. 31; Zjev 21, 2). V Kristu je církev Matka (po vzoru Mariině: LG 60, 63), plodí a živí nás v Něm a Jím, a je překvapující, jak často II. vat. sněm nazývá církev matkou. Teologové chápou a vysvětlují mateřství církve ve vztahu k hierarchii nebo k církvi jako společnost - společenství (Communitas), a já bych to nedával do protikladu (srov. např. LG 12). Na otázku, v jakém smyslu, jak a kde je církev svátost, tedy odpovídám: církev je svátost na úrovni prvního či středního účinku svátostí, tzv. res et sacramentum, tedy je svátost ne původní, počáteční (jíž je Kristus), nýbrž svátost v - po Kristu, odvozená, t.j. generální nebo universální, jak se vyjadřuje i II. vat. sněm, a to ve smyslu snoubenecko - mateřském. Mateřství církve se nachází přesně na úrovni svátosti "vnitřní” či res et sacramentum a projevuje se její činností i požadavky (jak je např. celibát). Kristus, svátost prvotní (sacramentum primordiale, fontale) působí svým Duchem sv. (srov. 2 Kor 3, 17) ve svátostech, jež jsou jeho kóny (SC 7) a jimiž nám vlévá a v nás rozmnožuje a dává růst milosti, t.j. Božímu životu v nás. Tento život, jenž je životem samé církve (srov. LG 7), církev přejímá a ve svých údech mateřsky uchovává, chrání, opatruje, pěstuje, brání, obnovuje, rozmnožuje. Církev Matka Je úkolem ženy matky (jež je v Marii a v církvi též pannou, a to vírou) přijmout do sebe a plodně pěstovat život. Kristus je v církvi zpřítoniněn hierarchickým kněžstvím, církev jako taková je ztělesněním ženského prvku, jenž je nesmírně důležitý, protože Boží semeno, není-li uchováváno a pěstováno, přijde nazmar, zůstane bez užitku (srov. Mt 13, 3 -23; Lk 2, 19. 51; 10, 39). II. vat. sněm shrnul úkol církve matky do čtyř bodů: podporovat a vzbuzovat nadpřirozený život v údech láskou, příkladem, modlitbou, kajícími skutky (LG 11; PO 6). Církev trpí a je poškozována hříchem svých jednotlivých údů, ale zároveň jako živý organismus vyvíjí obrannou činnost, a to, jak je vidět, hlavně nadpřirozenou, aby je oživila a uzdravila a zároveň aby se zlo, hřích v ní nešířil a nerozrostl (srov. 1 Kor 12, 26). To je vidět hlavně ve svátosti pokání, která má také úzký vztah ke kanonickému právu. V prvních stoletích byl J velký hříšník z církve vyobcován (ostatně i dnes nemůže přistoupit k sv. přijímání), aby se pokáním napravil a duchovně uzdravil a byl znovu připuštěn do církevního společenství, a tedy k eucharistii. Tento postup je naznačen už v biblických textech Mt 18, 15 - 18 a Jan 20, 23, kde svazovat a rozvazovat, odpouštět a zadržovat hříchy označuje dva úkony ne střídavé, nýbrž postupné. 42 [pageend42]Úkolem církve matky je udržovat ve společenství koinonía commu- nio s Bohem a mezi údy; a ty jsou živé, když jsou ve společenství s Bohem (srov. 1 Jn 1,3), a jsou zdravé a zdraví-dárné tím více, čím užší je jejich spojení s Bohem skrze Krista v Duchu sv. V tom tkví podstata kanonického práva, jehož cílem je spása (salus anima- rum) a metodou aequitas canonica (srov. C.I.C. 1983 kán. 1752). Nadpřirozený cíl a mateřská (silná a něžná) péče církve činí z kanonického práva něco docela odlišného od práva světského (civilního, státního) a mírní to, co je typické pro právo, t.j. coercitivitas, vnější donucení, a zároveň je proniká mravní, t.j. vnitřní závazností. Proto také v kanonickém právu z jedné strany není vše formulováno do přísné zákonité formy, ale často je vyjádřeno vybídkou (exhortatio; např. kán 276 par.2,20), a z druhé strany sankce jsou poněkud volné, ponechané někdy na úsudku představeného-biskupa, jenž je ostatně v církvi také zdrojem církevního zákona (viz např. kán. 1315, 1343 c.i.c.).v Mateřský cit církve je znatelný také v kanonické instituci zvyku (consuetudo): dobrá matka dává volnost tarn, kde nehrozí nebezpečí, ba naopak muže vést k dobrému. V tom je její moudrost, vést jemně, nenásilně, hlavně k vnitřnímu přesvědčení. Protože církev je comrnunio, vnitřní a vnější, a podstata kanonického práva je comrnunio, je zřejmé, že kanonické právo patří k samé podstatě církve a ji vyjadřuje a zaručuje. Nejde o násilí, jak je tomu někdy ve státě, ale o vnitřní soudržnost, jednotu, a vlastně o věrnost Kristu (srov. EÉ 4, 1-6). Církev přijímá vše od Krista, pravdu, cestu, život (srov. Jan 14,6) a svým právem hájí hlásanou pravdu (Magisterium), směřuje pastorálně k účinnosti svátostí (Ministerium) a vede k životu (Regimen). V novém církevním Zákoníku je toto rozdělení velmi zřetelné. Církev opakuje se sv. Pavlem: "Moje děti, znovu vás ve velkých bolestech rodím, dokud se ve vás nevytvoří Kristus." (Gal 4,19). Kanonické právo Je-li specifickou známkou práva donucování (coercitio) nehledě na vnitřní úmysl toho, kdo je má zachovávat (srov. sv. Tomáš Akv., Summa theol. 11 - II, 57, 1, co), kanonické právo je donucování, ale mateřské, je to mateřská péče o Boží milost v duších pro jejich věčnou spásu. Dnešní lidé se často pohoršují nad závazky, plynoucími ze křtu sv. a ze svátosti manželství. Obě svátosti jsou úzce spojeny a manželství jako svátost se nechápe, není-li pochopen křest svátý. Křtem se člověk stává osobou v církvi se všemi právy a povinnostmi (kán. 96 204 C.I.C.). Tím má právo i na mateřskou péči církve (kán. 213), která se projevuje obzvláště v určitých okolnostech jako je křesťanské manželství, jím se nejen dvě osoby spojují před - v církvi, ale též církev se zavazuje vůči nim (srov. kán. 1063). Církev pomáhá žít a růst v Boží milosti. Není moudré, nýbrž svrchovaně nebezpečné 43 [pageend43]zpěčovat se mateřské péči Církve. Jak je církev ochranou, praesidium Božího života v nás, je zřejmé zejména ve starověké kající praxi a v církevním manželském zákonodárství. V obou případech církev mateřsky vede k životu v milosti a v pravé lásce, vychovává, pomáhá, dává možnost překonat obtíže, utvrzuje ve věrnosti Kristu a Jeho zákonu lásky. Hřích není jen vnější přestupek, nýbrž vnitřní zlo v nás, s nímž musíme bojovat (srov. Mt 15, 19 - 20; GS 37). Církev nám pomáhá zvítězit. První její zásah je skutek milosrdenství, nazývaný bratrské napomenutí, correctio fraterna ("káral hřešící") (Mt 18,15), jenž je pravý opak pohoršení (scandalum) (Mt 18,6nn) a jímž se znovu získává ztracená ovce (Mt 18, 12-14). Srov. kán. 1341 C.I.C. Manželství je svou podstatou nerozlučitelné, to je jeho základní vlastnost podle nauky sv. Otců (a její vyloučení z manželského souhlasu je činí ipso facto neplatné). Jen pravou láskou, která se umí obětovat (Ef 5, 25), se dojde spásy. Proto církev hájí manželské pouto, které je zdrojem milostí, pokud se oba manželé snaží vzájemně se posvěcovat ( v tom spočívá hlavně mutuum adiutorium: LG 11, 41) a ne znemožňovat si vzájemně spásu (srov. Gn 3,6). Přitom se však prohlašuje za neplatné manželství, jež nikdy neexistovalo, a tak hájí jeho svatost a zároveň dává světlo a jistotu svědomí jednotlivcům. Kanonický trest po výtce je vyobcování: není to poslání do pekla, ale viditelná výstraha jak hříšníkovi (který se vlastně sám vylučuje z církevního společenství), tak ostatním členům církve, aby se hříšník obrátil a navrátil do lůna církve a v ní do stavu Boží milosti a ostatní příslušníci církve se vyvarovali v tom ho následovat (srov. 1 Kor 5, 1-5; 2 Kor 2, 5 - 11; 12, 20 - 13, 10). Dobře chápané vyobcování, ne to pomluvené a historicky zkomolené, by bylo účinným lékem pro křesřany. Dnes je církev prakticky snad až příliš mateřsky shovívavá a její mateřská blahosklonnost, o níž mluvil Jan XXIII. při otevření II. vat. sněmu 1 1.10. 1962, není vždy dobře chápána. Jak napsal sv. Pavel, křesřanská svoboda se nemá stát záminkou k hříchu (Gal 5, 13). Mateřská péče církve má přesně opačný cíl: vyvést z hříchu. A pro to uzdravení osoby je nutná diagnóza či určení zla, t.j. hříchu. Právě proto, že církev má ve svém nitru hříšníky (LG 8, srov. Mt 13, 24 - 30) a Kristus ji chce mít neposkvrněnou (Ef 5, 26 - 27), nutí církev k neustálému očišřování a posvěcování se svátostmi (hlavně svátostí pokání, ustanovenou právě pro křesřany), z nichž vyrůstá kanonické právo a jež jsou obestřeny jeho různými ustanoveními. To určuje pastorační činnost církve, jež má za cíl život v milosti, bez které se nedojde věčné spásy: gratia germen gloriae. Církev sama je zárodkem Božího království (Lg 5), a Boží království je počátečně milost, konečně nebeská sláva. Boží zákon byl ve Starém Zákoně vychovatelem Božího lidu (srov. Gal 3, 24). Kristus jej nezrušil, ale zdokonalil a vepsal Duchem sv. do lidských srdcí (srov. Mt 5, 17 - 19); 2 Kor 3, 2 -3; Ez 36, 26 - 27; Jer 31, 33). II. vat. sněm shrnul vše v LG 9 do těchto slov: "Boží lid má jako hlavu Krista..., jako stav důstojnost a svobodu Bo- 44 [pageend44]zieh synů, v jejichž srdci sídlí Duch sv. jako v chrámě. Má jako zákon nový příkaz lásky, jako Kristus sám nás miloval (srov. Jan 13, 34 srov. 1 Jan 3, 16). A má konečně jako cíl Boží království..." A my víme, že království není anarchie, nýbrž podřízení se Bohu Otci, jako se mu podřídil Syn (srov. Jan 15, 10). K tomu nás vedou naše Matky, Maria a církev; Maria svým příkladem, přímluvou a mateřským působením, církev svou disciplina communionis, kázní lásky (srov. celou 18. hl. sv. Mt), svými přikázáními, jež zaručují minimum křesťanského života a jsou i v novém Kodexu (kán. 1246 - 1253, 916, 920, 989), a vůbec celým svým právem, jež zejména nyní, po II. vat. sněmu, má ještě více ráz pastorální. Sv. Otec Jan Pavel II. ve svém proslovu k členům soudu římské Kurie 30.1.1986 připomněl, že podle 11. vat. sněmu kanonické právo má být chápáno v souvislosti tajemství církve (Ol 16), a zdůraznil, že jus ecclesiale je právem společenství (communio), právem lásky, právem Ducha. Svátostná struktura církve Pojetí církve jako svátosti umožňuje pevně skloubit její stránku viditelnou a neviditelnou. Svátost je viditelné znamení, které zprostředkuje neviditelnou milost. Kanonické právo náleží k viditelné stránce církve (Ubi societas, ibi jus), ale jeho posledním předmětem a cílem je Boží život v nás. Jak zdůrazňuje 11. vat. sněm, církev je svátost jednoty. Církev je jednota, vyjadřuje ji a působí. H. Jedin upozornil svého času, na základě svých historických poznatků, že církev překonala vždy krize, když byla nesmlouvavá na poli jednoty víry, svátostí a kázně (srov. Ef 4,5). Ne náhodou eucharistie je symbolem a příčinou církve,znamená a působí jednotu. Jednota je něco živého, živý organismus se nelepí z mrtvých údů: buč existuje nebo ne. 11. vat. sněm v LG 14 pojednává o jednotě svazků neboli pout víry, svátostí a církevní kázně, jež je v katolické církvi. Kdežto ve světském právu stačí vnější stránka a odezírá se od mravnosti, i když by tomu tak nemělo být (lidské zákony nemají odezírat od Božích zákonů, srov. GS 36, a dnes bohužel často jen schvalují běžný mrav, či spíše nemrav, tedy stát často vykonává ne zákonodárnou, ale jen notářskou činnost), proti tomu úzký vztah mezi vnější a vnitřní stránkou, t.j. mezi holým právem a vnitřní mravností je specificitou kanonického práva. Nebude spasen, kdo je zachovává pouze na oko (Mt 7 21 - 27). Kanonické právo úzce souvisí se svátostným životem, obzvláště se svátostí pokání a jsou v něm úzce spjaty, i když rozlišeny, vnější a vnitřní fórum (srov. kán. 1321 par. 1). Rovněž tak jsou úzce spjaty v církvi zásahy kanonické a skutky milosrdenství, jako již připomenutá correctio fraterna (kán. 1341), tatáž jako část svátosti pokání (srov. kán. 981) anebo "soukromá", jako skutek milosrdenství. Jsou úzce spjaty veřejná a soukromá modlitba za druhé; poučení nevědomých v kázáních a ve veřejné výuce anebo soukromých rozhovorech; trpělivost s hříšníky ze strany 45 [pageend45]církve jako takové a ze strany věřících v soukromém vzájemném styku; odpuštění hříchu ze strany církve a ze strany jednotlivých osob; útěcha a rada daná jménem církve či soukromě, atd. Kanonické mateřské právo církve vstupuje do samého složení svátostí a vede k jejich skutečné spásonosné účinnosti (fructuositas - plodnost: SC 11, 59). Církev je první plod svátostí a vede k životu milosti ve svých údech; spása je osobní, ale s pomocí společnosti spásy; křestan je osoba, ne individual, církev je společnost - společenství, ne kolektiv; a mezi osobou a společenstvím je vzájemná působnost (na rozdíl od individua a kolektivu, který je pouhá masa, součet nesouvisících jedinců). Církev je tajemné Tělo, v němž si údy pomáhají ve výstavbě samého těla a v životě jednotlivých ústrojů (srov. 1 Kor 12; Řím 12, 5; Ef 4, 11 - 16, atd.). Podle současné teologie institucionální a charismatická stránka církve nejsou v rozporu, nýbrž v instituci samé působí Duch sv. a instituce náleží svým pojmem a výkonem do oblasti charismatu, které je Boží dar a uschopnění pro službu druhým v lásce (srov. LG 12; 1 Kor 12 - 13; Mt 20, 25 - 28; Jn 21, 15 - 17; atd.). Církev je jednota v lásce (LG 9; srov. GS 24), instituce a charisma, communio vnější a vnitřní, kde vnější jednota a kázeň vyjadřuje a podepírá, podporuje vnitřní jednotu a milost: kanonické právo slouží lásce, udržuje její plamen, živí ji (srov. Mt 25, 1 - 13). Proto její styl je také láska, jak to dopooručuje II. vat. sněm obzvláště biskupům (CD 16), láska, jež není slabost, nýbrž síla, a jež vlévá sílu. Z našeho studia vysvítá také souvislost mezi kristologií, naukou o svátostech, cklesiologií, kanonickým právem a pastorálkou: jedno vyplývá z druhého. Kanonické právo je zdroj pastorační činnosti a její vodítko. Pro stát např. manželství je čistě vnější záležitost, jež se uzavírá a rozlučuje čistě vnějším úkonem, po vůli a po zvůli; pro církev a v církvi je manželství velmi hluboká, ontologická událost, a církev, jež pěstuje milost, podporuje a posilňuje vůli svazku, t. j. lásku. Její právo je milost tzv. vnější, jako je Boží slovo. Církev je forma milosti, uchovávatelka Života. Ne náhodou Sv. Otec, obzvláště nynější, působí v církvi jako confirmator fratrum (Lk 22, 32) ve víře, ve věrnosti Kristu, na základě křestních a kněžských i manželských závazků a slibů. Právo v církvi je její úsilí zůstat snoubenecky věrna Kristu věrnému (věrnost Krista se projevuje v tzv. validitas, platnosti svátostí, k níž dochází za pouhé podmínky služebného úmyslu - inten- tio toho, kdo přisluhuje svátost, konaje jménem Kristu, jenž je vždy věrný.) Jestliže máme milovat Boží zákon (srov. Ž 119) a církev jako matku, musíme milovat i kanonické právo a být za ně vděčni a věrně je zachovávat ve vědomí, že jde o něco docela jiného než v právu světském, jež se někdy projevuje jako násilí, a přece se mu podrobujeme. Církev uložila do svého práva svou moudrost a dobrotu i mateřskou sílu. Církev spíše než prodloužení a nástroj Krista je jeho 46 [pageend46]Dílo a zároveň nevěsta a také událost jednoty (ekklesía, con-grega- tio), jež v panenské věrnosti víry a v mateřské plodnosti z Ducha sv. (srov. Lk 1, 35.45) pěstuje v sobě a v lidech Kristův Život. Víc než o formalismus jí jde o náplň (srov. např. kán. 976), tedy o Svatého Ducha, t.j. o milost a spásu. Zrozená z otevřeného boku nového Adama spícího na kříži (srov. SC 5), ví, co jsme stáli Krista a že jde o naši věčnou spásu, zprostředkovanou svátostmi, k nimž ona má velmi úzký vztah, protože je jimi spojena s Kristem - Životem, Hlavou, svým Zdrojem. Církev je událost svátostná, je Boží lid, který žije z Krista a spěje rostoucí svatostí ke spáse, je stále se upevňující jednota-communio tajemného Těla Kristova skrze Ducha sv. posvětite- le ke slávě Boha Otce, jenž dává život svým dětem v církvi, jenž chce žít v nich. Závěrem můžeme vše shrnout a říci, že církev je svátost ve smyslu mateřství (vůči svým údům, ale jeví se tak i vůči světu, obzvláště II. vat. sněmem) a že kanonické právo je mateřské a jako takové má být chápáno, vykonáváno a přijímáno. Cim více bude církev účinná jako svátost ve svých údech, kterým pomáhá se posvěcovat, tím účinnější bude jako Kristova svátost vůči světu, aby jej Kristus skrze ní a v ní spasil (srov. Jan 13, 35). 47 [pageend47]Edith Steinová VÝZNAM FENOMENOLOGIE PRO SVĚTOVÝ NÁZOR Üvod: Svetový názor a filosofie Téma předpokládá, že fenomenologie není prosté světový názor, přinejmenším bere v pochybnost, že jím je, připouští však, že není bez vlivu na světový názor fenomenologa a možná i na světový názor jiných lidí. Chceme-li zkoumat vztah mezi fenomenologií a světovým názorem, musíme mít nejdříve jasno, co se oběma pojmy rozumí. Fenomenologie se nedá vysvětlit jen několika krátkými slovy, spíše se o to můžeme pokusit u světového názoru. Pod tímto pojmem můžeme rozumět uzavřený obraz světa: přehled o všem, co je, o uspořádání a souvislostech, v nichž všechno tkví, hlavně o postavení člověka ve světě a jeho tázání, odkud jdu a kam. Touhu po takovém světovém názoru má v sobě každý duševně žijící člověk, ale ne každý k němu dospěje, ba mnozí se o to ani nepokusí. Katolík to zde má poměrně lehké, protože jeho věrouka mu dává ucelený obraz světa. Ale i toto dědictví musíme získávat, osobně si je osvojit, aby nám plně patřilo. Kdo si svůj obraz světa vytvořil čistě na základě učení víry, o tom lze říci, že má náboženský světový názor. Kdo stojí mimo církev anebo kdo s církví sice vyrostl, ale zapomněl si včas její světový názor osvojit^a ani netuší, co mu jeho víra vlastně dává, ten to má těžší, nebot musí teprve zkoumat a hledat prameny, z nichž má čerpat svůj světový názor. V posledních desetiletích, vlastně již od dob osvícenství bylo v kruzích tzv. vzdělanců nejvyšší ctižádostí mít vědecký světový názor. O tom, co se tím^ rozumí, nemají ti, kteří si na takový názor dělají nárok, jasno, nebot by se museli nejdříve tázat, zda je takový názor vůbec možný. Chce-li si světový názor dělat na vědeckost oprávněný nárok, musel by být sám vědou anebo vzniknout ze všech věd dohromady. Neexistuje však jedna věda vedle ostatních, která by zkoumala celý kosmos. Je naopak velmi důležité pro vědu jako takovou, že se rozčlenila na mnoho vědních oborů k prozkoumání dílčích úseků podle předmětů bádání a že se tím více specialisuje, čím je vědečtější. Neexistuje tedy žádná jednotlivá věda, která by nám mohla podat ucelený obraz světa 1), a vědecký světový názor nemůže tedy ani sám být vědou ani z nějaké vědy odvozovat svůj obraz světa. Jestliže si tedy vědecký světový názor vůbec dělá nárok, že podává ucelený obraz světa, musí si k tomu snášet stavební kaménky ze všech věd. Tak se to také všeobecně pojímá. Bud si jednotlivec vytvoří světový názor z materiálu vlastní vědecké práce nebo z populárních výkladů různých věd, anebo se tento úkol přidělí filosofii: ta má snést dohromady výsledky jednotlivých věd a vykonstruovat z nich obraz světa. Je však třeba podotknout, že ani jedním ani druhým způsobem 48 [pageend48]nemůže vzniknout vědecký světový názor. Jestliže přírodovědec vyjde nad svůj úzký obor, který skutečně ovládá, a vytvoří si přírodovědecký světový názor, znamená to, že si ve své fantasii převážně staví budovu bez pevných základů. I když sneseme ze všech vědních oborů to, co nám současný stav vědy dává k disposici jako své výsledky, vznikne pouze mosaika ze vzájemně nesouvisejících částí, pokud nejsou sestaveny do celku podle předem navrženého základního konceptu. Proto se také filosofie tomuto úkolu bránila, čím více si dělala nároky být vědou. Jakmile sekularisovaná filosofie, zbavena víry a vyvíjející se takto již od renesance mimo církev, vyslovila jednou tuto kritiku na sebe samu, t.zn. že si uvědomila své hranice, možnosti a úkoly, to od doby Kanta, musela vidět svoji úlohu v něčem docela jiném: ne sbírat výsledky jednotlivých věd, nýbrž zkoumat vlastní předpoklady jednotlivých věd, a tím jim dát pevný základ a vlastně z nich tak teprve vytvořit vědy. Kritická filosofie proto rozhodně odmítla vytvářet světový názor a za její nadvlády byl tento termín zcela zdiskreditován. Podle ní neměly filosofie a světový názor nic společného; neměli bychom tedy očekávat ani od fenomenologie vůbec nic pro světový názor, má-li být fenomenologie vědeckou filosofií? To by byl předčasný závěr. Zaprvé by bylo možné, že filosofie svými postupy vytvoří základní koncept, do něhož by bylo možné vložit výsledky jednotlivých věd. Dále však musíme mít na zřeteli ještě druhý význam výrazu světový názor: ne každý člověk má ucelený obraz světa, avšak každý má určitý způsob nazírání na svět; venkovan vidí svět jinak než člověk z velkoměsta, praktik jinak než teoretik, filosof jinak než positivistický přírodovědec. Pojetí světa je určováno hlavně tím, jak a čím se člověk zabývá ve své duchovní činnosti. Proto také není filosofický směr, který kdo zastává, bez významu pro vytvoření jeho světového názoru. Středověký filosof, pro kterého filosofie a theologie velmi úzce souvisely a jehož pole bádání zahrnovalo i věci víry, viděl na každém kroku ve světě skutečnosti, které ukazovaly na souvislost mezi tvory a Stvořitelem, mezi podmíněným a nepodmíněným. Materialista, který je přesvědčen, že neexistuje žádná duchovní realita, zůstává ve svém pojetí světa vězet převážně u materiálních věcí a procesů. A zastánce kritické filosofie, který hledá řešení otázky, jak je možné poznání, poznání vůbec a poznání toho či onoho oboru, se stane snadno slepým pro skutečnosti, pro něž zdánlivě nelze najít důkaz jejich oprávněnosti. Avšak nejen pro filosofa znamená způsob jeho filosofického myšlení vytváření jeho celého postoje ke světu: vládnoucí filosofický směr určuje ducha času, t.zn. způsob myšlení a pojetí u těch, kteří sami nejsou filosofy, ba ani nečtou díla tvůrčích filosofů, ale jsou pouze zasaženi jejich vlivem přes mnohé prostředníky. Proto si musíme otázku o významu fenomenologie pro světový názor klást dvojím způsobem: 1. Může nám fenomenologie podat ucelený obraz světa anebo nám k jeho vytvoření pomoci? 2. Jak může působit na celkové pojetí světa a má vliv na ducha naší doby? 49 [pageend49]1. CO JE FENOMENOLOGIE? a) Historický přehled Nejdříve si musíme ujasnit, co je třeba rozumět pod pojmem fenomenologie. V žádném případě nebudeme mluvit o všech významech, které tomuto slovu byly přikládány již v dřívějších filosofických systémech. Kdo dnes hovoří o fenomenologii, míní tím velmi vlivný filosofický směr naší doby, který byl založen asi před třiceti lety 2); před deseti až patnácti lety bych řekla bez rozmýšlení: byl založen Edmundem Husserlem, a sice jeho Logickými zkoumáními (Logische Untersuchungen), které vyšly v prvním vydání v roce 1900-1901. A byla bych se spokojila tím, že bych charakterisovala Husserlovu fenomenologii. Dnes se však situace změnila. Pro velký okruh lidí zajímajících se o filosofii ustoupilo jméno Husserlovo do pozadí za jménem Maxe Schelera a Martina Heideggera, kteří na tyto široké kruhy, ale také na odborné filosofy působili mnohem více fascinujícím dojmem, než to dokázal střízlivě přesný badatelský způsob Husserlův. Máme-li zaznamenat cistě historická fakta, pak název fenomenologie byl zvolen Husserlem pro filosofickou metodu, kterou si během mnohaleté tvrdé myšlenkové práce vypracoval a se kterou ve svých Logických zkoumáních velmi účinným způsobem vystoupil na veřejnost. Během let, kdy na tomto díle pracoval, během dvanácti let, která strávil jako soukromý docent v Halle, byl ve velmi čilém styku s Maxem Schelerem, který tehdy žil v Jeně. Scheier kladl vždy důraz na to, že nebyl Husserlovým žákem, nýbrž že samostatně objevil fenomenologickou metodu a že se shodl s Husserlem jen co do výsledku. Avšak kdo oba muže zná - Husserla, který byl vždy hluboce pohřížen do svých vlastních myšlenkových pochodů, takže se od nich ani nemohl odpoutat, jemuž bylo těžké hovořit o něčem jiném a ještě těžší přijímat cizí podněty, a Schelera, jehož celá tvorba byla vlastně impresionistická, který z toho, co slyšel a Četl, přijímal nejsilnější vlivy a nejplodnější podněty a tak lehce je vstřebával, že ani nepozoroval a ani nevěděl, odkud vlastně jeho myšlenky pocházejí - ten může stěží pochybovat o tom, jak to skutečně vypadá s prioritou. Kruh žáků, který se shromáždil v Goettingen kolem Husserla, když byl povolán na tamní universitu, dostal i mnoho silných podnětů od Schelera; a tomuto vlivu Husserl částečně přičítá, že většina jeho goetingenských žáků ho nenásledovala v jeho pozdějším vývoji. Ve Freiburku se s ním sblížil v roce 1918 Heidegger, který byl vzdělán v jiné Škole; Husserl ho osobně zasvětil do fenomenologické metody, kterou dnes Heidegger mistrovsky ovládá; ale v rozhodujících, zásadních otázkách, na něž oba kladou největší důraz, se i on rozešel s Husserlem. Heidegger měl v posledních letech velmi silný vliv nejen v kruzích filosofů z povolání, ale i na ty, kteří se o tyto otázky živě zajímají. Tento vliv se podobá vlivu Schelerovu v dobách válečných a poválečných. Chceme-li dnes mluvit o fenomenologii a jejím světonázorovém významu, nemůžeme tyto dva muže přejít, (když se už rozhodneme 50 [pageend50]ponechat stranou ostatní významné badatele fenomenologického směru). Mám tak před sebou vlastně nesplnitelný úkol, abych vystihla stručně tyto tři rozdílné proudy, jež jsou označeny jejich jmény. Pokusím se o to určitou zkratkou. Načrtnu v základech Husserlovu fenomenologii a udám body, v nichž se oni dva ostatní filosofové od něho odlisují. b) Husserlova fenomenologie Mluvila jsem stále o fenomenologické metodě. Tím je vyjádřena skutečnost, že Husserlovi od počátku nešlo o to, aby vytvořil filosofický systém, jak to učinila většina jeho předchůdců, tzn. uzavřenou myšlenkovou stavbu, v níž lze nalézt odpověď na každou filosofickou otázku. Husserl ani nezačal svou vědeckou dráhu jako filosof, nýbrž jako matematik. Jelikož byl ale rozeným filosofem, nemohl prostě pracovat jako 'normální' matematik s matematickými pojmy a metodami. Vnitřní potřeba utkat se s těmito těžkostmi z něj učinila filosofa, a proto začal svou filosofickou dráhu filosofií matematiky. Při těchto studiích objevil, že je mnoho spojitostí mezi formální matematikou a formální logikou. Tím byl přiveden k tomu, že se zabýval problematikou logiky. Zažil přitom velké překvapení, když zjistil, že tento obor, který od dob obdivuhodných výkonů Aristotelových platil fakticky jako uzavřený, je svém celkovém charakteru ještě sporný a nejasný a chová v sobě mnoho nevyřešených dílčích problémů. V prvním díle svých Logických zkoumání zúčtoval s tehdy vládnoucím psychologisujícím pojetím logiky a charakterisoval logiku velmi přesvědčivě jako obor objektivně platných pravd a jako základní formální oporu všech objektivních pravd a věd. V druhém díle se zabýval některými základními problémy. Metodu pro jejich zkoumání si během těchto šetření vytvořil sám. Přitom objevil, že tato metoda je vhodná nejen k prošetřování logických problémů, nýbrž i všech otázek filosofických a stále více se utvrzoval v přesvědčení, že je to metoda, která jedině může vést k tomu, aby se s filosofií zacházelo jako s vědou. Toto své přesvědčení vyjádřil poprvé v článku v Logos 'Filosofie jako čistá věda' (Philosophie als strenge Wissenschaft, 1911). Tím pronikl do svobodných výšin universální filosofické problematiky. Svou metodu pak popsal soustavně a podrobně v díle 'Úvahy o čisté fenomenologii a fenomenologické filosofii' (1913). Jejich pokračováním v důležitých bodech jsou pak 'Kartesiánské meditace'. Zdůraznila jsem již důležitý bod v charakteristice fenomenologie: Fenomenologie se v pojetí Husserlově nijak neliší od filosofie, jelikož dává možnost zabývat se všemi filosofickými otázkami, a zůstává v oblasti přísně vědeckého bádání, v němž nemá subjektivní svévole žádné místo, nekonečným polem pro výzkum jako každá věda, takže jeden badatel či generace musí podat nástupci ruku, má-li se v nutné práci trvale pokračovat. Jejím úkolem je postavit na pevný základ všechny vědecké postupy positivní vědy jakož i celou předvědeckou 51 [pageend51]zkušenost, na níž jsou vědecké postupy postaveny, ba i veškerou duševní činnost vyžadující zapojení rozumu. Predvedecká zkušenost a positivní vědy však pracují s určitými základními pojmy a zásadami, které používají, aniž by je předem přezkoušely. Filosofie musí učinit předmětem svého výzkumu všechno to, co se jinde předpokládá jako samozřejmost. V Logických zkoumáních prošetřuje určité základní logické pojmy. První studie pojednává o výrazu a významu, o problému, který je velmi důležitý pro logiku a filosofii řeči, ale i pro jiné obory. Toto zkoumání vychází ze smyslu slov, což je typické pro fenomenologickou metodu, rozlišuje pečlivě rozličné významy, které se slovům přikládají a proniká pozvolna ke kořenu věci samé tím, že precisně vystihne význam slova. Toto je nezbytný krok, protože významy slova můžeme jen tehdy přesně vymezit, když si věci samé, které jsou slovy míněny, uvedeme do jasné nazíravé danosti. Avšak ’věci samy', které mají být vystiženy smyslem slova, nejsou jednotlivé zkušenostní věci, nýbrž - jako samotný smysl slova - něco všeobecného: idea nebo esence věci. Proto není nazírání, kterým si uvádíme tyto věci do danosti, smyslovým pozorováním a zkušeností, nýbrž duchovním aktem zvláštního druhu, který Husserl označil jako nazírání esence nebo intuici. 3) Je jasné, že obdobný postup, který zde byl aplikován na logický problém, může být použit pro zkoumání základních pojmů všech věd, ale také na problémy denního života. Fysika pracuje s pojmy jako hmota, síla, prostor, čas, ale nezkoumá, co je vlastním smyslem těchto názvů. Historie pojednává o osobách, národech, státech, smlouvách atd., avšak předpokládá, že je předem známé, co jsou osoby, státy, státy, smlouvy atd. Ale toto všechno jsou témata pro velká a obtížná filosofická zkoumání a fenomenologická metoda se ukázala pro takové výzkumy velice plodnou a ovlivnila tak na trvalo vývoj věd; nebot objasní-li se podstata předmětu, který věda zkoumá, lze metodu, se kterou se pracuje, přezkoušet, zda odpovídá předmětu a skutečně směřuje k tomu, aby vystihla podstatné jádro příslušného oboru. Zvláště o psychologii a duchovních vědách se dá říci, že v posledních desetiletích prodělaly základní změny pod vlivem fenomenologie. Právě tyto vědy se zabývají našimi životními problémy, věcmi, se kterými se neustále setkáváme v praktickém životě a které jsou proto zajímavé a důležité i pro neteoretiky. Jestliže fenomenologie našla cestu, jak objasnit povahu těchto věcí, znamená to, že zřejmě přitahuje široké laické kruhy mnohem silněji než dřívější filosofické směry. A proto může mít i silnější vliv na 'ducha času'. Od rozličných směrů novokantisrnu a kriticismu se fenomenologie odlišuje tím, že nezkoumá metody jednotlivých věd, nýbrž věci samy (aby na nich přezkoušela metody): proto byla také změna, kterou způsobila, označena jako obrat k objektu. Proti empirismu, který se opírá o pouhé smyslové pozorování, byla označena jako věda o esencích (bytnosti). Díky oběma těmto rysům se jeví jako návrat k nejstarším tradicím, k Platonovi, Aristotelovi a scholastice. 4) 52 [pageend52]Neoscholastiku však odradila její intuice esence, jejíž platnost nechtěla uznat. V obou zmíněných bodech - obrat k objektu a zkoumání bytnosti - měli Scheier a Husserlovi goettingenští žáci zcela souhlasné mínění. Chceme-li porozumět, kde se jejich cesty dělí, musíme sledovat další Husserlův vývoj. c) Rozdíl mezi Husserlem a Schelerem Jak jsem již řekla, ujasnil si Husserl během práce na dílčích logických problémech význam a dosah své metody, která pouhou logiku daleko přesahovala. Přijal to jako úkol, aby tuto metodu soustavně rozpracoval a dal jí pevný základ. Fenomenologie se měla stát základní vědou. Jestliže měla zkoumat předpoklady všech věd a také předvědecké zkušenosti, nesměla předpokládat, že výsledky positivních věd jsou neměnné a také nesměla nekriticky použít zkušenosti. Aby našel absolutně jistý výchozí bod, uchýlil se Husserl k rozboru pochyb podobně jako před ním Augustin a Descartes: to, co myslím, nemusí být pravda a to, co vnímám, nemusí ve skutečnosti existovat. Všechno se může ukázat jako omyl, sen či klam, ale nemohu pochybovat o té skutečnosti, že myslím, vnímám atd. a rovněž nemohu pochybovat o tom, že já jsem ten, který myslí, vnímá a pochybuje. To je nepochybná, absolutně jistá skutečnost. To rozhodně nové u Husserla je, že nezůstal stát u skutečnosti jednotlivého ’cogito' (myslím), nýbrž že celé pole vědomí odhalil jako předmět nepochybné jistoty a že je určil fenomenologii jako její pole bádání. A protože ke každému 'myslím', 'vnímám', 'chci' atd. náleží myšlené, vnímané či chtěné jako takové, protože f e n o m e n vnímaného stromu je právě tak nepochybný jako vnímání samotné, byt strom snad ani neexistuje, patří do oboru zkoumání fenomenologie celý předmětný svět, který má 'já' při svých aktech před sebou. Ukážeme, že je možné zkoumat celé vědomé bytí našeho 'já' v jeho esenciální všeobecnosti, že existují pevné zákony, dle nichž se k sobě řadí akt za aktem a že si 'já', žijící v těchto řetězcích svých aktů, z nich buduje předmětný svět. Tuto výstavbu světa každého 'já', které Žije ve svých aktech a může se reflexivně zkoumat, nazývá Husserl konstituováním. Ve zkoumání toho, co nazývá transcendentálním vědomím, tj. onu sféru nepochybného bytí, která byla objevena rozborem pochyb, spatřuje úkol transcendentálni fenomenologie a v ní samé vidí základní filosofickou vědu. Nebot jestliže se pro 'čisté já' vytváří celý předmětný svět z jeho aktů, může pouze analysa těchto konstitujících aktů důsledně vysvětlit výstavbu předmětného světa a pouze ona může objevit vlastní smysl poznání, zkušenosti, rozumu atd. Je jistě velkou Husserlovou zásluhou, že odhalil sféru vědomí a konstitucionální problematiky, ačkoliv dnes je tato jeho zásluha příliš málo ceněna. Co však v jeho vlastním kruhu přátel a žáků vyvolalo nesouhlas, byl jeho závěr, který dle našeho mínění nutně 53 [pageend53]nevyplýva ze skutečnosti konstituce, totiž tato these: Jestliže určité zákonité pochody v našem vědomí nutně vedou k tomu, že pro subjekt se stává předmětný svět daností, pak neznamená předmětné bytí, např. existence smyslově vnímatelného světa, naprosto nic jiného než danost pro právě takto uzpůsobené vědomí, či lépe pro většinu subjektů, které si navzájem rozumí a vyměňují si zkušenosti. 5) (Význam intersubjektivního dorozumění pro konstituci zkušenostního světa vyložil Husserl podrobněji až ve svém posledním spise.) Tento výklad konstituce bývá označován jako 'transcendentálni idealismus'. Jeví se jako návrat ke kantismu a jako vzdání se onoho 'obratu k objektu', v němž byla viděna největší Husserlova zásluha, a oné ontologie zkoumající esenciální výstavbu předmětného světa, v níž spatřoval Scheier a jemu blízcí žáci z goetingenské školy svůj úkol a kde již vykonali plodnou práci. V tomto bodě se tedy oddělili od Husserla, ačkoliv on sám uznával jejich způsob bádání a uměl jej vřadit pod své hledisko. Scheier má velké zásluhy o obor ethiky, filosofie náboženství a filosofické sociologie. Zde provedl zásadní výzkum na podkladě čistě objektivního postoje k věci samé. Tato zkoumání provedl spoléhaje na sílu intuice esencí; byl daleko od toho, aby ji samotnou podrobil kritické analyse - on sám zaujímal mezi všemi fenomenology nejostřejší postoj vůči kriticismu jako základnímu duchovnímu postoji. To souviselo s jeho náboženským pojetím, které vyžadovalo i od filosofů přímý, dětsky otevřený pohled na FJoží svět. Souviselo to však také s tím, že nebyl taková střízlivě věcná badatelská povaha jako Husserl, jehož pojetí filosofie jako čisté vědy také teoreticky popíral. Je tedy pochopitelné, že odmítal nejen trascendentální idealismus, nýbrž že neměl žádné pochopení ani pro konstitucionální problematiku. d) Rozdíl mezi Husserlem a Heideggerem Abychom viděli, kde se rozcházejí cesty mezi Husserlem a Heideggerem, je třeba výklad Husserlovy fenomenologie doplnit ještě v jednom bodě. Při radikálním zkoumání pochyb se vyřazuje jako pochybný nejen svět, nýbrž i to, co sám o sobě vím, neobstojí z valné části před naším přezkoušením. Co si ostatní i já sám myslím o svých vlastnostech a schopnostech, může být omyl; to, nač se domnívám, že si pamatuji, může být klam. Proto považuje Husserl za nepochybně jisté jen to, co nazývá 'čistým já', pouhý subjekt aktů bez jakýchkoliv lidských vlastností. Vlastní osoba s jejími vlastnostmi, životními osudy atd. patří zrovna tak jako jiné osoby ke světu, který se konstituuje v konkrétních aktech 'čistého já'. Pro Heideggera podobně jako pro Schelera je charakteristické, že mu jde v jeho filosofii o to, aby porozuměl životu člověka a jeho postavení v tomto životě. Heidegger se liší od Schelera v tom, že podobně jako Husserl se nesnaží zkoumat esence objektů v jejich čiré danosti a v zapomnění na sebe, nýbrž že považuje za základní filosofickou disciplinu zkoumání 'zdebytí' ('Dasein'), tzn. - v běžné mluvě 54 [pageend54]- zkoumání 'já' či subjektu, který 'je zde pro sebe sarna', a tím se liší ode všeho ostatního, co je. K 'Dasein' neodvolatelně patří být ve světě. Podle tohoto pojetí je možné pouze na základě zkoumání 'Dasein' objasnit smysl bytí a smysl světa a jen z tohoto zorného úhlu je teprve vůbec možné klást základní filosofické otázky věcným způsobem. Co se zde nazývá 'Dasein', není Husserlovo 'čisté já'. Můžeme říci, že je to člověk, jak jej nalézáme v jeho (aktuální) existenci. Pod pojmem člověk nesmíme však rozumět druh, který empiricky zkoumá anthropologie, ani člověka, o němž pojednávají duchovní vědy a historie, nýbrž člověka právě vrženého do existence, které sebe jako něco vrženého do existence shledává. Nachází sebe sama jako něco prostírajícího se v čase, jako něco, co přichází z temné minulosti a žije vstříc budoucnosti, kterou do určité míry může a musí samo projektovat, která však nakonec je též něco temného. Proto k tomuto 'zdebytí' (Dasein), které z temna přichází a do temna vchází, neodvolatelně patří 'starost' (Sorge). 6) To je jen několik skrovných črtů Heideggerovy filosofie bytí, která se stala širší veřejnosti známou teprve jeho velkým dílem 'Bytí a čas' (Sein und Zeit). Tento náčrt ještě doplníme, až budeme uvažovat o světonázorovém významu této filosofie. II. VÝZNAM FENOMENOLOGIE PRO SVĚTOVÝ NÁZOR 1. Věcný význam Položme si nejprve otázku, zda fenomenologie v této trojí podobě (Husserlova transcendentálni fenomenologie, Schelerova věcná ontologie a Heideggerova fundamentální ontologie) podává obraz světa anebo nám aspoň dává materiál k vytvoření obrazu světa. a) Obraz světa u těchto tří filosofů Přijmeme-li nejdříve stanoviska těchto tří filosofů, musíme za Husserla nepochybně říci, že s pomocí své metody, aniž by o tento cíl vůbec usiloval, skutečně dospěl k ucelenému obrazu světa. Husserl zná absolutní bytí, na něž vše ostatní odkazuje a z něhož lze porozumět všemu ostatnímu: mnohosti lidí, tzn. subjektů, z nichž každý si svými akty buduje svůj vlastní svět, avšak vzájemně se dorozumívají a vyměňují si své zkušenosti a tak budují intersubjek- tivní svět. Všechno, co stojí vně těchto monad, je vytvářeno jejich akty a je k nim relativní. Husserl tvrdí, že jeho hledisko mu umožňuje přístup i k nejvyšším otázkám ethiky a filosofie náboženství. Musíme však k tomu říci, že pro zabsolutnění monad zde není žádný prostor pro Boha ve smyslu naší ideje Boha, která jenom Jemu připisuje absolutní bytí a jen Jeho uznává za samotné absolutní bytí. Obtížnější je nalézt jednotný obraz světa u Schelera, poněvadž tento filosof prodělal ve svém vývoji mnoho zvratů a výkyvů. Jestliže se přidržíme těch jeho spisů, které měly největší vliv na širší okruh 55 [pageend55]lidí, hlavně jeho věcné ethiky hodnot 'Věčné v člověku' (Das Ewige im Menschen) a jeho sebraných pojednání a esejí, můžeme říci, že zde vykreslil Boží svět, obraz světa, který vědomě navazuje na obraz světa augustiniánského, ale má také více příbuznosti s pojetím tomisticko-scholastickým, než si to uvědomoval on sám i jeho odpůrci z řad novoscholastiků. Je to stupňovitá stavba z oblastí bytí a hodnot, které vedou k nejvyššímu bytí a k nejvyššímu dobru, k Bohu. Mezi pozemskými hodnotami přísluší nejvyšší bytí a nejvyšší hodnota osobě a bytí osoby se dovršuje v jejím poměru k Bohu. Proto stojí mezi možnými typy konečných osob nejvýše ta, která získala podíl na specificky božské hodnotě - světec. Bylo tragikou Schelerova života, že ztratil smysl pro vědeckou přísnost a přesnost. Ve všech jeho dílech se objevují mezery, nejasnosti, rozpory, které znemožňují pevné zdůvodnění jeho díla, které zastírají jeho význam pro mnohé, s nimiž by býval mohl spolupracovat, a které nakonec vedly k tomu, že se sám vzdal toho nejpodstatnějšího. U Heideggera se mi zdá dnes ještě předčasné načrtnout jeho obraz světa. Centrální postavení 'zdebytí' (Dasein), zdůraznění 'starosti' jako jeho podstatné součásti, zdůraznění smrti a nicoty, jakož i četné extrémní formulace poukazují na bohaprázdný, ba až nihilistický obraz světa. Ale vyskytují se u něho též výroky, které naznačují, že je možné, že dojde jednou k obratu a že to samo o sobě nicotné 'zdebytí' (Dasein) najde svoji oporu v absolutním základu bytí. b) Vliv na dobový obraz světa Od obrazu světa filosofů je třeba odlišit to, co ostatní jejich vlivem pro svůj obraz světa získali. A nelze popřít, že každý ze tří zaměřil svůj pohled na oblasti neznámé nebo nepovšimnuté. U Husserla je to oblast 'esencí' a 'nutnosti', kterou nově prozkoumal v protikladu k jedinečnému a náhodnému, na němž ustrne běžná zkušenost a empirická věda. Není to něco absolutně nového, myslíme-li na velké tradice antické a středověké filosofie, avšak je to něco nového proti modernímu světovému názoru, zvláště oproti materialistickému a empirickému obrazu světa, který převládl v 19. století. K tomu přistupuje doména čistého vědomí, kterou před ním nikdo ani nerozeznal, a tedy ani vůbec nezpracoval jako oblast nekonečné, přísně metodické a plodné badatelské práce. Schelerovou trvalou zásluhou zůstane jeho odkaz na svět věcných hodnot (toho, co je smyslově příjemné, užitečné, krásné, opravdové, mravně dobré, svaté) a jejich význam pro výstavbu osobnosti. Mnohým otevřel oči hlavně pro hodnoty z náboženské oblasti a zvláště ve specificky katolickém pojetí. Odhalil vzdělaným lidem znova smysl idejí jako ctnost, lítost, pokora, pro něž zmizelo jakékoliv pochopení v kruzích, kde bylo moderní nevěřit a kde jimi opovrhovali. Je naší povinností vzdát mrtvému filosofovi dík a zdůraznit, jak mnohým lidem otevřel cestu k opravdové katolické víře. 56 [pageend56]Heidegger zaměřil svůj pohled na to, co nazývá 'já jsoucí-ve- světě' ('In-der-Welt-sein' des Ich). Znf to jako banální skutečnost, ale jaký centrální význam této skutečnosti náleží, bylo sotva kdy předtím s takovou přesností rozpracováno. Naivní realismus pojímá věc tak, jak ji má člověk před očima a pokládá to za absolutní, aniž by tušil, kolik z toho, co mu stojí před očima, je podmíněno vzájemným vztahem mezi člověkem a jeho světem. Zapomíná sebe sama jako faktor ve výstavbě svého světa. Idealistu tak poutá objev tohoto podílu, který má subjekt na výstavbě světa, že jej pokládá za absolutní a ztrácí přitom ze zřetele závislosti, kterými je sám poután. Bylo vlastní úlohou Heideggerovou, že poukázal na 'zdebytí (Dasein) jako bytí-ve-světě', v němž se nalézáme, a že jej učinil předmětem bádání. A tak každý z těchto tří badatelů přispěl rozhodujícím podílem k obrazu světa naší doby. 2. Formální význam Je třeba ještě ukázat, zda a jak tito filosofové působili na obraz světa ve formálním smyslu, totiž na způsob, jak se na svět díváme. O Husserlovi musíme říci, že způsob, jakým se zaměřoval k věcem a jak vedl k tomu, abychom je co nejostřeji duchovně uchopili očima a popsali je střízlivě, věrně a svědomitě, nás osvobodil od libovůle a pýchy v poznání a vedl nás k prostému, věcnému a proto pokornému poznávacímu postoji. Vedl také k osvobození od předsudků a k nepředpojaté pohotovosti chápat názory jiných. Tento postoj, k němuž vědomě vychovával, učinil mnohé z nás také nezaujatými a přístupnými katolické pravdě, takže celá řada jeho žáků mu vděčí za to, že našla cestu k církvi, cestu, kterou on sám nenašel. Schelerovi šlo o to, aby místo kriticky zkoumajícího pohledu ('mžourajícího', jak říkával) se dosáhlo přímého, otevřeného a důvěry- plného pohledu, zvláště na svět hodnot. U mnohých to jistě působilo osvobodivě a požehnaně, ale jak jsem již dříve zdůraznila a nechci zamlčet ani zde, že pro něj a pro mnohé, kteří stáli pod jeho vlivem, by bývalo prospěšné, kdyby byli kritičtější jak vůči podnětům zvenčí tak i vůči vlastnímu vědeckému postupu. Dnes se stěží odvažuji soudit o vlivu, jakým Heidegger působil po formální stránce na světový názor naší doby. Je skutečností, že po řadu let má fascinující vliv na studující mládež a také na zralejší lidi. Je nepochybné, že se to muselo projevit ve světonázorovém postoji doby. Jakého druhu je toto působení, nemohu skutečně udat. Může vést k vážnějšímu životnímu postoji, protože staví do středu zájmu rozhodující otázky života. Dovedla bych si však představit, že dosavadním způsobem, který zdůrazňuje pomíjivost existence, temnotu před ní i po ní a 'starost', se podporuje pesimistické, ba nihilistické pojetí a že se podkopává orientace na absolutní bytí, s níž stojí a padá naše katolická víra. 57 [pageend57]Závěr: Katolický a moderní světový názor Proto bych chtěla tento velmi krátký přehled o hluboko zasahujícím duchovním hnutí uzavřít slovy sv. Pavla: Zkoumejte všechno a podržte dobré. Zkoušet ale může jen ten, kdo má nějaké měřítko. My máme míru ve své víře a v bohatém dědictví našich katolických myslitelů, našich církevních otců a učitelů. Komu je světový názor a pojetí světa naší dogmatiky a klasické filosofie zcela vlastní, ten se bez nebezpečí vyrovná i s badatelskými metodami a výsledky moderních myslitelů a může se u nich učit. Bez takové průpravy však nemůže být jejich studium bez nebezpečí. Přeložila dr. Jarmila Vašíčková. Přeloženo z Edith Steins Werke, Band VI, 'Welt und Person', Louvain 1962. Redakční poznámky: 1) Z hlediska tomismu ovšem taková věda existuje jako součást tomistické filosofie. Její jednou částí je kosmologie, která pojednává o materiálním světě z hlediska filosofického, a dále je to filosofická psychologie (či anthropologie), která studuje člověka, jeho projevy a chování. Mimo to metafysika pojednává o jsoucnu vůbec. 2) Tato studie pochází z pozůstalosti E. Stelnové a byla nalezena na volných listech v troskách kláštera v Herkenboschi v Holandsku, kam byly rukopisy E. Steinové ukryty po jejím zatčení 2. srpna 1942 příslušníky SS. Byla tedy napsána před srpnem 1942. 3) Edith Stcinová přechází ve svém přehledu mlčením pozdější vývoj Husserlovy filosofie, fenomenologickou redukci na absolutní transcendentálni subjektivitu, kterou Husserl považoval za svůj základní objev a obhajoval jej s nefilosofickou vášnivostí: "První objev univerzálního korelačního apriori mezi předmětem zkušenosti a způsoby jeho danosti (když jsem zpracovával svá 'Logická zkoumání' asi v r. 1898) mnou tak hluboce otřásl, že jsem od té doby věnoval veškerou svou životní práci systematickému rozpracování tohoto korelačního apriori. Z průběhu našeho dalšího zamyšlení v knize vysvitne, jak začlenění lidské subjektivity do korelační problematiky nevyhnutelně přivodilo radikální proměnu celé této problematiky a jak nakonec musilo vést k fenomenologické redukci na absolutní transcendentálni subjektivitu. První, ačkoli ještě velmi mezerovitý objev fenomenologické redukce byl uskutečněn několik let po uveřejnění Logických zkoumání (1900 až 1901). První pokus systematického uvedení transcedentální redukce do nové filosofie byl uveřejněn v roce 1913 jako zlomek (Ideje k čisté fenomenologii a fenomenologické filosofii, díl I). Soudobá filosofie následujících desetiletí - včetně filosofie takzvaných fenomenologických škol - setrvávala raději ve staré filosofické naivitě." (E. Husserl, Krize evropských věd a 58 [pageend58]transcendentálni fenomenologie, Academia Praha 1972, str. 189.) O Husserlově fenomenologické redukci, epoché a transcendentálním subjektivismu mlčí E. Steinová i ve svém stěžejním díle 'Konečné a věčné bytí' z r. 1936. 4) O synthesi platonismu, aristotelismu a scholastiky se E. Steinová pokusila ve svém díle 'Konečné a věčné bytí' (Endliches und ewiges Sein) z r. 1936, které by si zasloužilo hlubšího posouzení a větší kritické odezvy, než se mu dosud dostalo. 5) Srovnej poznámku 3). 6) Obdobně charakterisuje Heideggerovu filosofii i Metoděj Habáň: "'De profundls', říká Heidegger, zaznívá z hloubky 'jsoucího', v němž se bytí nachází nepozorované, protože je předpokládané. Volá po bytí samém, které je v lidském nitru. 'Hloubkou jsoucího' je myšleno individuum, "Dasein", které se zaměňuje obecně za bytí, ale bytí to není, a proto volá myslící bytost (Dasein) své 'de profundis' - tak se považuje Heidegger spřízněn s 'věřícím, který hledá Boha'..." Metoděj Habáň, Filosofická anthropologie, Řím 1981, str. 55. Tomáš Špidlík KOPANICE Věnováno Fr. Lučinovskému Žhne slunce v žitný poledník a švestky šednou u silnice, svou modří voní Lopeník, své stráně věnčí Kopanice. Radí se chrpy v průvody a máky rudnou u pěšiny. Kde tančí děti u vody zvon z dálky zpívá do Doliny. Dny zašlé se tu lámou ve vzduchu, jak duha nové časy věstí. Co bylo, je, se slilo na duchu a mládí mizí v ráji štěstí. 59 [pageend59]Frantisek Lučinovský POD DOŠKOVÝMI STŘECHAMI Díváme-li se vrásčité tváře kopanického kraje, spatříme na strmých stráních, zelených březích a chmurných údolích roztroušené chaloupky a chalupy. Ty se vesměs ukrývají mezi ovocnými stromy. Na jaře a v létě ozdobeny překrásnými květy a plody jabloní, hrušek a švestek. V zimě pak holé, sněhem pokryté větve, zdobí chaloupky, jakoby vyrůstající ze sněhu. Při skromném domku se nachází malá nebo větší zahrádka pro zeleninu a květiny, nebo obě. Jsou zhotoveny z dřevěných latěk. Uvnitř rozděleny na malé záhonky. Jeden záhonek je posázen salátem, na druhém roste hrách, okurky, fazole a jahody. Kolem dokola pak květiny astry, karafiáty, tulipány, lilie. Vypadá to jako věnec, jímž je zahrádka zdobena. V rohu, nebo uprostřed, stojí jabloň, hrušeň nebo ořech. Větve stromu se sklání do malých oken, vždy pěkně čistých, a zakrývají mnohdy celou chaloupku. Kolem ní se rozprostírá hustý zelený trávník a v něm vyšlapaný chodníček k sousedům nebo zarostlá cestička, tu a tam s kamenem, vedoucí k lesu nebo k daleké vesnici. Chalupa, jak říkají obyvatelé svým obydlím, je zhotovena ze dříví, nebo z natlučené hlíny nebo též z cihel vepřovic. Ty jsou dělány z hlíny, do níž se dávaly plevy a voda. Všechen tento materiál se pak dobře prošlapal lidskýma nohama a zpracoval ve formě. Cihly se vyrážely na trávníku vedle sebe. Nechaly se dlouho schnout na slunci a musily se obracet. Když byly usušené, začalo se jich používat ke stavění. Kromě barvy se úplně podobaly cihlám páleným. Stavěly se z nich zdi, přepážky, sporáky a kamna. Staré chalupy mívaly v izbě teploučké pece, zhotovované z kamene a spojované hliněnou maltou. Staré chaloupky kopanické měly jen jednu izbu s otevřeným ohništěm, krbem a velikou pecí, na níž se spávalo. Izba zahrnovala v sobě všechno. V rohu stával veliký dubový stůl s lavicemi. Při něm se rodina scházívala několikrát za den ke společné modlitbě a společné míse. Nahoře v rohu nad stolem visíval větší kříž, který byl vždy ozdoben růžemi z krepového papíru. Ty vila děvčata v době dlouhých večerů, hlavně v adventě. Stěny byly ověšeny obrazy svátých. Nikdy nechyběl obraz nejsvětějšího Srdce a sedmibolestné Panny Marie. Nescházely ani podobizny rodičů a příslušníků rodu. Střechy byly pošité dobře upravenými došky v pěkné úpravě. Přes ně vedl komín, který zvědavě pohlížel do kraje. Na půdě pod střechou byla k němu přistavěna udírna na maso, klobásy a slaninu. Celá půda voněla uzeným masem. Než se vstoupilo do izby, přešlo se pitvorem. V něm obyčejně stávaly truhly pro mouku, obilí a jiné věci. Novější chalupy měly mimo izby i jiné místnosti, světnice, komoru, sklep. Jejich střechy byly pokryty taškami nebo i plechem, jinak však tu bylo vše, jak i kdekoliv jinde. S obytným domem o menší výměře byla spojena 60 [pageend60]maštal pro krávu, kozy a zajíce. Stavení s výměrou větší měla chlév samostatný. Ten stával naproti domu, nebo v bezprostřední blízkosti. Několik kroků za nimi se přišlo ke stodole pro seno a obilí. K ní byly po bocích přistaveny šopky pro hospodářská nářadí. Dřevěné pluhy, brány, motyky, krompáče, hrabě, bary, dřevěné vidle a zavěšené kosy. Později se k nim zařadil i menší secí stroj. Jiná z nich chránila před deštěm vůz, sáně, jarma, válec, složené řebřiny a svlace. Na mlátě ve stodole si hověla miátiěka, fukar, sečkovica, trýr a v koutě visely cepy. Síry neboli chomouty visely u dveří maštale, nebo v ní. V ní někde v rohu byla umístěna králíkárna a nad ní přihrádková místnost pro drůbež. I prasátka měla své ubytování ve stáji. Krávy a koně stávali v opačném směru. Byli-li koně bujní, dával se mezi ně štrajpant. Někdy prasátka, jichž bylo více, mívala samostatnou stáj. Králíkárna, domeček pro sedavé pány, byl ve chlévě, nebo postaven při stěně zvenčí. Též se pohybovali volně jak ve stáji, tak i venku. Obzvláště chlapci mívali velikou zálibu v holubech. Holubníky pro ně byly umísťovány pod střechou a měly vpředu bidlo. Sustník pro suché bukové listí na stlaní pod zvěř stával vždy v blízkosti chléva. Listí se hrabalo po spadnutí s větví stromů a vozilo na vozech, potažených plachtami, domů. Hlavně bukového listí z bohatých lesů bývalo hodně. Slámou a senem byly vycpány prostory pod střechami, Částečně chalupy, stodoly a chlévy. Když slámy a sena bylo hodně, zbytek se šlapal do kop v blízkosti stodoly, na volném prostranství. Brambory, řepa a kvaka plnily sklep a část si hověla v komoře. Byla-li dobrá úroda, skládaly se do rýzně. Vyhloubila se zem v blízkosti domu, vystlala se slámou, okolo kůlu se úroda pěkně naskládala v podobě pyramidy, obestlala se slámou a zakryla tlustší vrstvou hlíny. Na jaře, když byla hlína ještě zamrzlá, brambory se odsud vybíraly. Byly vždy tak pěkně čerstvé, že přímo voněly. Při velkých mrazech jich část i pomrzla. To se však stávalo jen zřídka. Brambory ve sklepe měly vždy teploučko a na jaře na nich byly již dlouhé klícky. Vybíraly se, třídily a v dubnu, kdy země byla již teplejší, se sázely. Kopaly se pro ně jamky v upravené ornici, čtyřicet centimetrů od sebe vzdálené, aby se mohly pěkně rozrůst. Povy- rostly-li, začalo okopávání motykami. Zanedlouho se pak kopčily. V pěkné poloze se kopčilo i pluhem, čímž se získalo hodně času. Vždy byly sázeny do pěkných řádek. Překrásný pohled skýtaly, když kvetly. Chléb se pekával v pecích. Ty stávaly v izbě, komoře nebo byly stavěny i venku před domem. Příprava na pečení byla vždy veliká. Z komory do izby nebo kuchyně se přinesla velká díže s kopištěm na míšení. Do díže se přesela mouka na velkém sítě, do ní se daly kvasnice nebo kousek kyselého těsta, zalila se teplejší vodou, osolila se a dalo se i trochu kmínu pro pěknou vůni. Vše se pak promíchalo a nechalo v teploučku kynout. Tato práce se provedla večer. Ráno pak začalo míšení kopisti, až těsto bylo tuhé a nelepilo se na prsty. Pak se dávalo na pěkně zhotovené slaměnky, posypané troškou mouky, které těstu daly tvar pecnu. Ty byly veliké a v počtu asi deseti 61 [pageend61]kusů. Naskládané na stole a přilehlých lavicích netrpělivě čekaly na pečení. Pec byla zatím již dobře vytopená suchým bukovým dřevem a uhlí z ní bylo odstraněno. Začalo sázení do pece. Velká dřevěná lopata se potřela trošinkou mouky, ze slaměnky se vyklopilo pěkně formované těsto s jejími ornamenty, to se potřelo vodou, nad prvním se udělal kříž a vsunul se do pece a ostatní vedle něho na strany a dopředu, až byla pec plná. Pak se uzavřela dvířka a chléb se pomalu pekl v krásné bochníky, chutné pecny. Po dvou hodinách již voněl chlebíček po celém domě. Ten se však nekrájel hned, ale až trochu vystydl. Před nakrojením se vždy na spodní části pecnu udělaly nožem, se slovy na rtech, tři kříže. Pakzse teprve bochník nakrojil. Skrojek chtěli všichni, hlavně mládenci. Pikalo se, kdo sní první část z nakrojeného pecnu, skrojek, na toho se usmívají děvčata. V peci, hlavně na svatby a veliké svátky, se pékávaly na dobře vymaštěných plechách buchty. Jinak se pekly v troubě. Ostatní chleby se pak pěkně uložily v komoře, která byla skladištěm všech dobrých věcí. K ní se družila jiná místnost. V rohu byl umístěn veliký měděný, dobře zasazený kotel na vyvařování prádla, vaření brambor pro vepře a drůbež a ohřívání vody v zimě pro dobytek. Sloužil též k vaření povidel, zvaných lidově lekvár. Ten se vařil na podzim ze švestek zbavených pecek, které musily být dobře uzráté, slaďoučké. Švestky se napřed oloupaly, zbavily pecek. Nasypaly se do pěkně čistého kotle, v němž bylo míchadlo, a pod ním se topilo suchoučkým bukovým dřívím. Míchat se muselo pomalu a stále, aby se švestky nepřivařily. Když byly švestky rozpuštěny v lízačku, kotel se vyprázdnil do čistého sudu nebo troků. Tak se stalo i po druhé. Po třetí lízačka zůstala v kotli, neustále se pečlivě míchala a dolévala lízač- kou ze sudu. Lízačka vařením a mícháním tuhla a za den a noc se změnila v tuhá krásně černá a chutná povidla, lekvár. Těch se užívalo do buchet a k vaření dobrých pěr, tašek, které se na míse mastily a posypaly utlučeným slazeným mákem. Ty pak všem chutnaly a toto jídlo bylo jedno z nejlepších. Při vaření povidel bylo vždy veselo. Přítomno bývalo několik osob. Večer se scházela mládež zblízka i dáli. Zpívalo se, vykládalo se i do půlnoci. Hůř na tom byl, kdo musel dokončit noc. Byl to však obyčejně někdo ze starších, a ten se zaměstnal. Při míchání třímal v ruce, jež byla volná, růženec, nebo si pobroukával nějakou píseň kostelní nebo i světskou. Nablízku nutného a tolik zaměstnaného kotle stál na jiném místě, jen aby nezavazel, jiný velmi nutný nástroj: mlýnec na mletí a šrotování obilí. Byl pěkně udělán z pevného dřeva, do něhož byly zapravený dva těžší kulaté mlecí kameny. Hořejší byl zapojen na vřeteno, které jím otáčelo. Spodní byl pevně usazen. Kameny, aby mouka byla jemná, musily býti jemně naklepány. Při mletí zrní na šrot se točící kámen mohl pozvednout podle potřeby. Mlýnec byl poháněn šlapáním někdy i dvou osob, bylo-li zrní větší množství. Zelí, kterého bylo vždy dostatek, se na podzim čistilo, jemně řezalo a šlapalo do sudů. Šlapal buď otec nebo syn. Na spodek sudu se dávala jablka, která pak ke konci jara nebo v letních měsících pro jejich vůni a zelnou kyselost výborně chutnala. Zelí se připravovalo různým 62 [pageend62]způsobem. Řídkému zelí, v němž se vařily klobásy nebo i špek, se říkalo kapusnice. Ta budila již při vaření u všech pořádnou chuť a což teprve, až byla na stole. Jinak se zelí dusilo nebo se mohlo jíst i syrové. Rodiče říkali dětem: "Z kapusty chlap tlustý, a z brambor ještě víc." Ty se též připravovaly všemožným způsobem. Pekly se se slupkou v ohni, bez slupky nakrájené na plátky volně na plotně. Vařily se se slupkou celé nebo krájené bez ní, s kmínem nebo i bez něho. Nejlepší však bývaly pražené a dobře maštěné. I tlučené nebyly špatné. K zelí bývalo vepřové, husí nebo kačení maso s bramborami, nebo jemnými knedlíky, jak v našich krajích je všude zvykem. Bylo to jídlo syté a zdravé. K němu se pila jen voda, někdy též sklenička vína nebo flaška dobrého brodského piva. V mnohých rodinách si dělali z řeži režné víno. Dřevo, kterým se topilo, bylo většinou bukové, pěkně naštípané a naskládané do rovných řádek na celou zimu. Na něm se pracovalo za deštivých dnů jarních a letních. Málem bych zapomněl na staré a všem tak potřebné sušírny. To byly domečky bez oken. Veliká masivní pec z kamení a malty, do níž se dávalo sklo z rozbitých lahví, aby víc držela "hyc", stávala uvnitř. Do ní se házelo dřevo, suché "prýgle" i větší kláty zvenčí. Do sušárny z opačné strany otvoru pro pec byly jediné silnější dveře. Jablka nakrájená, nebo i celá, hrušky, švestky a ořechy se narovnaly na lesy, které se vsunovaly po stranách pece a nad ni. Lesy byly zhotoveny z vrbových prutů s bukovým objímadlem. Byly veliké nebo i menší podle místa v sušárně. Když byla sušárna plná čerstvého ovoce, dveře se zavřely a fuky ucpaly slínem. Žádná pára nesměla zevnitř ucházet. Po dni a noci se dveře otevřely, nechala se vypustit pára a teplé lesy se suchým ovocem se nesly na volné prostranství. Suché ovoce se vybralo a dalo do košu, ostatní na jednu lesu, která se dala s novým ovocem do sušárny. Usušené ovoce, krájanky, štípky, hrušky, švestky a ořechy se leskly a voněly po celém kraji. V adventě a dlouhém postě přicházely pak na stůl. Školáci si je nosili do školy k jídlu. Ze suchých^ švestek se vařily švestkové knedlíky s mákem, nebo posypány slaďoučkým tvarohem, nebo rozemletým praženým rohlíkem nebo houskou. Všem chutnaly a každý se již těšil na příští. V domech nebyly žádné vodovody. Pro dobrou, čistou a chutnou vodičku, jak pro lidi tak zvířata, se chodilo do studny. Ta byla vždy někde v blízkosti obydlí. Byl to silnější pramen, který vytékal z pod- břehu a nad ním rostly stromy nebo jen křoví. Studánka byla pěkně zhotovená a vydlážděná kameny. Byla též hlubší, aby se v ní voda nabrala lehce do putny nebo kýblu. Dřevěná putna měla větší ucho na nešení. Kýbl, zhotovený z plechu, míval obloukovité držadlo. Voda se nosila ráno, v poledne a večer. Byla to vždy veliká a těžká práce, hlavně bylo-li více kusů dobytka. Mnohdy se stalo, že při zakopnutí se voda rozlila a musilo se jít znovu. Od čisté studánky odtékala třpytící se voda do umělého rybníčka, kaluže. Ten sloužil jako koupaliště pro husy a kačeny, jichž bylo vždy veliké hejno. Jejich noční příbytek byl někde v šopě. V zimě měly vyhražené místo ve chlévě, aby měly teplo. Na podzim 63 [pageend63]se husy krmily kukuřicí, zvlhčenou ve vodě, nebo pro ně připravenými šiškami. Dobre vykrmené husy dosáhly až deseti kilogramů váhy. Ty se pak zabíjely a pekly na- pekáči. Jejich tuku se používalo jako lepšího omastku v adventě a postě, hlavně byl-li někdo nemocen. Také chléb potřený husím tukem chutnal výborně. Hlavní pochoutkou byla pečená husí játra a na červeno smažená stehýnka s kouřícím dušeným zelím a kyprým knedlíkem. Husy se podškubávaly několikrát za rok. Nechovaly se jen pro maso, ale hlavně pro jemné teplé peří, jímž se vycpávaly peřiny. Jimi byly krásně a navysoko vystlané postele v izbě i ve všech světnicích. Ty byly připravené i pro každou nevěstu. Husí peří se též odprodávalo. To se drhlo po hlouhých večerech posvátného adventu a v čase po svátcích vánočních na velkém stole uprostřed místnosti. To bylo hlavní zaměstnání pro ženy. Málokdy se stalo, že by peří drhli muži. K drhnutí se scházely i okolní dívky, mnohdy i provdané ženy, které obyčejně svou práci doprovázely zpěvem. Jinak se vyprávěly různé zajímavé příhody ze života, povídky, mnohdy i strašidelné, což nahánělo hodně strachu malým školákům. Ti vždy s otevřenými ústy naslouchali. Při draní peří nescházeli též muži a hlavně mladíci. Někde v koutku hráli karty, jiní, sedíce na prahu nebo nízkých pěňkách, potahovali ze svých fajek, nebo kroutili cigarety a pokuřovali. Tabák pro fajky a cigarety si brali z ozdobných míšků, zvaných kočičáků. Ty byly skutečně zhotovovány z kočičí kůže. Při jejich mužné zábavě neopomenuli bedlivě naslouchat ženským zpěvům a všemožným říkankám, které sami zpestřili svými zkušenostmi. Někdy toto mladé mužské pokolení bylo i nezbedné. Rádi dráždili a zlobili drhačky. Z dálky foukali do peří, které začalo vířit a pápěří se vznášelo po celé místnosti. Nato hned začali pomáhat peří sbírat, jen aby si znovu udobřili rozzlobené ženské pohlaví. Bylo-li již v zásobě více brků, na konci s trochou peří, rádi z nich zhotovovali proplétané metličky. Těmi se potíraly sádlem, rozpuštěným máslem nebo jiným tukem před pečením plechy. Jinak zdobily brky opasky k nohavicím a též nějaké části na koňských chomoutech. Tuto práci konali jen odborníci. Jiní mohli jen přihlížet. Chlapci se uměli vždy dobře zaměstnat. Vyřezávali ze dřeva koně, kozy, ovečky, ptáky i velbloudy. Větší se snažili sestrojit vozíky s řebřinami, koloběžku na jaro, dřevěný bicykl, na němž na jaře a v létě s kopečků jezdili. V některých staveních, kde byli muži s odbornou rukou, jimž se říkalo majstři, pletli slaměnky, koše a košíky, vyráběli opálky různého druhu, hrabě, kosiště, hrablice, dřevěné vidle, sáňky a veliké sáně, vozy a řebřiny, vláky a dřevěné válce, bečky a putýnky. K největšímu umění patřilo vyšívání krojů. Takových umělců nebylo mnoho. Pro kroje mužů bylo jich několik, pro ženské kroje bylo jich více z ženského pohlaví. Mužští vyšívaČi vyšívali nohavice, lajbríky^ klobouky a papuče. Jiní šili jen šaty, boty nebo vysoké holinky. Zeny tisíci jemnými stehy zdobily letnice, rukávce, zástěry a veliké hrozenské šátky. Jinak šily též normální šaty, spodnice, jupky, a jiné k nošení potřebné věci a na postel plachty a cíchy. Vpravdě se může a musí 64 [pageend64]říci, že kopaničáři byli všestranní majstri. Všechno si dělali sami. A nyní se vraťme ještě k drhnutí peří, při němž bylo tak veselo. To končívalo pravidelně o jedenácté večer. Až se vše uklidilo, peří vtlačeno do pytlíků, koštem zameteno smetí, hospodyně přinesla v štědrosti všem něco na zub. Na stole se objevila na jemné plástečky nařezaná slanina, vařené vonící klobásky, veliké krajíce režného chleba, slaměnka s jablky, krájanky a suchými ořechy. Ruský nebo lipový Čaj s vonící slivovicí přišel až naposled. Po tomto výtečném osvěžení a společné modlitbě lid plně spokojen odcházel k nočnímu odpočinku. Všichni se těšili na nové setkání příštího večera, který jim zase přinese tolik radostí. A tak ubíhal den po dni v práci a modlitbě, vyprávění, čtení, zpěvu a různé zábavě. Posvátný advent zaťukal na všechny dveře. Venku mrzlo a padal běloučký sníh. Mráz pomaloval okna i okénka pestrými květy a na nich se třpytily stříbrné krystalky zmrzlého ledu. V kamnech praskalo hořící dříví a všude vládl hluboký tajemný pokoj. Všechno bylo jakoby změněno. I děti byly poslušnější. Staří se postili a všichni přinášeli nemalé oběti. Zvířátka přivázaná řetězem nebo ohlávkou u hrantu, ve chlévě, ležela klidně ve slámě a nastlaném bukovém listí. Vesele přežvykovala a snila o chutném seně a o sečce šrotem s řepou promíchané. Slepice se třásly zimou a krčily se ke zdi. Některé seděly na hnízdech ve slámě a seně a po snešení vajíčka slávnostným "koko-kokodák" za ně dekovaly. Rozjařené, shouply ke svým družkám na zápraží. Když se konečně objevila hospodyně se zrním, radostně ji ze všech stran obletovaly, vylétávajíce až k jejím ramenům. K nim se nezapomněli vetřít ani domácí příslušníci, načepejření vrabci, ve větším houfu. Svým štědrým "čimčarara", poskakujíce z místa na místo, děkovali za dobré dary. Na ně zanevřeli nejvíce kocouři, pečlivě sledujíce jejich každičký krůček s lešení nebo ukryti někde pod střechou. Stěbetavé husy chtěly též něco z obilí pro sebe získat. Štípaly slepice, které, vždy poskočivše, zobaly dále. Na vrabce užily syčení a chtěly je kousnout. Než k tomu došlo, tito již byli v bezpečí nějakého stromu a posmívali se těm hloupým husám. Na vrabce měli spadeno i kluci. Snažili se je chytit pod podepřené síto, uvázané na dlouhém špagátě a pod ním nasypaným obilím. Pozorovali je pak bedlivě nějakou skulinou. Byli-li vrabci již pod sítem, zatáhlo se jen za špagát a síto spadlo a pod ním zůstalo několik kusů. Ti však obyčejně utekli, pozvedlo-li se, nebo byli puštěni na svobodu. V tichém adventě se i děti vracely časně ze školy se svými sáňkami a lyžemi z důšek ze sudu, na nohy upevněnými špagátem. Hlavně si pospíšily na den před svátkem svátého Mikuláše. To bylo radostí, ale i utajeného strachu. ’’Dnes přijdou Mikuláši" se ozývalo kolkolem. Do toho se vmísily i jiné hlasy a s nimi čerti a zubatá smrt. A opravdu tomu tak bylo. Svatý Mikuláš nechodil sám. Byla to celá společnost. Doprovázeli ho andělé s pěknými křídly a zlatými čelenkami, černý sluha s pytlem a košíkem v ruce, naplněným dárečky a dobrými věcmi. K nim se družilo několik divokých čertů s ohyzdnými maskami, s rohy na hlavě, oblečených do převrácených kožichů s bílou i červenou barvou. Ruce měli začerněné sazemi z komína 65 [pageend65]a vzadu se za nimi táhly dlouhé, ze slámy dělané ocasy. Ty si čerti drželi v ruce a jimi bili nehodné děti a nezbedné mladíky. Obávaná bílá smrt, s vyceněnými zuby, chodila poslední. Před ní a čerty děti mívaly strach. Mnohokráte musil i svaty Mikuláš zasáhnout, když již toho bylo hodně. Napomenul je před všemi svým milým hlasem; čerti se vrhli k jeho nohám a byli klidnější. Čerty však zůstali i nadále. Někdy se dopustili i velkých přestupků. Když přišli k chalupě a nechtěli je pustit dovnitř, řvali a obíhali dům, skákali ve sněhu, dělali kotrmelce, zvonili zvonky a řetězy, tloukli na dveře a okna. Nebylo domu, kam by se nedostali. Vždy se někdo nalezl, kdo jim otevřel. Těm se též patřičně odměnili. Byl-li nějaký hrnec na plotně, nejohavnější z nich, jejich vůdce, strčil svůj dlouhý ocas do popelníku a pak jím zamíchal v hrnci. Mnohdy jím pošpinil zed nebo i šaty. To se však dělo za nepřítomnosti Mikuláše a andělů, kteří byli ještě na cestě. Za jeho přítomnosti to nesměli dělat, proto si vždycky uměli pospíšit. Paní smrt si v každém domě též přišla na své. Smýkala tvrdým brouskem po ostří kosy a jiskry padaly na všechny strany. Její propadlá bílá tvář s vyceněnými zuby budila nemalý strach. Vstupem svátého Mikuláše a jeho andělů s křídly vše bylo napraveno. Ti byli nejhodnější a také nejkrásnější. Svatý Mikuláš byl překrásně nastrojen, se zlatou mitrou na hlavě, usměvavý a s dlouhou pěknou bradou z ovčí vlny nebo kuk z konopí. V ruce měl vyřezávanou berlu a zlatý lesknoucí se prsten na prostředníČku, na prsou měl větší kříž, který děti líbaly a při tom pronesly modlitbu. Při překročení prahu všechny pěkně pozdravil a sdělil úmysl své návštěvy. Čerti zůstali jako omráčeni. Vrhli se k zemi a jeho nohám. ^Jen trochu hýbali nohama a rukama a nikomu nemohli uškodit. Spatní byli potrestáni. Ti museli ven do tmavé noci, na mráz do chladného sněhu. Svatý Mikuláš chválil, rozdával dárky, jablíčka, sušené švestky, ořechy, čokoládu a cukroví, nějaké prádlo nebo i sáňky neb lyže. Někdy též mírňoučko napomenul. S ním i smrt byla milejší. Jemně jen vztáhla kostnatou ruku, pozvedla rezavou kosu a jednou, dvakrát po ní přejela brouskem. Po štědrém nadělení nastalo loučení. Svatý Mikuláš všechny pěkně zdravil, přál zdraví, štěstí a hodně milostí Božích do celého roku. Ujistil, že na všechny bude rád vzpomínat a za rok zase se chce se všemi ve zdraví setkat. Pak ještě požehnal a spěšně se ubíral k dalším chaloupkám a k dobrým lidem. O jeho příchodu mají obyvatelé pěkné říkání: "To vám bolo vzruchu v miléj dzeckéj duši, kedz boly čuc slová: Prídú Mikuláši. Zvoneček zazvonil, recaz zahrčala, Mikulášská chasa do izby vstúpila. Pochválen bud Ježíš, slovy pozdrav dali, drevenný krýžíček boskac všem dávali. Mikuláš s andzelom popretku šli spolu, zvlášc k dzecom a mladým, žjadali modlitbu. Poslušným dzecičkám Mikuláš nadzelil, ovocným dárečkom z košíčka uščedril. 66 [pageend66]Stalo sa aj také Mikulášskéj chase, v niekeréj chalupe robili z nich posmech. Křížek něboskali, modlic sa nechceli, maskovaní čérci v moc si takých vzali. Mikuláš s andzeloin ven z izbičky vyšli, do dalšiej chalúpky zasa ponáhlali. Aj maskovanú smrc Mikuláš si vodzil, připomínku smrči by každému vzbudzil. Stala si do kúta, kosu v ruce mala, kamenným brúsečkom o kosu šmýkala. Iskričky padaly rovno dolu k zemi, jako by šeptaly iskryčkú takús ty. Zažiariš na chvílu, v zemi pak tvé lože, preto jak Mikuláš rob všecko len dobré. Ó svätý Mikuláš, kdo ca v núzi vzývá, on sa za nás isto u Boha primlúvá. Mnoho dobrých skutkóv pred svetom si tajil, tým nám príklad vzácný k večnosci naznačil". Po svátém Mikuláši již netrvalo dlouho a byly tu vánoce. Posvátný advent utekl jako voda. V něm, hlavné ke konci, bylo vždy tolik práce. Zeny pekly koláče a cukroví, praly prádlo, drhly podlahy. Všechno musilo být "tip top". Muži zase připravovali dřevo, řezali sečku, poklízeli dobytek a starali se o všechny práce mimo domov. Děti pečlivě dělaly své školní úlohy, hrály si na slepou bábu, sáňkovaly nebo jezdily na lyžích, a přitom snily o osvětleném bohatém vánočním stromku a štědrých dárcích pod ním. Velcí i malí rádi chodili na roráty. Cesta byla dlouhá, někdy i přes půl druhé hodiny. V noci, když napadal nový sníh nebo i ve dne, když sněžilo, cestičky nebylo ani vidět. Všechno bylo zaváté a každý si klestil chodníček, jak jen nejlépe dovedl, rovně, záklikou a přímo přes pole. Chodníčky od různých stavení se pak spojily v pěkně vyšlapaný širší chodník, po němž se cupalo daleko do Starého Hrozenkova, jediného společného farního chrámu. Mrzlo, jen praštělo, sníh chrupal pod nohama, pofukoval severák a ostře Štípal do lící. Lidé se na zimu vždy dobře připravili. Hlavně nohy musely být teplé. To obstaraly teplé papuče nebo vysoké holinky. Chlapi i ženy měly teplé ovčí kožíšky a kožichy a na hlavě dobře přiléhající hermelinovou beranici. Tak se vykročilo z teplé izbičky do zasněžené krajinky a s větrem o závod se uhánělo na zlatou slavnou mši svátou. V adventě každý vykonal dobrou svátou zpověď a lidé přistupovali houfně ke stolu Páně. Zvony radostně vyzváněly a svolávaly všechny zblízka i zdaleka na tuto, všem tolik milou bohoslužbu. Kostelíček býval jen málo osvětlen. Několik petrolejek, které rozsvěcoval pečlivý kostelník, svítilo na bočních stěnách. Ten si vždy přivstal, a než přišli kněží do zpovědnice a shromáždili se lidé, světélka matně osvětlovala celý dům Boží. Na oltáři praskaly též právě rozžaté voskovice. Kněz, pan farář nebo kaplan, přicházeli včas k oltáři, oděni do posvátných rouch s kalichem v ruce. Před nimi cupkali ministranti s velikou knihou misálem. Na znamení zvonu 67 [pageend67]u sakristie se rozezvučely radostne varhany, které doprovázel svým pronikavým hlasem starý pán varhaník. Po slovech "Anděl Pane zvěstoval Panně Marii poselství a ona počala z Ducha Svatého" se kostel naplnil zpěvem Božího lidu. Zpívaly se ty krásné, všemi tolik oblíbené adventní písně. Lid zpíval opravdu, jak se říká, z plných plic, i když kolikrát zima štípala do prstů na nohou. Po mši svaté, s eucharistickým Kristem Pánem v duši, spěchali všichni šťastni do svých domovů k denní práci. Největší příprava se věnovala svátkům samým. Vánoce jsou svátky rodinné, svátky lásky. Ty se dotýkaly a hluboce se dotýkají stále každého srdce. "Projevila se Boží dobrota, která přináší spásu všem lidem, slavný příchod našeho velikého Boha a Spasitele Ježíše Krista". I příroda sama to cítila. Byla vždy tolik klidná, obalena do nevinnost- ného roucha a váha sněhu skláněla větve k zemi. Vše si podávalo ruce navzájem: nebe se zemí, lidé mezi sebou a s celou přírodou. I sám větřík chtěl být v tomto společenství lásky. Radostně pofukoval a popiskoval, nechal běžet po polích a lukách sníh a dělal závěje při domě a cestičkách. Na čtvrtou neděli adventní hořely již čtyři červené svíce na adventním věnci. Ten děvčata uvila z malinkých smrkových nebo jedlových větviček. Visel na čtyřech širších fialových pentlích pod křížem v rohu. Jeho fialové pentličky hlásaly pokání, čtyři svícičky, čtyři neděle adventní, o nichž se vždy jedna zažehla navíc. Na čtvrtou hořely všechny. Vánoce, vánoce již jsou přede dveřmi, hlásalo všechno. Stromeček byl již někde v seči uřezán a zatím odpočíval holý na mlátě stodoly nebo v komoře. Byla to vonící jedlička nebo pěkně urostlý rovný smrček. Ten si hospodář již dlouho předtím, někdy již v létě vyhledal a pečlivě označil. Štědrý den přišel jako zloděj. Všichni byli hodní. Nikdo nedělal hluk. Postili se, aby uviděli zlaté prasátko. S krášlením stromečku se započalo hned ráno. Strojila maminka s většími dětmi. Ostatní děti pečlivě a pozorně přihlížely. Na něm se množilo cukroví v podobě andílků, srdíček, hvězdiček, zajíců a pečených Mikulášů. Pověsila se i nějaká jablíčka, pomeranče a hrušky, lesknoucí se baňky, trubky a ze dřeva řezaní pandrláci. Na větvích stály, jak vojáci, různobarevné voskové svíčičky a visely tmavé, jen málo viditelné prskavky. Nakonec se na něm zavěsily barevné řetízky. Na vršku stál anděl s nápisem: "Sláva na výsostech Bohu a na zemi pokoj lidem dobré vůle." Vedle pak stávaly chudobné jesličky, na nichž vždy pilně pracovali vymýšliví chlapci. Pod ním se naskládaly dárečky. To bylo štěstí a veliké radosti! Nikomu nevadilo, že mu mocně škvrčelo v prázdňoučkém žaludku. Každý se těšil na svátý večer a zázračnou tichou noc, naplněnou láskou a dobrotou. Děvčata se nezapomněla rozběhnout k studánce nebo zamrzlému blízkému potoku s ostrou sekyrkou prosekat led a podívat se do tiše tekoucí studené vody, aby v ní spatřila svou příští budoucnost. Starší dívky pak naslouchaly štěkotu psů s vědomím, že odtud zavítá budoucí ženich. Večer, když zasvitla na nebi první hvězdička, večerka, začala štědrovečerní večeře. Stůl byl pokryt ubrusem a pěkně ustrojen. Celá 68 [pageend68]rodina čistě umytá a slušne oblečená obestoupila rodinný stůl. Všichni sepjali ruce, pěkné se pokřižovali, pronesli modlitbu "Anděl Páně..." a modlitbu k jídlu. Napřed každý obdržel veliký oplatek s pravým čerstvým medem. Ty se však nesměly sníst celé. Oblámaly se dokola a jejich úlomky přišly na připravenou čistou slaměnku, která stála uprostřed stolu. K nim přišly též další kousky předloženého jídla. Těmi pak po večeři byla obdařena všechna zvířátka, aby i ona okusila štědrovečerních dobrot. Pak přišla polévka nebo krupičná kaše, pečený kapr, chutnoučké pěry z povidel a se sladkým mákem. Na konec přišel lipový nebo ruský Čaj, do něhož se cvrklo domácí slivovice pro dobrou vůni. Všude vládl klid, všechno bylo jiné, přímo tajuplné. I kamna se zdála radostnější a v nich plál a praskal vesele oheň. Psi se tulili nějak nenápadně ke dveřím, tu a tam zaštěkali a čekali na sousto ze slaměnky. Bylo zvykem, že po čas večeře na Štědrý den žádná kočka a pes nesměli být uvnitř. I z cizích lidí nevstoupil nikdo do domu. Po štědré večeři uštědřil hospodář z drobtů a zbytků koním, kravám, psům i mlsným kočkám. Ve stáji zvířata již toužebně čekala, nebo rychle povstala, když mezi ně hospodář vkročil a přinesl nadělení svátečního vánočního jídla. Přijala s uspokojením Štědrovečerní dary a zabučením, mečením, řehtáním, štěkáním a mňoukáním za ně poděkovala. A pak se připravila i ona na nejsvětější noc v roce. I ženy byly již hotovy s mytím nádobí. Všechno čisťoučko umyto a na svém patřičném místě. Pak všichni společně vstoupili do světnice. Ta byla teploučká a kamna sálala horko na všechny strany. Velcí i malí s velikým údivem a nepopsatelnou radostí přistoupili k bohatě nastrojenému vánočnímu stromečku. Na něm hořelo mnoho svíček a prskavky v různých barvách se třpytily v zelených větvičkách. A pod ním na zemi ležely nesčetné dárky. Opravdu veliká krása již naplnila poslední místečko lidského srdce láskou a údivem. Všichni pak poklekli okolo stromečku s dary. A jejich oči svítily nevypověditelným Štěstím, když se domem nesla milostivá píseň: "Narodil se Kristus Pán, veselme se, z růže kvítek vykvet nám, radujme se; z života čistého, z rodu královského, nám, nám narodil se". Slova a melodie se nesly stavením, pronikaly do každého místečka domu, a pokoj, mír, štěstí se táhlo do kraje tiché tmavé noci. Po písni se modlili radostný růženec, vroucně a zbožně, jako snad nikdy v roce. "Kterého jsi, Panno, v Betlémě porodila". Při tomto tajemství má každý před očima malého Ježíška, Syna Božího, s jeho přečistou Matkou a sv. Josefem, chudé studené jesličky, u nichž stojí osel a vůl, všude nebeská záře se zpěvy andělů a nebeských kůrů: "Sláva, sláva Bohu na výstostech!" Po každém tajemství se zapěla sloka vánoční koledy. Všechno naplňovalo srdce radostí a hlubokou úctou k chudému Pacholátku, Božímu Synu. Od něho máme všechno, každý dar přichází z jeho štědrých rukou, hlavně dar spasení a věčné slávy. Po modlitbě posvátného růžence se rozdávaly dárky. Tolik dárků! Oči přímo všem jiskřily. Boty, svetry, košile, rukavice, čokoláda a cukroví, školní potřeby a nějaká knížka, beranice a teplé papuče, sáňky nebo i lyže! Každý měl nesmírnou radost, která byla jen v 69 [pageend69]srdci, poněvadž výkřikem nikdo nechtěl rušit klid svaté a tiché noci. Pak bylo ještě zvykem krájet jablíčka napříč, na znamení zdraví a nemoci. Házelo se papučí přes hlavu směrem ke dveřím. Když se otočila špicí k nim, říkalo se, že onen odejde z domu někam do světa. Též se lil vosk do studené vody na misce a z něho se pak vykládala budoucnost. Chlapci zase upevnili malé svíČičky do ořechových skořápek a nechali je plout na vodě v míse. Kolikráte jim pomáhali k pohybu foukáním. Skořápky však daleko nepluly, vyvrátily se a potápěly se ke dnu. A mnoho jiných krásných zvyků, a s nimi spojených pověr, zaměstnávalo kopanické rodiny na Štědrý večer. Každý byl ku podivu po všech těch překvapeních štědrovečerního dne a večera velmi svěží a nikomu ani nenapadlo, že by měl jít spát. Zpívaly se koledy a ti, kdož šli na půlnoční do vzdáleného kostelíčka, v usebranosti a tichu se připravovali na cestu. Musilo se vykročit hned po desáté hodině večerní, aby se přišlo včas. Lidé se trousili ze všech stran, svítíce si malou lampičkou na cestu. Kostel se brzy naplnil zbožným lidem. Zpívaly se koledy a příchozí postupně naplnili místa až ke stupňům oltáře, za ním pak i sakristii. Všichni byli tak natlačeni jako rybičky v sudě. Sotva se kněží protlačili k oltáři, u něhož poklekli a zanôtili: "Kristus narodil se nám, pojěme, klaňme se jemu!" A celý kostel, doprovázen slavnostně varhanami, opakoval tuto radostnou zvěst a klaněl se Božímu Synu, Spasiteli světa. "Nám, nám narodil se," zpívali všichni z plných plic. Ba zdálo se, jako by zpívala celá posvátná budova, podlaha s lavicemi, zdi se stropem a oltáře s kazatelnou. Ano, všem a všemu se narodil Kristus Pán. Kostel přímo burácel a chvěl se, a s ním všechna lidská srdce. Radost, štěstí, touha, velikost a sláva je naplňovala. Pán Bůh se nad námi smiloval a zavítal mezi nás. Proto každý okřál, nabral nových sil na lopotivé cestě životem, v slzavém údolí. Tichá noc, svátá noc, v níž si je všechno blízko a vše je naplněno láskou vtěleného Slova. Je to noc, která nezná nepřítele a nemá žádného zájmu na zlu. Všude se ubytoval jen mír, pokoj, láska a štěstí. Všechno jde k svátému přijímání a lidská srdce se stávají živými a teplými jesličkami betlémskými. Každý je spokojen a září nevypověditelnou radostí. A tuto radost si odnáší každý domů, pro další budoucnost až do dne, v němž se znovu rozsvítí stromeček a lidé znovu uslyší radostnou zvěst: "V tom čase vyšel rozkaz od císaře Augusta, aby se vykonal soupis celé říše. Všichni šli, aby se nechali zapsat, každý tam, odkud pocházel. Josef byl z rodu a kmene Davidova. Proto se odebral z vesnice Nazareta v Galileji vzhůru do Judska, do Davidova města Betléma, aby se nechal zapsat on i jeho manželka Maria, která byla v požehnaném stavu. Když tam byli, nadešel den, kdy měla porodit. Porodila svého prvorozeného syna, zavinula ho do plének a položila do jeslí, protože v zájezdním hostinci nebylo pro ně místa." "Veselte se, nebesa, a jásej, země, před tváří Páně, neboř přišel." Hod Boží vánoční byl dnem úplného klidu. K jídlu se přihřálo, co zbylo z bohaté štědrovečerní večeře. Pro zvířata bylo též vše připraveno na Štědrý den, to se jim jen podalo. Sáňky odpočívaly 70 [pageend70]opřeny o zeď a vedle nich lyže. Po návratu z kostela se odpočívalo, pak se zpívaly koledy a četlo se v Bibli o narození Pána našeho, Ježíše Krista. Stromeček se rozsvěcoval každého večera až do svátků Zjevení Páně. V předvečer se světila v kostele tříkrálová voda, sůl, kadidlo a křída, s níž se psaly na dveře začáteční písmena KMB, jména třech mudrců od Východu. Vonným kadidlem se vykuřovaly příbytky, tak jako zvečera na Štědrý den a na svátek svátého Silvestra, posledního dne občanského roku. Příjemná vůně kadidla naplnila všechny místnosti aŽ do posledního místečka a obláčky kouře poznenáhlu stoupaly ke stropu. V tyto milostiplné dny vánočního období potřásali si lidé mezi sebou rukama a přáli si navzájem všechno nejlepší, hlavně dobré zdraví, štěstí, milost a ochranu shůry. Psaly se pohlednice se zasněženými krajinkami, s Božím Dítkem, jeho matkou, se svátým Josefem a klanějícími se pastýři všem známým a přátelům. Mládež se velmi těšívala na ofěru v kostele. Ta byla vždy spojena se slavnou mší svátou. Na Boží hod vánoční měli ji mládenci a dívky ze Starého Hrozenkova; na svátek svátého Prvomučedníka Štěpána mládež ze Zítkové; na Nový rok vyrukovala mládež z Vápenic a na Tři Krále se ukázala mládežv z Vyškovce a BošáČek, vždy v plném počtu a pěkně v řadách. Šlo se přes kostel a okolo hlavního oltáře. Na epištolní straně se políbil kříž a obětoval se pro kostel peněžní dáreček. Byl to vždy pěkný pohled na tento výkvět Kopanie, pěkné zdravé a zbožné mladé lidi, kteří vědomě, veřejně a s plným přesvědčením se hlásili ke své víre a pěkným, hluboce zakořeněným tradicím. Průvod někdy trval až do pozdvihování. Také hoši nezaháleli. Před Třemi králi, pěkně oděni, táhli od domu k domu a přinášeli poselství mudrců od Východu. Zpívali z plna hrdla: "My tři králové jdeme k vám, štěstí, zdraví vinšujem vám; štěstí, zdraví, dlouhá léta, my jsme k vám přišli z daleka. Z daleka je cesta naše, z Betléma až do salaše." Při těchto překrásných starých zvycích utekly svátky lásky jako voda a začaly zase obyčejné dny se svými povinnostmi a starostmi. Děti se školními věcmi, sáňkami a lyžemi se rozběhly do školy. Muži odcházeli již časně do lesů svážet dříví a pilné ženy se věnovaly malým všestranným domácím pracím. Doškubávalo se peří a všude se roztočily a rozzvučely kolovrátky. Jejich píseň obveselovala přítomné po celých dnech a dlouhých večerech. Povánoční čas byl též časem zabíjaček. Ty přinášely s sebou též hodně radosti a rodinného veselí. Pěkné kusy, až do tří metráků, se vedly na popravu. Po řádném, důkladném vypaření se doholily ostrými noži zbylé žíně, čistý vepř se pověsil na silnější hanbálek v kůlně, odborně se rozpoltil. Vyndaly se vnitřnosti, umyly se v čisté vodě a daly se vařit do kotle. V něm se vařily též dobré podlouhlé jaternice a tlustá jelita. Nakonec veliká tlačenka. Polívka, zvaná povar, všem dobře chutnala a s pečínkami se roznášela příbuzným. Sádlo se škvařilo a jím se naplnily velké hliněné polírované hrnce. Klobásky se dělaly z dobře uleženého masa, promíchaného vonným kořením. Pak se se špekem udily v komíně. Maso leželo delší dobu 71 [pageend71]v slaném, česnekem vonícím láku, až se pověsilo na hanbálky v udír- ně. V den zabíjačky se sešel větší počet příbuzných a známých k této rodinné slavnosti. Chlapci, když se navrátili ze školy, rychle něco vzali na zub, napsali své úlohy a hned znovu byli u svých sáněk a lyží. Poškozené znovu spravili, nebo zhotovili i nové, pak je zkoušeli. Jezdilo se s větrem o závod a ve vířícím sněhu je nebylo ani vidět, hlavně spadli-li. Někdy chlapci sváděli mezi sebou sněhový boj. Vždy byl někdo, kdo se po zápase navracel domů s boulí na čele, modřinou pod okem a se slzami v očích nebo hořkým pláčem. Byl-li tvrdý sníh a večer svítil měsíček, jezdilo se dlouho do noci na sáňkách a hladkých deskách, které se hnaly velkou rychlostí až dolů do údolí. Zpoceni se pak navraceli do teplých příbytků k nočnímu odpočinku. A již zde byly zase hromnice, svátek očišťování Panny Marie, v plné kráse posvěcených hořících svící, jichž se pak používalo k odehnání pohrom, když se zvedla nad krajem veliká bouře a průtrž mračen. Moudří hospodáři měli k tomuto svátku své přísloví: "Na hromnice půl krajíce a píce." O tomto dnu zima byla na rozhraní, i když byl den delší a sluníčko začalo dostávat větší sílu. Zimy bylo ještě zapotřebí k různým pracím doma, na poli, kam se vyvážel na saních hnůj a i v lese. Pro děti to bylo něco zcela samozřejmého, že zima neskončí. Měly v hlavě sáňkování, lyžování a všechny ty zimní radosti, které pro ně neměly mít ani konce. Tři dni před Popeleční středou, kterou obyvatelé nazývali též "Škaredou středou," slavily se fašanky. Zeny smažily na pánvích v sádle pěkně chutné veliké červené koblihy, které byly pochoutkou v tyto dny jimi se častovali příchozí a hlavně fašankovníci. Muži, ženy, jinoši a dívky, přestrojení v pestré obleky, začernění nebo i s maskami, s klobouky ozdobenými barevnými pery nebo pentlemi, táhli od domu k domu. Fašankovníci chodili ve skupinách nebo i jednotlivě. Každý z nich měl veliký dřevěný špičatý rožeň, na nějž napichovali slaninu. Po pozdravení v domě s pozvednutým rožněm ke stropu skákali, tančili a zpívali: Fašjanky, fašjanky, můj milý páně, dajce ml slaninky jako dve dlaně! Hentam nám nědali, tuto nám dajú, komára zabili, slaninku majú. Fašjanky, fašjanky, velká noc prídze, kdo němá kožucha, zima mu budze. Fašjanky, fašjanky aj pod obušky, my všecko bereme, aj plané hrušky. Hentam nám nědali, tuto nám dajú, komára zabili, slaninku majú. Hentam hore na komore sedzí kocúr na slanině, bežce si ho odhnac a mně kúšček urezac! Když byli fašankovníci se svým dováděním u konce, hospodyně jim nabídla čaj a dobré koblihy. Pan gazda zatím odešel na půdu, kde visel na hambalcích špek, kterého kus uřezal a odměnil tyto 72 [pageend72]rozdováděné hosty. Ti iej hned nabodli na rožeň, poděkovali, zavýskali a se zpěvem a hulákáním se ubírali k dalšímu stavení. S Popeleční středou se navrátil opět veliký klid do lidských příbytků. V kostele kněz udělil všem popelec: "Pomni, člověče, že jsi prach a v prach se obrátíš!" Započal čtyřicetidenní půst, na vzpomínku a hlubokou úctu postu našeho Pána a Spasitele Ježíše Krista na hoře v poušti. Všichni, jak se říká, šli do sebe. Staří i mladí činili pokání, přinášeli malé i větší oběti. Maso se nejedlo ve středu, v pátek a v sobotu a rovněž se nepoužívalo vepřového omastku. K maštění se používalo roztopeného žlutého másla, nastřádaného z léta a podzimu, margarínu, nebo husího tuku. Každého dne se modlil bolestný růženec a zpívaly se postní písně. V neděli se šlo na Křížovou cestu, která byla velmi dobře odpoledne navštěvována, hlavně mladými lidmi. Všichni pěkně a rádi zpívali a doprovázeli modlícího se kněze od jednoho zastavení k druhému. "Již jsem dost pracoval pro tebe, člověče, po třiatřicet let, ó bídný hřísníČe! Půjdu, půjdu do Jeruzaléma; tam, co o mně psáno, všechno se vykoná." Píseň se nesla chrámem až daleko přes zdi na ulici a vrývala se hluboko do lidských srdcí. S postem i noc se začala krátit a den prodlužovat. Sluníčko hřálo silněji a jeho paprsky kradly pomalinku rozprostřený sníh. Tu a tam se objevila místečka beze sněhu. Napřed na stráních a pak i v údolích. Bylo kopno. Začala se rozzelenávat travička a první květinky fialky, petrklíče a pampelišky zvěstovaly, že se blíží jaro. Všichni se už tolik těšili. Cestičky a chodníčky byly též obeschlé. Chlapci měli u domu nadělaných důlků a hráli kuličky. Skřivánci se opět navrátili z jihu a radostně prozpěvovali, vysoko se vznášejíce nad poli a lúkami. Lidé uhrabovali louky a jeteliniště, pálili listí a všechno, co zůstalo po zimě, prořezávali stromečky, mnohé z nich očkovali. Na polích se množily čerstvě nakypřené brázdy, do nichž se selo jarní obilí, ječmen a oves. Až byla pěkně upravená políčka teplejší, sázely se brambory, řepa, zelí, okurky, salát, hrách, fazole a jiná zelenina. Dny postu utíkaly jako voda a již tu byla Smrtná neděle. Ani se tomu věřit nechtělo. Byla to však skutečnost. Děvčata chodila a táhla s pěkně okrášlenými máji z kočiček od domu k domu. Jejich zpěv pod okny stavení s máji pozvednutnými k oknu zvěstoval, že velikonoce jsou již nablízku a s nimi jaro, překrásný květen. Máj, máj, zelený háj, poj létko, němeškaj. Sadzila som, sadzila, karafiju, kvjétko, poj, milé létko. Nechcelo mi prísci bez božskéj milosci. Už nám létko idze, velkú radosc něse. Radosc nám preradosc aj od Boha mi lose. V tej rajskéj zahrádce studzienka studzená, na něj se umývá Panenka Marija. Panenka Marija na brjéžek kročila. Na brjéžek kročila, syna porodzila. Syna Jezu Krista, to je pravda istá. Máj, máj, zelený háj, poj, létko, němeškaj. 73 [pageend73]Děvčata dostala za zpěv peníze a různé dobroty. Byla slastná a dlouho si vykládala, kde co dostala. Kočičky z májů se pak nesly příští neděli do kostela k posvěcení. Květná neděle opravdu kvetla prvními jarními květy. Kočičky, pěkně rozkvetlé a propletené několika olivovými větvičkami, svázané barevnými pentličkami, tvořily pěknou kytici. Po jejich posvěcení v kostele se kytice rozdělala. Několika větvičkami se ozdobil kříž v izbě, jiné se vsadily na úvratě polí, aby je Pán Bůh chránil před nepohodou, krupobitím a pohromami. Zbylé kočičky se opět svázaly a pověsily na půdě na podkrov, aby ochraňovaly celý příbytek před požárem, zvířata před nemocemi a obyvatele před nehodami. S Květnou nedělí započal Svatý týden. Též se mu říkalo týden utrpení, na vzpomínku bolestí našeho Pána a Spasitele Ježíše Krista. Pilně se chodilo na pašije. Na Květnou neděli se četlo "Umučení našeho Pána Ježíše Krista podle svátého Matouše", v úterý podle svátého Marka, ve středu podle svátého Lukáše a na Velký pátek podle svátého Jana. Při jejich slovech se vtíral do všech srdcí hluboký smutek. "V ten čas vyšel Ježíš se svými učedníky za potok Cedron. Tam se rozkládala zahrada a on do ní vstoupil, i jeho učedníci. Protože se tam Ježíš často zdržoval se svými učedníky, znal to místo i Jidáš, který se ted zabýval tím, že ho zradí. Jidáš si tedy přibral vojenskou četu, a od velekněží a farizeů pochopy, a šel tam s pochodněmi, s lucernami a se zbraněmi. Ježíš věděl všecko, co na něj má přijít. Sel tedy proti nim a^ zeptal se jich: "Koho hledáte? "Ježíše z Nazareta," odpověděli mu. Řekl jim: "To jsem já!" 1 v přírodě o Svatém týdnu bylo trúchlivo, ač se již vše zelenalo. Na Zelený čtvrtek byly louky již pěkně uhrabané, stromy prořezané a všechno mělo již pevný život. Obyčejně bylo nebe zatažené, poprchávalo nebo se přehnaly i sněhové přeháňky. Všechno jako by bylo zapojeno do tohoto největšího dramatu lidských dějin. Na Velký pátek se vstávalo časně. Lidé se chodili mýt do blízkých potoků na znamení, aby byli čerství po celý rok. Bylo též zvykem dávat do studené vody drobné peníze a jimi se mýt. Říkalo se, že dotyčný nebude mít po celý rok nouze. O tomto velikém dni se nedělaly větší práce a odpoledne byl svátek. Všude se rozprostíralo až zarážející ticho a klid. Slo se na Křížovou cestu do kostela nebo se modlila doma. Nechybělo ani čtení z bible na památku utrpení a umučení Pána našeho Ježíše Krista. Byl to opravdu veliký den smutku, který se změnil zase v nelíčenou radost na Bílou sobotu o Vzkříšení. Byl to sváteční den, jenž vždy vyžadoval toliké dlouhé výpravy. Všechno se drhlo, lidé se myli, muži shodili vous a všichni se strojili do nových nebo nejlepších šatů a botů. Slo se na Vzkříšení a proudy lidu se hrnuly ze všech stran do chrámu. V něm byl vzadu v "žeb- ráčce" postaven Boží hrob, plný květin, a uprostřed vystavena zlatá monstrance s eucharistickým Kristem Pánem. Před ním klečíval celý zástup, modlil se a obětoval dáreček pro kostel. Odtud se lidé zase ubírali k bočnímu oltáři, před nímž byl položen na fialové podušce velký kříž a po jeho stranách hořely na podstavcích dvě svíce. Všichni plni víry poklekali před ním, líbali jej, dotýkali se ran 74 [pageend74]Božského Spasitele a naplněni jeho silou, odcházeli plni důvěry ve vykoupení a zmrtvýchvstání. Na Bílou sobotu již dávno před bohoslužbou byt kostel naplněn do posledního místečka. Mnoho lidí se procházelo na silnici před ním a očekávalo průvod z kostela, který třikrát obcházel kostel a tak uctil Zmrtvýchvstalého. Mnozí se chtěli jiným i ukázat a pochlubit se novými šaty, botami nebo něčím jiným. Přesně o páté hodině odpolední kněží, oděni do bohoslužebných rouch, vstoupili do Božího hrobu, uctivě padli na kolena, zanôtili: ’’Vstalí jest této chvíle" a jejich hlas se nesl se stoupajícím kouřem kaditelnice kolkolem. Varhany po třech dnech smutku a klidu se radostně rozezvučely, všechny zvony jako na povel se rozhoupaly na věži a vyzváněly majestátně radostnou ba nejradostnější zvěst: Kristus vstal z mrtvých! Zpěv, hudba hrozenské kapely, pronikavé hlasy zvonů se rozléhaly daleko široko. Celé stvoření, a hlavně lidská srdce, přímo přeplněná štěstím z vítězství nad smrtí a hříchem, plnými ústy vyjadřovala radost a dík. "ALELUJA! Živ bud nad smrtí zvítězitel, jenž z hrobu svého slavně vstal, Pán Ježíš, ovcí bludných přítel, jenž za ně život v obět dal. Zněj jasně věky do věků čest, chvála Bohu člověku! Aleluja, aleluja, aleluja." Radost, štěstí, chvála a dík naplňoval každého a nejeden si utíral z hlubokého dojetí slzy, tekoucí po tvářích. Sluníčko zatím hodně kleslo na západ a v plné nádheře zdravilo všechny svými stříbrnými paprsky v předvečer největších svátků celého liturgického roku. Lidé si přáli "šťastných svátků", rozcházeli se domů naplněni teplem, mírem a pokojem věčného Slunce, jímž je Ježíš Kristus. Mladí se pozastavili u kolotoče, na němž se trochu zhoupli, pak spěchali též domů, neboť cesta byla daleká a noc se rozprostírala nad krajem. Ráno se musilo brzy vstávat. Byl přece Hod Boží velikonoční, veliký den Vzkříšení. O tomto dni a všech jiných velikých svátcích přijali lidé svátosti. Dnes se musí přivstat, aby na ně přišla řada. Zpovědnice byly kajícníky přímo obvaleny. Mnoho jich přijalo svátost pokání již v tichém čase postním, ale dnes musí jít znovu. Všichni chtějí být smířeni s Bohem a slavit svátky s novým kvasem v srdci. Byla to opravdu podívaná vidět okolo zpovědnice zástupy kajícníků čekajících na vyznání hříchů a rozhřešení. A ještě větší, když stáli v řadách s čistou duší a přiklekali k mřížce, aby přijali do svých toužících a hladovějících srdcí eucharistického Krista Pána ve svátém přijímání. "Kdo jí mé Tělo a pije mou Krev, ten má v sobě život věčný a já ho vzkřísím v den poslední." Příprava na svátou zpověd se dělala úctyhodně. Pečlivě se zpytovalo svědomí, děti mnohdy psaly své hříchy na papír a ve zpovědnici je předčítaly. Mnohdy si některý chtěl i vypůjčit napsané hříchy jiného a ty vyznat knězi. Lítost byla opravdová a srdečná. Večer, před přijetím této svátosti, bylo doma odprošování. Děti prosily o odpuštění otce, maminku a starší. Vždy soukromě. "Prosím vás, tatínku, maminko, pro lásku Otce, Syna a Ducha svátého, odpusťte mi, čím jsem vás od poslední svaté zpovědi zarmoutil!" Tatínek a maminka položili pak ruku na hlavu kajícníkovu, palcem namočeným do posvěcené vody dělali křížek na čele se slovy: "Ať ti odpustí 75 [pageend75]dobrotivý Bůh Otec, Syn a Duch svätý." Příští den ráno se pak hříchy jen vyznaly s radostí knězi a pomodlilo se srdečně obdržené pokání a vždy se dobrovolně k němu něco přidalo navíc. Pondělí velikonoční byl slavnostní den pro kluky a mládence. Každý měl již připravený pěkně upletený korbáč - tatar z osmi vrbových proutků a ozdobený pentličkami. Ten se pěkně prohýbal a byl uschován před ženským pokolením. Chlapci s ním pak chodili od časného rána a kromě bohoslužby po celý den po domech a mrskali jím děvčata i staré ženy a vůbec, co bylo ženského. Používali k tomu různých říkanek: Siby ryby, masné ryby, kázal kadlec aj kadlečka, aby dali dve vajíčka: jedno bjélé, dve červené, to je moje pocešeňje. Jak nědáce kopu vajec, vyženěm vám dzjévku na pec a pacholka do komína, bude čjérný jako sviňa. Chlapci si vždy vyšibali hodně peněz a vajíček, překrásných kraslic. Těmi hlavně obdarovávala děvčata své milence. Kraslice byly umělecky škrabány a ozdobeny všemi možnými náměty. A tak se střídal pestroučký život denodenně pod doškovými střechami chalup a chaloupek. Modlitbou, prací, radostmi i nemalými starostmi byla naplněna kopaničárská stavení a vždy doprovázena a naplněna velikým Božím požehnáním. 76 [pageend76]Olga Valeska M ORAVSKÉ VELIKONOCE (Ze vzpomínek) Kvetou třešně. Mladé bezové listí voní kořennou, šťavnatě sladkou a mandlově nahořklou vůní. Na sametovém pozadí lesa se rýsují hebké, světlezelené závoje bříz a modřínů. Vyšla jsem si na procházku pod kvetoucími stromy: třešňovou alejí až skoro ke kříži, a potom po mezi, také osázené třešňovými stromy. Je to jedna z posledních mezí v kraji, nerozoraná, protože je kamenitá, dost vysoká, plná keřů, stromů a roklinek. Na jaře pod ní dlouho leží sníh, v jejích trnkových křovinách a v šípkovém houští mají útočiště zajíci a koroptve. Na jaře se tu brzy ráno ozývá bažant stříbrným hlasem. Větve třešňových stromů sahají místy až skoro k zemi, a já je rozhrnuji a jdu pomalu tou bílou záplavou, vonící a plnou hudby včel. Údolí je přede mnou jako na dlani, úrodné údolí Moravy, v dálce hory, blíž pole svěže zelená, pak město, prokvetlé bílou a zelenou zahrad, s kvetoucími třešňovými alejemi, jež se paprskovitě rozbíhají do všech stran. Mezi křovím a stromy u řeky plané třešně a trnky v květu. Lesy jsou plné zpěvu ptáků, vrkání divokých holubů a hrdliček. Je teplo, jasno, modrá obloha; zem kvete. Velikonoce. Ted je klid, lidé odpočívají a zotavují se z předsvátečního shonu. Letos nebyly před svátky brambory, na maso se stálo ve frontách a ještě ho dávali málo, tvaroh vůbec nebyl a máslo jen jednou za týden. Abychom ušetřili máslo na pečení, mazali jsme si kolik týdnů chléb taveným sýrem. Na Zelený čtvrtek jsme měli k obědu špenát z kopřiv. Podobně šetří všichni, aby si o svátcích mohli dopřát. Stále se udržuje tato moravská tradice blahobytných a štědrých svátků, kdy se sjedou příbuzní a hoduje se od rána do večera, na Boží Hod a v Pondělí velikonoční. Napekli jsme nejrůznější dobroty a jako jiné rodiny je hrdě předkládáme hostům: jsme pyšní na to, co jsme navzdory režimu a nedostatku dokázali. Velká piškotová vejce s čokoládovou polevou, ozdobená růžičkami z másla, cukrový velikonoční beránek, dortíčky v podobě barevných velikonočních vajíček a kuřátek. Na rozkvetlých prutech forzýtie ve váze visí na barevných stuhách pestrá velikonoční vajíčka - kraslice. Také ty jsme sami vyrobili. Štětcem, namočeným v horkém vosku, jsme na vyfouknutá vajíčka, vejdumky, malovali ornamenty - tulipány, hvězdice, srdíčka - a namáčeli pak vajíčka v různých barvách. Po oschnutí se kraslice nahřála nad svíčkou a změklý vosk se setřel. Takto jsme zdobili i vejce natvrdo uvařená, aby bylo co dát od "šmékustru". Tak se zde krajově říká mrskutu. Celé pondělí dopoledne chodili mrskači s vrbovými proutky, spletenými v pomlázku. Po městečku bylo slyšet výskot a smích. Je to něco, nač se komunističtí mocipáni dívají s rozpaky. Na jedné straně - je to folklór. Na druhé 77 [pageend77]straně - nemá to nějaký náboženský podtón? Ateističtí držitelé moci si nejsou jisti a tak raději zavírají domovní vrata, zamykají dveře a zakazují svým dětem, aby se zúčastnily těchto radovánek. Kluci z komunistických rodin závistivě pošilhávají po svých slastnějších kamarádech z rodin buržoasních, reakčních či kulackých, kteří pyšně táhnou ulicemi s pomlázkou a kapsami plnými sladkého výkupného. Nepůjdou sice později na studia a jejich život bude plný překážek a příkoří: ale v tuto chvíli jsou jim otevřeny všechny brány dětského ráje. Jako už na Zelený čtvrtek, když z kostelní věže hlásali celému městu řehtačkami, že "zvony odletěly do Říma". A jako na Velký pátek, když směli klečet u Božího hrobu.... Kostel je na svátky vyzdoben, svítí zlatém a štukami v jarním slunci, které plně proudí barevnými okny. Krásný barokní kostelíček, plný andílků a vlídných světců, vůně, květů a hudby. O "hrubé" na Hod Boží velikonoční si všichni dávají záležet: na kůru je kromě varhan i kapela, zpěváci se činí. Jsou to místní, domácí lidé, ve všední den prodávají za pultem, či sedají za přepážkou ve spořitelně. Ale v neděli o velké pozvednou svůj hlas k chvále Boží. Je jich bohužel stále méně, těch slavných mší, protože starý pan farář má na starosti stále větší počet osiřelých farností v okolí. Hned po deváté, po druhé mši, čekají na něj před kostelem osadníci s autem, aby ho odvezli do některé vzdálené obce, jež je té neděle na řadě. A tak se velká mše svátá slouží v našem kostele jen o svátcích. Kostel bývá nabitý, i venku stojí lidé, a mládenci se tísní v sákris- tii. Pan farář je tam trpí; ví, že mladíci, kteří mají před vojnou, nebo studenti, se vyhýbají pohledům a nevzbuzují darmo pozornost donašečů. Někdy se ovšem vyskytne výjimka: někdo statečný ministruje ve vojenské uniformě... Po kostele se jde na korzo, také pozůstatek ze starých, lepších časů. Pěkně kolem náměstí, ve svátečních šatech, s vyhlídkou na sváteční oběd, jejž maminky tak těžce sháněly a který se proto jí hrdě, jako se všechno v tyto sváteční dny dělá s hrdostí, zčásti vědomou, zčásti bezděčnou, v radosti nad tím, že jsme dali Bohu, což Božího jest, a císaři, co je císařovo, čímž se nemyslí režim, ale tradice. Na Hané už se dávno kroje nenosí, ale mladíci mají v tyto svátky hrud stejně furiantsky vypjatou a hlavy hrdě vztyčené jako jejich pradědové z velkých statků. Dívky jsou stejně půvabné, jako jejich prabáby, když ještě chodívaly v bílé a červené kráse krajek a naškrobených rukávců, umně stočených šátků, bílého okruží a Širokých sukní. Tak, jak je maloval Mánes a později Adolf Kašpar. A když se v kostele zpívá píseň k chvále slovanských věrozvěstů, svátých Cyrila a Metoděje, znají ji všichni. Ať se nad obzorem tyčí tovární komíny se srpem a kladivem, ať tlampače v ulicích chrlí režimní propagandu! Řeka Morava plyne dál ve stínu vrboví, mladé osení se stříbří v závanech větru a u nohou Krista na kříži pod lesem leží čerstvé květy. Duchovním srdcem tohoto kraje je Velehrad. 78 [pageend78]Dopis z domova o pohřbu Jaroslava Seiferta. Milí přátelé, Chci vám, alespoň v krátkosti, trochu poreferovat, jaké bylo poslední rozloučení u sv. Markéty. Myslím si, že už máte informace, ale presto se pokusím popsat alespoň to, co jsem viděl. Šel jsem tam už ve čtvrt na jednu a tak tak jsem získal místečko na stupínku postranního oltáře. Byla opravdu hlava na hlavě a jen s námahou se udržela úzká ulička, kudy prošli členové diplomatického sboru, herci Lukavský, Kemr, Sklenčka, Ráž. Další jsem dobře nepostřehl. Po nich následovala rodina. Rozloučení začalo Seifertovou básní, kterou přednesl Sklenčka a poté zahájil kněz mši svátou, při které koncelebrovalo šest kněží. Na chóře se hrálo a zpívalo: sbor, zpěvačka - nevím, kdo to byl - a Eduard Haken. Překvapení nastalo, když Kemr začal číst epištolu. Byl to zážitek, až běhal mráz po zádech. Ceti list sv. Pavla k Římanům: Bratři, je-li Bůh s námi, kdo proti nám? Když On ani vlastního Syna neušetřil, ale vydal ho za nás za všecky, jak by nám s ním nedaroval také všechno ostatní? Kdo vystoupí se žalobou proti Božím vyvoleným? Je zde Bůh, který ospravedlňuje. Kdo je odsoudí? Je zde Kristus Ježíš. On zemřel, ano i z mrtvých vstal, je po Boží pravici a ujímá se nás. Kdo by nás mohl odloučit od lásky, kterou má k nám Kristus? Snad soužení nebo útisk nebo pronásedování nebo hlad nebo nuzování nebo nebezpečenství nebo zabití? Stojí přece v Písmě: 'Každou chvíli je pro tebe někdo z nás vydáván na smrt, jsme pokládáni za ovce určené na porážku.' Ale v tom ve všem skvěle vítězíme skrze toho, který si nás zamiloval. A já jsem přesvědčen: ani smrt, ani život, ani andělé, ani knížata, ani nic z toho, co už je tady, ani nic z toho, co teprve přijde, ani mocnosti, ani nic vysokého, ani nic hlubokého, a vůbec nic stvořeného nebude nás moci odloučit od Boží lásky, projevené v Kristu Ježíši, našem Pánu. Po evangeliu byla promluva, velice příhodná. Možná se mi podaří ji získat a pošlu vám ji, máte-li zájem. Celý obřad trval asi hodinu. Všechno bylo přenášeno rozhlasem ven, kde stála ještě nějaká tisícovka lidí. Když vynášeli rakev - prostou všeho - varhany preludovaly "Tisíckrát pozdravujeme Tebe" a Kde domov můj. Ovšem dav venku, Když ukládali rakev do auta, zazpíval celou hymnu, zvony zvonily a trvalo to dost dlouho, než jsme se dostali ven. Ale zato jsme byli zvěčněni v mnoha kamerách a aparátech. Stěžoval si jeden známý, že mu vytočili film z aparátu, když si chtěl udělat obrázek. Jak to bylo v Kralupech, to jistě víte. Bůh sám ví, proč taková pohotovost! Vždyť všechno probíhalo naprosto důstojně - jak také jinak! 79 [pageend79]Josef Konopa JEVTUŠENKU KRITIZUJE ODSTRANĚNÍ SOUKROMÝCH ROLNÍKŮ Sovětská literatura se doposud bud vyhýbala problematice z období kolektivizace zemědělství, anebo se tuto socializaci venkova formou vybičovaného třídního boje, jehož součástí bylo vyhlazení soukromých rolníků, snažila ukazovat v lepším světle. Jak známo, tomuto druhu znásilňování venkova ušlo prakticky pouze Polsko. V SSSR vyšla zatím pouze ojediněle literární díla zabývající se kriticky tím, co se dělo jednak při násilné kolektivizaci, ale také později v samotných kolchozech. V časopise leningradské odbočky Svazu sovětských spisovatelů -NEVA- bylo před několika léty otištěno dílo nazvané "Jeden den v Novém životě". Spisovatel a znalec ruského venkova, Fjodor Abramov, v něm podrobil kritice neutěšené podmínky, v nichž musí pracovat sovětští kolchozníci. Přitom však neuvedl v pochybnost systém, jehož základy byly položeny už vlastně Leninem a Stalinem - a Trockým - a který jejich nástupci uchovali dodnes pod pláštíkem tak zvaného návratu k opravdovému leninismu. Známý básník a spisovatel Jevgcnij Jevtušcnko, 'kritický' stoupenec sovětského režimu, si vzal stalinismus na mušku už několikrát. Zejména v období vlády Nikity Chruščova. Později podrobil kritice politické chyby a zločiny, kterých se dopustil Stalin při násilné kolektivizaci zemědělství. Před dvěma roky tak učinil ve svém prvním románu, který vyšel v SSSR pod názvem "Jagodnye miesta". Podruhé se Jcvtušenko vrátil k této problematice v polovině prosince minulého roku na sjezdu Svazu spisovatelů ruské federace. Ve svém projevu kladně zhodnotil tak zvanou novou ekonomickou politiku - NEP - u- skutečňovanou v první polovině dvacátých let. Vypadalo to, jako by tím chtěl podpořit požadavek modernizace sovětského hospodářství. Pozoruhodnou reakci vyvolal zejména výzvou, aby sovětští spisovatelé nadále nemlčeli k tomu, jak mnoho ruských rolníků bylo označeno za kulaky (ale rovněž jiných národností - pozn. rod.) a padlo za oběť násilnému zakládání kolchozů. Tehdy se na seznamy kulaků a polokulaků dostalo hodně přes 20 milionů rolníků. Většinou byli vystěhováni ze svých rodných obcí a deportováni do severských oblastí SSSR. Podle Stalina - "masa kulaků byla zlikvidována proletariátem", čili diktaturou proletariátu, přesněji řečeno diktaturou KSSS. Nesčetné množství středních rolníků i s příslušníky svých rodin přišlo o život v táborech. Mnozí zahynuli zimou, hladem a nesnesitelně těžkou prací na "velkých stavbách socialismu". Ve svém románě Jagodnye miesta Jevtušenko popisuje vyhlazování rolnictva v SSSR, deportaci těch, kdo byli označeni za třídní nepřátele do zvláště vybraných sibiřských oblastí. Hlavní postavou románu je Tiša 80 [pageend80]Tugich, železniční zaměstnanec, který převzal úlohu zástupce diktatury proletariátu při likvidaci soukromého rolnictva. Nebral ohled na nikoho. Když však později narazil v novinách na výraz "přehmat", pomyslil si, že asi vystihuje to, co se dělo při násilné kolektivizaci venkova. Ovšem Jevtušenko k tomu poznamenává, "že tam, kde se přehmaty už staly, nelze je odčinit". Přestože vyhlazení soukromých rolníků popsal Jevtušensko ve svém románě poměrně mírným způsobem, setkal se s ostrou kritikou. V časopise Naš Sovremenik napsal Oleg Volkov kromě jiného tuto připomínku, adresovanou Jevtušenkovi: "Toto období představuje citlivou stránku sovětských dějin; spisovatel, který ji chce popsat, musí znát mnoho podrobností, aby mohl vystihnout poměry a ovzduší té doby." Jevtušenko se zřejmě nedal odradit touto kritikou svého románu a svým projevem na sjezdu spisovatelů Ruské federace jen potvrdil, že ono 'citlivé období sovětských dějin' je stále v živé paměti mnoha lidí, přestože od násilné kolektivizace uplynulo více než půl století. * Podobné období v dějinách ČSSR bylo v roce 1968 označeno za období temna. Rolník z jižních Cech o něm kromě jiného napsal tato slova: "Nikdo nezapomněl na brutální diktát, který provázel násilné zakládání JZD, na hrozby, z nichž nebylo úniku, na odstraňování nepohodlných lidí do vězení nebo (jejich přesídlování) do jiných okresů, na zabavování rodinného majetku, na onen tragický stav totálního bezpráví a bezmocnosti rolníků a členů jejich rodin, provázený lámáním lidských osobností, zradou, udavačstvím, mstou, atd. To se vrylo do vědomí nejen zemědělců, ale celého venkova nejméně na dvě generace." Toto smutné období našich dějin by si také zasluhovalo, aby bylo náležitě zhodnoceno a popsáno i v české a slovenské literatuře. * * * X X X Jaroslav Vrzala HROZBA F1NLANDIZACE Alain Mine si nebere rukavičky, když hned na počátku své knihy LE SYNDROME FINLANDAIS (Seuil, Paris, 1986) - Finský příznak - píše: "Jakmile se německá otázka vyhoupne opět do popředí, Evropa zasvitne světlem vyhaslé hvězdy." Autor soudí, že asi do třiceti let, po překonání jaderných zbraní vesmírnou revolucí, se Evropa ocitne obnažena a hospodářsky a strategicky odpojená od Spojených států, populačně osláblá a zestárlá. Její hospodářství bude chudokrevné a její národy zesláblé a demobilizované nadměrným poživačnictvím a skupinovými zájmy. V takto nahlodané Evropě Německo a v jeho vleku celá západní Evropa sklouznou na cestu pozvolné finlandizace, z části vědomě 81 [pageend81]přijaté, z části vnucené Sovětským svazem. Bude to jakási odrůda evropského Hong Kongu. Evropa unavená velkým množstvím starců a pod dohledem velkého souseda. Co jí zbude z demokracie a prosperity, bude postupně vyměňováno za hromadný vývoz jejích zdrojů do SSSR. Této šedé perspektivě je možno se vyhnout - podle Mince - dvěma způsoby: Buďto zvolněním nebo zostřením sovětského tlaku. Zostření by totiž mohlo probudit západní Evropu z její zkoprnělosti. Pokud jde o první možnost, vyžadovala by rozhodný postup Západu a autor nevěří, že by se mezitím západní Evropa mohla postavit na vlastní nohy, sjednotit se a vybudovat potřebnou obranu. Francouzští kritikové nejsou přirozeně s Mincovým rozborem situace zajedno, zejména ne v jeho pesimistických závěrech. Zároveň však připouští, že by mohly přispět k tomu, aby si političtí představitelé západní Evropy a především Francie uvědomili, že je nejvyšší čas připoutat Německo (západní) k Evropě a tím je oprostit od pokušení "stát se samostatnou středoevropskou mocností". V tomto ohledu si je dnes možno ještě lépe uvědomit škody způsobené de Gaullovým nacionalizmem, který způsobil, že v době, kdy Německo bylo ochotno - jak politicky tak vojensky - plně se zapojit do sjednocující se západní Evropy pod francouzským vedením, byla tato příležitost promeškána. Na této skutečnosti nemůže nic změnit fakt, že Francie má dnes svou vlastní jadernou výzbroj. Velkou otázkou zůstává, zda je Moskva ochotna získat neutralitu celé Evropy za cenu sjednoceného a s ní spolupracujícího Německa, což by jí zároveň umožnilo mít s konečnou platností klid a mír ve střední Evropě proměněné v poslušnou gubernii a tím pak volné ruce - a armády - k expanzi na jiných kontinentech. Při posouzení odhadů a výpočtů o tom, jak bude Německo vyhlížet kolem roku 2025 - se 40 miliony převážně staršího a starého obyvatelstva - nemusí Sovětský svaz vlastně ani spěchat s jeho dobýváním tvrdým politickým postojem. Na druhé straně nelze přehlížet, že v SSSR vyvstanou rovněž problémy, které tam zatím neexistují, jako převaha neruského obyvatelstva s jeho nacionalizmy a i nadále pokulhávající hospodářství. Pro nás může být četba Mincový knihy dosti zarmucující, ale o to více podnětem k tomu, abychom se všude podíleli na úsilí o jednotnou Evropu a solidaritu Západu. Zde nelze váhat: buďto zůstat Evropany (i ve Spojených státech!), účastnit se zápolení o záchranu a obrodu naší společné civilizace, nebo se 'normalizovať a to v co nejširším smyslu tohoto pojmu, jak se nám dnes jeví v našich řadách. Komu na ničem nezáleží, ten může i nadále vozit domů dolary a čekat, až nám - ale i jeho milým - všechno spadne na hlavu! Pokud jde o naše domácí místodržící, zůstává otázkou, do jaké míry bude pohusákovská garnitura opět služkou Kremlu a odevzdá osud národa naprosto do cizích rukou, nebo naleznou-li Jito lidé alespoň minimum národní hrdosti a cítění a přispějí tak, byt v sebemenší míře k tomu, že našim národům zůstane v Evropě zachována možnost k návratu na místo, které jim náleží. 82 [pageend82]representaci na čs. straně. Ale to neuspělo. Můžeme se prý ale připojit k Deklaraci svým souhlasem... To se nám ovšem zdálo příliš málo: abychom jen přikývli k něčemu, co jsme dali zde v Londýně do chodu, a o co jsme celá dvě léta usilovali. V zájmu celé věci, aby neutrpělo celé dílo, aby nebylo narušeno už tak hluboce navázané přátelství, rozhodli jsme se - t.j. "Londýnská iniciativa" - připravit druhou deklaraci, kterou bychom podepsali s představiteli Londýnské Polské vlády jako nejvyšším představitelem polského exilu. Tak se stalo, že byly podepsány Deklarace dvě, jejichž text najdete na stránkách tohoto čísla L.L. Sami budete moci posoudit význam naší akce. PROHLÁŠENÍ II Londýnská iniciativa v r. 1984 oživila ideu ^Dohody z 19. ledna 1942^ týkající se budoucího uspořádání Ceskoslovensko-Polské Konfederace. Jak tehdy - za války - byly naše země poučeny smutnými událostmi z r. 1938 a 1939 a uznaly potřebu bratrské spolupráce a vytvoření bezpečnější Střední Evropy, podobně dnes, kdy naše země žijí v porobě jiného totalitního systému - komunismu - stále trvá táž potřeba učinit Střední Evropu silnou. Tato idea nalezla porozumění u mnoha našich organisací a jsme rádi, že Prohlášení je podepsáno právě ve výroční den válečné Dohody. Podepsáním se Londýnská Iniciativa zavazuje podporovat budoucí vytvoření Ceskoslovensko-Polské Konfederace - inspirována cíli a zásadami těch, kdo podepsali Dohodu před čtyřiceti čtyřmi roky. Jsme si vědomi, že konečné rozhodnutí o vlastním uspořádání vzájemných vztahů našich dvou zemí patří našim národům, až je budou moci svobodně učinit. My však můžeme - jak to vyjádřil Edward Raczynski, který za polskou vládu podepsal Dohodu v r. 1942 - položit základy k nové silné Střední Evropě tím, že se vynasnažíme spojit své úsilí v exilu, abychom tak účinněji dosáhli toho, že naše země, spolu s ostatními národy Střední Evropy, se dočkají svobody, spravedlnosti a pokoje. Rok 1985 - jubilejní rok Metodějský - významně ukázal, že naše země mají a sdílejí totéž duchovní dědictví, a to je nový zdroj pravé naděje na štastnější společnou budoucnost. V Londýně, 16. ledna 1986. ROZMACH křestansko-demokratická revue Postbus 8211, 3009 AE Rotterdam, The Netherlands [pageend83]J. Lang S.J. CO PŘEDCHÁZELO A VEDLO K DŮLEŽITÉ AKCI (K podpisu Deklarace 16. ledna 1986) V červenci 1984 se konalo v Londýně u příležitosti IX. Naarden- ' ského setkání LONDÝNSKÉ SYMPOSIUM. (Podrobnou zprávu o něm najdete v Londýnských Listech, červenec - srpen 1984). Tam se dočtete, nejen kdo se na Symposiu podílel, ale také, že na programu byl referát Ing. B. Koblihy na téma "Středoevropské státy - federace" orientovaný na budoucnost. Referát red. J. Jostena "Jaltská dohoda a my" jako by podložil nutnost hledání nových cest k řešení situace ve Střední Evropě. Red. Josten prohlásil, že polská vláda v exilu je pro Středoevropskou federaci. Á "znovu objevený" dokument - podepsané prohlášení zástupců československé a polské vlády v exilu z 19. ledna 1942 o čs. - polské konfederaci - dal celou věc do pohybu. Už v MEMORANDU Londýnského symposia byl v tomto smyslu vytyčen - mimo jiné - také následující program: "Věříme v mírové a přátelské soužití evropských národů a jejich politický a hospodářský rozvoj v evropské společenství. Chceme i nadále spolupracovat se všemi organisaceml Sověty okupovaných zemí, zvláště pak s polským exilem, v duchu čs. - polské smlouvy z 19. ledna 1942." Tak se také stalo. Kontakt s představiteli polského exilu je udržován, k výročí smrti Jana Palacha (který je také výročním dnem podepsání čs. - polské dohody z r. 1942) bylo účastníky Londýnského symposia podepsáno společné prohlášení a polská exilová vláda se znovu ochotně ke spolupráci přihlásila: vyslali svého zástupce ministra, aby v tomto smyslu učinil - při protestním shromáždění u bran čs. vyslanectví - projev podpory, stejně jak to učinila Solidarita. V létě (červen 1985) byli pozváni členové "londýnské iniciativy" k společnému slavnostnímu obědu do sídla polské vlády, kde v přátelských projevech z obou stran byla zdůrazněna nutnost společné spolupráce a úsilí zajistit pro naše země a národy jistější budoucnost a trvalejší - spravedlivý mír. O všech těchto akcích byla informována také RSČ, které jistě také musí ležet na srdci dobro naší vlasti a našich národů. Byli jsme rádi, že odpověč (byt po dlouhém čekání, president Raczynski čekal skoro 4 měsíce na odpověd na svůj návrh) nakonec byla kladná. RSČ nabídla Polákům možnost společného prohlášení k výročí Jaltské dohody, což bylo také uskutečněno. Pak přišel další návrh: podepsat podobné prohlášení k 40. výročí skončení II. světové války. To se pozdrželo pro nepřítomnost min. před. K. Sabbata i z jiných důležitých důvodů. Bylo pro nás v Londýně překvapením, když jsme se dověděli o "hotové věci" - že RSČ podepíše Deklaraci se zástupci polské vlády 19. ledna 1986. Snažili jsme se zdůraznit, že je zapotřebí rozšířit 83 [pageend84]