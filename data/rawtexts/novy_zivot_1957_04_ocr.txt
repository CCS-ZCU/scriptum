ž iv o t O B S A H DVORNÍK: ČEŠTÍ BENEDIKTINI A POKŘESŤANĚNÍ RUSKA • DRAPELA : HADE IN U.S.A. • ŠVÉDA: OBŘADY SVATÉHO TÝDNE • BŘÍ MRŠTÍKOVÉ VZKŘÍŠENÍ • V ÍTO V SK t: POTŘEBUJEME FARÁŘE A BISKUPA? • SALDA: CHVÁLA STOLU • DEML: LOUČENÍ SV. VOJTĚCHA • PETR: ZKOUŠKA STÁTNÍKŮ • K.-S. : STALINSKÁ » RENESANCE« V ČSR • EK : JOSEF PEKAŘ • NOVÉ PŘEDPISY O POSTU PŘED SV. PŘIJÍMÁNÍM • ŽIVOT Z VÍRY • ROZHLEDY • POZNÁMKY • STALO SE DOMA, V EXILU A JINDE VE SVĚTĚ • DOPISY • DOTAZY • ODPOVĚDI ROČNÍK IX • R IM • DUBEN [pageend1]živ o t MĚSÍČNÍK CYRILOMETODĚJSKÉ LIGY PRO KULTURU A ŽIVOT Z V ÍR Y • VYDÁVÁ KŘESŤANSKÁ AKADEMIE V ŘÍMĚ . ADRESA REDAKCE A ADMINISTRACE: NOVÝ ŽIVOT, VIA DELLA CONCILIAZIONE, 1. ROMA-ITALIA. Časopis řídí redakční kruh. . Redakční uzávěrka 10. každého měsíce. • Předplatné na rok 1957 : V Itálii 1800 lir (podpůrné 2.500 lir). Pro ostatní země 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvlášť a třeba je platit předem. Bližší návod, jak předplácet Nový život, je na poslední straně časopisu, i se seznamem našich zástupců. • Vita Nuova. - Mensile • Con approvazioneecclesia- stiea. * Autorizzazione Tribunále Roma N. 3779 del 16-3-54. • Direttoreresponsabile : P. Vincenzo Insoleha S. j . CESTI BENEDIKTINI A POKRESTANSTENI RUSKA FRANTIŠEK DVORNÍK Na prvním unionistickóm sjezdu, konaném v opatství sv. Prokopa v Lisle u Chicaga ve dnech 28.-30. září minulého roku, pronesl prof. Dr. František Dvomík, moderátor kongresu, tři přednášky. První z nich se zabývala příčinami východního rozkolu, druhá účastí sv. Prokopa na pokřesťan- štění Ruska a třetí historií velehradských unio- nistických sjezdů. Dr. Dvorník, bývalý profesor dějin na theologické fakultě Karlovy university v Praze, se stal po několikaletém vědeckém působení na britské universitě v Cambridge za minulé války, profesorem Harvardovy university ve Spojených státech jako uznávaný světový odborník v oboru byzantských dějin a doby raného středověku. Široké české veřejnosti je Dr. Dvorník znám z dřívějška mimo jiné svým populáměvědeckým dílkem » Svatý Václav, český kníže«, vydaným v Praze v několika jazycích při mileniovýeh svatováclavských oslavách, ftada jeho novějších studií, publikovaných většinou anglicky za minulé světové války a po ní, zůstala z větší části pro nepříznivou politickou situaci Československu neznáma. Je to článek První vlna » Drang nach Osten « v Cambridž- ském historickém časopise (1943), Národní církve a všeobecná Církev (1944), Západní a východní tradice střední Evropy v časopise » The Review of Politics«, vydávaném americkou katolickou universitou » Notre Dáme« ve státě Indiana (1947), a hlavně světoznámá studie » Fociovo schisma — historie a legenda«, jejíž anglický originál, vydaný v roce 1948 cambridžskou universitou, vzbudil takovou pozornost, že se dočkal vkrátku překladu do hlavních světových jazyků. V témže roce Dr. Dvomík publikoval další článek o ohlase Fociova schismatu na Západě a Východě v časopise » The Review of Politics« a brzy potom dílo » Vznik Střední a Východní Evropy« v Londýně r. 1949. Jeho poslední obsažná práce » Slované, jejich rané historie a civilisace« byla vydána Americkou akademií věd a umění v Bostonu 1956. V tomto čísle » Nového života« aspoň stručně přinášíme hlavní části druhé přednášky dr. Dvorníka na unionistickóm sjezdu v Lisle ve zhuštěném překladu. Přednáška byla otištěna v anglické příloze Katolíka » The Katolík Czech - American « 22. a 29. ledna t. r. J. P. Během minulých let se různí badatelé pokoušeli vysvětlit původ západních prvků v kijevském Rusku v době jeho pokřestanštění. N. de Baumgarten pokládal za zakladatele křesťanských středisk v kijevském státě Skandinávce, aby tento zjev vysvětlil. Jeho theorie však byla vyvrácena. Dokázalo se, že Skandinávci byli sami pod vlivem Byzance. To dosvědčuje původ některých ság. Oni sami byli horlivými propagátory byzantské civilisace v státech, jež založili v kijevské a novgo- rodské oblasti. V Novgorodu, kde byl skandinávský vliv nejsilnější, bylo po konversi Vladimírově dokonce jejich pokřesťanšťovacím snahám bráněno. Méně úspěšné jsou pokusy, přičíst pronikání křesťanství do Ruska činnosti latinských kněží přišlých z Německa. Ani výměna poselstev mezi Římem a knížetem Vladimírem není důkazem, že kijevská hierarchie byla ustavena Římem. Římské poselstvo bylo posláno do Kijeva v roce 989 až 990, a to nikoliv papežem, nýbrž císařovnou Theofano, která poslala řecké princezně Anně, své příbuzné a nevěstě knížete Vladimíra, jako svatební dar ostatky svátých. Papež, měl-li s tímto poselstvem co společného, poslal jen princezně Anně a jejímu manželu své požehnání. Snahy po objevení těsných styků západní Církve a kijevského státu byly neúspěšné. To však neznamená, že vliv Západu do Ruska nepronikl. Historikové a theologové opominuli zkoumat starou ruskou literaturu, obsahující několik překladů z latiny do církevní slovanštiny. Tyto literární plody byly uveřejněny již v letech 1901-1912 ruským filologem A. I. Sobolevským, dosud však nebyly dostatečně zdůrazněny. K těmto textům, přeloženým z latiny a zachovaným hlavně nebo výhradně v ruských rukopisech, náležejí : život sv. Jiří, který nepochází z řečtiny, legenda o sv. Klementu a život sv. Víta, patrona Saska a pražské katedrály, zachovaný v rukopise z X II. století. Také zpráva o mučednictví papeže Štěpána 74 [pageend2]pochází z latinské verse, odlišné od řeckého originálu. Jiní západní světci, které v kijev- ském Rusku zpopularisovaly překlady z latiny, jsou : sv. Apolinář z Raveny, sv. Ana- stázie a sv. Chrysogon, a k nim se řadí překlady homilií sv. Řehoře Velikého a evangelium Nikodémovo. V ruských rukopisech došly širokého rozšíření také dlouhé modlitby západního původu : k nejsvětější Trojici a za ochranu proti ďáblu. V nich se vyskytují mimo světce východní také jména světců západních : sv. Magna, dánského sv. Kanuta, norského krále sv. 01a- fa, mohučského patrona sv. Albana, anglosaského benediktina opata Butolfa, sv. Martina z Toursu, svátého Viktora, Cyrila a Metoděje, Václava a Vojtěcha. 0 sv. Benediktu je zmínka dvakrát : v prvém případě je to buď Benedikt, anglosaský biskup z IX . století, nebo reformátor benediktinů v době Karla Velikého Benedikt z Anniane. Druhý je sv. Benedikt z Nursie, za jehož jménem následují jména slavných východních mnichů a asketů. Také jsou jmenovány světice, uctívané na Západě : sv. Anastázie, Kristina, Agrippina, Viktorie, Lucie i jiné, jež požívaly úcty v obou Církvích : sv. Tekla, Barbora, Marina a Matrena. Jménům papežů byla v invokacích vyhrazena čestná místa — výslovně se na jednom místě uvádějí papežové Anaklét, Klement, Silvestr, a ve všeobecné prosbě se čte : svati papežové, s latinským pozdravením : ave papa, přepsaným staroslověnským písmem. Jejich místo je hned po apoštolech a evangelistech před mučedníky a ostatními světci. V modlitbě za ochranu před ďáblem se vzývají sv. Vit, Florián, Klement, Silvestr, Ambrož, Martin z Toursu, Emmeram, ochránce Bavor, a sv. Cyprián. Sv. Benedikt je nazýván blaženým a jmenován mezi slavnými východními mnichy. Také mezi svátými ženami jsou jména západních světic: Anastázie, Lucie, Agata, Cecilie, Valburga, dcera anglosaského krále Richarda a sestra sv. Vilibalda, apoštola Bavor, i jiné světice, uctívané Východem i Západem. 0 tom, že jména byla vzata z latinské předlohy, svědčí přepis jména Markéta — Margarjeta, místo ruského Margarita. V kijevském Rusku musila kdysi existovat celá sbírka modliteb latinského původu. Sobo- levskij nalezl modlitební knihu z X III. století, jež náležela klášteru Spaso-Preobraženském v Jaroslavi. Její styl připomíná překlady homilií sv. Řehoře Velikého a první modlitby k tomuto světci. V moldavském žaltáři z XV. sto- MONTECASSINO — kolébka benediktinského řádu. letí je jiná invokace k sv. Petru, který je jediný, vedle P. Marie, vzýván v oné modlitbě. Ta je podle latinského způsobu nazývána » svjataja Maria« — sancta Maria. Tamtéž se vyskytuje krásná modlitba přičítaná sv. Ambrožovi ; za ní následuje Vyznání, připomínající Confiteor ze starých latinských sakra- mentářů. Pět dalších modliteb opět prozrazuje latinský původ : » Modlitba, když jsi v úzkostech a smutku «, » K Matce Boží «, » Když zvoníš zvon y«, » Když čteš evangelium«, » Když líbáš evangelium«. Je zřejmé, že všechny modlitby náležely kdysi do sbírky přeložené z latiny a nyní pohřešované. Jiná modlitba je dosud nevydaná z rukopisu Typografické knihovny v Moskvě, který pochází z XVI. století. Papežové jsou tam vzýváni slovy » papežové a patriarchové, kteří definovali pravou víru «, a jmenovitě se uvádějí Silvestr, Damas, Celestin, Lev, Vigilius a Agathon. Mimo sv. Lucii je uváděna Felicitas, Markéta, Matrena a Valburga. Odkud tyto texty 'pocházejí'1. Byly přeloženy v Kijevě, nebo byly přineseny odjinud? So- bolevskij v nich nalezl mnoho bohemismů, podle nichž usoudil, že překlad z latiny byl 75 [pageend3]Dne 24. dubna 1947 — před deseti roky — začala apoštolská cesta sv. Vojtěcha po Čechách. Dopoledne se ve velechrámu svatovítském sešly před ostatky sv. Vojtěcha děti ke společné modlitbě za národ. Před polednem udělil ndp, arcibiskup Beran požehnání Praze a celé vlasti se světcovou lebkou a potom se hnula kolona aut a autobusů s ostatky k rodné Vojtěchově Libici. Na obrázku pan arcibiskup Beran s lebkou sv. Vojtěcha. pořízen v Čechách v desátém a jedenáctém století. Tento důkaz však nevzbudil zájem filologů. Badatelé prvních tří desetiletí našeho století zůstali pod vlivem odborníků v církevní slovanštině a staroslověnských literaturách V. Jagice a A. Brůcknera, kteří se domnívali, že slovanská liturgie a písmo, zavedené sv. Cyrilem a Metodějem na Moravě, se nemohly udržet v drsném západním a latinském prostředí v Čechách po rozpadu Moravské říše. Udržely se prý jen v Bulharsku. K tomuto názoru poznamenává doslovně Dr. Dvorník: » Byl jsem ostře napaden Brůcknerem, když jsem se snažil dokázat ve svých knihách ..., že vliv byzantské civilisaco musel být hlubší, než jak se mělo za to. Archeologické objevy na Moravě roku 1945 potvrdily thesi, že byzantský vliv v Moravské říši byl velmi hluboký a musel zasáhnout i Čechy. Nalezly se základy dvou kamenných kostelů nedaleko Starého Města, které, jak se zdá, bylo kulturním střediskem Moravy, a v početných hrobech z devátého století na Moravě i v Čechách bylo odkryto množství byzantských klenotů. Pouze dnes chápou historikové, proč Cechy dosáhly v desátém století tak vysokého stupně civilisace. V Praze i na Libici, v sídlech dvou českých křesťanských rodů, byly vykopány základy chrámů, podobné těm, jež byly odkryty na Moravě. To vše vysvětluje zájem o kulturu, který se projevil v obou knížecích rodech. « Svatý Václav četl i psal staroslověnsky, latinsky a řecký v době, kdy západní princové dovedli psát jen meči po hlavách svých nepřátel. Také jeho bratr měl zájem o kulturu : jeho dcery Doubravka a Mlada byly zběhlé v písmě v době, kdy ženy byly nevzdělané. Podobně i na Libici, na dvoře Slavníkovců, hájil slovanské písmo Kristián, člen rodu, a jeho synovec sv. Vojtěch uměl latinsky, staroslověnsky, německy a pravděpodobně i řecký. Poněvadž oba rody byly nakloněny staroslověnským obřadům přesto, že oficiální bohoslužba byla latinská, není divu, že slovanská literatura v Čechách kvetla, počítaje v to i původní díla — životopis sv. Václava a sv. Ludmily a slovanskou adaptaci života sv. Václava, sepsaného latinsky mantovským biskupem Gumpoldem na žádost císaře Oty II. Díla, rukopisně zachovaná v Rusku, mohla vzniknout jen v Cechách. Liturgické čtení o životě sv. Ludmily, vyňaté z původního staroslověnského životopisu, nyní ztracené, dokazuje jeho existenci. Okolnost, že se spisy z Cech zachovaly v kijevském Rusku, je důkazem čilých vzájemných styků mezi oběma zeměmi. Jejich důležitost je potvrzena i tím, že životopis sv. Metoděje, vzniklý po roce 885 na Moravě, se zachoval jen v osmi ruských rukopisech z XII. a XIII. století, kdežto v Bulharsku a Srbsku byl neznám, ačkoliv život sv. Cyrila byl přinesen po roce 885 z Moravy do Bulharska žáky sv. Metoděje a odtamtud se dostal do Kijeva. Život sv. Metoděje tedy musel proniknout do Ruska jedině z Čech. Badatelé, kteří prostudovali ruskou první kroniku — Šachmatov, Lavrov, Nikolskij, Istrin, Iljinskij — přišli k závěru, že obsahuje literární prvky české, jež musely 76 [pageend4]ještě více vyniknout v první redakci díla. Prvním z nich je jakási apologie moravského původu, sepsaná žákem Metodějovým koncem IX . století, v níž hájil Metodějovu jurisdikci nad Moravou a poukazoval na bullu papeže Hadriána, zřizující pro Metoděje sirmijskou metropoli, pro niž jej konsekroval na biskupa. Dále autor apologie uvádí sv. Pavla jako prvního apoštola Slovanů, poněvadž vysvětil pro Sirmium svého žáka Andronika, jehož byl sv. Metoděj legitimním nástupcem. Tato staroslověnská apologie byla známa i v Čechách v latinské versi nazvané : » Privilegium ecclesiae moraviensis«, jak svědčí kronikář Kosmas. Jiný pramen kroniky českého původu z X. století oslavoval Čechy jako dědičku Moravy, a je znám latinským názvem : » Epilogus de s. Kuirillo et conversione Moraviae et Bohe- miae «. Jen s podivem si klademe otázku, proč tento kulturní význam Čech v zprostředkování styků mezi Východem a Západem zůstal tak dlouho neznám. Jedním z hlavních důvodů byla neznalost přesného rozsahu českého státu v X. a na počátku X I. století. Objev a správná interpretace zprávy Ibrahima ibn Jakuba, ži- dovsko-arabského cestovatele, který navštívil kolem roku 966 Polsko, Čechy a Německo, vytvořily obraz o středoevropské politické situaci v druhé polovině X . století. Dnes možno s jistotou tvrdit, že po porážce Maďarů císařem Otou I. u Lechfeldu v roce 955, pražský kníže Boleslav připojil s pomocí svého libic- kého spojence k Čechám Moravu, Slovensko, Slezsko a západní Halič s Krakovem, takže když kijevský kníže Vladimír do svého státu zahrnul východní Halič s Přemyslem, Čechy a kijevské Rusko se staly sousedy. Obchodní styky tím značně vzrostly a otevřela se cesta kulturním stykům, což vysvětlí pronikání staroslověnských textů z Čech do Kijeva. (Příště dokončení) Náš národ není dnes před věčností jako národ! Neboť národ je jako velká rodina, která se večer po práci sejde k jednomu společnému ohni — tam si důvěrně vše poví a posilní se na druhý den práce, a když by bylo třeba, všichni společně umrou držíce se za ruce! Ale náš národ nemá dnes společného ohně, společného jednoho chrámu, roztrhali jej na mnoho sekt a na mnoho táborů, rozptýlili a zeslabili. — Ten, kdo to vše zavinil a v národě napáchal, nikdy toho před Bohem nezodpoví... J. Deml, Mé svědectví o Otakaru Březinovi. Jakub Deml: SVATÝ VOJTÉCH SE LOUČÍ S VLASTÍ Tíha — to je to slovo, tíha se zavěsila na mé srdce, rozhoupaný zvon ; jestli se zastaví, kdo ho rozkomihá? Má láskal Nestačí! Stačí můj skont Kdybych u tvých nohou mohl složit své tělo, Boubíne, zde pod samým nebem bez lidi, byla by to slast a mně by se tak chtělo : kdyby mně zjevil Bůh, že také nevidí! Ale to by musel vyloupit mé oči, useknout ruce, ze všech žil vypustit žár a vstřiknout do nich chlad krve mloci, udělat ze mne strašidlo, bezduché hmoty cár, abych nikdy byl neměl myšlenky a citu a k žádné věci na světě nepatřil, méně než škvor žijící z plísně a v temnokrytu, bezútěšnější než meteor. Ale já nejsem sám, a Ten, který mne stvořil ač je všemocný, přece nemůže učinit, aby nebylo mých rodičů, anebo abych se nořil v nicotu, když toužím být. Nezničitelně jsem a jsem částí a údem národa, jemuž je určena práce a dán cíl; řeknu-li BUDU, musím též říci BUDEM, a já chci, já jsem si to i vyprosil. Za jakou cenu, Bože, za jaká muka, když pomyslím, že vrah a cizinec jim bližší jest než já ! Srdce mi puká, a při tom mlčet mám jak rozbořená pec. Tak soudím, člověk, slaboch krátkozraký, jiná však je pravda, jinaký soud má Bůh, V krvi přichází dítě, v červáncích nad oblaky vystupuje slunce, nad tělem vítězí duch. A také nad časem, čeho se mi nedostává? To se mi jen zdá, že se vykořeňuji a odcházím, a beze mne že újmu utrpí národ a sláva, vskutku je možno i naopak, což já vím ? Aby se viděla výše, musí se odstoupili, vyklonit dlužno hlavu k pozorování hvězd ; bolestí možno tolik, tolik vykoupili, hladem kolikrát hlad, hanbou cizí též čest. Neprchám od svých ovcí, ony utíkají ode mne, a tak jdu tam, kde Boží syn se narodil a ukřižován jest, v tom kraji toužím kát se z lidu svého vin. Sbohem Libice i Šumavo, sbohem Praho, jdu daleko, daleko, abych Vám byl blíž ; míjím tuto zemi, opouštím, co je mi draho, a břímě mé lehké, hle, váš i můj kříž. Vkročíte-li do světa s názorem, že každý člověk je vaším nepřítelem, nebo že je to pobožnůstkář, budete překvapeni, s kolika nepřáteli a pobožnůstkáři se setkáte. Vkročíte-li však do světa s přesvědčením, že každý hledá Boha, překvapí vás, kolik potkáte roztomilých lidí. Já se s nimi setkávám všude. Zašívejte lásku tam, kde není, a každý se stane příjemným. Fulton J. Sheen, Útes vržený do věčnosti (1950) 77 [pageend5]OBŘADY SVATÉHO TÝDNE V NOVÉ ÚPRAVĚ ZDENĚK ŠVÉDA Nejstarší a největší křesťanské svátky jsou velikonoce. Zahrnují v sobě nejen slavnost Kristova vzkříšení, nýbrž slavnost celého tajemství našeho vykoupení, které Kristus uskutečnil svým utrpením a svou smrtí na kříži a dovršil svým slavným zmrtvýchvstáním. Tato slavnost začíná tedy už vlastně na Květnou neděli a vrcholí Velikou nocí na Bílou sobotu. Poslední týden před velikonocemi tvoří spolu s Božím hodem velikonočním nej posvátnější údobí církevního roku, jeho jádro a střed, a to už od 4. křesťanského století. Proto se právem všeobecně nazývá Svatý týden. Nejdůležitější jsou jeho poslední tři dny : Zelený čtvrtek, Velký pátek a Bílá sobota, t. zv. svaté triduum (svaté trojdění), kdy slavíme právě ty události Kristova vy- kupitelského díla, které mají největší význam pro náš křesťanský život a pro naši spásu. Původně se obřady svátého tridua konaly přibližně v tu hodinu, kdy se jednotlivé hlavní události Kristova díla spásy skutečně staly, tedy odpoledne, večer a v noci. Teprve ve středověku se začaly slavií už v ranních hodinách, protože Zelený čtvrtek, Velký pátek a Bílá sobota byly prohlášeny za zasvěcené svátky. Později byly tyto svátky zase zrušeny, ale doba obřadů se nezměnila. Samozřejmě, že v pracovní dny ráno se jich většina věřících nemohla zúčastnit. Došlo to tak daleko, že na př. Velikou noc na Bílou sobotu slavili v mnoha chrámech pouze kněží s bohoslovci a ministranty, a ještě k tomu za denního světla. Tím tyto obřady ztratily svůj hlavní význam a smysl pro věřící lid. To byl taky hlavní důvod, proč sv. Otec před dvěma roky zavedl pro celou Církev nový řád Svatého týdne. Rozhodl, aby všechny jeho obřady byly zkráceny a přizpůsobeny dnešním potřebám, a nařídil, aby se ve svátém triduu konaly v časové shodě s událostmi Kristova vykupitelského díla, t. j. v odpoledních nebo večerních hodinách. To má i praktické výhody, protože v tu dobu se jich věřící mohou snadno zúčastnit. V této nové úpravě se obřady Svatého týdne konají od roku 1956 ve všech římskokatolických chrámech na celém světě. Jejich český překlad najdeme v novém misálku, který právě vydala Křesťanská akademie v Símě. Abychom jim snadno rozuměli, připomeňme si krátce jejich hlavní myšlenky. KVĚTNÁ NEDĚLE nás uvádí do tajemství Kristova utrpení slavnostním průvodem s posvěcenými ratolestmi a dále pašijemi, které se v ten den čtou při mši sv. Průvod na památku Kristova slavného vjezdu do Jerusalema má ráz radostný, jak přitom naznačují jásavé zpěvy a volání » hosana« a červená barva obřadních rouch. Mše svátá se čtením 0 Kristově utrpení má naopak ráz vážný, bolestný. Dosvědčuje to i fialová barva mešního roucha a obsah ostatních mešních textů. Na první pohled je v tom rozpor. Máme se s Kristem radovat, nebo naříkat nad jeho utrpením? Oslavovat ho jako svého Krále, nebo mu projevovat soucit? Být plní vítězného nadšení, nebo se s bolestí sklonit pod jeho křížem? Ale právě tento zdánlivý rozpor patří k podstatě křesťanství. Církev nám každý rok na Květnou neděli chce názorně připomenout, že se máme vždy nadšeně hlásit k » celému « Kristu : nejem ke Kristu jako slavnému Králi, ale i ke Kristu trpícímu a ukřižovanému. Žít jako praví křesťané nejen v pohodě a když nás to skoro nic nestojí, ale 1 tehdy, když na nás dolehne těžký kříž, když to od nás vyžaduje citelné oběťi. Kristus nám svým příkladem jasně ukázal, že k věčné slávě vede jenom jedna cesta, a to křížová. To veřejně vyznáváme a k tomu se nadšeně hlásíme, když se činně zúčastníme obřadů Květné neděle. Vezměne si s sebou ozdobené ratolesti, a posvěcené je hrdě nesme v průvodu. Zpívají-li se při něm české chrámové písně, připojme se zpěvem k ostatním věřícím, nebo pozorně sledujme posvátné modlitby, čtení a zpěvy podle misálu. To platí i o všech dalších obřadech Svatého týdne. Na ZELENÝ ČTVRTEK slavíme největší tajemství Boží lásky, které Kristus ustanovil při poslední večeři. Proto má mešní roucho bílou barvu a mše sv. se slaví až večer mezi 17. a 20. hod. Při ní se nám kostel jeví jako večeřadlo a kněz jako Kristus, který na oltáři koná skrze svého služebníka totéž jako v tu noc, kdy byl zrazen. Tehdy projevil apoštolům i nám svou lásku až do krajnosti. Slavil s nimi první nejsvětější oběť, ustanovil svátost oltářní, dal jim k tomu kněžskou moc a po večeři jim umyl nohy na znamení, že si mají navzájem prokazovat pokornou lásku a nejnižší služby. Svou vděčnost za tato nedocenitelná dobrodiní Boží lásky ukážeme tím, že se zúčastníme mše svaté a všichni společně jako jedna rodina přistoupíme ke stolu Páně. Po evangeliu se nyní v každém kostele smí konat obřad umývání nohou, ale může se i vynechat. I když se nekoná, uvědomme si, že ta láska, kterou 78 [pageend6]jsme přijali od Krista ve svátostech, musí z nás vyzařovat v našem smýšlení a chování vůči bližnímu. Takto chápaný Zelený čtvrtek je opravdu den Boží a křesťanské lásky. Po mši sv. kněz přenese v průvodu kalich s tělem Páně do svatostánku na postranním oltáři na znamení, že Pán Ježíš odešel z večeřadla do Getsemanské zahrady. Potom kněz odstraní všecku výzdobu s oltářů a úplně je obnaží. Na památku Kristovy smrtelné úzkosti a jeho zatčení na Olivové hoře se před oltářem s nejsvětější svátostí koná veřejná adorace až do půlnoci. Na VELK Ý PÁTEK se konají obřady na památku utrpení a smrti Páně odpoledne v 15 hod., ve stejnou hodinu, kdy Kristus za nás umřel na kříži. Z vážných důvodů mohou začít i později, ale nejpozději v 18 hod. Velký pátek je nejvážnější den v církevním roce. Naznačuje to už černá a fialová barva obřadních rouch a celá vnitřní úprava chrámu, který nám připomíná smuteční síň. Obřady mají čtyři části: 1. čtení a pašije, 2. slavné přímluvy, 3. uctívání sv. kříže a 4. sv. přijímání. Můžeme je chápat jako čtyři stupně, po kterých nás Církev chce přivést na vrchol Kalvárie k ukřižovanému Ježíši Kristu. 1. Musíme v něho věřit. Víra však předpokládá hlásání Boží pravdy. Proto v první části slyšíme ve dvou starozákonních čteních předobrazné předpovědi o Kristově smrti a, při pašijích zprávu o jeho utrpení od očitých svědků. Při slovech » Potom naklonil hlavu a vydechl naposled « v tichu poklekneme s knězem a vyznáme svou víru v Ukřižovaného. 2. Musíme doufat, že v jeho kříži je spása naše i celého lidstva. V této naději prosíme s Církví ve všeobecných přímluvách za všechny lidi, aby se jim dostalo účinků z Kristovy krvavé oběti. 3. Musíme ho milovat, především jako ukřižovaného, mít rádi jeho kříž. Láska ukřižovaná a láska ke kříži jsou nej mocnější silou křesťanství. To nám připomíná odhalování a uctívání sv. kříže, této památky na Kristovu nevýslovnou lásku k nám. Tato láska nás přitom musí srazit na kolena. 4. Potom k němu smíme vždycky přijít, zvláště k jeho stolu při sv. přijímání, ke kterému můžeme podle nové úpravy obřadů přistoupit i na Velký pátek. Z něho čerpáme sílu k ukřižované lásce. Po obřadech se podle římského způsobu přenese kalich s oltářní svátostí soukromě a za úplného ticha zase do svatostánku na postran- Ignác Weirich : DOKONÁNO JE ST ! (1901 — Detail) ní oltář. V některých zemích — i v naší vlasti — je ten oltář bohatě vyzdoben a nazývá se » Boží hrob «. BÍLÁ SOBOTA je nejprve den ticha na památku, že Kristus v tu dobu odpočíval v hrobě. Teprve v noci (nebo nejdříve po západu slunce) se podle obnoveného původního řádu konají obřady Veliké noci. Můžeme při nich rozeznávat tři části: 1. Slavnost Kristova zmrtvýchvstání (slavnost velikonočního světla), 2. slavnost našeho » vzkříšení« (slavnost křestní) a 3. slavnou mši sv. 1. Slavnost Kristova zmrtvýchvstání. Věřící se tuto noc shromáždí v neosvětleném kostele. Nesmí v něm hořet žádné světlo, protože bez Krista je svět v duchovním temnu. Před kostelem se světí oheň a velká velikonoční svíce zvaná paškál, která se rozžehne od posvěceného ohně, a tak znázorňuje zmrtvýchvstalého Pána. Potom jáhen nebo kněz v bílém rouchu nese toto velikonoční světlo jako znamení spásy do temného chrámu, kde 79 [pageend7]se třikrát zastaví a vždy vyšším hlasem zpívá : » Lumen Christi.« (Světlo Kristovo!) Všichni ostatní přitom po každé pokleknou a odpovídají zpěvem : » Deo gratias. « (Díky Bohu !) Mezitím se od hořícího paškálu postupně rozžehnou svíce všech věřících a všechny svíce i světla v kostele. Tato rostoucí záplava světla má znázorňovat Kristovo vzkříšení z temného hrobu a zároveň naši radost z jeho vítězství nad říší temna, radost, která vyvrcho- luje nadšeným velikonočním chvalozpěvem zvaným » Exsultet«. 2. Slavnost našeho » vzkříšení«. Kristus chce své vzkříšení tajemně uskutečnit i v nás. Nejprve v naší duši, když nám skrze svátosti dává svůj božský život, t. j. posvěcující milost. Pokud si ji zachováme, máme naději, že Kristus v soudný den vzkřísí a oslaví i naše tělo a dá nám věčně blažený život. Milost posvěcující je tedy nebe v zárodku. Po prvé se nám jí dostalo při sv. křtu. Proto mají obřady Veliké noci ve své druhé části ráz křestní slavnosti. Abychom si to uvědomili, slyšíme nejprve čtvero starozákonních čtení, v kterých jsou předobrazně naznačeny účinky sv. křtu. Dále se modlíme litanii ke všem svátým, abychom si podle jejich příkladu a na jejich přímluvu zachovali křestní milost. Po první části litanie se ve farních chrámech světí křestní voda jako v prvních křesťanských dobách, kdy se o Veliké noci uděloval svátý křest. Místo něho se nyní po svěcení křestní vody koná obnova křestního slibu, při které máme všichni s hořícími svícemi v rukou veřejně vyznat svou víru a slavnostně prohlásit, že chceme žít jako praví křesťané ve spojení s Kristem. K tomu si vyprošujeme světlo a sílu v druhé části litanie ke všem svátým. 3. Slavná mše svátá. Slavnost Veliké noci vrcholí nejsvětější obětí a velikonočním sv. přijímáním. Vždyť na oltáři máme živého velikonočního Beránka, který byl za nás obětován na kříži a pro nás vstal z mrtvých. Skrze něho a v něm a s ním tvoříme jednu rodinu znovuzrozených dětí Božích, jedno svaté společenství, které potrvá na věky. Z takto chápaných obřadů Svatého týdne vyzařuje nadpřirozené světlo a božská síla k plnému křesťanskému životu. Ale jenom tehdy, nejsme-li při nich pouhými diváky, nýbrž když se opravdu snažíme, abychom se jich zúčastnili co nejúčinněji. To nám velmi usnadní nový misál. M ade in U.S.A. VIKTOR J. DRAPELA » Dvacet letadel Boeing pro Buenos Aires, stop, stopadesát traktorů Massey-Harris pro Johannesburg... « hlomozí dálnopis v new- yorkské vývozní kanceláři. Australské lodi zatím nakládají naftové turbiny pro Jakartu a Nový Zéland. Obrovská skladiště v Bostonu, New Orleans a San Franciscu chrlí do světa statisíce výrobků, označených mosazným štítkem » Made in U.S.A. « Vedle dnes již zapomenutého Marshallova plánu, stroje a valuty jsou nejvítanějším » vývozem « Ameriky do ostatních zemí. Mnoho lidí dokonce má za to, že Spojené státy ani nejsou schopny dát světu více než ocel, naftu a dolary. Jaká je skutečnost? Amerika prožila za posledních sto let nevídaný náboženský rozmach. Bostonská církevní provincie je typickým příkladem. Tam, kde roku 1808 vznikla nepatrná misijní die- cése, existují dnes dvě velké arcidiecése a dalších deset diecésí. Tam, kde před sto lety biskup Cheverus a jeho spolupracovník, Pere Matignon, mohli osobně navštěvovat všechny své věřící, dnešní počet katolického obyvatelstva dosahuje tří milionů. Takový vnější rozmach nelze vysvětlit bez velké vnitřní síly. Proto Amerika má i duchovní hodnoty, jež v rámci obcování svátých sděluje celému katolickému světu. Pro katolíky Spojených států není rozporu mezi vírou a moderním životem. Nemám na mysli kostely s ústředním topením, kláštery s hygienickými koupelnami nebo mikrofilmo- vání farních matrik. Podle slov pionýrského kněze Izáka Heckera » křesťan má směřovat k dokonalosti v souladu s přirozenými dary své osobnosti a v souladu s typem civilisace své země. « Církev vrostla organicky do amerického života a stala se kvasem, který ovlivňuje syrovou hmotu společenského dění. Veřejnost uznává tento mravní přínos Církve, je jím přitahována, takže katolicismus dnes mohutní ve Spojených státech bez pathosu a polemik, čirou infiltrací amerického života. Vliv je ovšem oboustranný a není bez nebezpečí. Katolicismus vtiskuje modernimu člověku nadpřirozený ráz milosti, a moderní člověk vyjadřuje svůj náboženský život soudobými formami. 80 [pageend8]Roku 1899 papež Lev X III. odsoudil blud, obecně známý jako » amerikanismus«. Šlo o pokus zeslabit význam nadpřirozeného života, hodnotu tak zvaných » trpných« ctností a řeholních slibů. Ac tento tragický omyl svým názvem dosud poukazuje na Ameriku, dnešní život Církve ve Spojených státech jej vyvrací slovo za slovem. Nej lepším důkazem je rozvoj řeholí, misijních i rozjímavých. Odklon od amerikanismu dosáhl téměř opačného extrému, přílišné závislosti laiků na theologickém úsudku kněží. Jen pozvolna se začíná tvořit bohovědně vzdělaná laická elita, soustředěná v několika průbojných hnutích, představovaných zejména časopisem The Commonweal. Prestiž kněží je velká jak u katolíků, tak i ve veřejném životě. Lidé ovšem nevyjadřují svou úctu ke kněžství vašnostenskými tituly nebo líbáním rukou, nýbrž mnohem podstatněji ; svým vnitřním postojem. Mary Reed Newland píše ve své studii My a naše d ěti: » Odpoledne pó svaté zpovědi Father O’Connor někdy hovořívá s mými chlapci. Jsou dobří přátelé, a přece k němu mají zvláštní úctu. Kněží nejsou jako ostatní lidé. Obětují naši Oběť, živí nás nejsvětější Eucharistií, pečují, abychom našli život v Církvi a abychom v ní i umřeli. Bez kněží se prostě nemůžeme obejít. « Posice kněze je ovšem nejsilnější v nemocnici, u soudu a v polepšovnách, v armádě. Lidé se k němu obracejí instinktivně o radu a pomoc. Kněz je vždy vítaným hostem v katolických rodinách, zastaví-li se na skok. Vůbec, rodinný duch je typický pro americké farnosti. Farníci se stýkají společensky, v klubech a při programech svých dětí, jež spolu chodí do farní školy. Zejména v neštěstí se projeví životnost křesťanské lásky amerických farností. Dejme tomu, že nějaká katolická rodina vyhoří. Dříve než pojišťovna má možnost zjistit škodu, přátelé z farnosti poskytnou postiženým přístřeší a šatstvo. Charita se zde provádí víc od člověka k člověku, ve smyslu zásady : » Dnes pomohu já tobě, zítra možná ty mně. « K nejlepším vlastnostem amerických katolíků patří jejich upřímnost a smysl pro sebekritiku. Nedávno uveřejnil Myles Gannon článek o katolickém tisku, příznačný pro obě tyto vlastnosti (America, 26. ledna 1957). Píše v něm : » Domnívám se, že katolický vydavatel musí dosáhnout takové úrovně, aby jeho tiskoviny šly na odbyt pro svou vnitřní hodnotu ... Máme několik prvotřídních katolických časopisů s velkým počtem odběratelů. Propracovaly se vlastní silou. Dovedly lidem něco dát a měly schopné administrativní vedení ... Co však lze říci na obhajobu tak zvaných »slabých« časopisů? Nejsou s to rozšířit svůj vliv nad nepatrný zlomek třiatřiceti milionů katolických Američanů. Tato bezmocnost se rovná veřejnému pohoršení ... Přesto, že si naši lidé ze solidarity s Církvi předplatí podřadný časopis, přece by si přáli prvotřídní tiskovinu. Nezapomeňme, ze časopis, který se nečte, je horší než žádný. « Mezi americkými katolíky sotva najdete paušální výmluvu : » Nejsme z tohoto světa, a proto se v odborném podnikání nemusíme vyrovnat svým světským konkurentům. « Závěrem lze říci, že katolická Amerika, ač přijímá ochotně evropské idee, tvoří rostoucí měrou své vlastní tradice. Církev je živý organismus a její údy se mají navzájem oplodňovat. Těsná spolupráce katolicismu v různých zemích je proto nesmírně důležitá. F. X. Salda CHVÁLA STOLU Ne, nejsi věc : jsi přítel, jsi domácí zvíře, jsi zhmotnělý obřad. A voníš ještě ted javorem, tím nejstarším ze zahrady, voníš jím pořád. O tebe je možno se opřít, na tobě možno je sníti. U tebe všichni se střídáme a vystřídáme : odejde jeden a nastoupí druhý. Krásný je života přítok a pořad. A svítí v tobě prsteny dohaslých let, ó svítí, zajaté slunce doutná a praská, a v tichu, napnu-li sluch, slyším, slyším ted cosi-, to cvrkavý let je znavené věely. Ještě ted větvemi piješ slunce a listovím krůpěje rosy. A stále ještě, javore mrtvý, kol tebe v půlnoci kola svá rusalky taněí, nahé a bosy. Ne skutečnost, ne jev : podobenství jsi celý. Jak ty i Kristus se pro všechny prostřel a všechny své věrné svým přesvatým tělem dnes ještě živí, obětován znova a znova největším zázrakem lásky : jeho krev z oltáře tryská, jeho tělo se sněží, bělejší nad lilie, nad sněhy pólů. A obec jeho kol oltáře kleěí, muži a ženy, a láskou k němu v tělo jediné srůstá. Dej, Pane, rty jedny at moje jsou u tvého stolu, at s nimi všemi jsem jediná ústa. 81 [pageend9]NASE POVÍDKA ALOIS A VILÉM MRŠTÍK : VZKŘÍŠENÍ NA SLOVÁČKU Odpoledne ke čtvrté hodině byla celá dědina na nohou. Byla jako vymalována, světlá pohyblivými postavami slavně vyšňořených děvčat, mužův a žen. — Hlasy zvonů jaksi ze široka rozpjaté svolávaly zbožný lid na slavnost vzkříšení Páně. Kdo nemusil, nikdo nezůstal doma, jen nemocní zůstali na svých ložích spát, ostatní všechno hrnulo se z domů, rojilo se to vše se všech stran, děti se předbíhaly, chlapci se zastavovali, čekali na sebe, ohlíželi se a v řádce pak vedle sebe vykračovali si jakýmisi křivými kroky v lesklých holinkách ; dívali se pod sebe i před sebe, vypínajíce hruď a opravujíce kabát, který leskl se na slunci modravou svou novotou. Děvčátka malá jako kytečky z pestrého kvítí rachotila kolem naškrobenými svými sukněmi a jako by se styděla za něco a nevěděla zač, klopila zrak, brkala o štěrk a zase s hlavou na- zvednutou, s rukou zadržující v letu vlající cíp fěrtoušku uháněla vzhůru tam kamsi k můstku, kde se jich kupil už celý řad. Rukávce blýskaly z dálky běloučké jako sníh, kordulky, fěrtoušky, sukně, perkál i hedváb, pentle i květy, pruhovaný pás — celé barevné pole kvetoucího máku mihotalo se pod stromy; celé hejno pestrých motýlů, které se tu slétlo a hrálo na vzduchu kde jakou barvou a nejvíce tou bílou, nejvíce tou čistou stkvící se barvou perkálu, v jehož jasu na výsluní tak rozkošně se vyjímal i ten zlatě žlutý odlesk fěrtoušků, rudý plápol šátků červených, barva růžová i modrá, barva plamenná- i šedá, celá stupnice odstínův a veselých barev kvítí, jehož nádheru a lesk tak ráda na sebe obléká malovaná Slo- vač. Tak sbíhaly se všechny barvy a skvrny, všechny ty plamínky žárného květu tam vzhůru k vršku, kde kostelíček o samotě stál a bílý, s vížkou hrdě k nebi stojící čekal, aby všechno to bohatství pojal v tichou svou náruč a vísku spořádanou a shromážděnou v okruhu svých zdí vyslal pak z portálu na Boží slunce, kudy se ubírat měl průvod všeho toho lidu. A nohy děvčat odrostlých i malých, růžových i bledých, červených i snědých v úpalu prvních pocelů jara, posud krotkých, ale žhavých už tak, že tváře měnily v bronz, děvčat vymydlených a svátečně vyšňořených od hlavy až k patám tančivým, rozmarným krokem koketek vznášely se po schůdkách vzhůru, ukazujíce tak očím živým i mrtvé řadě kamenů nožky těsně upjaté v šněrovací botky a štíhlé tak, jak by je nikdo nebyl hádal, když tak bosé přecházely prachem silnice a s hráběmi na ramenou, se srpem v rukou ubíraly se do polí. A nejen malé a odrostlé děti, ale i ženy, mladé i matky, mužáci i chlapci, kde kdo pod vlivem mladého toho jara shodil se sebe zimní svůj mumraj, a ten, kdo včera ještě nevěřil, odložil jezevci svůj šat a vystrojil se veselou, jásavou barvou Bílé soboty, zahřáté dnes sladkou předtuchou příštích krás. Jen stařečci ještě halili své skomí- ravé údy v žluté svoje kožichy a babičky omotaly sehnuté své hlavy v teplé vlňáky, jejichž tmavá a sivě popelavá barva ještě zvyšovala lesklý úběl perkálův a rudý oheň šátků. A všechny ty hlavy, všechny ty postavy, všechny ty usměvavé, bezstarostné a jakoby novému životu těšící se tváře stavěly se v hustých skupinách kolem portálu, kde slunko mělo cestu nejbližší, kde hřálo svým nejplnějším dechem odpoledního žáru. Tam u sv. Jana děvčata jako hromádka na sebe složených látek postála v kruhu a prohlížela si navzájem nové své úbory ; když chlapec některý prošel kolem, křivě svoje kroky v nových holinkách více, než snésti mohlo lhostejné jejich oko, praskal mezi nimi žert, zašuměl mezi nimi šepot utajených hlasův a šťastný smích odkrýval řady bílých zubů tak zdravých v obrubě rudých rtů. Cosi se hnulo. Školáci pomohli ministrantům rozfukovat žhavé uhlí ; chasa s pestrými kloboučky pošinula se více na právo k děvčatům blíž a svítíc tu odkrytými sněhy svých vybílených košilek, jiskříc tu zlatými, tu bílými zákmity pestře vykrášlených klo- boučkův a prsou, s kosárky vysoko vlajícími nad hlavou žertovala, vtipkovala tu ve středu pohledů chtivých galánek, které jen na to čekati se zdály, aby tím vzdorněji zaplanul odmítavý jejich pohled, tím pyšněji se nadmul plný jejich krk. Byly tu skoro všechny už, Maryša, Anyša, Rozára, Sefka, Františka i Filomenka z dolního konce, a mezi posledními přibatolila se i široká, sražená Kačka, vyfintěná jako stehlík spoustou všech možných, bez ladu a skladu na sebe naházených barev. Ba už i muzikanti stáli u zdi, nástroje se jim leskly do zlata ; stojíce tak v kroužku vedle 82 [pageend10]sebe radili se po tichu s kapelníkem Dlapkou, maií-li » Tě Bože chválíme « vzít do F nebo do B. »Hele, Francku,« rozklátil Josef ruce za rohem a s podivením obrátil se nazad. » Mikuláš Dlapkůj bode dnes taky hrát. « A výrostek uprostřed muzikantů s křídlovkou pod paždím zahořel červánky studu a křídlovku tím těsněji sevřel pod paždím, potlačuje v sobě rozpaky, které mu do tváří vyháněl první jeho, dávno už připravovaný, dávno očekávaný a teprve dnes k platnosti přivedený debut. Odehrával si dnes první veřejnou zkoušku před zraky všech, kteří žádostiví byli na první kousek křídlovky v rukou povedeného synka svého táty. Na konec i hospodáři postávali na sluníčku s kancionály pod paždím a vážně, beze všeho rozčilení bavili se hovorem, kde všude ne- vymrzla pšenca a jak oziminy zhoustly proti očekávání všech. Celá dědina tak tu stála, celá vesnička vyhřívala se tu v očekávání pana faráře, který přijít měl už co nejdřív. Jen bělovlasí starci a v šátky zahalené stařeny zalezli v šero a chlad svícemi vyzářeného kostela, rušíce jeho ticho harašivým kašlem a sípavými vzdechy šeptem pronášených modliteb. Pojednou u kostela jako by někdo pohnul oslňující tou nádherou na sebe skupených postav. Skupiny se rozdělily, sukně zahřmo- tily, bručivý hovor přešel v utajený šepot přidušených slov. Smích umlkl. U fary vrzla, branka a v němé nehybnosti ztichlého množství bylo zcela zřejmě slyšet, jak pan farář krátkými krůčky spěchá ke shromážděné říši, jak podkůvkami cvaká o kamení chodníku, hlavu na stranu kloní a obě ruce dává v plnou moc kolem něho se všech stran hrnoucího se lidu k polibkům. » Vítám vás, vítám vás, dobré odpoledne, no, už jste zdravá? — tám vás, — tám vás, « nestačí odpovídat pan farář na bezpočetné pocely venkovských úst : ruce jeho jsou přímo obleženy sklánějícími se temeny mladých i starých farníků, kteří všichni spěchají a s hlavami obnaženými blíží se k bělostné pokožce buclaté ruky, zvyklé jenom žehnání. Nekonečnou tou řadou zrovna jako před svátým poklekávajících farníků dostal se konečně pan farář k sakristii. Zmizel v ní a ruce jeho, zdálo se, jako by ještě zůstávaly za ním, bílé, měkoučké, čisté, hřbetem obrácené vzhůru, kam sypaly se bezpočetné pocely úst. Kolem kostela rozmohlo se ticho. Jen sem tam zašeptal jazyk, zahučel hlas. Na kůru po schůdkách dupaly kroky, hrkla stolička. Pan rechtor sedl k varhanům a sháněl noty. Dole v kostele začvachtaly čísi kroky — kostelník rozžehl poslední svíci a zmizel v sakristii. Čtyři ministranti, oblečení v jasně červené komže a nově vyžehlené rochetky pod krvavými límci, vykukovali už do poloprázdného kostela. A kostel jako by byl zaklet najednou v prázdný, ničím, ani kašlem, nerušený klid. Hle, pan farář už kráčel k Božímu hrobu. A jak, Bože, jak byl krásný a slavný v nádherném tom pluvialu, který se třpytil zlatém a atlasovým leskem bohatě vyšívaného hedvábí ! Obklopen ministranty, jejichž sněhobílé rochetky mírně chvěly se v slabém průvanu zvířeného ovzduší, ubíral se od lavice k lavici, a všechny ty holé, plesnivé hlavy starců, všechna tmavá záda do vlňáků zakuklených žen a stařenek obracejí se na svých místech, poklekávají jaksi bokem v lavicích a s rukama sepjatýma hotoví se k okamžiku, kdy za zvuku zvonkův a intrády hudby znamenati se budou znamením svátého kříže ... Před portálem postavili se už obecní vý- boři s žerděmi baldachýnu ve svalnatých rukou, a za ministranty stáli už obecní hodnostáři s Ježíškem na rukou, tlustou hořící svící a vysokým trojramenným svícnem. Stárci s vlajícími korouhvemi stavěli se k baldachýnu v řadě za sebou, aby pak rozděleni po dvou purpurem a blankytem svých korouhví provázeli průvod kolem kostela. — A světlou jejich uličkou, kam od západu padalo mraků prosté a v nahé obloze jaksi žlutě hořící slunce, bylo vidět z vnitřku kostela, jak se tam naproti otevřela branka od kostelní ohrady a rozevřenými jejími křídly vchází panstvo ze zámku, toalety lehké a světlé už jako na léto, kloboučky vzdušné a jaksi divně smáčknuté nad čelem i po stranách, černá hedvábná roba staré hraběnky a pod jejím boku jakási neznámá postava pána se zlatým skřipcem na nose a vlasy bílými jako mléko. Za ním hned vešel pan fořt: vysoký, štíhlý, zrakem sokolím přehlížel živou tu skupinu děvčat na levo a jaksi rozradostněn, rozdováděn mrknul šelmovským okem po Zárubovic Anyše, která rudým fěrtochem a tureckým šátkem plála tam v ústraní jako v plném květu hořící karafiát. Ze dveří chrámu vyvalil se bílý dým. » Vstalť jest této chvíle! « nesl se s dýmem z portálu veliký hlas kněze, a hned po té zahlaholily na kůru varhany, zvonky ministrantů zazvučely radostným hlasem, věž za83 [pageend11]duněla prudkými údery zvonů o zvířená srdce kovových jejich pancířův. A Mikulášova kříd- lovka zazvučela v slavné intrádě tak čistě a jasně, že její zvuk rozlehl se krajem jako ohlas nejkrásněji hrající polnice. A velebníček v zmateném tom víření bubnů, blábolení na různo bijících zvonů, v splašeném řinčení zvonkův a ještě vzletněji prorážejícím jeku křídlovky, v celém tom víru navzájem se přemáhajících, vespolek zápolících zvukův objevil se náhle, jako by se zjevil v bílých a měkkých těch oblacích kadidla, které mu přesahovaly skoro až přes hlavu a drže v rukou vysoko pozvednutou Nejsvětější svátost ol- tářní třásl se jako osyka v nádherném svém zlatém a stříbrem krumplovaném pluviálu s krvavě ohnivým vnitřkem hedvábí, v kterém zrovna příšerně se obrážela žlutá záře nad západem schýleného dne. A zatím co Bůh v rukou kněze vysoko v mracích třesoucího se kadidla žehnal všemu okolí, lid padal, celá ta spousta těl řítila se do mladou čké zeleni trávníku, zem se zbarvila, zkrvavila mámi- vou směsicí červcem a modří pokrytého per- kálu, a v hrobovém tichu, v nehybném skrou- šení k zemi přitlačeného množství nebylo vidět nic než schýlené krky a do prsou zvolna, zdlouha bijící ruce. Zvonky dozněly, vyhasl blesk vzhůru pozdvižené křídlovky, lid vstával, a kněz vynořil se z bílého dýmu, který zaplavil i zlatou monstranci ... A celý ten jeho zjev ještě zářně jší a mocnější v nahém tom ovzduší beze všech závojův a ochrany dýmu ocitl se na chvíli v zlatém osvětlení západu, kde zažloutlá koule zapadajícího slunce jako by se zastavila ve svém pádu, stála přímo proti němu. V žlutém požáru světla zlatá monstrance jako žhavá vytryskovala na všechny strany svoji záři a kněz celý hořel v nádherném svém pluviálu, v nebeském plápolu světel, jejichž paprsky jako zlatý déšť sypaly se, kapaly mezi šátky červené a tmavé, mezi rukávce jako obláčky bílé, mezi široké krejzle a kordulky růžové i modré, prsa červená i žlutá — na nahé ruce, osmáhlé tváře a na vyšívání bohaté a pestré, plné zlatitých a stříbrných pert- lí, o které se obrážel mocný třpyt a vyzařoval jako zlatý ... A v krásném tom ozáření padajícího slunce pohnul se pojednou celý průvod, ožila malebná skupina lidí jako louka, když jí vítr povívá v nejkrásnějším kvetu před prvním sekem v měsíci máji. První vyrazili chlapci s křížkem před sebou. Drobné kroky okovaných bot dupou o dláždění chodníku, pak tichnou v písku, Mikoláš A leš: VZKŘÍŠENÍ. špice zadních šlapou na paty předním, druh strká druha, za nimi se řadí ostatní a trvá chvíli, než se protáhne černá ta hlava hadovitého průvodu ; za nimi nastoupily zase jiné, stále světlejší a světlejší, stále veselejší a jasnější skvrny barevného řetězu, až v řadě za sebou objevila se děvčata, zprvu malá, pak větší, až na konec vystoupil a na slunci zazářil onen živý záhon kvítí, který postupoval před temnou hradbou chasy a na bílých svých krejzlech, šátky obtížených temenech a na třpytivých ramenou nésti se zdál všechnu zlatou nádheru k zemi se chýlícího slunce. A zlatý jeho plápol nespouštěl průvod se svého dosahu, plnými spoustami házel do řad ohnivé svoje ohony, planula jimi záda, hořely v nich hlavy, nesla je na sobě ramena ; vznášely se v nich kříže, korouhve převracely se v nich jako zlaté, muzikantům nástroje jen hořely v rukou, barvil se jimi i baldachýn, ploval jimi i dým a ruce kněze, zvonky ministrantů, žerdi korouhví, zdi kostela i vzduch, kterým ploval nekonečný ten průvod, všechno bylo jako zalito šikmými jeho proudy, které hasly 84 [pageend12]na hlavách teprve tam, kde kostel vrhal do cesty svůj stín. Jak krásně vyjímaly se v tom světle střídavé údery zvonků v rukou ministrantů, jak tu hlaholily zvony v ozářeném povětří, nesl se zpěv a nářek hudby provázené křídlovkou. Za baldachýnem vážně kráčel starosta s tlustou svící s plamínkem jako slza hořícím v silném světle dne, za ním první radní nesl trojramenný svícen, pak druhý radní v náručí objímal růžové tílko Krista s vítězným praporečkem v malé ručičce. A za nimi panstvo se ubíralo, tytéž toalety lehounké a světlé už jako na léto, tatáž černá těžká roba v hedvábí oblečené hraběnky, tytéž zlaté brejle hraběcí a bila hlava jako sníh, a za nimi zase ta temná, hustá spousta mužských těl, stěžka se valících ku předu a jako černý balvan zahrazující cestu těm ostatním, už na různo se ubírajícím, tu šedějším, tu tmavším postavám odkvetlých žen a bab. A i těm dostalo se ještě nebeského ozáření, které stále ještě provázelo veliký ten průvod, a když z kostela vyšli už i ti poslední z posledních, Cihlářka se svým nerozlu čitelným Petrá- šem, slunce náhle jako by obrátilo zářící svůj terč, sklouzlo po zdi kostela zase na levou stranu chrámu a osvítilo zpředu všechny tváře, které se tu proti němu vracely zase zpět. » Vstalí jest této chvíle ctný Vykupitel, v ozdobě spanilé vstal náš Spasitel«, zpívalo centrum celého průvodu a slova písně provázené hudbou letěla vysoko k nebi s hlaholením zvonů, v jejichž záchvěvu třásl se posud vzduch. Kostel celý byl už obtočen barevným hadem, který se stahoval stále více do sebe, až hlavou vniknul a soukal se do tmy otevřeného portálu. A zatím co tma hltala párek po párku a v rozevřeném jícnu kostela mizel článek za článkem, před kostelem muzikanti stáli a do jarního vzduchu vypouštěli píseň průvodní. Slunce hledělo jim přes ramena do počmáraných partesů, nástroje hořely jim v rukou a nesly se slavně řezavé ty zvuky podvečerním vzduchem, naplněným ještě pestrým odleskem barevných stuh a fáborů. Táhly daleko zvuky zvířeného kovu, rozpínaly široko třesoucí se svoje křídla, tetelily se nad stráněmi, zalehly do kopcův a zemřely kdesi v prázdnu a odpočívaly tam v neznámu, mimo okruh vísky, v nepovědomé hranici zvuku a ticha, kde mizí poslední záchvěv ovzduší a začíná němé ticho sfér. Kostel zatím plnil se lidem. Se zpěvem vracel se do kostela. Vešel i farář krokem posvěcen- ce, stárci postrkali do skob rozkývané korouhve a venku stále ještě třepotal se pronikavý; vysoký hlas Mikulášovy křídlovky. Troubil statečně, vyvaluje oči a byl by snad tak troubil do skonání dne, kdyby se nebyl tatík obrátil k němu a pozdviženým klarinetem nebyl dal na srozuměnou, že dechové jejich nástroje vydávají zvuky poslední. Když skončili, a z překlopených plechů vylili spousty slin, v kostele hrály už varhany. » Te Deum ! « zpíval pan farář a kostelem zahlaholila píseň, kterou dnes kolem dokola ohromného světa zpívalo celé křesťanstvo. >> Tě, Bože, chválíme « lilo se prostorami chrá mu, dým vznesl se k oltáři, třásly se zdi. Než v tom cosi divného, divoce nepřirozeného zazvučelo mohutným chorálem v průvodu varhan. Děti se ohlížely, lidé bystřili sluch. V rozpacích přestali někteří zpívat, jiní zpívali, ale jaksi napříč s průvodem varhan. Pan rechtor na kůru přesedal na úzké své stoličce, rudl ve tváři, schyloval ucho ke klávesnici, pátral, hledal a bil do kláves jako posedlý. Pojednou prudce uhodil na jednu klávesu a vztekle hrábl oběma nohama do hučících pedálů. Nebylo pochyby. Už je tomu tak. G, to vysoké, pištivé c zůstalo otevřeno a přehlušovalo svým kvikotem hlasy všech ostatních. Nová rána do kláves, c - c - c, to vytrvale neústupné c zarputile vříská v harmonii akordů, rozpaky rostou, rozčilení rozlívá se s kůru po kostele dolů, u oltáře trne kněz, muzikanti obstupují varhany — lid nezpívá. » G zaskočilo!« sykl zoufale na stoličce rechtor a čím dále tím zuřivěji mlátí do kláves, zmítá sebou na vrzavém sedánku a ohlíží se kolem sebe, jako by tam odtud hledal pomoci ; pomáhal si účastí všech. » Zpívejte silněji! « zařval skoro do kůru a hleděl souhlasnými akkordy zabarvit to ošklivé, pištící, nervy i duši rozdírající c. >) C c c je to ! « odpovídá zoufale pan rechtor nahnutému klarinetistovi a znova mezi hrou bije do ubohého c, které řve jako bité děcko a čím více do něho tluče, tím více rozvírá strašlivý svůj orgán. Pan rechtor podlehl konečně resignaci a hraje dále s vřeštícím c. Píseň dozpívána. Ruce mžikem octly se v útrobách varhan. G je spraveno, děcko mlčí, pan učitel vítězně jasní tvář. Ve spěchu utírá si s čela pot a vysušuje krk. Tváře posud se mu rozčilením třesou jako po křečích. Následující píseň » To tak veliké tajemství! « šla už bezvadně ..... Když lid po slavném vzkříšení vyrojil se z kostela, kladlo se tichoučké šero do podvečerního návsí. Voda v klíně rybníku už spala, 85 [pageend13]život v korunách stromů utichl, nad dědinkou snesl se svatvečerní mír. A když Panna Maria na věži odzvonila nad Habrůvkou večerní své Ave, zvony znova se rozhlaholily všemi svými hrdty a zvěstovaly veselými, radostnými hlasy, že je svatvečer dnes a zítra Boží hod ... Lidé zasedli k večeři, vítané bohatým a milé chudým, nad dědinou vznášelo se ještě v posledních dozvucích radostné alleluja, alleluja. V lesy stahoval se tmavý závoj noci, krásné noci, tiché noci a plné hvězd a prvních mladých zvuků, jaká bývá jenom z jara před Velikou nocí. (Z » Roku na vsi«) KAPITOLY O CÍRKVI JAROSLAV VÍTOVSKÝ : POTŘEBUJEME FARÁŘE A BISKUPA? » Chce-li se dospělý člověk dostat k Bohu, nepotřebuje k tomu faráře nebo biskupa. — Ježíš přece výslovně řekl, že se praví ctitelé budou klaněli Otci v duchu a v pravdě (Jan 4, 23). Podle Ježíšovy nauky se má poměr mezi věřícím a Bohem podobat vztahu dítěte k Otci, a dítě nepotřebuje poručníka mezi sebou a svým tatínkem. Církevní hierarchie je tedy v rozporu s Ježíšovým učením a nemá, co by nám dala. Jít za Ježíšem znamená přece uskutečňovat jeho mravní odkaz, t. j. uznávat Boha, mít úctu k člověku a milovat bližního jako sebe samého. A to vše je možné i bez papeže, bez biskupa a bez kněží. « — Každý z nás jistě už někdy slyšel podobná slova a podobné názory. Jak se s nimi máme vyrovnat ? Jsme-li křesťané — a jen pro křesťana má tato otázka smysl — , pak se nutně obrátíme na to, co nám dějiny dochovaly z Ježíšova učení. Ne abychom z toho vytrhávali slova nebo výroky, které se nám zrovna hodí, nýbrž abychom se zamyslili nad celým Ježíšovým dílem, nad tím, co vůbec zamýšlel. Vezmeme-li do ruky evangelia, nemůže nám ujít, že celá Ježíšova činnost byla soustředěna k jednomu cíli: založit » království «. Ne královsťví z tohoto světa, ne říši státní nebo národní, tomu se Ježíš vždy energicky bránil, nýbrž » království B oží«, nebo — jak říká Matouš píšící pro Židy, kteří nesnášeli časté jmenování Božího jména — » království nebeské«. V kolika podobenstvích kreslí Ježíš jeho rysy! Kolik pokynů dává k jeho zbudování ! A nejsou to jen pokyny teoretické — i prakticky připravuje jeho existenci. Ze svých posluchačů si totiž volí dvanáct, které nazve » apoštoly«, a kteří tvoří pak uzavřený kroužek, označovaný v evangeliu právě názvem » hoi dódeka — dvanáct« (srv. na př. Mk 3, 16). Jim věnuje zvláštní péči, jim je » dáno znáti tajemství nebeského království « na rozdíl od ostatních (Mt 13, 11), je posílá na zkušenou kázat do palestinských vesnic (Mat 10, 1 násl.). A během této přípravy je vychovává také k úkolu, který bude velmi odpovědný : stanou se jeho vyslanci, ba víc, jeho zástupci. Budou kázat jeho jménem, budou rozhodovat jeho autoritou : » Kdo vás slyší, mne sluší, a kdo vámi pohrdá, mnou pohrdá«, řekne jim (Lk 10, 16). » V pravdě vám pravím : Cokoli svážete na zemi, bude svázáno na nebi, a cokoli rozvážete na zemi, bude rozvázáno na nebi « (Mt 18, 18). Apoštolové snad z počátku nechápali ještě plně celý význam tohoto poslání. Čím více se však rozvíjí Ježíšova činnost, tím jasněji se rýsují i jejich budoucí úkoly. Ježíš učí, křtí (Jan 3, 22), odpouští hříchy (Lk 5, 20 násl.), předpovídá Chléb života (Jan 6, 48 násl.), slibuje Ducha Utěšitele (Jan 14, 16). A na konec řekne apoštolům : V tom všem pokračujte nyní v y ! » Jako mne poslal Otec, i já posílám vás« (Jan 20,21). » Jděte a vyučujte všechny národy « (Mt 28, 19). » Křtěte ! « (tamtéž). » K omu odpustíte hříchy, odpouštějí se mu, a komu zadržíte, jsou zadrženy « (Jan 20, 13). » Čiňte na mou památku to, co jsem učinil při poslední večeři« (Lk 22, 19), » A hle, já jsem s vámi po všechny dny až do konce světa « (Mt 28, 20.) — Není to tedy tak docela pravda, že bychom se mohli obejít bez kněží a bez biskupů. Neboť Kristus své učení nenapsal na pergamen, nýbrž dal do rukou živým apoštolům a jejich nástupcům (» Učte ... Kdo vás slyší, mne slyší ...« Lk 10, 16). Ani moc stát se dětmi Božími nedal Kristus každému volně k disposici, nýbrž ji upoutal na určitá vnější znamení, jako je křest (»Nenarodí-li se kdo z vody a z Ducha, nemůže vejiti do Božího království « Jan 3, 5), Eucharistie (» Nebudete-li jisti tělo Syna člověka a piti jeho krev, nebudete mít v 86 [pageend14]sobe života« Jan 6, 53), kněžské rozhřešení (»Komu odpustíte Míchy, ... komu zadržíte ... «, Jan 20, 23), které opět nutně předpokládají Kristovy zástupce, biskupy a kněze. Také pravomoc v svém » království«, v Církvi, kterou založil na Petrovi (srv. Mt 16, 18), dal Kristus výslovně jen Šimonu Petrovi a apoštolům (» Cokoliv svážete ..., cokoliv rozvážete ... Neuposlechne-li kdo Církve, měj ho za pohana nebo celníka«, Mt 18,17-18). Bez církevní hierarchie tedy neexistuje záruka pravého Kristova učení, bez biskupů nejsou prakticky možné platné svátosti, bez pastýřů by se Církev rozpadla na nesčetné sekty, tak, jak to smutně dokládají dějiny protestantismu. Nelze tedy být Kristovým učedníkem bez podřízení hierarchii. — Zbývá však ještě poslední námitka : Nekomplikuje tato církevní hierarchie ten prostý vztah dítě-otec, který by měl existovat mezi křesťanem a Bohem? — Odpovíme jinou otázkou : Komplikuje náš poměr k otci matka, která nás zrodila? Je překážkou synovi ve styku s otcem učitel, nebo starší bratr, který mu vykládá o otcově lásce? Je překážkou lékař, který mu zachrání život, aby se mohl s otcem radovat? — Církev ve svých biskupech a kněžích je právě takovou matkou, takovým učitelem, takovým lékařem. Nejen Radostné Velikonoce přeje yšem čtenářům Redakce a administrace NŽ že nepřekáží našemu styku s Bohem, nýbrž jej naopak vůbec umožňuje, vždyť právě ona nás staví na rovinu, na níž jedině můžeme najít Boha jako Otce, na níž se mu můžeme klanět v duchu a v pravdě. — Hlásíme se tedy k víře prvotní Církve, k víře, kterou vyjádřil bezprostřední žák apoštolů, nástupce sv. Petra na biskupském stolci v Antiochii, sv. mučedník Ignác (umučen r. 107) na přelomu prvního století těmito slovy : » Všichni buďte poslušní biskupa tak, jako Ježíš Kristus byl poslušný svého Otce ... Nikdo ať nedělá nic, co má vztah k Církvi, bez biskupa. Jen tu Eucharistii mějte za platnou, která je slavena biskupem anebo tím, koho on pověřil. Kde je biskup, tam je Církev ... Bez spojení s biskupem nelze ani křtít, ani slavit agapé (spojené s obětí mše svaté), neboť Bůh chtěl, aby jen to bylo účinné a platné, co schválí biskup « (List Smyrňan&m 8, 1). ZJEDNODUŠENÍ PŘEDPISŮ O POSTU PŘED SV. PŘIJÍMÁNÍM. — Od 25. března (svátek Zvěstování P. Marie) t. r. vešly v platnost nové předpisy papežského rozhodnutí, které začíná slovy : Sacram communionem - Svaté přijímání. Tímto výnosem sv. Otec Pius XII. ještě zjednodušil dřívější ustanovení apoštolské konstituce » Christus Dominus «, vydané před čtyřmi roky. Úpravy jsou tyto : 1. - Místní ordináři mohou dovolit, aby byla sloužena každý den navečer nebo odpoledne mše sv., žádá-li to duchovní dobro většího počtu věřících. 2. - Od nynějška jak kněží před mší sv., tak věřící před sv. přijímáním se mají zdržet pokrmu nebo alkoholických nápojů, tři hodiny, nealkoholických nápojů jednu hodinu. To platí pro všechny mše sv., jak ráno, tak i navečer nebo odpoledne, a rovněž i pro mše sv. a sv. přijímání o půlnoci nebo v časných hodinách ranních (nikoliv od půlnoci jako dosud). Pití vody neporušuje eucharistický půst (a to jakékoliv vody, i minerální). 3. - Nemocní, i když nejsou vázáni na lůžko, mohou přijímat nealkoholické nápoje a všechny léky v pravém smyslu slova, ať tekuté nebo pevné, přede mší sv. a svátým přijímáním bez jakéhokoliv Časového omezeni (a bez nějakého zvláštního dovolení kněze nebo zpovědníka). Svatý Otec vyzývá věřící, aby, pokud jim to dovolují okolnosti nebo zdraví, zachovávali i v budoucnu starobylý způsob eucharistického postu (nikdo však není vázán). Kdo pak užijí ulehčení, mají příkladem vzorného křesťanského života, zvláště skutky pokání a křesťanské lásky, nahradit poskytnuté úlevy. Kardinál Ottaviani v komentáři, uveřejněném spolu s papežským rozhodnutím v L’Osservatore Romano, upozorňuje, že jde o čin opravdu historický. Je to nový důkaz pastýřské starostlivosti sv. Otce a pochopení pro požadavky naší doby. Církev nemůže měnit své Krédo, ale v praktických otázkách náboženského života vychází vstříc co nejvíce. Nové předpisy jsou tak jednoduché, že jim může bez obtíží rozumět každé dítě, a nejsou omezeny na některou třídu osob nebo na některá místa; nový zákon je stejný pro všechny, pro kněze i věřící, ať jsou kdekoliv. * * * 19. března o svátku sv. Josefa připadlo 20. výročí od vydání encykliky proti » bezbožeckému komunismu « DIVINI REDEMPTORIS papežem Piem XI. V květnovém čísle věnujeme více místa otázce : Církev a komunismus. * * * 13. května t. r. bude čtyřicet let, kdy se ve Fatimé v Portugalsku zjevila Panna Maria a téhož dne byl vysvěcen sv. Otec Pius X II. na biskupa. Čeští katolíci v exilu se připojí k oslavám ostatního katolického světa, a pokud možno uspořádají i vlastní děkovné bohoslužby, a jiným způsobem veřejně dosvědčí věrnost osobě i reformnímu programu nej vyššího pastýře o obnovu dnešního světa. Kdo nám neposlali předplatné »k Ježíšku «, pošlou je jistě jako štědrou velikonoční pomlázku ještě dnes. Poslali jsme Vám letos už 100 stran hodnotné četby! Děkujeme. 87 [pageend15]rozhledy PIUS XII. 0 LÉKAŘÍCH A BOLESTI V neděli 24. února Pius XII. udělil zvláštní audienci lékařům, odborníkům v chirurgii a anestesio- logii — vědě o umrtvení části těla k usnadnění operačního zákroku. Lékařů bylo asi 800, pocházeli především z Evropy. Francouzský proslov Pia XII. odpovídal na tři otázky, které byly před časem sv. Otci předloženy : 1. Existuje všeobecná mravní povinnost z věroučných důvodů přijmout každou tělesnou bolest, a odmítnout její zmírnění ? 2. Shoduje se s duchem evangelia z lékařských důvodů nechat se zbavit vědomí a užívání vyšších schopností ducha narkotickými prostředky ? 3. Je dovoleno na lékařský předpis užívat těchto prostředků i těm, kdo umírají nebo jsou už v nebezpečí smrtit Dále : je mravně přípustné užít těchto prostředků, i když zmírnění bolestí bude mít pravděpodobně za následek zkráceni života ? Sv. Otec úvodem praví, že v zásadě člověk má přijmout tělesnou bolest : je to trest za hřích, je to prostředek k zdokonalení sebe, jí se člověk připodobňuje trpícímu Vykupiteli. Bolest není největší zlo na zemi. Může se dokonce stát, » že člověk stojí před volbou : bud snášet tělesnou bolest, nebo nesplnit jistou mravní povinnost, tím že nějaký skutek vykoná nebo nevykoná ; pak je ve svědomí zavázán přijmout bolest. Tak na př. mučedníci se nesměli vyhnout mukám ani smrti: zapřeli by jinak svou víru «. Avšak dané otázky jednají o jiné věci. » Nelze mít námitek ani proti základním zásadám anestesiologie jako vědy, ani proti jejímu užívání, ani proti cílům, které sleduje «, odpovídá Pius XII. na první otázku. » Lékař zde nejedná ani proti přirozenému mravnímu zákonu, ani proti ideálům čistě křesťanským. Podle příkazu Stvořitelova hledí podřídit bolest moci člověka a využívá k tomu objevů vědy i techniky. » Nemocný může tedy anestesii přijmout, neodporuje to ani křesťanské povinnosti odříkání, ani očišťování. Tuto povinnost lze splnit jiným způsobem. Ano, někdy je i povinen přijmout zmírnění bolesti « Sv. Otec těmito slovy už odpověděl též na druhou otázku, zdali je dovoleno nechat se uspat nebo zbavit užívání schopností duševních z lékařských důvodů ; chce se tím dosáhnout většího dobra. Třetí otázka se týkala podávání prostředků tišících bolest umírajících a nemocných nemocemi, které jsou nevyléčitelné, nebo se nenechají odstranit operací, na př. rakovinou. Je dovoleno dát užívat narkotika, i když tyto léky pravděpodobně budou mít za následek zkrácení života? » Není správné bez vážných důvodů zbavovat umírajícího vědomí ; ostatně ani sami nemocní si to nepřejí, mají-li víru. Přejí si, aby jejich příbuzní, přátelé a kněz byli při jejich smrtelném lůžku a jim pomáhali zbožně zemřít. Chtějí, aby mohli učinit ještě poslední rozhodnutí, pomodlit se ještě naposled, říci poslední slovo těm, kdo stojí kolem. Je proti křesťanskému, ano i lidskému citu, zbavit je této příležitosti. Anestesie, které by se užívalo v naprosté blízkosti smrti jen proto, abychom nemocného zbavili vědomí, že umírá, nebyla by už vymožeností moderního lékařství, nýbrž politováníhodnou praxí. Umírající nesmí připustit a tím méně žádat na lékaři, aby mu znemožnil splnit vážné mravní závazky, jako na př. uspořádat finanční záležitosti, učinit závěť a přijmout svátost pokání. Jestliže však nemocný splnil všechny své závazky a přijal svátosti nemocných, jestliže lékařská diagnosa doporučuje použití narkotik, jestliže v míře jejich se nepřekročí kvantita, intensita a je známa i síla účinku — a pacient souhlasí, pak je toto zmírnění bolesti dovoleno. Zajisté jakýkoliv způsob přímé eutanasie — t. j. podávání narkotik, aby se smrt přivolala nebo urychlila —, je nedovolený, protože se zde přímo rozhoduje o životě. Jedna ze základních zásad přirozené a křesťanské etiky praví, že člověk není ani pánem ani vlastníkem svého těla nebo svého života, nýbrž že jich jen užívá. A člověk jedná, jako by měl právo přímo rozhodovat se svým tělem a s životem, kdykoliv chce zkrácení života ať jako cíl, nebo jako prostředek k cíli. « Svou odpověď Pius XII. uzavírá takto : » Jak náboženství tak i etika dovolují lékaři i nemocnému, aby zmírnili bolest a umenšili vědomí narkotiky, žádá-li to diagnosa, a to i když už se blíží smrt a předvídá se, že narkotika zkrátí život nemocnému. Musí ovšem být jisté, že už není jiných prostředků, a nesmí se přitom zabránit nemocnému splnit jiné povinnosti : náboženské a mravní «. p.o. ZKOUŠKA STÁTNÍKŮ (Mezinárodní přehled.) Velká diplomatická partie se odehrává před našima očima na rozsáhlé šachovnici světa. Její první tahy byly učiněny už před řadou měsíců, v době suezské krise, teprve nyní se však hra dostává do vzrušujících závěrečných období. V sázce není nic menšího nežli politický osud Blízkého Východu, představovaného halasnou Arabskou ligou. Seřaďme však dosavadní průběh této šachové partie v logický řetěz událostí, které se až dosud sběhly. Když vypukla suezská krise, vláda Spojených států rozhořčeně nesouhlasila s vojenským zákrokem Anglie a Francie v Egyptě. Byla rozhořčena, že Francouzi a Angličané, její spojenci, ji o svém počinu náležitě nezpravili předem, a byla také rozhořčena proto, že francouzsko-anglický zákrok v Suezu rozbouřil starou protikoloniální strunu v zahraniční politice Spojených států. Tato struna se datuje z doby, kdy i Spojené státy byly kolonií a jejich obyvatelé neměli rádi evropské koloniální mocnosti. Od té doby uplynulo mnoho let, Spojené státy jsou dnes zcela jiné, nežli byly v oné vzdálené době, samy provozují svým způsobem rozpínavou politiku v jiných zemědílech, avšak ona struna zůstává stále v arsenálu jejich zahraniční politiky. To je skutečnost ; a skutečnost také je, že tato struna — když na to přijde — se ještě dovede silně rozezvučet. Vláda Spojených států tedy byla rozhořčena. Brzy však si uvědomila, že pouhé rozhořčení není programem. Uvědomila si, že v suezské věci běží o osud Blízkého Východu, životně důležitého pro západní svět, a že pouhé negativní rozhořčení proti evropským koloniálním velmocem by jen nahrávalo do rukou sovětských. Tehdy se mozky, vytvářející zahraniční politiku Spojených států, daly do usilovné práce, z které vzešel plán. Plánu se dostalo názvu 88 [pageend16]» Eisenhowerova nauka«. Jeho základní myšlenkou je, že celé suezské krise, i s washingtonským pobouřením nad postupem Angličanů a Francouzů, by bylo možno využiti k velkorysému odebrání větru ze sovětských plachet na Blízkém Východě a připoutání arabského světa k politice Spojených států. Dosažení tohoto cíle bylo rozděleno do několika etap. Především americké rozhořčení proti evropským kolonisátorům musilo býti předvedeno tak přesvědčivě, aby dokázalo Arabům, že Spojené státy jsou jejich opravdovým přítelem. To se stalo, když s použitím Spojených národů byly Anglie a Francie přinuceny, aby se bezpodmínečně stáhly ze suezské- ho pásma. Za druhé arabským vládám byla nabídnuta vojenská záruka Spojených států proti jakémukoliv budoucímu útočníkovi, to jest jak proti evropským kolonialistům, tak také proti Sovětům. Současně jim byla nabídnuta značná hospodářská pomoc, která by je připoutala velmi těsně k politice Spojených států. Tento oddíl plánu vyžadoval uvnitř Spojených států schválení sněmovny ; narazil na kritiky, nakonec se však presidentovi podařilo prorazit s potřebným rozhodnutím, a kongres odhlasoval 200 milionů dolarů jako vnadidlo pro lačné Araby. Za třetí bylo třeba připraviti půdu mezi Araby samými. K tomu účelu si president Eisenhower vybral k přednostnímu zpracování krále Ibn Sauda, vládce Saudské Arábie. Vybral si jej proto, že vypadá spolehlivěji a sympatičtěji nežli nabubřelý egyptský Násir a mohl by v arabském světě hráti úlohu protiváhy proti panovačné ctižádosti kahýr- ského diktátora. Kromě toho také proto, že už finančně nemálo závisí na Američanech, kteří mu vydatně platí za olej těžený na jeho území. Arabský král byl tedy pozván do Bílého domu, hoštěn a zpracováván. Výsledky se mají brzo ukázat. Konečně za čtvrté, bylo třeba předvésti Arabům dokonalou upřímnost Spojených států tím, že by i zatvrzelý Izrael byl přinucen vzdáti se plodů své účasti na anglo-francouzském zákroku v Suezu a vyklidit Sinaj ský poloostrov jakož i území okolo města Ghaza. Židovský odpor byl tvrdý, ale cestou kompromisu, ukutého ve Spojených národech, se podařilo dosáhnout i cílů této etapy. Území byla Izraelity vyklizena, a prozatím obsazena vojskem Spojených národů. V takovém stadiu se dnes — 12. března — věci nacházejí. Velká americká mise se už vydala na objíždění hlavních měst Blízkého Východu, aby sbírala podpisy arabských vlád na úmluvách, jimiž by Eisenhowerova nauka byla uvedena ve skutečnost a Blízký Východ v závislost na Washingtonu. Sověty zuří. Míra jejich divokých protestů je příznačná. Naznačuje, že kdyby tato zkouška arabských státníků, kteří až dosud často mluvili dvěma jazyky, jedním s Moskvou a jiným se Západem, měla Vyzníti v jejich jednoznačné přiklonění k Americe, průběh studené války by tím byl velmi podstatně zhoršen pro Moskvu a její satelity. Zdeněk Petr STALINSKÁ »RENESANCE« V ČSR Pro nynější situaci v Československu je příznačné, že v poslední době rudí mocipáni vyvinuli značné úsilí, aby nenechali nikoho na pochybách, na které straně stojí v nynějším rozporu uvnitř východního bloku. Jejich projevy sledují v zásadě tři cíle : ujistit Moskvu solidaritou ěs. režimu, ukázat Zápaďu nereálnost jakýchkoli politických výpočtů počítajících s případným odklonem Československa od bezvýhradné moskevské linie, a konečně vytyčit další směr vnitropolitického vývoje. Pokud jde o poměr k Moskvě, režim je si vědom, že věrnost současnému » tvrdému moskevskému kursu« je příkazem politické sebezáchovy. Beze sporu také správně počítá, že takto dokumentovaná » věrnost «, v dobách pro Moskvu nepříliš růžových, zvýší cenu pražského režimu pro Kreml, když se Československo, stejně jako v době polských a maďarských událostí loňského podzimu, zasazuje svou plnou politickou a hospodářskou váhou ve prospěch socialistického, prótiliberálního tábora uvnitř komunistického bloku. A tak nalézáme Československo — pokud jde o jeho režim — stojící věrně po boku Albánie, Rumunska, Bulharska a Maďarska v současném rozporu s Bělehradem, po případě s Varšavou. Tento obraz dokresluje nedávné společné prohlášení KSČ a komunistické strany Francie, která se svou věrností Moskvě nalezla společnou základnu s čs. komunisty, na rozdíl od polské kom. strany. Vnitřní politický vývoj československá proto prochází jakýmsi údobím » stalinské renesance «, která, jak se zdá, potlačila i ony nepatrné projevy svědčící, že ani v Československu nezůstaly maďarské a polské události bez ozvěny. Mezitím co politické ovzduší země, hlavně pokud myslíme na její demokratické nebo liberální složky, je do značné míry ochromeno oficiálním návratem i> k tvrdé lince «, můžeme pozorovat určitý vývoj v úseku hospodářství. Je to ovšem vývoj k horšímu, logický výsledek režimního lpění na rozpadávajícím se, z Moskvy řízeném společném hospodářském plánování východního bloku. Československo začíná pociťovat odpadnutí polského a maďarského hospodářství, a zároveň jsme svědky, jak se režim snaží vypořádat s konkrétními hospodářskými těžkostmi, Zasedání ústředního výboru KSČ — 27. února — s hlavním referátem Dolanského nám dává poměrně přesný obraz o současné hospodářské situaci : Československo, zbavené polského a maďarského dovozu, musí nejen z vlastních zdrojů vyrovnat tento úbytek, nýbrž má současně nahradit odpadnutí polských dodávek do Východního Německa, nemluvě o hospodářské pomoci zruinovanému Maďarsku, ke které se Československo zavázalo, a nemluvě o nepro- spěšném obchodním styku se Sovětským svazem. Dolanského referát ukazuje, že Československo musí k překonání hospodářských obtíží a ke splnění svých závazků sáhnout k » vlastním zdrojům « poté, když pražský režim z politických důvodů zavrhl řešení podle polského vzoru, to je řešení dbající v prvé řadě na vlastní zemi a vlastní občany, bez ohledu na závazky k tak zvanému » socialistickému táboru«. Úsilí vlády se proto obrací směrem k » rozšíření palivových a energetických základen «, ke zvýšenému využití » surovinových zdrojů t a k zvýšení » produktivity « a » kvality práce «. Přeloženo z komunistické odborné hantýrky do srozumitelné řeči to znamená, že vláda dá opět přednost všem těm úsekům hospodářství, které až do dnešní doby byly vždy podporovány, před sektory sloužícími obyvatelstvu. To platí v prvé řadě o spotřebním průmyslu a o bytové výstavbě, která, jak právě Dolanského referát ukázal, pokulhává daleko za minimální potřebou. Při- dáme-li k tomu oprávněnou kritiku režimu, pokud jde o zastaralou a nevhodnou mechanisaci dolů a 89 [pageend17]některých továren těžkého průmyslu, můžeme se značnou jistotou vyslovit domněnku, že zvýšené výrobní úsilí postihne hlavně pracující, pokud jde o fysický výkon a kvalitu práce. Dolanského zmínky o » plánování«, o » zvýšené stranické kontrole na pracovištích «, o » zvýšení socialistického soutěžení «, o i> nutnosti obnovit chozrasčot « *), naznačují poměrně přesně ovzduší, které zavládne na pracovištích a které bude doplněno zvýšenou kolektivisační snahou na venkově. Jistě — z vnitropolitických důvodů — režim učiní vše, aby snížení životní úrovně nebylo nutné. Za dané situace však můžeme předpokládat, že i udržení dosavadního životního standartu nebude lehká záležitost, a podle Dolanského projevu není vyloučeno, jak mocipáni jsou si už dnes vědomi, že jakémusi » plíživému« snížení životní úrovně se nebude moci vyhnout, nenastane-li příznivý zahraniční hospodářský obrat. československá situace by se dala stručně vyjádřit větou, že režim je — bez ohledu na své občany — ochoten platit každou cenu za svoje věrné setrvání na moskevské linii. K.—S. JOSEF PEKAŘ V lednu letošního roku bylo dvacet let, kdy zemřel Josef Pekař. Byl jediný mezi našimi dějepisci, kdo kritickou touhu po poznání pravdy spojovali s citlivou a přitom neúprosnou odpovědností mužného svědomí. To hodnotilo národ podle jeho mravních a myšlenkových vzletů za dějinnou velikostí. Pekař byl jaksi osamocen v tom, že s takovou jistotou dovedl analysovat tep národního srdce a vyjádřit jeho rytmus, jak se mu jevil v minulosti i v přítomnosti, mluvou jasnou a určitou. Někdo ho po jeho smrti nazval národním historikem. Nemohlo to být řečeno případněji. Pekař tohoto svého vznešeného poslání, o němž byl sám přesvědčen, nikdy nezneužil. Mladý Pekař se setkává se svým učitelem prof. Gollem : geniální dítě z venkova, vystupování spíše maloměstského, schopné blouznivě milovat rodnou hroudu — a člověk velkoměstský z kruhů hospodářsky zajištěné inteligence, jehož přední snahou v národním ohledu bylo skutečné evropanství jako vyvrcholení klopotného vzestupu předchozích obro- zenských snah. Vznětlivý temperament Pekařův, který se nestydí zahořet v romantickém zanícení, přináší do Gollovy pracovny čerstvý závan jarního větru. Vzájemná láska učitele a žáka spojovala tyto dvě duše. Svědčí o tom i slova, kterými děkoval Pekař Jar. Gollovi při rozloučení u jeho hrobu: » Gollovo dílo zůstalo, a ve svém díle žije Goll dál, a bude žiti ještě dlouho ; vzpomínky, které se budou obírat jeho životem a dílem, nutně nabudou podoby radostné pouti krajinou, v níž tvůrčí práce šedesáti let zanechala všude stopy své lásky a svého důmyslu ... « Pekař se nedočkal tak pozdního a klidného západu. Zrádná choroba příliš nečekaně ukončila badatelův život. Jeho dílo vědecké sice rostlo do šířky a do hloubky, bylo po zásluze hodnoceno v širších vrstvách, ale on tu stál osamělý, plný obav o budoucnost národa, který tolik miloval. Dopis, kterým roku 1935 odmítl kandidaturu na funkci presidenta republiky, je klasicky hrdý : Starý mládenec, obědvající a večeřející po hospodách, vyhýbající se společnosti *) chozrasčot: slovo přejaté z ruštiny ; znamená : vedení podniku podle vlastní výnosnosti. (také proto, že se v ní nedovedl bezpečně pohybovat), měl by nyní přijímat vyslance cizích mocí, být stále pohotově k přijímání deputací a návštěv všeho druhu. Vše by vypadalo žalostně a oposiční levice by měla hojně materiálu proti reakcionářovi Pekařovi... Ve skutečnosti se Pekař silou a půvabem své velké osobnosti stával vždy středem v každé společnosti a každé společnosti dominoval, aniž se o to nějak snažil. Býti vždy svůj a žit po svém, to bylo jeho. Pekař v sobě ztělesňuje představu bojovníka za ideály cti, dobrého jména a pravdy Českého kmene. Národ je pro Pekaře jednotkou živoucí, která z hmotných základů půdy a rasy roste k duchovním výšinám. Národ je pro Pekaře především jednotkou duchovní. Není jen v hmotě a v krvi. Nade všechno staví jeho síly duchovní a mravní. Nebude-li mít naše společnost všechny ctnosti opravdového vlastenectví, t. j. nenaplní-li se duchem nesobeckého zápasu pro dobro celku, který jedině může v surovém zápasu stran a tříd zachránit před rozvratem a vychovat jednotlivce i celek k mravní odpovědnosti, vyznějí naše touhy po zdraví a národním blahobytu naprázdno. S mravního hlediska Pekařův nacionalismus neznamená nenávidět a ničit, nýbrž milovat a tvořit. Pekař chápe národní myšlenku jako mravní ideu, jako program pravdy, práva, spravedlnosti a svobody. Vlastenecká láska je pro Pekaře projevem nejryzejší humanity. Pekař nenávidí jen zlo, nepravdu a násilí. Historická pravda je charakteristickým znakem jeho nacionalismu. Říká ji i tenkrát, když to je národu nemilé, neboť právě tehdy, když rozbíjí falešné představy, je národu nejprospěšnější. Ve své knize : » Omyly pozemkové reformy « napsal Pekař : » Jsem nacionál věřící a opravdový, ale zároveň z těch, kdož jsou přesvědčeni, že násilí a křivda jsou nejnevhodnější zbraní národního zápasu, a to zejména dnes, po velké válce, ve které jsme dobyli samostatnosti pod heslem Čechovy » Modlitby « : » Buď tam, ó Pane, kde proti křivdě právo svaté stane ! « Můj nacionalismus touží po češství tak sebevědomém, které vědomo si své síly, pohrdá prostředky lsti a úchvátu. — « Pekařova představa státu a jeho úkolů byla jiná, než jak se ujímala v demokratickoliberalistickém pojetí. Jemu nešlo ani tak o státní formu jako spíše o princip státu sám, a to : 1. - Aby společenský řád vyrůstal z přirozených potřeb a nutností. 2. - Aby svým jednotlivým složkám dával na společné tvorbě takovou účast, jaká jim náleží podle jejich společenské důležitosti. Důsledně prováděná rovnost, která vyvyšovala početnost nad hodnotu a nad sociální hospodářský význam funkční, nemohla plně uspokojit historika, který si zvykl v dějinách na určitou stupnici společenských hodnot a který v mechanicky prováděné rovnosti viděl i snížení tvůrčí individuality. Jako zdravý konservativec, který měl odpor ke každému radikalismu a revolučnosti, poněvadž ničí dané a získané hodnoty, Pekař v politice chválil rozumnou střídmost, umírněnost a opatrnost, a na prvé místo kladl umění sebeovládat se. Řídil se zásadou : Méně může být někdy více. Pekař byl ctitelem tradice a hlasatelem úcty k hodnotám zděděným po předcích, které spolu s hodnotami, vytvořenými současnou generací, zajišťují hodnoty pro generace budoucí. Tradice je pro 90 [pageend18]Pekaře něco, co je bytostně srostlé s dějinami. Tradice je skutečným pojítkem národního života, dodává nejdražším národním hodnotám zvláštního posvěcení a vytváří národní uvědomění. Tradice svatováclavská je pro Pekaře ve své nej vlastnější podstatě výrazem touhy po nadpřirozeném posvěcení, po nebeském autorisování národního citu. Ta snaha : smířit a spojit vjedno světské a svaté, lidsky národní a božské, měla a musila mít nemalou sílu výchovnou : nemohla se dovolávati pomoci Svatého národního patrona leč tam, kde její modlitba byla srovnatelná se zásadami spravedlnosti. V tom záležela nepochybně a z velké míry i síla nábožensky ukázněného nacionalismu minulosti, chápaného jako program práva, spravedlnosti a nenásilí. Dvacet let po Pekařově smrti snad není nevhodno připomenout si jeho výstražná slova : » Píše se mnoho o smyslu našich dějin. Kdybych se měl o to pokusit, abych také sám přispěl nějakým agitačně výchovným výkladem našich dějin k polepšení Čechů přítomnosti, řekl bych asi : Smysl českých dějin by se dal vyjádřit slovy : Čechové, kdykoliv se dopracovali vysoké úrovně a dosáhli svobody a samostatnosti, podvrátili vzápětí obojí sami nedostatkem rozumné umírněnosti — a to jak v oboru politického, tak i duchovního života. Za deset let po jeho smrti se jeho varovná slova naplnila. Kéž by se na ně nezapomnělo pro budoucnost ! —EK * * * Před dvaceti roky, 4. dubna 1937, zemřel F. X. Šalda. Vyoral na poli české kultury hlubokou brázdu. I když nemůžeme říci, že se mu podařilo přemoci náboženskou skepsi svého století, v němž vyrostl, a že došel k plnému světlu, setkáme se v jeho díle s místy, která jsou ohlasem tajemného rozhovoru s Bohem tohoto hledatele Krásna a Pravdy a jsou velmi blízká našemu křesťanskému životnímu postoji. Jako i báseň, kterou jsme přetiskli na str. 81 ze sbírky : Nova et vetera. POKRAČOVÁNÍ O KATOLICKÉ AKCI přineseme v příštím čísle. >> Komunismus je svou vnitřní podstatou zvrácený a nelze připustit, aby někdo, komu záleží na záchraně křesťanské a světské kultury, mu pománal v jakékoliv věci. A kdyby někteří pobloudilci pracovali o vítězství komunismu ve svém státě, padnou mezi prvními jako oběti svého bludu, a čím více ty státy, do nichž se podařilo komunismu proniknout, vynikají starobylou a velkolepou křesťanskou kulturou, tím hrozněji ji tam zničí nenávist bezbožníků. « Pius XI., Divini Redemptoris, překlad Dr. B. Vaška, vyd. Křesť. akademie, Melbourne, 1953. člověk, který myslí jen na sebe, modli se neustále za něco jen pro sebe ; kdo myslí na svého bližního, modlí se za druhé ; kdo myslí výhradně na to, jak by miloval Boha a jemu sloužil, ten se odevzdává do vůle Boží ; a taková je modlitba světců. Fulton J. Sheen ÚMYSLY APOŠTOLÁTU MODLITBY na duben: Budeme se modlit, aby si lidé stále více vážili svátosti pokání a ěasto ji přijímali. — Pravě v postní době, kdy Církev usilovněji nás volá k pokání, máme vyprošovat kněžím, aby tuto svátost s užitkem udělovali a dovedli vhodným slovem pohnout duše k návratu, a věřícím, aby si stále více uvědomovali Boží milosrdenství v této svátosti a užívali jí nejen, aby dosáhli odpuštění těžkých hříchů a získali klid svědomí, nýbrž aby k ní přistupovali častěji, i když mají jen lehké hříchy. Sv. Otec Pius XII. v encyklice » Mystici corporis « velmi doporučuje častou svátou zpověď, i jen všedních hříchů, a vypočítává tam její užitky : » Častou zpovědí roste správné poznání sebe, člověk se utvrzuje v křesťanské pokoře, chrání se před vlažností, očišťuje své svědomí, posiluje svou vůli a dostává se mu možnosti spasitelného duchovního vedení. « Častá zpověď chrání před těžkými hříchy a utvrzuje křesťany v milosti a přátelství s Bohem. Mnoho rozvrácených a nešťastných lidí hledá zapomenutí v uvolněném životě, a když poznají, že tato cesta je zavedla ještě do většího pekla různých psychopathologických stavů, čekají vyléčení od psychiatra a psychoanalytika. Tito (jsou-li to, opravdu odborníci a svědomití lékaři) mohou přinést takovým nemocným ulehčení nebo je mohou i vyléčit; ale plný pokoj, odpuštění viny, jistotu spásy, vnitřní vyrovnanost jim může dát jen dobrá zpověď a svátostné rozhřešení ve zpovědi. Misijní úmysl na duben nám připomíná katolické školy v Belgickém Kongu a v Ruanda-Urundi. Na těchto obrovských územích střední Afriky žije dnes veliký počet katolíků : V Belgickém Kongu ze 12 milionů obyvatel je 3,694.096 pokřtěných a 671.327 katechumenů (36% věřících ze všech obyvatel). V Ruandě je procento katolíků ještě vyšší a v Urundi mají katolíci už většinu (57%) : z 1,990.000 obyv. je tam 908.795 katolíků a 228.668 katechumenů. V Belgickém Kongu měli katoličtí misionáři 14.077 škol s 1,132.506 žáky. Většina těchto žáků navštěvuje školy základní, ale přes 1Ó0.000 jich je ve školách odborných, několik tisíc na školách středních a od několika let byla otevřena i universita » Lova- nium«, která se velmi zdárně rozvíjí a umožňuje domorodému obyvatelstvu i vysokoškolské vzdělání. Mimo to jsou v Belgickém Kongu 4 veliké semináře s 314 bohoslovci. V Ruandě a Urundi řídí misionáři také na 2.700 obecných škol a několik škol středních a 2 veliké semináře se 108 bohoslovci. Církev tu za posledního půlstoletí vykonala obrovský kus kulturní práce. V poslední době socialistická vláda ztěžuje práci misionářů, chce zavést všude laické školy. Domorodé obyvatelstvo a místní vláda v Urundi se postavili proti beznáboženským školám a snaží se všemi silami odpomoci nedostatku nových škol, způsobeným odepřením dřívějších vládních podpor. Tato krátkozraká politika vlády přinese brzy špatné ovoce pro stát sám. Ale jde především o dobro domácího obyvatelstva a o budoucnost Církve ve střední Africe. Máme v Belgickém Kongu také jednoho českého misionáře, dp. Václava Soukupa. Budeme proto s tím větším přátelským zájmem modlitbou pomáhat těmto pionýrům, kteří budují lepší svět na africkém kontinentě. vf Co může člověk v životě víc získat, než když se mu zjeví Bůh? Goethe Všichni musíme nést společně břemeno bolu, které tíží svět. Alb. Schweitzer 91 [pageend19]život x viry ŽIVOT V PŘÍTOMNOSTI BOŽÍ Jak dospět k této přeměně celého života? Bůh by nebyl nekonečné Dobro a Moudrost — v míře naší touhy a lásky —, kdyby nedal též možnost, abychom tohoto spojení s ním dosáhli. Prostředky, které nás zcela jistě přivedou k přímému styku s Bohem, jsou tři božské ctnosti a je provázející dary Ducha svátého. Vírou lneme k pravdě přislíbeného nám božského života, láskou ho získáváme ; naděje nám dává jistotu, že s pomocí milosti začínáme žít tento život už ted a že ho dokonale dosáhnem navždy v nebi. Tyto tři ctnosti jsou též základem každé hluboké modlitby. V prostotě a bezelstnosti své duše mů- žem rozmlouvat s Bohem přímo : » In simplicitate cordis quaerite illum — hledejte ho prostým srdcem « (Sap. 1, 1). Proč bychom měli soustředit veškerou svou pozornost na tento nebo onen prvek, a tím svou modlitbu tříštit a vytrhovat z celku? Proč filosofovat o Bohu, proč unavovat rozum, vůli a obrazotvornost, abychom si namáhavě vyvolali představu obrazů a dějů, když prostým úkonem víry, naděje a lásky stojíme přímo u pramene života, když se můžeme spojit s Bohem přímo? Nabádá nás k tomu sám božský Spasitel : » Buďte prostí jako holubice « (Mat 10, 16). Člověk je již sám o sobě bytost dosti složitá ; bylo by zbytečné, kdyby chtěl komplikovat i svůj poměr k Bohu. Bůh naproti tomu je jednoduchý. Čím jsme prostší a bezprostřednější, tím je náš pohled na Boha přímější, tím více se mu přiblížíme. A obráceně, čím složitější budeme ve svém poměru k Bohu, tím více se od něho vzdálíme. Ovzduším Boha je prostota. Víme, ze Bůh, náš Otec, je v nás přítomen. Hledá snad dítě v knize, o čem a jak má mluvit se svým otcem? Jistěže ne, dítě mluví přímo a prostoduše, nehledí na pěkné věty a nezdržuje se formalismem. Čiňme ve styku se svým nebeským Otcem totéž ! Neřekl snad Spasitel : » Nebudete-li jako děti, nevejdete do království nebeského « (Mat 18, 3)? Unaví se snad někdy matka posloucháním dítěte, když jí říká: »Maminko, mém tě rád!«? Tak je to i s Bohem : čím je naše modlitba dětsky prostší, tím je mu milejší. On sám si vyvolil mezi všemi jmény to nejkrásnější : » Otec «. » Duch svátý v nás volá : Abba, Otče ! « (Gal 4, 6). On sám nám vkládá do úst tato slova. Naše modlitba má být jednoduchá, tak jednoduchá, jak je možno. Padněme na kolena a vzbuzujme v srdci úkony víry, naděje a lásky: je to ten nej vznešenější a nejzáslužnější způsob modlitby. ŽENA CIZOLOŽNÁ Jan 8, 1-18 Svatopostní meditace » Člověk se často zděsí svého hříchu teprve tehdy, když jej objeví druzí lidé. Pak teprve ho polije hanba, ošklivost a strach. Člověk se topí ve své úzkosti a není záchrany. Ohlížíš se po někom, kdo by mohl pomoci, kdo by mohl obnovit pořádek, který byl předtím. Ale jsi bez domova ... A mne chytili a chtěli mě ukamenovat. Já se tolik bojím smrti! Ale jak ještě žít — po té hanbě? I kdyby se to nějak obrátilo a kdyby mě nezabili — co se mnou? Lidé si nebudou pamatovat nic z dobrých věcí, jež jsem kdy učinila, jen tato má hanba jim zůstane v paměti. Můj dřívější dobrý život není nic. Okolnosti mého pádu nezajímají - leda pro sensaci. Kdyby jen tušili, jak to bylo ! Kdyby věděli, kdyby mohli vědět ... Půjdu životem - a ať se budu jakkoli snažit, můj skutek půjde se mnou. Většina mnou bude pohrdat — a vždy se najde příležitost, aby mé snahy byly znehodnoceny tou nechutnou událostí. Zůstanu podezřelou i pro ty, kteří nemají zálibu v takových věcech. Co se mnou? Už nikdy nenajdu sama sebe úplně. Už nenajdu pokoj, už nenajdu čest, nenajdu smír. — Zákon přikazuje, aby nás kamenovali. Bože Izraelův — tvůj zákon? — Jsi tak krutý, Bože, jako lidé kolem nás? Anebo má tvůj zákon jiný smysl, než jaký mu oni přikládají? Anebo víš, že smrt je pro nás jediným řešením?? Co je mi platné mluvit k tobě — když přece není záchrany? A tak mě farizeové a starší lidu vlekli k Ježíši — k Němu. Cestou o něm hovořili. Zdálo se mi, že ho strašně nenávidí. A najednou — jak jsem je poslouchala — ve mně rozbřeskla naděje jako meč, který vše protíná : Ten jejich prorok možná učiní něco, co mě může vrátit mně samé — životu, mému klidu, mé cti. Přivlekli mě k němu. Museli se prodrat zástupem, který jej obklopoval. V té chvíli se mi zase zdálo, že už opravdu není záchrany. Vždyť ted se to dozví celé město, a i cizí lidé, kteří přišli do Jerusalema na slavnost. Kéž mě ukamenují! — Postavili mě doprostřed a já jsem se chvěla hanbou pod všemi těmi pohledy. Bála jsem se vzhlédnout. Ptali se ho, co o tom soudí, mají-li mě ukamenovat, nebo ne. Nastalo ticho. — Odvážila jsem se podívat na Ježíše. Stál tu a neříkal nic. Jen se díval — na ně. Díval se tak zvláštně, že jsem měla pocit, že čte jejich myšlenky, nebo prostě, že jeho myšlení nějak proniká všemi věcmi. To trvalo chvilku. Pak se sehnul a psal prstem po zemi. Oni na něj doráželi, aby jim jen pověděl, jaký je jeho názor. Je prý jim známo, že se už zastal všelijakých osob nevalné pověsti, dokonce prý ho některé doprovázejí až z Galileje ... Prý mu nevadí ani společnost pověstné Marie z Magdaly ... Oni že samozřejmě nepochybují o Mistrově bezúhonnosti. Ale co že soudí mistr o tomto případě ! Zde se nelze vyhnout! Jde o Mojžíšův zákon ! Mistr musí říci, jak se na to dívá on. — Mistr se vzpřímil a řekl jim : » Kdo z vás je bez hříchu, ať na ni první hodí kámen. « A zase se sehnul a psal do prachu, a už si jich nevšímal. Obstoupili ho a dívali se, co píše do písku —■ a poznali, že o nich věděl všechno ... V životě každého člověka jsou některé věci — myšlenky, slova nebo skutky — , jež by na světle neobstály, jež nelze ospravedlnit nebo úplně vysvětlit, jež by však mohly zničit pověst. A tak oni četli, co psal do prachu, a zachvátila je bázeň, protože on věděl všechno, co mohlo otřást vážností každého z nich. Ale báli se zbytečně, Ježíš smazal všechno, co napsal. On — on jediný, mohl mluvit o každém člověku — a neučinil to ... Když byli všichni pryč, podíval se na mne svým vědoucím pohledem, z něhož se řinulo milosrdenství a posila, a řekl : » Ženo, kde jsou? Nikdo tě neodsoudil? « »Nikdo, Pane«, odpověděla jsem. — V té chvíli jsem poznala, ze on je Někdo, kdo může obnovit všechnu rozedranou krásu, všechnu naději, 92 [pageend20]všechen pokoj — nezávisle na lidských domněnkách. A on řekl : » Ani já tě neodsuzuji. Jdi, od nynějška už nehřeš ! « On, který jediný znal můj hřích dokonale, mne neodsoudil. Co tedy na tom záleží, co říká třeba celý svět? To, co otřásalo mou duší, bylo jako chorál díků a naděje, i když jsem zatím všechno ani plně nechápala. Ráda bych se ho byla zeptala, jestli bych s ním někdy mohla mluvit, ale bála jsem se těch lidi kolem, a tak jsem odešla. Nikdo si mě nevšímal. Slyšela jsem jen, jak Ježíš praví: »Já jsem Světlo světa; kdo mě následuje, nebude chodit ve tmě, ale bude mít světlo života. « Kdo jsem já, že jsem v nejstrašnější chvíli svého života směla potkat Světlo světa — a vej ít do něho ? Nyní vím : Ježíš — Světlo světa. On je důležitý. Jinak nic a nikdo. Od našeho setkání mi nezáleží na ničem, co se kolem mne děje. Co na tom, že nejsem považována za slušnou ženu? Co na tom? Co mi záleží na všech těch spravedlivých a jiných úsudcích? Viděla jsem Světlo světa. Světlo světa mě prozářilo. Nejsem o nic lepší než dříve. Vím, že jsem nadále všeho schopna. Ale jdu životem s pohledem Boha ve své duši, s pohledem Boha, který mě stvořil. Chtěla bych zpívat píseň o pohledu Boha na svého tvora. Ale není slov, není melodie. * * * Co bylo dále? — třeba toto : Tolik jsem si přála poznat Marii z Magdaly. Věděla jsem, že mě pochopí. Prožila to, co já, i když jinak. Ostatně neměla jsem kam jít. Doufala jsem, že mi Maria Magdalena pomůže, aby mě mezi sebe přijaly ženy, jež provázely Ježíše a apoštoly až z Galileje ... Našla jsem Magdalenu a poznala jsem též Marii, Matku Ježíšovu, a jiné ženy. Přijaly mě, jako bych nebyla cizí. Magdalena mi řekla, že po setkání s Ježíšem se člověk může podívat svým hříchům a všem svým skutkům do tváře, a přestane se jich bát. Ježíš všechno obnoví ... Směla jsem pak žít stále s ostatními učednicemi Ježíšovými. Byl to nádherný čas ... On však musel umřit — na kříži. Byl to strašný otřes — i pro nás. Ale po třech dnech vstál z mrtvých — slavný a nádherný, že všechna krása a síla, jež jsme v něm předtím jen tušily, byly zjevné. Myslím, že v něm byla zjevná vůbec všechna krása, již lze tušit. Je to taková krása, že všechna — i naše osobní — ošklivost jí zbělí jako sníh. — Tehdy jsme pochopily, proč tolik mluvíval o lásce k lidem a o vzájemné úcto učedníků mezi sobou. Neboť jednou sejme s každého jeho špatnost, a zůstane jen dobré. V našich soudech není dost reálnosti. Je třeba mít více na zřeteli Ježíšův vztah ke každému člověku. Pak se člověk naučí myslit a mluvit a jednat a dívat novým způsobem ... Proč to říkám? Protože i ve mně Ježíš obnovil všechno. Jsem žena cizoložná, jsem učednice Ježíšova. « AI. Pa. Modlitba není samomluva, nýbrž rozhovor. Není to jednosměrná ulice, nýbrž boulevard. Dítě slovo dříve slyší, než je vysloví — jeho jazyk se cvičí sluchem ; i naše duše se cvičí nasloucháním. Fulton J. Sheen Rozjímání v nás působí hlubší proměny než dobrá předsevzetí ; není možné se zbavit zlých myšlenek, nenahradíme-li je dobrými. Fulton J. Sheen MATĚJ Z JANOVA 0 BIBLI Jakmile jsem přečetl svátého Augustina » 0 učení křesťanském « a Jeronýma, kteří praví, že studium textu nejsvětější bible je na počátku i na konci nade všechno potřebné a užitečné každému, kdo touží dojít k poznání theologické pravdy, a že bible je a musí být první základ každému vzdělanému křesťanu, hned má duše přilnula k bibli ustavičnou láskou. A přiznávám se, že od mé mladosti ode mne neodstoupila až do staroby a kmetství, ani na cestě, ani v domě, ani když jsem byl zaměstnán, ani když jsem měl volno. A při každé své pochybnosti, v každé otázce vždy v bibli a skrze ni jsem nalezl dostatečné a jasné vysvětlení a potěchu své duše, a v každém svém zmatku, pronásledování a smutku všude jsem se utekl k bibli, která, jak jsem již řekl, vždy se mnou chodí, má nejmilejší : a ona mi vždy vyšla vstříc jako matka uctívaná a jako žena od panenství mě přijala, a podle své pochybnosti, v každé otázce vždy v bibli a skrze množství bolestí v mém srdci její útěchy rozveselily mou duši. Jak sladce podle mé chápavosti a míry mě nasytila vždy chlebem života a rozumu, rozptylujíc temnoty, v nichž jsem tápal, jak sladce napojila, vodou spásonosné moudrosti ! Matěj z Janova, Regule * * * Kristus nevstal proto z mrtvých, že je člověk, ale poněvadž je Bůh. I Církev povstává z hrobu, do něhož ji vtěsnává ruka násilníka, nebo míjivé bludy, a povstává ne proto, že je lidská, ale poněvadž je božská. Nic nemůže vstát z mrtvých vyjma božství. Svět by se měl poučit ze zkušenosti a vzdát se už naděje, že Církev zemře. Kdyby tisíckrát vyzváněly hrany a k pohřbu nikdy nedošlo, lidé by začali pokládat pohřeb za žert. Tak je to i s Církví. Kolikrát vyvěsili oznámení její popravy, ale k popravě nikdy nedošlo. Věda ji zabíjela, a přece je zde. Dějepis ji pochovával, a přece to přežila. Modernismus ji vraždil, a ona přece žije. Civilisace se rodí, dorůstají, pak upadají a zanikají ; nikdy se však nevracej!. Církev však znovu povstává, stále hlodá cestu z hrobu, poněvadž i její Vůdce ji našel. Svět může stále čekat, že ji to unaví .., nikdy se však nedočká její smrti. Měl by se konečně už vzdát naděje na zánik té, kterou se už tolikrát snažil bez výsledku udusit. Jako mohutný dub, stojící už dvacet století, Církev v každém období vyráží čerstvou zeleň listí, aby nové století mohlo přijít a spočinout v jeho požehnaném stínu. Květy, otvírající na jaře kalichy plné vůně, nejsou květy staré, nýbrž nové, ale rostoucí ze starého kořene. Taková je Církev. Znovu se rodí v každém věku, a proto je jedinou novotou světa. Jen bludy jsou vždycky staré. Tak zvané nové myšlenkové proudy nejsou často nic více než staré omyly s novou nálepkou ; není to nové nadšení ani nová oddanost. Církev všechny minulé bludy odmítla, poněvadž ví, že zasnoubit se s pom jejícími libůstkami jednoho století znamená ovdovět v století příštím. Nezůstává tedy pozadu, ale kráčí před dobou a vždy svěží, zatím co staletí umírají. Fulton J. Sheen, Romance Boží (1930) * * * Kdo nemá nebe v sobě, hledá je nada.rmo v celém vesmíru. Sonnenschein 93 [pageend21]stalo se doma, v exilu a jinde ve svété STALO SE V ŘÍMĚ 2. března se svaty Otec Pius X II. dožil 81 let a zároveň 18. výročí svého zvolení za papeže. Oslava těchto jubileí se konala až 12. března, ve výroční den papežské korunovace. Děkovnou mši svátou sloužil ve vatikánské basilice za přítomnosti samého sv. Otce kard. Benedikt Aloisi Masella ; kolem oltáře stálo 17 kardinálů, asi 60 biskupů a arcibiskupů, členové papežského dvora, diplomatického sboru pověřeného u Svaté stolice a velké množství věřících. Slavnost byla vysílána vatikánským rozhlasem. • Pius X II. přijal v soukromých audiencích m. j. presidenta irské republiky Sean T, 0 ’Ceallaigha s chotí, královnu matku z Jordánská Zein, nově jmenovaného ministra zahraničí Španělska Dr Ferdinanda Maria Castiella y Maiza (předtím byl velvyslancem Španělska u Svaté stolice), nového velvyslance USA v Itálii James Zellerbacha, zástupce předsedy poslanecké sněmovny Jižní Korey Cho Kyung Kyu spolu s římskými korejskými bohoslovci, španělské filmové režiséry a herce, kteří dleli v Římě na Týdnu španělského filmu, zástupce národních sdružení svrchovaného řádu maltéz- ských rytířů, zaměstnance římského Autoklubu, studenty a profesory římské střední školy » Liceo Ennio Quirino Visconti«, jejímž žákem byl Pius X II. před víc jak 60 lety. Významnou alokuci svátý Otec pronesl k římským farářům a postním kazatelům, a k lékářům, odborníkům v anestesiologii. • Rozhlasem promluvil svátý Otec k žákům a studentům katolických skol USA : vyzýval je, aby si po dobu postní učinili újmu v sladkostech a v zábavě, a ušetřené peníze darovali ve prospěch trpících a hladovějících dětí v jiných světadílech. • U příležitosti 100. výročí smrti svátého Dominika Savia Pius X II. poslal latinský list generálnímu představenému salesiánů, jejichž duchovním synem byl tento patnáctiletý světec. • V předvečer výročí smrti zakladatele skautingu Baden Powella Svatá stolice oznámila vedení Sdružení italských katolických skautů, že byly schváleny jeho stanovy na zkoušku na tři roky. • Posvátná kongregace obřadů jednala na svém zasedání 5. března o procesu blahořečení služebníků Božích: německého dominikána P. Tita Horlena, který zemřel v nacistickém žaláři v Oldenburgu r. 1936, — a španělského kněze z řeholní kongregace nejsv. Srdcí Ježíšova a Mariina, Teofila Fernandeza de Legaria Goniho ; z nenávisti k svaté víře byl za občanské války ve Španělsku zavražděn komunistickými hordami. • Římská odbočka Apoštolátu svátého Cyrila a Metodéje oslavila 28. února v basilice Panny Marie Sněžné svátek svátých patronů svého zbožného sdružení. Kardinál Agagianian, cilicij- ský patriarcha arménského obřadu, sloužil slavnostní mši svátou, obětovanou na úmysly svátého Otce a na vyprošení návratu odloučených Slovanů ke katolické Církvi. • Obvyklá mse svátá v první čtvrtek v měsíci za věřící umlčené Církve byla 7. března věnována Litvě. Celebroval titulární biskup Mons. Vincenc Padolskis, rodák z Litvy. • Při papežském učilišti otců dominikánů Angelicum byl konán druhý sjezd evropských studií na téma : » Mírové užití atomové energie a evropské problémy«. • V Símě se konalo zasedání Mezinárodního výboru pro oslavy 100. výročí zjevení P. Marie v Lur- dech. Toto výročí připadá na příští rok 1958. • Při posvátné kongregaci pro udělování svátostí byla zřízena zvláštní komise, která má definitivně rozřešit otázky týkající se manželek mnoha tisíc» nezvěstných« vojáků z druhé světové války. Stopy po mnoha mizí hlavně na východní frontě, a Sovětský svaz odmítá jakoukoliv spolupráci. Předpisy církevního práva v této věci jsou přísnější než předpisy občanského práva ; nově založená komise má stanovit podmínky, za kterých tyto »vd ovy« mohou uzavřít i církevní nové manželství. DOMA V ČESKOSLOVENSKU NÁBOŽENSKÉ ZP RÁVY — Slovenské Katolické noviny z 10. března přinášejí jako první zprávu z katolického světa noticku o výročích svátého Otce s daty z jeho života. Pražské Katolické noviny nemají o sv. Otci ani slova. • 27. února složil na ministerstvu školství a kultury slib věrnosti republice Václav Javůrek, kapitulní vikář diecése Hradec Králové, zvolený místo apoštolského administrátora tit. biskupa Mons. Karla Otčenáška, kterého jmenovala Svatá stolice. • 25. března uplynulo 30 let od biskupského svěcení Mons. Pavla Gojdiče, nejdříve apoštolského administrátora a od r. 1944 biskupa prešovské diecése řeckokatolického obřadu. Konsekrace se konala v basilice sv. Klimenta v Římě. 15. ledna 1951 byl Mons, Gojdič odsouzen na doživotí do žaláře a jeho diecése násilím převedena k pravoslaví. Podle vat. deníku L’Osser- vatore Romano z 16. února byla mu v létě minulého roku nabídnuta » milost«, t. j. internace v nějakém domě Charity, přijme-li některé podmínky. Pan biskup Gojdič prý odmítl a trpí dál. • Hlasy z Říma (březen 1957) referují o záhadné smrti vdp. Jana Tótha, bývalého biskupského kancléře z Báňské Bystrice : byl nalezen oběšený ve svém bytě v Bud či u Zvoleně. Dveře byly zavřeny, ale okno otevřené. Tělo bylo plné modřin. Byl asi nejdříve ubit a pak oběšen. • Z časopisu slovenských řeckokatolíků v Kanadě » Maria« se dovídáme, že do bratislavského semináře smělo být přijato jen 20 boho- slovců ; dále že » Duchovný pastier« znovu upozorňoval kněze, že ve farních kancelářích smí být zavěšeny jen ty obrazy, které jsou předepsány pro úřední místnost, t. j. Zápotockého, ale ne sv. Otce. Rovněž smějí být v kostelích zpívány jen ty písně, které jsou ve zpěvníku — , tedy ne papežská hymna. • 14. února sloužil ve Svatováclavské kapli duchovní správce svatovítské farnosti Dr K. Šebor mši svátou za duši pražského světícího biskupa dr. Antonína Podlahy, od jehož smrti právě uplynulo 25 let. Téhož dne z péče univ. prof. dr. Arnolda Jiráska byly konány zádusní bohoslužby za oběti leteckého náletu ze 14. února 1945. • Podle Lid. demokracie z 22. února vydal Ústřední národní výbor hl. města Prahy od roku 1954 do 30. září 1956 na opravu kostelů 6,760.000 K č s; byly to m. j. kostel sv. Mikuláše na Malé Straně, obnova areálu Emauz, kostel Nejsvě- tější Trojice v Podskalí, sv. Jana na Skalce, Nejsvětější Trojice ve Spálené ulici, kostel a fara ve Lhotce, kostel sv. Matěje v Šárce, sv. Tomáše na Malé Straně, sv. Havla v Praze I. a sv. Salvátora v Karlově ulici v Praze I. • V Mikulově byla v kostele sv. Jana Křtitele restaurována Maulbertschova nástropní freska z r. 1760 ; také v kostele sv. Václava byly obnoveny malby a štuky. • Před 300 lety — 26. února 1657 — byla založena Kosická universita ; r. 1660 ji potvrdil Leopold I. Vedli ji jesuité. Zrušení řádu a tereziánská školská reforma postihla i universitu, která byla od r. 1777 jen akademií, od 1850 gymnasiem a od r. 1922 mizí úplně. Byla přenesena do Bratislavy. • Spolek sv. Vojtěcha chystá dílo » Uměleckohisto- rické památné knihy na Slovensku« s 200 ilustracemi. • V časopise Umění vyšla uměieckohistorická studie K. Stejskala o gotických nástěnných malbách ze života Spasitelova ve Starém Plzenci (» Christologický cyklus v kostele Narození Panny Marie ve Starém Plzenci«). Jde o nejstarší část rozsáhlé výzdoby presbytáře ve starobylém kostele, založeném už ve 12. století a přestavěném roku 1351, kdy se stal farním. Je to 27 novozákonních výjevů, vzniklých okolo poloviny 14. století, kdežto ostatní výzdoba kněžiště je o sto let mladší. • Na Žacléřsku vyučují prý kněží náboženství ve školách vždy jednou týdně v den, kdy děti nemají odpolední vyučování. Prý na náboženství chodí tam téměř všechny školou povinné děti, Zato v 94 [pageend22]Liberci na osmiletce v ulici » U soudu« náboženství na začátku školního roku 1953-54 prostě z rozvrhu hodin zmizelo. Když jeden liberecký žáček přišel na návštěvu blízko Uh. Brodu, dověděl se, že tam děti mají náboženství dvakrát týdně, jako dříve. • Rudé právo přineslo 22. února úvodník » Mládež, naše radost i starost«. Po velebení, co všecko režim nedělá pro m ládež, RP poukazuje na některé záporné zjevy, někde to neklape v Pionýru, jinde — na př, v Řečkovicích u Brna — v CSM. » Jinak jednal místní farář. Umožnil mladým, aby se scházeli v sakristii kostela, a mají tam dokonce i pingpong. Samozřejmě, že tady nejde o sportovní výchovu mládeže«. Není těžké uhodnout, kam RP míří, i když pak » faráře« nechává na pokoji. Osobní zprávy. — Požehnaného věku 90 let se dožil vdp. Josef Seget, farář v Rožnově pod Radhostěm. 5. července bude slavit 68. výročí svého kněžství. • Farář od Nejsvětějšího Srdce Páně na Vinohradech Mons. Josef Vladyka se dožil 60 le t; téměř současně nastoupil na své nové působiště do Strašnic, na místo zemřelého vldp. J. Gargely. • 24. ledna zemřel dlouholetý správce pražského arcibiskupského paláce Antonín Rezek, ve věku 82 let. Ve vyjmenování arcibiskupů, jimž sloužil, Kat. noviny » zapomněly« pana arcibiskupa Berana. Kněžské rovy: 18. února zemřel v Poděbradech probošt ThDr Jan Sobota ve věku 75 let, jeden z prvních» mírových« kněží. Do roku 1950 bylo uváděno jeho jméno v Papežské ročence mezi papežskými domácími preláty. • 31. ledna zemřel Mons. Eduard Chodím, býv, farář v Sitbořicích u Brna, bylo mu 83 let. V Dušejově zemřel vldp. Jan Prokeš. • V pardubické nemocnici zemřel ve věku 74 let dp. Adolf Odvárka, em. katecheta, bisk. notář a administrátor v Býšti. • V Rybářích u Karlových Var křižovník PhDr V. Sádlo, em. správce karlovarského vikariátu (pohřební obřady vykonal njdp. velmistr křižovníků dr Josef Vlasák). • Na Moravci v Charitním domě, kde dožívají stáří vyhnaní řeholníci z různých řádů a kongregací, zemřel 12. března redemptorista, dlouholetý generální asistent kongregace nejsv. Vykupitele v Římě, vdp. P. J. Hudeček. R. i. p. KULTURNÍ ZPRÁVY — Na vědeckou konferenci k oslavě 250. výročí založení pražské techniky byli pozváni ze Západu m. j. arch. Le Corbusier a prof. Coyne z Francie, Sir W . Holford z Anglie a prof. Duebers ze Západního Německa. V rámci oslav jubilea bude otevřena v Městské knihovně v Praze Mezinárodní výstava technické literatury, v Národním technickém museu na Letné se chystá výstava » 250 let inženýrských skol v Praze« a vytištěn byl už ilustrovaný sborník se souhrnem v pěti jazycích. • Na vysokých školách v CSR studuje letos 2.151 studentů cizích ze 30 zemí. Převážná většina jich je zapsána na vysokých školách technických. Z CSR samé studuje na všech vysokých školách v republice 51.471 řádných studentů ; také zde je více než polovina zapsána na technikách, třetina na universitách a zbývající studenti na vysokých školách pedagogických, vyšších pedagogických školách, vysokých školách uměleckých a na Institu pro tělesnou výchovu a sport. Do mimořádných způsobů studia na vysokých školách je letos zapsáno 26.208 studujících, o 17,5% více než loni. • Y Praze se konalo od 22.-27. ledna zasedání Mezinárodního komitétu slavistů za účasti 18 představitelů slovanské filologie z 13 států, m. j. předsedy Komitétu akademika Vinogradova z Moskvy, prof. dr Romana Jacobsona (před druhou světovou válkou byl profesorem v Brně) z USA a prof. Hillové z Anglie. Na programu bylo definitivní stanovení themat přednášek pro mezinárodní sjezd, který má být uspořádán příští rok v Moskvě. Po skončení zasedání se konala Mezinárodní slavistická konference v Olomouci při vysoké škole pedagogické. • V letech 1958 až 1970 vyjde v edici» Dtio J. A . Komenského« na 250 Komenského prací pedagogických, filosofických, theologických a historických. Na rok 1957 se chystá v nakladatelství ČSAV fotomechanická kopie prvního vydání » Opera didactica omnia«. • Výstavu České vánoce v díle našich umělců«. shlédlo do 4. ledna 4.000 návštěvníků. 6. ledna byla výstava uzavřena. • Mezinárodní filmový festival v Karlových Varech bude zahájen 23. června. Potrvá dva týdny a je naň pozváno 50 delegací. • Česká filharmonie absolvovala za rok 1956 celkem 102 koncerty, z toho během 58 dnů 42 koncertů na zahraničním turné Jugoslávií, Maďarskem, Rakouskem, Holandskem, Anglií, Východním i Západním Německem. V tomto roce filharmonie navštíví SSSR, Švýcarsko, Francii a Itálii. # České knihy v cizině : Nakladatelství Pax ve Varšavě chystá vydání Durychova » Requiem« a Tomanova » Dona Juana«. Koncem minulého roku bylo vydáno II. vydání Schulzova románu » Kámen a bolest«. V Pekinu byl vydán v čínském pře- kladě » Dobrý voják Š v ejk «; do čínštiny a japonštiny bude přeložena Drdova »N ěm á barikáda«. • Doma letos vyjde » Slovník chodského názvosloví«, životní dílo Jindřicha Jindřicha. Připravuje se 21 různých slovníků: Příruční slovník naučný (do konce pětiletky mají vyjít jeho všechny tři svazky), devátý, poslední svazek Příručního slovníku jazyka českého, Staroslověnský slovník, Slovník staročeský, česko-rumunský, česko-albánský, česko-maďarský, česko-perský atd. — » Můžete se učit arabsky«, píše LD 17. ledna : časopis Nový orient dokončil otiskování Učebnice indonésštiny a začal otiskovat na pokračování učebnici spisovné arabštiny, připravené K, Petráčkem. • Ve Státním nakladatelství politické literatury vyšel sborník článků, projevů a statí Ant. Zápotockého» O kultuře a inteligenci«, o společenském poslání inteligence. LD 9. ledna nazývá autora »nejpovolanějším« v této otázce. Zápotocký odmítá názor, že by inteligence byla » duchovní aristokracií společnosti«, »vůdcem a světlem společnosti«, »sv ě domím národa«, — »jako by společenský pokrok, kulturní vývoj republiky závisel na tom, na čem se inteligence usnese nebo co udělá. Nebude-li dostatek potravin a výrobků, bude upadat i kultura a umění. Kultura je závislá na hmotném zabezpečení národa. Kulturní pracovníci se nepodílejí přímo na vytváření národního důchodu... Dělnické třídě především a pracujícímu rolnictvu vděčíme za rozvoj naší kultury, za možnosti tvůrčí práce, které má naše inteligence. ... Buď bude inteligence sloužit naší socialistické výstavbě, a pak půjdeme rychle kupředu, nebo bude sabotovat, a donutí nás, abychom si ze svých řad vychovali novou inteligenci a starou poslali k čertu.« • Uherské Hradiště oslavuje letos 700. výročí svého založení listinou krále Přemysla Otakara II. Bude uspořádána rozsáhlá průmyslová a zemědělská výstava, která vyjádří základní ideu oslav : » funkci města jako hospodářského útvaru v jeho historickém vývoji od feudálního města k městu socialistickému«. Oslavy budou probíhat už od jara a vyvrcholí 15. října, který je dnem zakládací listiny. Bude odhalen Památník obětem druhé světové války od J. Habarty: šohaj v pietním postoji nad padlými druhy. • V týdnu od 13. do 20. ledna se konaly zkoušky dálkového spojení mezi geofysikální- mi observatořemi celého světa. Čs. observatoř v Průhonicích má tak navázat spojení s Celosvětovým centrem ve státě Washington v USA. Spojení má význam pro zdar mezinárodního geofysikálního roku, který je Jetos pořádán. • Vysoké školy v Čínské lidové republice a v ČSR uzavřely » družbu«; budou si vyměňovat učební plány, publikace, které vydávají, a vysokoškolské vědecké práce. • Kostel v Kraselové na Strakonicku, který před časem vyhořel, byl obnoven v původní podobě pomocí fotografií, a to i jeho vnitřní zařízení. Kostel pocházel ze 14. století. • Na Barrandově natočí letos první cs. širokoúhlý film. Bude to asi příběh ze života studentské a dělnické mládeže na prázdninové cestě po řece : » V proudech«. • Janáčkova» Liská Bystroúska« bude uvedena na mezinárodním festivalu ve Wiesbadenu berlínskou Komickou operou. • LD 20. ledna přinesla článek Dr Stanislava Richtera » V uměleckém zátiší Staré Rise« ; referuje» o floriánské historii Staré Říše«, která pokračuje dál v díle malíře a grafika Michala Floriána. • Sbírky a výstavy Národního musea si prohlédlo 95 [pageend23]v minulém roce 480.000 návštěvníků. Výstava » Česká vesnice ve středověku« v Národním museu v Praze, kterou v půli února navštívilo přes 50.000 zájemců, byla prodloužena do konce března. V dubnu bude zapůjčena do Brna. Výstava o husitském hnutí má putovat do zahraničí. • V hl. městě Mexika byla zahájena výstava ěs. folklóru. Uvedl ji prof. K. Svolinský a dr L. Prokopová. • Ve Výstavní síni Lidové demokracie v Praze na Karlově náměstí byla otevřena výstava grafického díla akad. malíře Arnošta Hrabala, faráře z Buchlovic, který se nedávno dožil sedmdesátin. • Symfonický orchestr hl. m. Prahy FO X spolu s Čs. pěveckým souborem provedl s velkým úspěchem v Praze Verdiho Requiem. Zemřeli : 10. února na následky zranění při dopravní nehodě profesor dějin české literatury nal filologické fakultě Karlovy university dr. Miloslav Hýsek, ve věku 72 let. Byl pohřben na vinohradském hřbitově. Obřady vykonal ThDr J. Vlasák, velmistr řádu křižovníků. Zádušní mši svátou celebroval Msgre prof. dr. Jar. Beneš v chrámu Nejsv. Srdce Páně. • Rovněž 10. února zemřel sochař Josef Wagner, profesor Vysoké školy uměleckoprůmyslové; bylo mu 55 let. Ve své tvorbě často sahal k náboženským námětům : svatováclavský reliéf, sousoší Kalvárie na břevnovském hřbitově, reliéf pro nový hlavní otlář basiliky sv. Jiří, návrhy na náhrobek sv. Vojtěcha a na výzdobu Zlaté brány svatovítské katedrály. Kat. noviny z 3. března s politováním poznamenávají, že mnoha z těchto prací se nedostalo definitivního provedení. RŮZNÉ ZPRÁVY — Delegace z Moskvy se vrátila 2. února, Praha prý vypadala jako o velkém svátku. Vlály vlajky, vyhrávaly dechové hudby a pracující lid šel » vítat« ... Všichni členové delegace šli pěšky z Hlavního (Wilsonova) nádraží Václavským náměstím až k paláci Dunaj na Národní třídě, kde nasedli do aut. » Pilíř jistoty a víry v budoucnost«, píše v úvodníku LD 3. února ministr Plojhar, Společná deklarace vlád ČSR a SSSR byla předmětem diskusí aktivů Národní fronty. Všude s ní souhlasili. • Zákaz činnosti Světové rady míru na území Rakouska vyvolal ostré protesty závodů, Čs, výboru obránců míru, CSL a také předsednictva Celostátního mírového výboru katolického duchovenstva. Velké rozhořčení též způsobilo schválení Společného trhu státu západní Evropy. Znamená prý to »rozkol Evropy a přípravu nové války« (Kat. noviny 24. února) a je to prý namířeno proti lidově demokratickým zemím. Velká Bratislava — se sousedními obcemi — má přes 240.000 obyvatel. • V Praze, Ostravě a Bratislavě mají být umístěny mincovní cigaretové automaty. Budou » dávat nazpět«, podle ceny obsahu cigaret. Automaty jsou vyrobeny v NDR. V r. 1958 mají být zavedeny automaty nápojové, na kusové zboží a na potraviny. • 3. února byla obnovena mezinárodní železniční přeprava osob. Po prvé od 23. října jel rychlík Berlín- Praha-Budapešť-Bě lehrad-Sofie. • V Rozhlasových novinách 26. února vysvětloval ředitel Sazky, sázecí soutěže na sportovní výsledky, jakým způsobem se zužitkují její výtěžky. » Posluchači se nás často na to táží«..., asi jejich matematika jim dokazuje, že velké obnosy »m izí«, protože nutno nazvat síastným, komu se podaří uhoudnout výsledky z cizích sportovních utkání. Výtěžek připadal do 31. prosince Státnímu výboru pro tělesnou výchovu a sport, od 1. ledna Ústřednímu přípravnému výboru Jednotné tělocvičné organisace. • U Žalova, blízko železniční trati Praha-Kralupy nad Vit., se staví Ustav atomové fysiky. • Pražský ÚNV projednával plán Nuselského mostu, který by byl součástí severojižní magistrály, spojující Pankrác se středem Prahy a vedoucí dále přes přemostěné nádraží Praha střed a Hlávkův most do Kobylis. Most byl navrhován už před 50 lety. • V nejbližší budoucnosti budou mít obyvatelé Wroclawi (Vratislavi) možnost shlédnout programy pražské televise. Retranslační stanice se již budují. • Budou vydány pamětní známky s motivy staveb (jako Karlštejna a Karlova mostu), které slaví letos 600 let svého založení, a měst (Kolína, Uherského Hradiště a Moravské Třebové), která mají letos sedmisté výročí, a Banské Stiavnice, jejíž lesnická akademie byla založena před 150 lety. Jiná známka ponese portrét vynálezce hlubotisku Karla Klíče. • V první půli února skončily přísahy soudců z lidu ; v celé republice je jich 48.000, z toho na Slovensku 14.000. Ve srovnání s minulým funkčním obdobím se počet soudců z lidu ztrojnásobil. Z nově jmenovaných je 55% dělníků a 30% žen. • Na školní zahradě osmiletky v Sudoměřicích-Cernicích v okrese Týn nad Vltavou objevili žáci hliněný džbán s 84 stříbrnými mincemi z doby Rudolfa II. • V září t. r. bude uspořádána v Brně » III. výstava ěs. strojírenství«. Státní úřad statistický vydal zprávu o rozvoji národního hospodářství v ČSR v min. roce. Plánované úkoly v průmyslové výrobě byly prý splněny na 102,4%. Bylo založeno přes 1.200 nových družstev, takže všech JZD bylo asi 8.000 a měla skoro 400.000 členů. Dvakrát byly sníženy ceny a byly zvýšeny mzdy, které prý jsou o celou Vz vyšší než po peněžní reformě v r. 1953. Přece však téměř pětina podniků nesplnila svůj plán ; jiné strojírenské podniky dosahovaly splnění plánu tím, že překračovaly ministerské a podnikové úkoly na škodu úkolů stanovených státním plánem. Nebyl dodržován požadovaný sortiment výroby. Značná byla zmetkovitost výrobků. I když v r. 1956 bylo postaveno téměř 50.000 bytů, byla bytová výstavba jedním z největších nedostatků v hospodářství. Předseda Úřadu dr. Miroslav Ždárský v závěru své relace naléhal na zvýšení těžby kamenného uhlí, na péči o rozvoj rostlinné výroby a na zrychlení bytové výstavby. — Jinde se dovídáme, že plán dodávek cukrovky nebyl loni splněn ani v jediném kraji. Zavinilo to snížení osevní plochy cukrovky, nedostatky v kultivaci, pozdní sklizeň, nepříznivé počasí a malá pohotovost boje proti mšici makové. — O tom, co znamená jedna minuta v našem hospodářství, mluvil v rozhlase Stanislav Hradecký. » Jedna minuta ztráty denně znamená totéž, jako kdyby nepracovalo po celý rok 15.000 pracovníků; v báňském průmyslu : zamešká-li každý dělník denně pouze jednu minutu, znamená to roční ztrátu asi 160.000 tun uhlí.« Podle statistik prý se v republice neúčastní práce denně asi 234.000 dělníků.» Průměrná absence je dnes vyšší, než byla v kapitalistické republice«. Podle řečníka prý kapitalisté absenci netrpěli, kdežto v ČSR za absenci prý nikomu nic nehrozí, i bez práce prý se podílí na vymoženostech socialismu. • V Praze byla uspořádána výstava Mezinárodního svazu architektů » Mezinárodní bytová výstavba 1945-55« za účasti 13 států. » Y rozpacích zůstanete stát nad exposicí čsl.«, slyšeli posluchači v Zrdcadle kultury 26. února. Csl. stavitelství prý se nepřizpůsobuje tempu současného života. Lidem se nepohodlně bydlí v typisovaných bytech, třebas jsou vybaveny moderním příslušenstvím. Nelze nastěhovat různé lidi » do jednoho, jediného po celém území republiky stavěného typu«. »Zatím co u nás se na vybudování jedné bytové jednotky počítá s 1.800 pracovními hodinami, ale ve skutečnosti se spotřebuje 2.400 hodin — , staví v cizině jednu bytovou jednotku za 900 hodin. Na vybudování jednoho čtverečního metru obytné plochy potřebujeme stavebních hmot o váze 2.000 kg, v cizině 1.600 kg.« Reportérka závěrem připojila několik čísel o bytové krisi na Západě, aby dokázala, že bytové poměry v v ČSR nepatří mezi nejhorší. • Mezi Japonskem a CSR byl skončen» válečný stav« a navázány diplomatické, obchodní a kulturní styky. • Čedok uspořádá v dubnu a v květnu » thematické zájezdy« lékařů do Paříže. Pobyt 13 dní stojí 5.000 Kčs ; zájezd byl oznámen 10. února v Lidové demokracii, a do 20. února se měly přijímat přihlášky. V ČSR ŽIJE 8,712.238 Čechů (66,9%), 3,563.893 Slováků (27,36%), 329.056 Maďarů (3,01%), 165.790 Němců (1,27), 76.603 Poláků (0,59%), 73.021 Ukrajinců (0,56%) a 40.049 osob jiných národností. 96 [pageend24]V EXILU A JINDE VE SVĚTĚ. NOVÝ ČESKOAMERICKÝ KNĚZ BISKUPEM. — Sv. Otec jmenoval titulárním biskupem z Emerie (blízko Edessy) a světícím biskupem arcibiskupa z Dubuque ve státě Iowa (USA), papežského preláta Mons. Jiřího Josefa Biskupa9 dosavadního generálního vikáře téže areidiecése. Pan prelát Biskup patří k předním českoamerickým kněžím. Je mu 46 let. Mnogaja ljeta! Blahopřejeme. V ŘÍMĚ V NEPOMUCENU v neděli 16. března slavil pri- mici syn Moravského Slovácká dp. Josef Stojaspal. Mše sv., kterou sloužil v kapli sv. Jana Nepomuckého v kruhu spolu- seminaristů a bývalých alumnů a krajanů z Říma, byla zakončena chvalozpěvevem Tedeum a svátostným požehnáním. Po mši sv. uděloval novosvěcenec za zpěvu velehradské písně » Bože, cos ráčil« novokněžské požehnání. Jeho naminka ze Slovácká nemohla přijet na priraici, ale zastupovaly ji alespoň dvě příbuzné tety z Vídně. Slavnost byla zakončena papežskou akademií v salonu koleje a družným primičním obědem. Rodinnou slavnost kolejní poctil svou přítomností i protektor koleje J. Em. njdp. kardinál Ottaviani. — Zase jeden dělník pro řídnoucí řady na Boží vinici! Přejeme dp. primiciantovi pro celé jeho kněžské působení nej hoj nejsi Boží milosti. Kéž jeho přiklad povzbudí i druhé k následování. Na obrázku fotograf zachytil primicianta, jak uděluje první požehnání. Blízko basiliky sv. Pavla za hradbami mají generální ústředí s probačním domem a překrásnou basilikou P. Marie, královny apoštolů, řeholní sestry, zvané Dcery sv.Pavla. Je to ženská odnož moderní řeholní Společnosti sv. Pavla, která se věnuje výhradně modernímu apoštolátu : tisku, filmu a rozhlasu. Tam o svátku sv. Josefa složila věčné sliby první česká sestra, rodilá Pražanka, s, M . Ludmila Dobrovolská, která poznala kongregaci ve Francii. Blahopřejeme. V některém příštím čísle NŽ přineseme reportáž o činnosti této kongregace, která má teprve čtyřicet let, ale působí už velmi úspěšně v několika světadílech. Není to jediná česká sestřička v exilu : vedle našich českých kongregací Školských sester sv, Františka, které mají generalát v Římě, a sester sv. Karla Boromejského, které drahnou řadu let se starají o naše bohoslovce v Nepomucenu, máme několik sester v irské misijní kongregaci Sester Mariiných, jednu sestru u dominikánek v Kanadě a snad ještě jinde. Jejich obětavý a často skrytý apoštolát pro království Boží ve světě připravuje Kristovo vítězství i doma ve vlasti. CML LONDÝN. —- 10. března jsme uspořádali zdařilou vzpomínkovou pobožnost za ndp. arcibiskupa Josefa Berana, u příležitosti VI. výročí jeho uvěznění. Slavné bohoslužby se konaly v 5 hodin večer v kostele neposkvrněného početí P. Marie na Farm Street. Byl přítomen j. Exc, njdp. apoštolský delegát Svaté stolice ve Velké Britannii, arcibiskup Gerald Patrick 0 ’ Hara, a zástupce NCWC pan kanovník Msgre Elston- Gogolinski. Účast velmi pěkná, mnoho svátých přijímání. Kázal anglicky a česky vdp. Jan Lang, S. I., náš obětavý duchovní správce, který je zase sám, poněvadž vdp. O. Berná- ček se vrátil do Ameriky. Doufáme však, že brzy dostaneme novou posilu. Připravujeme nové sociální středisko v přímořském městě Folkestone, a druhé podobné středisko chceme zřídit v Londýně samém. K výročí uvěznění ndp. arcibiskupa Berana jsme vydali nás farní věstník v nové úpravě jako »■Londýnské listy«, s ilustracemi a zvláštní hlídkou o Apoštolátu sv. Cyrila a Metoděje a příležitostným článkem Hrdina našich dnů o p. arcibiskupovi. Nechceme tímto rozmnožovaným místním měsíčníkem dělat konkurenci Novému životu (naopak jej chceme rozšířit ještě více a získat mu hodně nových předplatitelů), nýbrž chceme tak jen ještě více sblížit naši londýnskou obec v těsnější spolupráci na poli kulturním, národním i náboženském, j. 1. DUCHOVNÍ SLUŽBA PRO ČESKÉ UPRCHLÍKY V NŘMECKU vydala pěkný pastorační dopis pro postní dobu. Čeští misionáři začali své návštěvy 18. března v Lanshutu a navštíví postupně všechny krajanské skupiny po celém Německu. Poslední návštěva je určena na 19. dubna pro Spýr a okolí. V Mnichově jsou při nedělních dopoledních bohoslužbách postní kázání, každý čtvrtek pak biblická hodina (studium evangelijních textů o utrpení Páně), na Veliký pátek společná křížová cesta v kapli redemptoristů. — Při misijních návštěvách bývá biblická hodina o umučení Páně, se světelnými obrazy a zpěvy ; pak pásmo : » Exil jedna rodina ■— zvukem i obrazem«. Návštěvy rodin. Besídka pro děti. Příležitost k sv. zpovědi. Ráno sborová mše sv. se společným sv. přijímáním. Celkem je v Německu 7 českých kat. kněží, kteří buď úplně anebo zčásti se věnují pastoraci mezi krajany. ČS. POMOCNÝ VÝBOR V PAŘÍŽI sebral na sociální akci »Vánoce 1956« v penězích a v darech celkem 731.685. - fr. franků (2112 dol.). Bylo možno tak podělit 292 sociálně potřebných čsl. uprchlíků ve Francii. Administrativní režie akce (12.113.-franků) byla hrazena z prostředků Čs. pomocného výboru. — Výbor začal vydávat vlastní informační věstník » Našim ve Francii«. Zatím nákladem 1500 kusů. List byl všude radostně krajany uvítán. Bude vycházet měsíčné. - Organisace Amitié Franco-Tchécoslovaque uspořádala za předsednictví generála L. Fauchera vzpomínkový večer 7. března. Po řeči generála Fauchera o presidentovi T. G. Masarykovi byl koncert vídeňské hudební kapely » Sohaj «. —- Č sP V CSL OREL V EXILU (ústředí Chicago) byl přijat za člena Mezinárodní katol, tělovýchovné federace se sídlem v Paříži (Čsl). 97 [pageend25]p o z n á m k y k p e k a S o v u p o j e t í Če s k ý c h DĚJIN. — Malé postřehy vždy znovu osvětlují velké otázky dějin. Tak i věta, kterou jsem náhodou zahlédl při hledání zcela jiného dějepisného materiálu. Jak známo, hlavním předmětem kritiky Josefa Pekaře bylo ono pojetí českých dějin, jehož význačným symbolem byl název Denisova známého díla: » Konec samostatnosti české«. Pro Denise a jeho žáky Bílá hora byla nejenom pohromou — , za jakou ji nezbytně považoval i Pekař— , nýbrž byl to právě konec české samostatnosti, konec národního života. Listopadem 1620 počíná temno, české dějiny přestávají, a vystupují na světlo teprve zase prací osvícenských buditelů. Pekař neúnavně hlásal, že ať už Bílá hora zničila cokoliv, jedno nezničila, a to právě státní samostatnost. — Nuže tedy — padlo mi nedávno do ruky mezi jinými příběhy tereziánské doby líčení sporu, který tehdy ve Vídni vedla proti České kanceláři fiíšská kancelář. Předmětem sporu byly tituly, říšskou kanceláří udílené českým státním příslušníkům — a povaha sporu byla choulostivá, neboť mohlo dojít k nešváru v panující rodině ; vždyť královnou českou byla Marie Terezie, a císařem byl její manžel, František Lotrinský. — O dobrozdání byl požádán dlouholetý vedoucí rakouské zahraniční politiky, osvědčený diplomat Bartenstein, proslulý svou znalostí dějin i práv. Jeho posudek z 11. dubna 1746 vysvětluje, že stanovisko Ěíšské kanceláře křivdí rakouské dynastii vůbec a musí být odmítnuto, » i kdyby mělo býti zcela odezíráno od svrchovanosti, spojené s královstvím českým, což přece úmyslem není, a býti nemůže.« Spor byl pak urovnán dohodou, jejímž obsahem byla plná vzájemnost — tedy rovnost — svrchovanosti české a říšské. Význam posudku rakouského vedoucího diplomata by mohl býti snad zlehčen postřehem, že tři léta potom bylo spojením české a rakouské kanceláře opravdu těžce ublíženo české státnosti i národnosti. Avšak tu nutno říci, že tato tereziánská správní reforma je již typickým dílem doby osvícenské — nikoli dílem doby protireformaění. Vlastní doba barokní, doba jesuitského vlivu a svatojanského kultu, má povolaného představitele právě v důvěrném rádci císaře Karla V I., Bartensteinovi, jeho? slova o českém státě jsme zrovna četli. Ovšem že i po správní reformě tereziánské zůstala zásada české svrchovanosti uchována — toho důkazem doslova ma- kavým jsou mince — na př. známé tereziánské tolary — s českými státními symboly. K zásadnímu útoku na českou státnost dóšlo teprve v důsledku revolučního roku 1848 ... ty osmaětyřicáté roky jsou nějaké osudové. Ale před tímto převratem a Bachovým absolutismem každý pohled na záhlaví každoročních sněmovních snesení — se státním znakem všech českých zemí — stačil poučiti diváka, že o konci samostatnosti ceske reci ■> není a býti nemůže«, abychom použili Bartensteinových slov. Proto nejen územní neporušenost české země, nýbrž i její státní svrchovanost jest odkazem celých českých dějin, a zejména též odkazem doby vítězné katolické reformace. Chcete o tom důkaz ještě přesvědčivější? Vyhledejte hrobku bělohorského vítěze, Ferdinanda II., ve Štýrském Hradci. Uvidíte tam českého lva naroveň postaveného říškému orlu a znaku svrchovaných Uher. Právě katolický Čech je tedy přesvědčen, že česká státnost není nějakou improvi- sací nebo konjunkturním darem štěstěny, a právě on je tím posledním, kdo by se odvážil zděděnou vlast uvést v nebezpečí. Je-li však vlast v nebezpečí od neznabohů, ví katolický Čech, na koho se může spoléhat. Naši pomocníci nejsou smrtelní. Jindřich Středa Jan Merell: Bible v českých zemích od nejstarsích dob do současnosti. Vydala Česká Charita v Praze 1956: 120 stran textu, v celoplátěné vazbě za 58 Kčs. Nynější děkan theologické fakulty v Litoměřicích Jan Merell zde shrnul a doplnil, o čem psal už častěji. Dovídáme se tady zajímavé zprávy o staroslověnských překladech bible a o počátcích českého biblického překladu, o biblických kodexech doby románské a gotické, jedna kapitola nás poučí i o cizích biblích u nás a našich biblích v cizině. Autor pak dále jedná o českých biblických prvotiscích a skvostných biblích ze 16. století. Potom přechází k biblím bratrským, zvláště ke kralické Šestidílce. Poslední kapitola obsáhla přehled katolických biblických překladů od bible Svatováclavské až po dnešek. Je tam zmínka i o našem římském vydání Nového Zákona z r. 1951-1955. V poznámkách Merell seznamuje čtenáře s nejdůležitější literaturou a přidává knihopisné údaje. Knihu zdobí 6 celostránkových barevných listů a 96 obrazových příloh na křídovém papíře (jsou to vesměs ilustrace z českých biblí). Na přebalu je velmi vkusně provedena v barvách iniciálka B z Roudnického žaltáře. Na konci nacházíme obšírné shrnutí látky francouzský, anglicky a německy, každé více než na deseti stranách (se seznamem příloh). Toto dílo se navenek presentuje téměř přepychově ; všecko je prvotřídní: tisk, papír i úprava. Zdá se proto, že je určeno spíše pro cizinu než pro domácí knižní trh, a že se k této knize dostane doma jen málo šťastlivců. Usuzujem tak i proto, že Hegrovy dva svazky Starého Zákona, vydané r. 1955 a 1956, nedostali prý ani všichni ti, kdo si je napřed objednali. Merellova zásluha záleží hlavně v tom, že sebral a utřídil mnoho zajímavých dat o našich biblích a že využil dnes už málo známého, ale skvělého článku jesuity Josefa Vraštila o českých biblických překladech v Českém slovníku bohovědném III 334-341. Merellova metoda je však (na rozdíl od Vraštilovy) spíše popisná než kriticky hodnotící. Čekali jsme, že se autor zmíní i o latinském Evangeliáři, který je ve Vatikánské knihovně a jehož historie souvisí s našimi zeměmi. Byl v majetku stareboleslavských kanovníků a ti ho darovali zač. 16. stol. olomouckému proboštu Augustinovi. Později se dostal do dietrichsteinské knihovny a odtamtud ho odvezli Švédové. Královna Kristina Švédská ho opatrovala mezi svými knihami a ve své závěti ho odkázala jednomu římskému kardiúálovi. Z dědictví po něm přešel na jeho synovce (také kardinála) a ten ho daroval Vatikánské knihovně. Důležitý je v knize proboštův zápis, že je to bible, které užíval sv. Václav. Tvarem písma se skutečně hlásí do 10. stol. Kodex je velmi pěkně Zachovalý, což by mluvilo pro to, že byl chován jako relikvie. (Ví o něm už Dudík.) Ze situace studia u nás vyplývá jeden nedostatek knihy, totiž neznalost novější literatury. Jen namátkou dvě poznámky: Text Pasionálu abatyše Kunhuty byl přece už vydán (Archivům fratrum Praedicatorum 1948, i se studií o autoru děl obsažených v Pasionálu). — O bibli Konráda z Vechty bylo v cizině napsáno v novější době velmi mnoho důležitého, co Merellovi ušlo. Zvláštní zmínky zasluhuje pojednání M. L. Vermeirenové v časopise De Gulden Passer 1953. Trochu překvapuje, že v díle, které- ínu byla věnována taková péče, nacházíme chyby v křestních (respektive řeholních) jménech, a to u autorů nejnovějších. Slavný překladatel Starého Zákona je dvakrát nazýván Josef (jednou s tiskovou chybou Josej) Hejčl místo správného Jan, autor prvního našeho novozákonního překladu z řečtiny je ve všech třech cizojazyčných souhrnech jmenován F. Škrabal (místo Pavel škrabal), ačkoli v českém textu je jeho [pageend26]jméno uvedeno správně. A naopak zase řeholní jméno překladatele našeho římského vydání Písma je dohře v cizojazyčných shrnutích a v jedné české poznámce, ale nesprávně v textu. Historik umění Antonín Matejček je na třech místech překřtěn na Františka Matějíčka. Jsou to sice snad jen maličkosti, ale přesto ruší v knize, která je vydána a představena tak honosně. omp JAN VLACH VYSTAVOVAL V PAŘÍŽI v knihkupectví » Arts et Littérature« začátkem března t. r. Všichni návštěvníci (a bylo mezi nimi i mnoho Francouzů) byli překvapeni bohatostí vystavovaných děl tohoto českého sochaře portrétisty. Jan Vlach pochází z Blovic od Plzně (nar. 1904). Jeho umělecký růst je znamenám jmény Praha, Krakov, Stuttgart, Řím, Paříž. A ve Francii už zůstal. Ta viděla jeho největší úspěchy. Nakladatelství Sokolo- vá (13, Rue Franklin, Paris X V I) vydalo při této příležitosti útlý a vkusný svazeček reprodukcí jeho 14 velmi výrazných portrétů osobností politického a uměleckého světa z Československa i z ciziny (T. G. Masaryka, Beneše, Tom. Bati, gen. Fauchera a j.). S životem a dílem Vlachovým nás v něm seznamuje Francouz Roger Coroli, který vysoko cení českého sochaře a jeho realistické umění. Tvrdí o něm, že jen » Rodin a Despiaux v naší době dovedli podat portréty tak výrazné a bez přehnanéno pathosu a ploché konvenčnosti«. Na výstavě byl též umístěn obraz : Pohled na Prahu, práce umělcovy manželky, rodem Francouzky a povoláním malířky. — Reprodukce Vlachových portrétů na luxusním papíře jsou velmi zdařilé. Kdo se chce blíže seznámit s tímto českým umělcem, najde ve vkusném sešitu (cena 1 dol.) dobrého průvodce. »ƒ SLOVNÍK STAROČESKÝ. Pracovní zásady a ukázky hesel. Vyd. Čsl. akademie věd(Ustav pro jazyk český). Redigovali Dr M. Nedvědová a Dr Zdeněk Tyl. Praha 1956. Stran 74. Neprodejné. Letos tomu bude padesát let, co zemřel Jan Gebauer. Byla to pro českou linguistiku ztráta veliká, protože zanechal nedokončená obě svá základní díla : Historickou mluvnici jazyka českého a Slovník staročeský. Slovník začal vycházet r. 1900 a dospěl k heslu » naliti«. Gebauerův nástupce na universitní katedře Emil Smetánka publikoval pak ještě (z materiálu nashromážděného Gebauerem) dva sešity, ale další vydávání uvázlo. Hlavní příčina: materiál sebraný Gebauerem nebyl úplný a mohl ho spolehlivě užívat jenom ten, kdo by měl takovou jedinečnou znalost starých českých památek jako Gebauer sám. Ústav pro jazyk český nastoupil tedy samostatnou cestu. Pro začátek měl k disposici lístkový materiál Gebauerův k nevydané části slovníku (přibližně 100.000 lístků), materiál prof. Zubatého (asi 120.000 excerpt) a soubor 466 svazků lexikografických státních prací z archivu prof. Smetánky. Ústav pak začal sám provádět excerpce ze staročeských textů a rozpisoval studentské práce ze stč. lexikografie. Tak se shromáždilo nových téměř 350.000 výpisků, z nichž se ovšem jistá část shoduje s excerpty Gebauerovými. Tento stav lexikografického archivu však nepokládá Ústav ještě ani dnes za uspokojivý a konečný, zvláště ne pro úplný velký slovník. Ale protože se stále naléhavěji hlásí potřeba staročeského slovníku, bylo rozhodnuto vydat v dohledné době slovník střední. Koncem r. 1956 rozeslal Ústav ukázkový sešit odborníkům k posouzení. » Slovník podává obraz slovní zásoby staré češtiny od počátku písemných památek do konce 15. století, a to jak se jeví v památkách literárních i v důležitých textech neliterární povahy, vydaných i nevydaných. Z textů pozdějších přihlíží materiál slovníku jen k těm, jejichž prvopisy vznikly do konce 15. století, a dále k těm, které v jednotlivých případech zachycují starou slovní zásobu.« (Str. 7.) Když čteme v úvodu o zásadách, podle kterých se pracovalo, a nahléd- nem do uveřejněných hesel, neubráníme se pocitu uznání. Je to dílo skutečně solidní a bude vždycky sloužit ke cti lexikografickým odborníkům, kteří o něm pracovali. Vnější grafická úprava je podobná jako u obou základních lexikografických děl vzniklých v témže Ú stavě: Příručního slovníku jazyka českého i chystaného trojdílného Slovníku současného spisovného jazyka českého (jehož ukázkový sešit byl publikován už před dvěma lety). omp Už před několika lety ohlásila Csl. akademie věd, že připravuje SLOVNÍK SOUČASNÉHO SPISOVNÉHO JA ZYKA. Na konci roku 1953 vyšel sešit o čtyřiceti stranách s ukázkami hesel. Podle toho, co se píše v předmluvě, rozsahem bude stát toto dílo mezi Příručním slovníkem jazyka českého a Tráv- níčkovým Slovníkem jazyka českého. Ve třech svazcích (formátu B5, jako PS) má obsáhnout — přibližně na 3500 stranách o 2 sloupcích — asi 100.000 zpracovaných slov. (PS má na 250.000 hesel.) Nebude však dokládat významy slov citáty z autorů jako Příruční slovník, nýbrž bude své výklady dokládat jén podle potřeby nejběžnějšími stručnými spojeními a připojovat frazeologii. Slovník bude podávat také závaznou, správnou podobu psaného slova podle nových Pravidel českého pravopisu, a to nejen v heslech, jak tomu je v PS, nýbrž také v dokladech. Nový slovník se opírá o lexikografické zpracování slovní zásoby českého jazyka, uložené v akademickém Příručním slovníku, reviduje je a doplňuje, zvláště značnou měrou pro začátek abecedy, tím, že využívá nového excerpčního materiálu, shromážděného v Ústavu pro jazyk český od doby, kdy PS začal vycházet tiskem, t. j. od r. 1935. (Ústav má osmimilionový lístkový archiv!) Ze dosud nevyšel ani I. díl je zaviněno tím, že už několik let připravovaná a ohlašovaná Pravidla českého pravopisu — kterými se má řídit — dosud nespatřila světlo světa. Stále znova a znova se diskutovalo mezi odborníky o rozsahu chystaných změn. Na začátku tohoto roku byla diskuse uzavřena a nová Pravidla se už tisknou. Proto se počítá, že I. svazek (A - M) Slovníku současného jazyka vyjde někdy ke konci příštího roku. omp INFORMÁTOŘI ŠPATNĚ INFORM OVANÍ. — Před devíti lety jsem přišel — jako mnoho a mnoho jiných — , abych popřál » tasovskému samotáři« k jeho sedmdesátce. V té době byl Jakub Deml ještě při síle a vyzařovala z něho životnost a chuf k práci : překládal sv. Gertrudu a těšil se, že ji brzo vydá tiskem. Sloužil jsem mši svátou v jeho domácí kapli, kde i on sám denně cele- brovával. Rok potom suspendovaný kněz Ploj- har a spol. zřídili s velkým halasem roz- kolnickou tzv. Katolickou akci (ihned odsouzenou biskupy a Římem). Demlovi bylo nabídnuto, aby při oné Katolické akci ustavil oddělení katolických spisovatelů. Nic pánům v tomto případe nevadilo, že byl po únoru 1948 postaven ve Velkém Meziříčí před lidový soud. Ale Deml důstojně odmítl. Žil pak dál ve své tasovské samotě, avšak léta mu zdraví nepřidala. Nedávno psal jednomu svému příteli: » Píšu Ti jako stařec, ruka se mi chvěje, v minulém roce jsem si pobyl přes tři měsíce v nemocnici, mám toho více, hlavně sklerosu a srdeční vadu. Po Dušičkách jsem dostal zánět meziže- berních nervů, ležel jsem s tím šest neděl, až do vánoc, a ještě jezdím na ozařování, moc to bolí...« To všecko mi přišlo na mysl, když jsem četl v poslední Sklizni Listopadův článek o Nezvalovi, kde se mimochodem zmiňuje i o Demlovi a nazývá ho bývalý kněz a pravicový anarchista* Listopadově neinformovanosti se ani tak nedivíme: před odchodem do ciziny žil v prostředí, kde překroucené a tendenční informace byly pravidlem, a proto se toho mnoho o Demlovi dovědět nemohl. Avšak tak vážný časopis, jako je » Sklizeň«, si měl ty zprávy ověřit; 99 [pageend27]dopisy • dotazy odpovědi je přece v exilu dost lidí, kteří po léta Demla znali. Mrzí nás to tím více, že právě pro seriosnost » Sklizně« asi mnoho jejích ětenářů přijme Listopadový informace za bernou minci. jr CO JE TO DIALEKTIKA Kdysi, kdesi, za mnohými horami a řekami — v překrásné, spokojené a kulturní zemi vyspělého socialismu, se mluvilo, psalo, řečnilo a básnilo, a dokonce i hrálo v divadlech, v kinu a flašinetáři o tom zpívali, jaká je to krásná, ušlechtilá, pokroková a lidská věc ta dialektika. Kdysi v prašivém kapitalistickém řádě ěi zlořádě se stále opakovala středověká, zatuchlá a smrdutá zásada, že lež je hřích a že prý se lhát nesmí. Dnes se však po stáru žít nedá, a proto třeba na příklad vědět, že lež je jen dialektický moment pravdy. Předně to zní lépe, pokrokověji, a pak se to hodí do krámu. Jenže není to tak jednoduché žít po novu a ne po stáru, a aplikovat dialektiku na lež, to je už umění zcela nové, a jeho specialisti jsou i v beztřídní společnosti zřejmě kastou pro sebe. Ať už je to jakkoliv, stalo se kdesi kdysi, že se sedlákům kolchozníkům zachtělo dialekticky mluvit pravdu čili kapitalisticky lhát; a protože jim to nešlo, připsali své neúspěchy nedostatečné znalosti dialektiky. Na štěstí si vzpomněli, že někde v kolchozních stájích pracuje soudruh farář, který tu zůstal jako vzácný exemplář dávno vymřelé rasy. Hloubavý selský živel se nenechal udusit lecjakou odpovědí. Chtěli vědět přesně a jasně, co to je dialektika. » Jsi študovaný člověk, soudruhu faráři«, řekli sedláci, » vysvětli nám, jak je to s tou dialektikou!« Pan farář byl zřejmě potěšen důvěrou spolusoudruhů, mírně se usmál a řekl : » Moji drazí soudruzi! To je přenáramně vážná věc. Hm, jak bych vám měl vyložit, co to ta dialektika je, abyste tomu rozuměli? Podívejte, nejlepší bude, když vám řeknu jeden příklad. Přestavte si, že tu v kolchozu máme pěknou koupelnu. Tu přijdou ke mně dva soudruzi. Jeden je špinavý jako podsvinče, a druhý čistý jako slečinka z ouřadu. My jsme vždy pohostinní, proto nabídnu oběma naši koupelnu k použití. Soudruzi družstevníci, co myslíte, který z nich se půjde vykoupat? » Ten špinavý, to je jasné!« skoro jednohlasně vyhrknou na soudruha faráře sedláci. » Ne«, prohlásí s naprostou jistotou pan farář, » to se~tedy mýlíte, soudruzi. Ten čistý přijme mou nabídku a půjde se vykoupat, protože on je zvyklý na vodu a na čistotu a koupe se každý den. Špinavý není zvyklý a pohrdne koupelí. Kdo se tedy půjde koupat soudruzi?« » Teda ten čistý«, říkají už trochu pomaleji sedláci. » Chyba«, praví soudruh farář. » Do koupele půjde ten špinavý. Víte proč? Protože se potřebuje nutně vykoupat, kdežto ten druhý, ten čistý, je už umytý a vykoupaný, a nepotřebuje se tedy koupat. Uvidíme, zda jste pochopili. Kdo se půjde koupat?« » Ten špinavý«, volají sedláci, » protože se musí umýt«. » Kdepak«, říká pan farář, » zase jste vedle. Půjdou se vykoupat oba. Ten čistý se rád vykoupe, protože je na koupel a vodu zvyklý. Ten špinavý to zase potřebuje. Nesluší se přece na pokrokového soudruha, aby chodil jako umouněnec. Chápete? Kdo se tedy půjde koupat?«. Trochu nejistě a podezřívavě mručí sedláci do vousů : » Podle toho by se teda měli jít vykoupat oba«. »J e mi líto, soudruzi«, říká pan farář, » ale zase jste neuhodli. Nikdo se nepůjde koupat. Nejen proto, že tu koupelnu nemáme, — ale protože ten čistý se nepotřebuje koupat a ten špinavý není zvyklý na koupání«. » Co je moc, to je m oc«, říkají nazlobeně sedláci. » Nejdřív tvrdíš, že se jde koupat ten čistý, pak říkáš, že ten špinavý, pak že oba, a nakonec žádný. Dělat si z člověka šašky, víš, soudruhu faráři, to bys neměl, a kroutit řeč tak, aby se ti to vždy hodilo do krámu«. » Vidíte, soudruzi, konečně jste pochopili, co je to dialektika«. Podle Hjamar Hae P. Z. JAK MAJÍ RÁDI V AUSTRÁLII ČESKÉHO KNĚZE. — Dostali jsme dopis z Brisbane : » ...nás důstojný pán Aurelius Hrdina byl přeložen tento týden do Sydney, New South Wales. Je to pro nás bolestná ztráta, tím více, že na jeho místo nepřijde pravděpodobně žádný jiný český kněz... Před odjezdem důstojného pána Aurelia uspořádali mu občané ve Wynnum večer na rozloučenou. Farní hala byla naplněná australskými občany, kteří tak chtěli projevit svou vděčnost za jeho práci v jejich farnosti. Na programu byl zpěv, ukázky z činnosti dramatického klubu, cvičení footballového klubu, sólo na piano, piano a housle, a členky » Legion o f Mary« předvedly dramatický obraz : zjevení P. Marie sv. Kateřině. — Po závěrečných proslovech obdržel důstojný pán darem stříbrný kalich. Byl jsem skutečné překvapen, jak museli mít důstojného pána rádi, když mu uspořádali tak skvostný večer na rozloučenou. (Dp. pomáhal ve Wynnum organisování » Legion óf Mary«, pomáhal dramatickému klubu a j.) Také my jsme uspořádali důstojnému pánu večer na rozloučenou. Pozvali jsme na 30 lidí, poděkovali jsme mu za jeho práci mezi českou kolonií, zazpívali si české písničky ; večer se velice vydařil, jen škoda, že to bylo rozloučení. Father Albert, představený ve Wynnum, nám ale přečetl dopis z Melbourne, ve kterém bylo sdeleno, že jakmile dostanou za našeho důstojného pána v Sydney náhradu, přeloží ho zpět do Wynnum ...« Kratochvil Těšíme se s Vámi, že se Vám vdp. Hrdina brzy vrátí, a děkujeme mu ze srdce za vše, co udělal v Austrálii také pro rozšíření NZ mezi krajany. Doufáme, že ani v Sydney nezapomene na Cechy a na náš tiskový apoštolát. Londýnský Čechoslovák z 22. března 1957 si ocitoval z Nového života recensi Alexandra Heidlera o Pittrově knize Domovu i exilu, jenomže si vybral jen věty, kde A. Heidler Pittra pochválil, ale ani slovíčkem se nedotkl vážných výhrad, které recensent jasně vytkl. Ohrazujem se proti takovému vytrhávání vět ze souvislosti. Děláme to i proto, že v Čechoslováku to není po prvé, co se přebírá něco z Nového života způsobem, který není mezi novináři obvyklý. Redakce Nového života. NEDĚLNÍ MISÁLEK byl už expedován subskribentům do celého světa. Dostanou jej na velikonoce a budou moci sledovat s tím větším užitkem všechny velikonoční obřady podle nového řádu. Jsme rádi, že se nám přes všechny nemalé obtíže podařilo dodržet slib, který jsme dali. I pro ostatní máme dostatečnou zásobu vázaných českých misálků. Hodí se jako vhodný dárek k velikonocům, k prvnímu sv. přijímání, k biřmování. V celoplátěné vazbě za 2.50 dol. (pro Itálii 1500 lir). Můžeme dodat i exempláře vázané v kůži. — Modlitby a písně připojené k misálku vydáme zvlášť, ve větším nákladu. Jsou určeny k hromadnému rozšíření mezi českými krajany a pro krajanské bohoslužby. Jsou tam všechny obvyklé modlitby pro soukromé i veřejné pobožnosti, příprava k přijetí svátostí, chrámové písně pro celý církevní rok. Krajanským duchovním správám při hromadných objednávkách poskytneme mimořádné slevy. MŠE SV. ZA DOBRODINCE A ODBĚRATELE NŽ byla sloužena v březnu v basilice sv. Pavla za hradbami, v dubnu bude sloužena na tiberském ostrově v kostele sv. Bartoloměje, původně zbudovaném ke cti sv. Vojtěcha, kde se dosud uchovává vzácná relikvie ze světcovy ramenní kosti. 4. číslo Nového života vyšlo v Římě 4. dubna 1957. - Vytiskla P.U.G. Roma, Piazza Pilotta, 4. - Italia. [pageend28]