77 ročník XX---------------------------- číslo 77 ----------------------------- 1986 Kdo chce, může Zápach nad Cidlinou Dubček promluvil O české šlechtě v čase První republiky Řeč nad zdí Být Čech Nepadne ? Přešijeme ! (Historii) Kunderovské paradoxy doležal jirous jungmann klíma ruml 1986 SVĚDECTVÍ [pageend1]ISSN 0039 6419 Svědectví, čtvrtletník pro politiku a kulturu Řídí Pavel Tigrid s redakční radou Administrátor : Jaroslav Vrzala. Grafická úprava : Ladislav Sutnar. Čtyři čísla i s poštovným : US dolarů 20.00, kan. dolarů 25.00, švýc. franků 45.-, franc. franků 140,-, angl. liber 12.00, rak. šilinků 320.-, něm. marek 50.-. Cena jednotlivého čísla : US dolarů 5.00. Předplatné se platí bankovním šekem na jméno Svědectví (prosíme, neposílejte “eurošeky” 1), nebo poukazem na poštovní konto Svědectví Paříž (CCP Paris 23.542.43 R). Administrace Svědectví: 3 0, rue Croix-des-Petits-Champs, 75001 Paris, Francie, Tel. (1) 42.61.31.88 Návštěvní hodiny v pondělí a v pátek odpoledne. Předplatné můžete zaslat také na tyto adresy Svědectví: - Box 1181, Grand Central Station, New York, N.Y. 10017 (USA) - Postfach 938, 1011 Wien, Rakousko (Ósterreichische Postsparkasse 2318.116) Redakční sdělení, dopisy čtenářů a příspěvky posílejte na pařížskou adresu. Vzhledem k platným valutovým předpisům čtenáři v CSSR dostávají časopis zdarma. Podepsané poznámky a články nevyjadřují nutně stanovisko redaktora nebo redakční rady. Imprimé en Belgique Svědectví Revue trímestrielle tchécoslovaque 30, rue Croix-des-Petits-Champs, 75001 Paris, France Tel. : (1) 42.61.31.88 Editeurs responsables : Jaroslav Vrzala (France), Jacques Reinbolc 15 Yzerenwegstraat, 3200 Kessel-Lo (Belgique) Svědectví Czechoslovak Quarterly Review Box 1181, Grand Central Station, New York, N.Y. 10017, U.S.A Svědectví Tschechoslowakische Vierteljahrzeitschrift Postfach 938, 1011 Wien, Ósterreich Printed by : Imprímerie Sainte-Catherine S.A., Tempelhof 41, 8000-Brugge, Belgium [pageend2]| SVĚDECTVÍ | čtvrtletník pro politiku a kulturu ročník XX číslo 77 1986 poznámky k událostem 3 články 39 Jiří Doležal O české šlechtě v čase První republiky 39 Ivan Klíma Řeč nad zdí 63 AB, CD A jak u vás ? 71 Petr Král Být Čech 81 George Gdmóri, Ann C. Vinnograde, XYZ, Momčilo Selič, Michael May, Karel Kyncl Nepadne ? Přešijeme ! (Historii) 85 literatura a umění 115 Oldřich Kryštofek Na dně jezera 115 Petruška Sustrová Jirous : pojmenovávat věci 125 Milan Jungmann Kunderovské paradoxy 135 knihy 163 Ivan Binar, Karel Hvízdala, Martin Hybler, Karel Jadrný, Helena Kosková, Petr Král, Sergej Machonin, Karel Moudrý, Jan Procházka, Sylva Richterová, Ivo Řezníček, Dušan Simko, Milan Uhde Recenze 163 Ludmila Seflová Nové knihy českých a slovenských autorů a o Československu 202 tribuna svědectví 211 Vojtěch Kořán, Alexander Tomský, Pečlivý čtenář, Vladimír Maximov, Vladimír Malinkovič, Ota Filip, Miklós Duray, Luboš Kohout, Olga Bačová Dopisy 211 [pageend3]Román o třech dílech : Děti rodičů. Děti ráje. Děti cest. Objednávky zasílejte na adresu : Index, Postfach 410511, 5 Kóln 41, Bundesrepublik Deutschland. Cena knihy s barevnou obálkou Zbyňka Benýška je 28 DM nebo 10 US dolarů. [pageend4]poznámky k událostem Kdo chce, může Francis Bacon soudil, že naděje je dobrá snídaně, ale špatná večeře. Máme-li věřit četným a souhlasným zprávám, pak raňajka naděje dnes zvlášť oblíbená na českém a slovenském stole se podává asi v této podobě : s Gorbačovem vstoupil sovětský systém do nové, všestranně liberálnější éry, a tenhle nový duch dřív nebo později pronikne až k Řípu. Je marné naději komukoli vymlouvat — jak bychom bez ní přežili jako lidé i jako společnost ! V daném případě (v tomto časopise už několikrát diskutovaném) se ovšem doporučuje dát si zvlášť pozor, právě abychom jednou špatně nevečeřeli. Přinejmenším se vyplatí držet se zásady : počkáme si a uvidíme. Ve chvíli, kdy se čtenář bude prokousávat těmito řádky bude se už vědět, jak se Gorbačov a jeho tým projevili na sjezdu KSSS... a vidíte, měsíc před zahájením hlásili západní dopisovatelé z Moskvy, že stoupenci gorbačovského “nového kursu” če-pají — ano, naději z náhody, která se jim jeví jako symbolická : totiž, že letošní stranická spar- takiáda se koná v Moskvě nachlup na den a měsíc třicet let poté, co Nikita Chruščov na 20. sjezdu téže strany pronesl svou proslulou “tajnou řeč” (dodnes v socialistických zemích nezveřejněnou) a zahájil tak své tažení proti stalinismu a jeho... výstřelkům. Stalo se tak opravdu právě před třiceti lety a byla to senzace nevídaná (možná, že i ten letošní sjezd vyjeví leckterá překvapení, tak aspoň nedávno sliboval generální tajemník francouzské komunistické strany pan Marchais, a ten by přeci měl vědět). Také tehdy před třiceti lety byl zahájen “nový kurs” v podobě přísně kontrolované destalinizace ; proces, ;který postupoval hlemýždí rychlostí a zůstal daleko pozadu za očekáváním národů komunismem (pojem stalinismus se neznal) škrcených, a nyní netrpělivých, obyvatelstvo mateřské země socialismu nevyjímaje. Hned dva národy šly do revoluce, z nichž jedna — maďarská — byla rozválcována sovětskými tanky z příkazu téhož představitele “nového kursu”, Nikity Chruščova ; druhá — polská — těm tankům unikla v poslední chvíli výměnou za příslib, že domácí a (tehdy) reformní komunista jménem Wladyslaw Gomulka zemi “znormalizuje”. To se mu tak dokonale podařilo, že o necelých patnáct let později Poláci šli zase do ulic, zase tekla krev, Gomulka musel odevzdat první tajemnictví Gierkovi, jehož “nový kurs” vydržel deset let, než ho odplavila nová vlna stávek... Jak vidno i z těchto marginálních připomínek, “nové kursy” v historii reálného komunismu měly krátký život a vždycky skončily v písku realit daných týmž reálným komunismem. Prostý rozum radí počkat si, jak to v seriálu “nových kursů” dopadne s tím gorbačov- ským. Když už jsme vzpomněli toho třicátého 3 [pageend5]výročí Chruščovovy “tajné řeči” : to tažení proti stalinismu a jeho výstřelkům (což je asi největší eufemismus století) taky uvízlo v písku. Třicet let po činu máme ve většině zemí sovětského bloku stalinismus jako řemen ; za kult osobnosti typu Ceausescova by se stařičký Vožď věru stydět nemusel ; a taky ne za dřevěný jazyk ideologie, který rovněž žádná hereze (natož originální myšlenka) za ty tři desítky let ani nezlomily, ani neohnuly. Ale buďme spravedliví: soudruzi nahoře na špičce moci se už nemordují, a už také mezi sebou nepořádají monstre procesy s předepsanou oprátkou na konci. Vůbec jsou nepoměrně civilizovanější, než byli za dob Stalinových, už se jim kalhoty u zadku neplandají, mluví anglicky, dávají přednost luxusním hotelům před partajními sekretariáty, za své paničky se už nestydí, naopak je vyškolili v public relations a vysílají je na západní módní přehlídky, a už vůbec na každém rohu nevyhlašují, že pozítří dohoní, předhoní nebo naopak zničí shnilý kapitalismus a imperialismus. Právě : není v tom všem slušná porce naděje pro budoucnost ? A blíž k tělu : na jaký drobet z ní může doufat malý dvounárod v srdci Evropy, jemuž už pomalu čtyři desítky let (s malou přestávkou) vládnou svérázní stalinci, tvrdí doma, ohební jak třtina v Moskvě ? (Ne, nezapomněli jsme, že tíž stalinci vyhodili do vzduchu Stalinův pomník, převezli Gottwaldovy ostatky z pohřebiště první třídy do posmrtného útulku třetí kategorie a rehabilitovali Slánského v tom smyslu, že to nebyl žádný internacionální úchylkář, ale naopak důsledný stalinista). Na hrubý pytel hrubá záplata Co jiného je naděje než hledání jistot. Sotva je však nalezneme ve sjezdových prohlášeních, referátech a rezolucích sovětských komunistů, tím méně ve věrném opise podobných papírů, vyšlých ze sjezdu komunistů (nebo co z nich zbylo) československých. O tom podstatném ve strategii i taktice sovětů bylo rozhodnuto dávno před sjezdem, karty rozdány, sféry vlivu určeny, vrcholné stranické a vládní pozice obsazeny (změny se nevylučují), hlavní linie domácí i zahraniční politiky stanovena — sjezd to všechno před televizními kamerami jen slavnostně přiklepnul. Strategii a taktiku diktatury sovětského typu, která je zároveň velmocí (vojensky dokonce první na světě), určuje — víc než v jiných společenských strukturách — dvojí ctižádost : uspět a přetrvat. To proto, že v tomto údajně vědeckém způsobu vlády se zcela nevědecky (jak známo) rozhoduje (licituje) nejen o nástupcích, ale i o tom, zda ten který držitel této obrovské moci u ní zůstane nebo půjde od válu. Proto také pokaždé, když dojde ke změně na špičce, to horečné obsazování mocenské pyramidy lidmi nového muže, poněvadž v této pyramidě a ne snad v nějakých volných a rovných volbách se dříve nebo později rozhodne o osudu vládce a jeho kliky. Proto ty už od dob Leninových nekonečné a nelítostné boje, intriky a kupování duší v sovětské mocenské garnituře. Gorbačov to změnit nemůže, však si už velmi rychle pole vyčistil a klíčové pozice obsadil “svými lidmi”. Navíc, nový pán v Kremlu je na poměry v sovětských mocenských špičkách relativně mladý : je tu dobrá šance, že by mohl vládnout dvacet a i víc let. A aby přetrval, musí uspět. Slíbil, že uspěje prakticky ve všech oblastech, od ochablé ekonomie přes mizernou pracovní morálku a podvázanou kulturu až po spotřebu vody. Aby uspěl, potřebuje čas a klid, především klidné, co možná nerozbouřené mezinárodní vztahy a ty zas hlavně a především s tou mocností, kterou jedině a opravdu uznává — se Spojenými státy. Jenže, aby se tohle stalo skutkem , na to už nestačí mírová rétorika, podplacené mírové kampaně, hysterická propaganda, odzbrojovací návrhy plné podfuků, 4 [pageend6]pokoutní údaje o skutečném stavu jaderného zbrojení. Reaganova politika — a každý má právo si o ní myslet, co chce — se v jednom nemýlila : že na hrubý pytel patří hrubá záplata. Když si sověti vysazují ve střední Evropě své SS rakety namířené na západní Evropu a tahle nacílená západní Evropa marně volá nechte toho, pak nezbývá než nasadit Pershingy. Když sověti vyhrožují, že v důsledku tohoto postupu opustí zelený stůl odzbrojovacích jednání v Zenevě, pak se prostě nepropadne mnichovanství, ale naopak se řekne, to se nedá nic dělat a támhle jsou dveře, však vy se zase vrátíte. Tak se taky stalo, bez předchozích podmínek či ústupků v meritu věci. Krátce, mír, odzbrojení, civilizované mezinárodní vztahy se už nedají vyčarovat žádnou demagogií. Navíc, Moskva chce stůj co stůj zastavit nebo aspoň zpomalit americký výzkum, který by mohl přinést vpravdě revoluční výsledky v obraně proti transkontinentálním raketám (SDI, Strategická obranná iniciativa, píšeme o tom níže). Jistě, chtěla a mohla by následovat, ale nemá na to. Odtud — a nikoli z nějaké andělské sovětské oddanosti věci míru — vyplývá přece jen posun k větší vážnosti v gorbačovských odzbrojovacích návrzích. Samozřejmě, řekněme hned, dlouhá zkušenost nabádá ke kraj ní obezřetnosti. Závěrečnou fázi, jak ji navrhuje nejnovější sovětský plán, totiž vstoupit do éry lidstva osvobozeného od nukleární hrůzy, lze rovnou zařadit do oblasti chimér nebo, chcete-li, už citované naděje. Ale první fáze téhož plánu, zneutralizovat (“zničit”) všechny rakety středního doletu v Evropě a to pod neomezenou mezinárodní kontrolou, zasluhuje prozkoumat (i když je v tom řada čertových kopýtek — je například nepravděpodobné, že by se hranice sovětského impéria opravdu otevřely západním pozorovatelům, kteří by se bez překážek mohli pohybovat ve vojenských i civilních oblastech diktatury uzavřené vnějším vlivům, ba obávající se jich nad každé pomyšlení). Co z toho pro nás ? Ať tak či onak, vypadá to, že gorbačovské impérium se připravuje na dlouhodobou “mírovou koexistenci”, která by vylučovala nebezpečné, Moskvou vyvolané situace, jako byl třeba pokus o blokádu Berlína, pokus o propašování raket na Kubu nebo pokusy vyvolat povstání v Třetím světě. Naopak, nelze zcela vyloučit kroky, které by vedly k politickému řešení afgánské aféry ani gesto ve prospěch některých sovětských politických vězňů. Co je v tom pro nás ? Za předpokladu, že výše vyznačené tendence jsou aspoň zhruba správně odhadnuty, zdá se pak — pro nás — v řadě těch neznámých položek jedna jistá : budeme mít v CSSR totéž, co v SSSR, ovšem v malém tuzemském provedení a na splátky. Krátce, vypadá to řádové na třicet let bez krizí a šturmování. Moskva bude po Praze požadovat minimum — ekonomickou a ideologickou rovnováhu, a jinak — je to vaše dílo. Není to mnoho, ale není to taky zanedbatelné. Jenže očekávat od dnešních nebo i nástupnických držitelů moci v CSSR nezávislou iniciativu, špetku původnosti a pu- týnku nepředstíraného elánu, to by byl bezbřehý optimismus. Tedy snad iniciativa zdola, nápady, chuť být občanem, chuť do práce ? Není na nás, kdo tam nežijem, abychom odpovídali. Ale snad to stojí za úvahu. Třicet let není v životě člověka maličkost : těm dnešním dvacetiletým bude padesát a otázka zní, zda využijí nebo naopak promarní (třeba jen nekonečnými rozpravami o tom, co jsme byli nebo mohli být) čas, který se nabízí. Nepůjde o nic světodějného a o to to bude asi těžší; nejspíš o pokus (a vůli k němu) obnovit, co bylo poničeno nebo zasuto; třeba vrátit důstojnost vztahům mezi lidmi, práci její smysl, pravdě její místo. Pavel Tigrid (Paříž) 5 [pageend7]Rakety a radary O tom, že Sovětský svaz porušuje jak smlouvu SALT II., týkající se interkon- tinentálních raket, tak dohodu o protiraketové obraně z roku 1972, je americké ministerstvo obrany přesvědčeno už delší dobu. Uvnitř západní aliance se však tyto informace setkávaly s jistou skepsí. Někteří západoevropští politici se ptali, zda jsou materiály, na jejichž základě Washington ke svérnu názoru dospěl, dostatečně průkazné. Americký ministr obrany Weinberger předložil loni svým kolegům ze západní aliance tajné fotografie, makety a další materiály, z nichž přesvědčivě vyplynulo, že sovětská armáda má například k dispozici — kromě nové interkontinentální rakety SS-X-24 — ještě balistické střely SS-25, rozmístěné minimálně na třech základnách. Smlouva SALT II. povoluje však vývoj a rozmístění pouze jednoho nového typu. Sovětské tvrzení, podle něhož je raketa SS-25 jen modernizací staršího typu, ve světle Weinbergerových důkazů naprosto neobstálo. Jak může být “modernizovaná” raketa najednou o deset procent delší než předchozí systém — a mít navíc téměř dvojnásobnou odpalovací kapacitu ? S obdobnou arogancí přistupuje sovětské vedení i ke smlouvě o protiraketové obraně. Uvnitř sovětského území, poblíž Krasnojarska, se buduje obří radar, schopný identifikovat nepřátelské rakety. Takové zařízení smí však být — podle podmínek zmíněné americko-sovětské smlouvy — pouze v pohraničním pásmu. Aby nemohlo být v kombinaci s protiraketovými základnami použito k protijaderné obraně, jež by dosavadní strategický koncept vzájemného odstrašení vážně narušila. Podle sovětského vysvětlení má prý radar u Krasnojarska sloužit výhradně kontrole vesmírných satelitů. Pak by ovšem nesměl být konstruován tak, jak konstruován je. Oprávněnost amerických obav přiznala nepřímo i Moskva, když nedávno nabídla, že výstavbu radaru u Krasnojarska zastaví, jestliže západní aliance přestane modernizovat radary v Británii a v Grónsku. Podle Weinbergera je to typicky sovětská “nabídka”. Západní radary stály v Británii a v Grónsku už před uzavřením smlouvy o protiraketové obraně — a dosud proti nim v Kremlu nikdo nic nenamítal. Teprve poté, co Američané odhalili výstavbu radaru u Krasnojarska, mají se tato západní zařízení najednou stát předmětem jednání. Se znepokojením vzali ministři obrany západní aliance na vědomí i další zprávy, svědčící o rozsahu sovětského jaderného zbrojení. Raket středního doletu má Moskva k dispozici — přes údajné “moratorium” — 441. Je na nich celkem 1 323 jaderných hlavic. Ministři obrany západní aliance opakovali v této souvislosti svou starou nabídku vzdát se rozmisťování dalších amerických raket, jakmile Sovětský svaz bude souhlasit s vyváženou dohodou o redukci těchto zbrojních systémů na obou stranách rozdělené Evropy. Počet raket, který má být v západní Evropě do roku 1988 rozmístěn, je, měřeno počtem hlavic, stejně mnohem nižší než současný objem sovětského zbrojení na tomto poli. Zároveň stahuje západní aliance postupně ze svých arsenálů 1 400 starších typů jaderných náloží, takže po dokončení modernizace bude v západní Evropě méně jaderných zbraní než nyní. — A to i v případě, že Sovětský svaz nepřistoupí na účinnou kontrolu zbrojení ani v budoucnu. Není totiž zapotřebí mít sklady nabité jadernými zbraněmi až k prasknutí. Stačí mít k dispozici jen právě tolik systémů, aby byl princip odstrašení protivníka věrohodně zachován. ...a chemické zbraně Vytvořit v Evropě pásma beze zbraní hromadného ničení, to navrhují kremelští stratégové — v nej různějších obměnách — už řadu desetiletí. Nepočítají ani tak s tím, že by 6 [pageend8]svou utkvělou představu mohli jednou prosadit ; kdyby některý ze západoevropských států na něco podobného přistoupil, ocitl by se Sovětský svaz — z hlediska rozdílu mezi geografickou polohou obou velmocí — vůči Evropě automaticky ve výhodě. A to by obrannou koncepci Západu poškodilo. Snahy kremelských funkcionářů mají ještě jiné pozadí: každým dalším návrhem na pásma bez jaderných či chemických zbraní se v západoevropské veřejnosti rozpoutá znovu debata o tom, kolik takových systémů je vlastně v té které západoevropské zemi rozmístěno, zdvihnou se emoce a stoupá vnitřní nátlak na demokratické vlády. Tento účel měl nepochybně plnit i nedávný východoněmecko-československý návrh na adresu Bonnu, týkající se jednání o evropském pásmu bez chemických zbraní. Západní aliance má v Evropě k dispozici chemické zbraně pouze na západoněmeckém území — a to ještě ve velice omezeném rozsahu. V roce 1969 se Spojené státy rozhodly k závažnému jednostrannému gestu a přestaly chemické zbraně vyrábět. Naděje, že Sovětský svaz bude tohoto příkladu následovat, se beze zbytku rozplynula. Sovětské zbrojovky chrlily a chrlí dodnes stále nové a modernější chemické zbraně, a sovětští vojáci se cvičí v jejich použití. Konkrétně například v Afganistánu. Kdyby ze západního Německa zmizely sklady chemických zbraní, zůstaly by sovětské zásoby v Evropě zcela bez konkurence. Co do rozsahu, je potenciál chemických zbraní v Německu ve srovnání se sovětským arzenálem sice mizivý, avšak odstrašující funkci přesto plní. Je jenom jedna cesta, jak se přízraku chemických zbraní doopravdy zbavit. Ta vede — a to v Moskvě velice dobře vědí — přes konferenci při OSN v Zenevě, kde se už řadu let jedná o celosvětovém zákazu těchto systémů. Na toto fórum odkázal Prahu a východní Berlín i západoněmecký kancléř Helmut Kohl, když odpovídal na východoněmecko-československý návrh. Nabídl zároveň, aby obě německé delegace a zástupci Československa diskutovali v Zenevě intenzivně o tom, jak vyřešit problémy, brzdící pokrok v tamních jednáních. Jednání troskotají léta na tom, že Sovětský svaz rozhodně odmítá jakoukoli účinnou kontrolu eventuální smlouvy. Vzhledem k povaze sovětského režimu je nezbytné, aby se nezávislí kontroloři mohli na místě přesvědčit, zda byly chemické zbraně opravdu zničeny. I na tomto poli šly Spojené státy příkladem vstříc — a demonstrovaly zcela konkrétně, že je takový postup možný, aniž by se musel kdo obávat o tzv. “vojenské tajemství”. Jenže, na “vojenská tajemství” mají ve Washingtonu a v Moskvě diametrálně odlišný názor. Na jakýkoli pokus o ověřovací mechanismus reaguje tajnůstkářská velmoc na východě pokřikem o údajné špionáži. L. R. (Mnichov) Poučení ze Ženevy Bylo to skoro k nevíře : tentýž Michajl Gor- bačov, který až do poslední chvíle prohlašoval, že hodlá docílit v Zenevě “konkrétních výsledků”, najednou vřele tiskl ruku amerického prezidenta, zdůrazňoval, jak pozitivní je už samotný fakt, že byl zahájen dialog mezi velmocemi, — a nakonec podepsal společné prohlášení, plné dobrých předsevzetí. Přitom bylo zcela jasné, co si Kreml pod vágním pojmem “konkrétní výsledky” představoval : Washington měl kapitulovat před sovětským požadavkem, aby se Spojené státy vzdaly výzkumu protiraketové obrany ve vesmíru. Tento posun v sovětské pozici byl v průběhu ženevského + Svědectví str. 771. Mezititulky jsou redakční. 7 [pageend9]setkání Michajla Gorbačova a Ronalda Reagana jistě nejzřetelnější; nebyl však jediný. K jistému obratu došlo zřejmě i v klíčové otázce kontroly zbrojení. Ve společném prohlášení je na jedné straně opakován všeobecný závazek usilovat o kontrolu zbrojení, na kterém se v lednu 1985 dohodli ministři zahraničí obou velmocí. V něm se hovoří o tom, že se v americko- sovětských jednáních mají všechny tři oblasti, tedy vesmírné zbraně, mezikontinentální střely a rakety středního doletu projednávat “ve vzájemné souvislosti”. Tento dodatek, z něhož Moskva svého času vykonstruovala podmínku, že se Spojené státy mají vzdát i jen pomyšlení na účinnou protiraketovou obranu, chtěj Mi dospět k redukci jaderných arzenálů, se však ve společném prohlášení ze Zenevy už neobjevuje tam, kde se začíná o redukci zbrojení mluvit konkrétněji. Ve formulacích, hovořících o snaze dosáhnout padesátiprocentní redukce jaderných zbraní, není ani slova o tom, že by toto omezení mělo být podmíněno dohodou o zbraních ve vesmíru. Skoro se zdá, že se Kreml, konfrontován v tomto bodě s pevným postojem Spojených států, začíná s americkým výzkumem nových obranných možností smiřovat. V nejlepším případě ovšem jen v pasivní rovině. V oblasti propagandy povedou sovětští funkcionáři dál svůj oblíbený “boj proti americkým plánům ve vesmíru”. Když nic jiného, slibují si od něho alespoň politicko- psychologický dopad na západní veřejné mínění. A to jim odjakživa stálo za pokus. Gorbačov si jistě může vyložit i ony pozitivně znějící formulace ženevského prohlášení nakonec po svém, stejně jako si bude pod závazkem nalézt “účinná opatření k ověřování smluv” představovat něco jiného než Washington. Nicméně by všechny tyto body ženevského prohlášení mohly být počátkem pozitivnějšího vývoje v americko- sovětských jednáních o kontrole zbrojení. Iluze o tom, že by týmy amerických a sovětských vyjednavačů mohly dospět k rychlým výsledkům, nejsou však na místě. Pro Moskvu představovala kontrola zbrojení vždycky především tu nejlevnější možnost, jak zvrátit poměr sil ve prospěch Sovětského svazu. Této dominantě sovětské zahraniční politiky je poplatný i návrh, který leží od podzimu na jednacím stole. Jeho cílem je snížit o 50 % stav strategických zbraní. Pod pojmem “strategické zbraně” si ovšem Moskva představuje ty systémy, které mohou zasáhnout území druhé velmoci. Z americké strany by do této kategorie měly patřit nejen všechny bombardéry a ponorky, operující v odpovídajícím prostoru, nýbrž i rakety středního doletu, rozmístěné v západní Evropě. Sovětské rakety SS-20, ohrožující západoevropská města, by se však podle těchto svérázných počtů vůbec neměly stát v tomto kontextu předmětem jednání. V podstatě staví sovětský návrh Spojené státy před volbu zabezpečit buď nukleární ochranu západní Evropy anebo amerického kontinentu. Na obojí by arzenál, který by měl Americe podle sovětských představ zbýt, jednoduše nestačil. Za těchto okolností nepřekvapuje, že americký protinávrh nemá se sovětskými plány — až na ono magické a zavádějící číslo 50-ti procentní redukce — pranic společného. Velmi obtížný průběh jednání o kontrole zbrojení je tak předem naprogramován. Přesto je pozitivní už sám fakt, že se Kreml rozhodl konkrétně vyjednávat. A především, že je — poprvé v historii kontroly zbrojení — ochoten vůbec mluvit o redukci existujících jaderných arzenálů (i když zatím hlavně o redukci arzenálů amerických). Vraťme se však k oné historické události v Zenevě : Ronald Reagan jel na své první setkání se sovětským generálním tajemníkem s odhodláním nastolit v americko-sovětských vztazích nové, konstruktivnější ovzduší. To se mu nepochybně podařilo. Nejpodstatnější však je, že se zároveň podařilo narýsovat schéma intenzivního budoucího dialogu mezi velmocemi. Pevný postoj Washingtonu v 8 [pageend10]zásadních otázkách, kombinovaný s ochotou vyjednávat a hledat spravedlivé kompromisy, přinesl první ovoce. Ve smířlivé náladě musel ovšem přijet do Ženevy také Michajl Gor- bačov. Jeho motivy lze nejspíš hledat v chronicky katastrofálním stavu sovětského hospodářství, které chce ctižádostivý generální tajemník vytáhnout z nejhoršího a posadit na vlak elektronického rozvoje, jenž směřuje do 21. století. Bez technologické spolupráce se Západem se mu tenhle zázrak nepodaří uskutečnit ani v náznaku. Proto ta nápadná snaha o konstruktivní atmosféru ve vztazích ke Spojeným státům. Být přílišným optimistou by ovšem znamenalo ignorovat historickou zkušenost. Její bilance je neradostná : rok po ženevském setkání amerického prezidenta Eisenhowera s Bulganinem a Chruščovem následovala sovětská invaze do Maďarska, americko- sovětská jednání v roce 1967 vystřídala okupace Československa v srpnu 68, na tři poměrně úspěšné americko-sovětské summity na počátku 70. let navázalo horečné jaderné zbrojení Sovětského svazu, po setkání Jimmyho Cartera a Leonida Brežněva před šesti lety došlo k přepadení Afghánistánu. S úvahami o tom, zda jsou pozitivní aspekty dneška opravdu tak slibné, jak vypadají, se tedy určitě vyplatí počkat. L. R. (Mnichov) Francie : mýty v sutinách Francouzský intelektuál, to bylo po celá desetiletí synonymum pro levici, pro protest proti establishmentu, zápas za věc revoluce, to byla elegantní ideologická výřečnost; levicová politická angažovanost byla de rigueur. V údobí po druhé světové válce bylo dosti nesnadné najít francouzského intelektuála, který by nebyl členem komunistické strany nebo aspoň souputníkem. Jenže, od té doby a zejména v posledních letech se kyvadlo nahnulo na druhou stranu. Stalo se toho totiž příliš, než aby to bylo možno ignorovat (i když levičáctví, dětská nemoc západních intelektuálů, zaslepuje až k neuvěření). Stalinský “kult osobnosti”, směšný a odpudivý zároveň, Chruščovova “tajná řeč” o Stalinových zločinech, invaze Maďarska a Československa, krutá kulturní revoluce v Číně, přehmaty a zločiny údajně revolučních a pokrokových režimů v Alžíru, na Kubě, ve Vietnamu a v Kambodži, sovětská invaze Afganistanu, rozdrcení Solidarity v Polsku... bylo toho moc a tak s každou událostí padaly modly a mýty (u některých francouzských intelektuálů dřív, u jiných později). Takže, jak se nedávno svěřil romanopisec Jean Cau, celoživotní levičák a kdysi osobní tajemník Sartrův, “mýty jsou v sutinách, marxismus se zhroutil a socialismus je dnes jen jiné slovo pro neschopné vlády”. Z bývalých ideologických proroků, pro- sovětských nadšenců a neúnavných aktivistů se stali neúprosní kritikové téhož — a skoro bez výjimky: Bernard-Henri Levi, André Glucksmann, Pierre Daix, Jean Ellenstein, Roger Garaudy, Annie Kriegel, Hélěne Parmelin, Claude Roy, Philippe Robrieux, Michel Foucault, Edgar Morin, Pierre Juquin (který je dokonce dosud členem LJV KSF), a tolik dalších... Dlouhý proces neúprosného poznání. Jak píše Jean-Marie Doménách : “Od roku 1914 francouzská levicová inteligence vložila všechny své naděje do bolševické revoluce; a přesto, že byla varována už od dvacátých let lidmi jako Antoine Ciliga, Panaít Istrati, Victor Serge, nejlepší z našich intelektuálů prostě nechtěli vidět skutečnosti; je trapné připomenout jednoho z nejváženějších, Romain Rollanda, který v roce 1929 žádal Istratiho, aby nekritizoval metody GPU, poněvadž by tím zmátl revolucionáře... Bitva o Stalingrad oživila mýtus, který přežívá dokonce i tyranovu smrt. Květen 1968 definitivně pohřbívá monolitní víru, nejrůznější herese zapouštějí kořeny v samotné svatyni orto- 9 [pageend11]doxie. Kuba a potom Čína slouží aspoň chvilku jako jakási exotická alibi. Ale když i poslední maoisti pochopili, že Velká Kulturní Revoluce nebyla nic jiného než maškaráda organizovaná jednou mocenskou frakcí proti jiné, pak už nebylo cesty zpět. A nastoupilo svědectví o gulagu. FL (Ženeva) Sartre - politický naivka Jean-Paul Sartre, francouzský filosof, dramatik, romanopisec, politický aktivista, patřil už ve třicátých letech, ale hlavně po druhé světové válce k těm levicovým intelektuálům, kteří svým dílem ovlivnili celé generace. Originální, až geniální myslitel a tvůrce byl zároveň politicky víc než naivní. Francouzský deník Quotidien de Paris uspořádal několik let po Sartrově smrti anketu právě o jeho politickém profilu. Rada francouzských intelektuálů, mezi nimi i bývalí komunisté, odpověděli např. takto : Olivier Todd : “Člověk může obdivovat spisovatele, dramatika... ale zároveň nemůže nevidět, že se Sartre dopustil některých monumentálních politických omylů.” Alain Finkielkraut : “Byl to nebezpečný a nenapravitelný iluzionista, tvrdošíjný souběžec všech revolučních katastrof v uplynulé polovině století.” Emannuel le Roy Ladurie : “Sartre byl zcela určitě velký spisovatel. Celkově se však nesmírně mýlil.” Annie Kriegel : “Dnešní mladí lidé už Sartra nečtou. Nevděčí snad za své zapomnění obrovskému množství falešných analýz a nedůsledností, jimiž je poseta jeho politická cesta ?” Michel le Bris : “Podporoval Sovětský svaz i v nejhorších momentech odhalení souostroví Gulag. Podporoval i Fidela Castra. Intelektuálové za ním šli jako ovce.” Deset let před svou smrtí řekl Sartre skupině svých přátel : “Je čas, abych konečně vyslovil pravdu. Jednoho dne napíšu něco jako politický testament... Odhalím v něm, co jsem si skutečně myslel, a co si myslím teď, s odstupem času. Vím, že někteří lidé nad tím budou skřípat zubama — včetně mne samotného...”. Sartre neměl čas — nebo možná odvahu — tento testament sepsat. Jeden z jeho bývalých obdivovatelů, Michel- Antoine Burnier, to udělal za něho + . A jako nejlepší knihy o stalinismu napsali bývalí stalinisté, tento bývalý exsartrovec nám vykreslil ve formě fiktivního autoportrétu nejvěrnější Sartrovu podobiznu. Zdá se mi, že se do Sartra vtělil naprosto úspěšně. Sestavil v ní krutou a citlivou antologii Sar- trových politických prognóz a odvolání. Kolikrát jenom tento angažující se filosof připustil, že se zásadně mýlil ! Nebyl mužem akce, ale jak nesmírně toužil se jím stát ! Díky Burnierovi můžeme rekapitulovat všechna stadia jeho života a celé bohatství jeho kontradikcí. Roku 1933 ho jeho velký přítel z mladých let Raymond Aron uvedl do filosofie a fenomenologie. Aby své znalosti prohloubil, strávil Sartre rok na studiích v Berlíně. Tam už vládl Hitler, ale Sartre mu nevěnoval pozornost : byl pohlcen metafyzikou. Pak přišel návrat do Paříže, lidová fronta, španělská občanská válka a potom válka světová. Jako zajatec Němců učil Sartre uvězněné faráře Heideggerově filosofii. Když byl v důsledku své oční choroby převezen zpět do Francie, pokusil se s Mauricem Merleau-Pontym zorganizovat odbojovou skupinu ; ta se však brzo jejich vlastní + Michel-Antoine Burnier : Le Testament de Sartre, Editions Olivier Orban, Paříž 1984. 10 [pageend12]neschopností rozpadla a Sartre se vrátil k literatuře. Později se mu vytýkalo, že dovolil, aby se v Paříži hrála jeho hra Les Mouches (Mouchy), zatímco André Malraux bojoval v čele alsasko-lotrinské brigády. Proč ? “Rozhodně to nebylo ze zbabělosti. Navzdory tomu, že jsem byl odjakživa útlé postavy, měl jsem vždycky fyzickou odvahu.” To je pravda. Co mu však přes všechna nespočetná politická prohlášení chybělo, bylo nadání pro kolektivní akci. Přesto po válce založil spolu se Simone de Beauvoir, Merleau-Pontym a Raymondem Aronem bojovnou revui Les Temps Modemes, která se zasazovala o jakousi troisieme voie, “třetí cestu mezi stalinistickým komunismem a zrádnou sociální demokracií, cestu světového míru, který je ohrožen velmocenskými bloky...” V té době Sartra náhle dohonila sláva. Zcela bezděčně svým myšlením zaujal fantazii doby. Paříž byla posedlá existencionalismem — “dostal jsem špatnou nálepku, kterou jsem nakonec přijal”. A Sartre doznává : “Sklepení St. Ger- main des Prés, Juliette Greco, noční lokály Takou, Rose Rouge, sebevraždy, za všechno jsem mohl já. Dovedete si představit, jak mě to znepokojovalo... Zlé jazyky říkaly : ‘Mívali jsme hnutí dada a teď máme hnutí kaka...’ ”. Pokud jde o komunisty, ti se na Sartra mračili, protože existencionalismus odvracel lidi od marxismu. Studená válka Sartra brzo donutila vybrat si mezi Sovětským svazem a Spojenými státy. Raymond Aron se bez váhání přihlásil k Američanům. Arthur Koestler Sartrovi vysvětlil, že SSSR je největší nepřítel lidstva a že on, Koestler, se ve studené válce staví na antikomunistické stanovisko de Gaulla. “Ses phrases glissaient sur moi sans m’atteindre.” (“Jeho slova mě míjela, aniž se mě dotkla.”) Podle Sartrova názoru Koestlerovo odmítání komunismu předem znehodnotilo jeho argumenty. U Sartra došlo ke zlomu a k přechodu od antikomunismu k pro- komunismu. Ne však, že by ho komunisté kvůli tomu začali přijímat — jeden z jeho bývalých žáků, Jean Kanapa, ho označil za “fašistu”. Roger Garaudy, Henri Lefebvre, Pierre Hervé a Jean Toussaint Dessanti na něho ostře zaútočili. Moskva ho prohlásila za “hyěne dactylographe”, vzpomíná samotný Sartre : “Z těchto neustálých polemik mě bolelo srdce...” Navzdory zuřivosti a netolerantnosti ze strany francouzských komunistů — nebo možná právě proto — přitahoval Sartra komunismus stále silněji. Stal se prototypem intelektuálního masochisty, jako stvořeného k roli souběžce. Rozhodují úmysly Pak přišel “blesk z jasného nebe... ve formě nevyvratitelných důkazů o existenci koncentračních táborů v Sovětském svazu.” Když se zotavili z prvního otřesu, prohlásili Sartre a Merleau-Ponty, že “komunismus se má posuzovat podle jeho úmyslů a nikoli podle jeho činů” : “Deset nebo patnáct milionů deportovaných mi neotevřelo oči,” prohlásil Sartre později, když nadešel čas přiznat se k iluzím a omylům, doznat je. V roce 1952 ještě odsuzoval “bakteriologickou válku” v Koreji. “Manipulovali mě od A do Z,” doznal potom. Ale proč znovu a znovu dovoloval, aby byl manipulován ? “SSSR chce mír ; každým dnem to dokazuje,” napsal. A komunisté konečně pochopili, jaký prospěch jim může přinést tento slavný prosťáček, ce naif au grand prestige. Pozvali ho na Světový mírový kongres do Vídně a odvezli si ho do Moskvy. Po této návštěvě Sartre v roce 1954 napsal : “V SSSR je naprostá svoboda kritiky.” Řekl mu to Ilja Erenburg. Tento sovětský spisovatel se později svěřil (Astierovi de la Vigerie), že byl nucen Sartrovi říkat nesmysly, protože byl pod trvalým dohledem KGB : "Je pensais sincere- ment Sartre assez averti pour comprendre ma comédie et qu’il ne me croirait pas. Le con.” 11 [pageend13](Upřímně jsem věřil, že Sartre je natolik chytrý, aby pochopil, že hraju komedii a aby mi nevěřil. Zatracený blázen !”) Události roku 1956 Sartra zdrtily. “To na moje myšlenky mířily ruské kulky. (Sovětská) intervence byl zločin.” Zbaven iluzí o SSSR a komunistické straně nelitoval Sartre pouze jediné bitvy, které se zúčastnil : zápasu proti francouzské válce v Alžírsku. “Alespoň jednou dějiny potvrdily, že mám pravdu.” A už při své první návštěvě v pobatistovské Kubě v roce 1960 uvěřil, že konečně našel ideální revoluci. Tři dny jezdil s Fidelem Castrem křížem krážem po ostrově a ve výbuchu nadšení prohlásil : “On (Castro) je celý ostrov, lid, dobytek, rostliny i země, všechno dohromady.” O dvacet let později viděl Kubu poněkud jinak : “Hroutící se ekonomika, bída, drtivé panství jediné strany, totální závislost na SSSR.” Mezitím se však zamiloval do “kulturní revoluce” v Maově Číně. Květen roku 1968 Sartra překvapil : “Jaká to revoluční proměna hodnot !” Přemožen údivem a pokorou interviewoval pro Nouvel Obsev- vateur Daniela Cohna-Bendita. Byl nadšen a aplaudoval, ale zachovával si odstup : “Byl jsem příliš starý na to, abych se zúčastnil.” Potom udělal “velký objev, že francouzští komunisté se bojí revoluce”. Stalinismus je vychoval k tomu, aby se neodvažovali převzít moc. “Une nouvelle extréme — gauche est née : avec délice j’épousais leur cause.” (“Zrodila se nová krajní levice : s radostí jsem se s ní ztotožnil.”) To byl závěrečný akt Sartrova aktivního života. Souhlasil s tím, že povede žurnál nejextrémnější skupiny, la gauche pvolétavienne, a zejména se sblížil s mladým extrémistou Benn Lévym, v němž viděl “nový typ intelektuála”. Napsali společně knihu On a raison de se révolter. Roku 1972 se většina la gaucheprolétarienne rozhodla raději odejít, než by souhlasila s přechodem k terorismu typu Rudých brigád. Sartrovi je nutno přiznat, že k tomuto rozhodnutí svým vlivem do jisté míry přispěl. Revolucionáři se vrátili ke svým knihám. Sartre poskytl ještě pár interview, vystoupil ve prospěch utečenců z Vietnamu (na pařížském veřejném shromáždění si potřásl rukou se svým úhlavním přítelem Raymondem Aronem), a pak umlkl. Francois Fondy (The Encounter, Londýn) Video v Americe V roce 1985 byl statisticky zaznamenán obrovský vliv, který mají na americký rodinný život videokazety; a všechno nasvědčuje tomu, že tento vliv dále poroste. Američané se z televizního národa proměnili ve video-národ. V roce 1955 si člověk ve Spojených státech připadal jako nahý, když doma neměl televizor. V roce 1965 se cítil poněkud neoděný, když jeho televizor nebyl barevný. V roce 1975 byl celý nesvůj bez kabelové televize. A roku 1985 bylo téměř neslušné nemít videorekordér Betamax nebo VHS. Jakou asi formu bude mít elektronické oblečení v roce 1995 ? Patrně bude nutné mít na střeše malou talířovou anténu pro příjem družicové televize — místo dnešní velké antény na dvorku — a tím pádem možnost přijímat 200 nebo 300 různých televizních stanic. A navíc také vlastnit nástěnnou obrazovku rozměrů velkého okna. Podle údajů Sdružení elektronického průmyslu se ve Spojených státech v listopadu 1985 prodalo každý den 45.000 videorekordérů. Když k tomu připočteme vánoční prodej, prodalo se loňského roku v USA přes 11 miliónů přístrojů — téměř o čtyři milióny víc než v roce 1984. Konjunktura videa zasáhla nejcitelněji kina, která se specializují na uvádění starých klasických filmů. Z hlediska konzumentů je to zcela pochopitelné: proč by se divák obtěžoval do chladného hlediště kina a díval se tam na poškrábanou kopii “Casablanky” 12 [pageend14]za doprovodu chrápání nějakého opilce ve vedlejší řadě, když si může opatřit lepší kopii v kazetě a dívat se na ni v klidu doma ? Mnozí lidé si kladou otázku, zda video-formát Betamax, který dnes vyrábí pouze firma Sony, nevyjde brzo z módy. Beta je dosud levnější a dává lepší obraz, ale američtí výrobci videorekordérů a majitelé obchodů s elektronickým zařízením, kteří často nevědí, co prodávají, se spolu spikli za účelem zvýšení prodeje aparátů VHS a zatlačili Betu zcela do pozadí. A v roce 1985 přišlo na trh cosi, čemu se říká Q-VHS, a čímž formát VHS dosáhl stejné kvality obrazu, jakou se Beta vyznačovala už od začátku. Výrobci Betamaxu mají tak jako tak obavy, že jejich systém bude brzo zastaralý. Právem. Ve skutečnosti jsou oba systémy zastaralé už teď, neboť Sony, Canon, Kodak a další firmy právě uvádějí na trh 8 mm video, formát budoucnosti. Nejlepší na tom je, že existuje jediný druh 8 mm videa : když vy koupíte kazetu jedné značky a babička kazetu značky jiné, nic se nestane — obě si budete moci přehrát na svém videorekordéru. Další báječná věc je ovšem velikost kazety : kazeta pro 8 mm přístroj je jen o maličko větší než standardní audio-kazeta. Firma Sony současně uvedla na trh 8 mm domácí videokameru, která je (zatím) nejmenší na světě : je téměř tak malá jako dnešní kazeta VHS. Je tedy tak malá a tak lehká, že skoro ani nevíte, že jste si ji vzali s sebou na cestu, a její obraz se vyrovná tomu, jaký produkují dosavadní půlpalcové (1,27 cm) systémy. Rumunská zima Pravidelné vypínání plynu a elektřiny, omezení vytápění na deset stupňů, tma místo veřejného osvětlení, mnoho výrobků na příděl a ještě více těch, které z obchodů prostě zmizely, snižování platů, militarizace energetického sektoru, řetězové čistky... podobné zprávy přicházely z Rumunska celou zimu. Rumuni jsou na tom dnes nejhůře v celé Evropě — snad ani Albánce nevyjímaje. Jak se mohla tato celkem bohatá země dostat na tuhle žebráckou úroveň ? Ze dvou důvodů. Především je to důsledek katastrofální zemědělské politiky, překotné kolektivizace, která je srovnatelná jen s tím, co kdysi utrpělo zemědělství sovětské. Druhý důvod souvisí s extrémně ctižádostivou a voluntaristickou průmyslovou politikou. Země se vyčerpala v honbě za výrobou, na kterou prostě neměla vzhledem k omezeným energetickým zdrojům. Byrokratizace a faraónské, či spíše idiotské, projekty prezidenta Ceausesca, který je u moci od r. 1965, zruinování země dovršily. Krize, která se už několik let stále zhoršuje, připomíná četnými aspekty tu, do které se po roce 1980 dostalo Polsko. Je však nepochybně ještě větší: Polsko si přece jen zachovalo významný sektor soukromého zemědělství a může se vždy opřít o svou církev. Nic takového v Rumunsku, kde řádí bezuzdný kult osobnosti, nepotismus, korupce a permanentní útlak všemocné Securitate, politické policie režimu. Tento chmurný obraz má příchuť “konce režimu“. Nejen proto, že kolují stále poplašnější pověsti o těžké nemoci prezidenta Ceausesca, ale také proto, že si lze stěží představit, že Gorbačov bude nečinně přihlížet pozvolnému bankrotu “bratrské země.” Rumunsku se dlouho dařilo maskovat vnitřní krizi nacionalistickou zahraniční politikou, v níž nechyběly špičky proti Kremlu. Moskva tyto úchylky až dosud tolerovala. Ale dnes už výbuchy lidové nespokojenosti nelze vyloučit : v zemi už proběhlo několik stávek hraničících s povstáním, zejména v důlním průmyslu. SSSR by mohl svůj dosavadní postoj k Rumunsku změnit. Prostředky, zejména ekonomické, mu k tomu nechybějí. Vzhledem k ostrému an- 13 [pageend15]tisovětismu Rumunů již pro nej bude obtížnější nalézt vhodné protagonisty. Avšak rostoucí nespokojenost obyvatelstva a Ceausescovy čistky by mohly tento úkol ulehčit. Samizdat v Rumunsku ? Na rozdíl od ostatních evropských komunistických zemí, ve kterých je samizdat značně rozšířený, v Rumunsku už mnoho let neexistuje. Nedávno však vystoupili členové dvou “historických” politických stran s kritickými texty a politickými dokumenty a vydali je v samizdatové edici. Liberální strana a Národní rolnická strana, které jsou v rumunském politickém žargonu označovány za “historické”, byly krátce po komunistickém převzetí moci postaveny mimo zákon. Desítky tisíc jejich členů byly uvězněny a mnozí z nich ve vězeních zemřeli. Ty, co přežili, represe umlčela. Loni však v zemi začala obíhat řada textů, podepsaných dvěma bývalými vedoucími představiteli těchto stran, kteří oba za sebou mají dlouhé věznění. Ion C. Bratianu, autor osmi krátkých samizdatových eseji, patří k rodině, jejíž členové téměř jedno století stáli v čele kdysi nejdůležitější rumunské politické strany — liberální. Šest příslušníků rodiny Bratianu v komunistických kriminálech zemřelo a autor sám byl vězněn dvanáct let. Další dokument, který se v Rumunsku objevil, napsal Ion Puiu, sedmašedesátiletý inženýr a kdysi vedoucí mládeže Národní rolnické strany; jeho text je současně — aspoň pokud je známo — první, který přichází s ucelenou alternativní politickou platformou. Oba autoři hodnotí současnou situaci v Rumunsku jako hlubokou krizi, jež zachvátila všechen veřejný život a vyžaduje si naléhavého řešení. Kritika a návrhy na reformy se soustřeďují hlavně na tři oblasti : na ekonomiku, na svobodu názoru a projevu, mezi vládnoucími a ovládanými. V dokumentech se žádá, aby byly uplatňovány v praxi ústava a zákony a volá se po podobných reformách, o jaké se pokoušejí jiné země východní Evropy, i po reformách dalekosáhlejších. Členové rumunské demokratické opozice, kteří přežili, se takto pokoušejí navázat dialog mezi vládnoucí mocí a společností. Precedens ? Do Budapešti se v druhém říjnovém týdnu 1985 sjeli zástupci třiceti pěti evropských států, které před deseti lety v Helsinkách podepsaly tzv. Závěrečný dokument o spolupráci. Ten dokazuje sice dodnes hlavně malou srozumitelnost jinak prý obecně sdílených pojmů společné evropské kultury, neboť ony tři koše, do kterých helsinská nadílka byla posléze roztříděna (vojenství, ekonomika a humanitní sféra) jsou zatím plné dřevité vlny, to však nikomu nebrání čas od času uspořádat mýtink, na němž se vyslaní kontroloři mají přesvědčit, zdali se v dřevité výplni nenajde přece jen něco hmatatelnějšího. Po fiasku v Ottawě, kde se mluvilo o lidských právech a účastníci tamní konference se nakonec nedohodli, ani že se eventuálně dohodnou, se na Dunaji sešlo tzv. Kulturní fórum. Už v září 1983 (schůzka v Madridu) se totiž zdálo, že mluvit o kultuře bude méně namáhavé. Málokdo si ještě vzpomene, že někdejší Helsinský závěrečný akt počítal se sedmi setkáními na vybraná témata — a že téma kultury bylo jedním z nich. Budapešť to připomněla hned dvakrát : zatímco se scházeli ostřílení konferenčníci západu s ostřílenými manipulátor}7 národních kultur zemí socialismu, už reálného, schylovalo se i k jinému setkání, které s tím prvním sice nijak nesouviselo (natožpak nějak polemicky), které se ho však přesto týkalo. 14 [pageend16]Známý maďarský spisovatel George Konrád a jeho přátelé se rozhodli totiž pozvat několik evropských a amerických kolegů v naději, že bude možné předvést, jak vlastně jednoduše a nenákladně se evropská kulturní spolupráce dá pořídit. Věci se navíc ujal vídeňský Helsinky Watch (Mezinárodní helsinská federace pro lidská práva, IHF), který poté, co sovětské úřady v rámci svého plnění Závěrečného aktu pozavíraly moskevskou skupinu Jurije Orlova, převzal její úlohu a pilně monitoruje všechna porušení Závěrečného aktu. Vídeňští G. Konrada podpořili a jako mimo vládní organizace dali přednost mimovládním lidem. Nejspíš usoudili : koná-li se první Fórum (jako pohelsinská akce) zároveň i poprvé v zemi Varšavské smlouvy, bude dobré zkusit precedens, neboť : co to udělá, setkají-li se tu i ti, kdo kulturu dělají. Paradoxně lze takovou schůzku uskutečnit zatím pouze ve východní části Evropy, protože tamní spisovatelé v takovém případě nemusejí své dohližitele prosit o výjezdní doložku... a dohližitelům může být eventuálně trapné nepustit do země, v níž se třeba zrovna jedná o kultuře, několik kulturních pracovníků na soukromé pozvání. A tak se tedy Susan Sontagová z USA, Hans Magnus Ennzeberger ze Spolkové republiky, Alain Finkelkraut z Paříže, Angličan Timothy Garton-Ash, Jiří Gruša z Bonnu (ale expatriován tam poměrně nedávno z Prahy), Danilo Kis (vykázaný kdysi z Rumunska), Amos Oz z Izraele a Per Wastberg ze Stockholmu dali vyfotografovat na formulář maďarského turistického víza — a ocitli se (k překvapení zejména těch expatriovaných) v Budapešti. Povzbuzen tímto úspěchem rozhodl se pro Budapešť i jiný vykázaný Čech Pavel Kohout (nyní Vídeň) a povedlo se to — navzdory dřívějším špatným zkušenostem — i jemu. Ti všichni pak 15. října 1985 (spolu se svými maďarskými hostiteli) stáli v hale hotelu In- tercontinental, a hle : cosi se náhle porouchalo v sále, dávno předtím Konrádem rezervovaným. Na mnohé dotazy ani maďarské úřady nevěděly, proč by se ve městě právě zahájeného Fóra mělo konat i jakési paralelní setkání pouhých turistů s pouhými soukromníky. Nato maďarští spisovatelé onen “soukromý ráz” své akce, míněný diskvalifikačně, pochopili jako šanci a pozvali zahraniční hosty do dvou soukromých bytů, kde se slovo symposium, dávno už zploštělé, znovu dopracovalo svého původního smyslu. Přátelsky pohoštěni a v atmosféře zbavené všech oficialit (a přece plné pozorného soustředění) promlouvali pak všichni společně o svých tématech. Budoucnost Evropy je zajímala. A ovšem i spisovatelská integrita. Bylo to zároveň soukromí velmi veřejné, neboť k té přibližně stovce domácích i přespolních účastníků (včetně panelistů) se připojil i velký houf novinářů, které tato událost, podtržená ještě příhodou v Interconti, odlákala oficiálnímu Fóru. A mluvilo se také o literatuře v exilu, o právu lišit se (neboli zůstat sám sebou, G. Konrád), o menšinových literaturách (téma v Budapešti zvlášť ožehavé, uvážíme-li, jak se ke svým maďarským spoluobčanům chová Československo a zejména Rumunsko); o právu na dějiny, pojatém ovšem neimperiálně a nena- cionalisticky... a hlavně o tom, co je to vlastně ta Evropa, rozdělená a přitom nedílná, kráter, jehož láva zaplavuje ostatní kontinenty, zatímco on sám už vyhasíná ? Ach ne, většinou zaznívaly spíš nadějnější tóny. Rozhovor probíhal evropsky členitě, veden vždy osobně i osobitě; rozdíl mezi korporativním a individuálním, to staré evropanské stigma, tu znovu vysvitl. Ale povedl se onen zamýšlený precedens ? Těžko říci, maďarský režim, který lze dnes asi označit za autokrativní spíše než tota- litární (Konrád), zachytil jistě vše, co se v těch soukromých prostorách řeklo i mimo protokol; přesto se ukázal přinejmenším “salon- fáhig”. To není málo, pomyslíme-li na dnešní 15 [pageend17]Čechy a Bulhary — a vůbec na všechny ostatní. Maďarští hostitelé osvědčili staré kardinální ctnosti (“made in Europe”), chytrost a zejména statečnost. Všichni mají dnes čerstvý záznam na své osobní kartě v archivu dohližitele určitě nejvyššího. Kdy bude tato karta vytažena, není ještě jisto, avšak na budoucnost se zadělává jen takto “dvojznačnými”, takto ne-jistými činy. Ve čtvrtek, 18. října večer “soukromé” symposium skončilo. To už Veliké fórum mělo za sebou první dva dny z naplánovaného šestinedělí v komisích a subkomisích, v plénu i kuloárech. Pro pořádek připomeňme, že americkou delegaci ona náhlá nehoda v hotelu Intercontinental přiměla aspoň k protestu. Gr (Bonn) Z dopisu pozorovatele “Byl jsem letos tři týdny v Německé spolkové republice a musím otevřeně říct, že jak se tu referuje o poměrech v Československu, je nejen nepravdivé, ale i hloupé. Ono naivní zjednodušování ukazuje, že složitému vývoji v Praze tu nikdo nerozumí. Možná, že se mi nebude věřit : ale skoro 90 procent Čechů vůbec nepomýšlí na to, aby nadávalo straně nebo dokonce vytvářelo nějakou opozici. Ve vztahu mezi lidem a stranou se v posledních letech vytvořil zvláštní stav : lid- totiž pochopil, že režim, který mu byl vnucen, nemůže změnit. Vedoucí straničtí činitelé přišli ke stejnému závěru z opačného konce. Pochopili, že nejsou schopni vniknout do soukromé sféry občanů. Málokdy se nám vedlo tak dobře jako dnes, přes všechny nářky nad hospodářskými nedostatky. Žijeme na základě “druhé ekonomické roviny”. Vezměme jako příklad ocelárnu nedaleko Ostravy. Je už tak zastaralá a tak neproduktivní, že by ji západoněmecký kapitalista nepřijal ani jako dar. Když tu týdně ve skladu hoří jen dvakrát, mluví vedoucí soudruzi o skvělém úspěchu na cestě k socialismu. Ocel z tohoto závodu je pětkrát tak drahá jako na Západě. Takže vzniká otázka, proč se tenhle podnik nezastaví. Ze západního hlediska je odpověď jasná — tahle huť by se měla zavřít už kvůli ochraně životního prostředí. Ale v Československu by zastavení takového provozu znamenalo ekonomickou katastrofu. Protože tahle stará ocelárna pořád ještě živí několik desítek nekvalifikovaných, ale privilegovaných soudruhů, tedy opor socialistické společnosti, kteří pracují převážně ve správě, ve stranické organizaci, v odborech. Tím ovšem není řečeno, že obyčejný pracující přijde zkrátka, i když se musí plahočit s muzeálním strojovým parkem. Je sice špatně placen, ale ve své fabrice vidí poprávu pramen, z něhož může skoro bez zábran vylepšovat svou životní úroveň. Všechno, co pracující nemůže dostat na trhu, vezme si ve fabrice : roury, drahé olejové barvy, plech, vodovodní kohoutky, šlechtěnou ocel, nářadí, prostě všechno, co bud* potřebuje sám nebo co může směnit za jiné nedostatkové zboží. Zastaralá, neproduktivní ocelárna tak plní v “druhé ekonomické rovině”, která nepodléhá žádnému centrálnímu plánování, roli, oživující černý trh. Nej zajímavější na tomto ekonomickém zázraku je, že ho vedoucí soudruzi ve straně nejen mlčky akceptují, ale dokonce v něm spatřují důležitý prostředek při zásobování pracujících. Takže : ocelárna je pro centrální plánovače v pražském ústředním výboru a ve vládě ztrátová; v “druhé ekonomické rovině”, která se mezitím zcela odloučila od předepsané pětiletky a vyvinula vlastní dynamiku, však plní huť úlohu velmi důležitou pro reálný socialismus a pro jeho upevňování. Mohu to doložit čísly : za posledních pět let klesla produkce a obrat ocelárny o jednu třetinu, mzdy byly zmrazený, životní náklady se zvýšily nejméně o padesát procent. 16 [pageend18]Přesto stoupla hodnota nově postavených domků pracujících této ocelárny, jejich chat, nového zařízení a automobilů celkem čtyřikrát. Přesná čísla jsou samozřejmě tajná, ale my jsme je ústřednímu výboru předložili. Dvě nejvýznamnější skupiny v naši společnosti, ona zdánlivě všemocná stranická a vládní špička a ti na první (povrchni zapadni) pohled “utlačení” — uzavřely mlčky jakýsi pakt o neútočení. Strana může říkat, co chce, lidu je to jedno, protože lid musí v “druhé ekonomické rovině” řešit daleko závažnější problémy, například : kde vezmu stavební materiál na chatu, jak mám podplatit zubaře, aby mi dal do pořádku chrup, jak se dostanu k cestovnímu pasu, abych mohl jet do Jugoslávie nebo na Západ. Strana dnes zasahuje pouze tehdy, když někdo z bujnosti nebo z hlouposti poruší pevná pravidla oné podivné souhry vrchnosti a poddaných. Příklad: vedoucí obchodu masem v Ostravě si dokázal opatřit merce- desku ; když si pak zakrátko “zorganizoval” ze Západu další BMW, zakročila policie a ten člověk šel do vězení. Právem, řekli zákazníci, hnal to moc daleko. Jak je vidět, vycházíme s našimi soudruhy celkem dobře, jen je třeba se umět navzájem respektovat. My si nestěžujeme, že nás denně otravují svými frázemi, a strana nás nechá na pokoji, když děláme křivárny. Dříve, asi tak před pěti lety, se ještě po Praze vyprávěly ostré vtipy o Husákovi, o Bil’akovi a o ostatních vedoucích soudruzích. Dnes už se nevyprávějí. Soudruhů už si nikdo nevšímá, zapomnělo se na ně. Každý dělá, jako by tu nebyli. Lid stranu k přežití nepotřebuje a strana se bez lidu klidně obejde. Jen si nikdo z nich nesmí usmyslet, že tenhle stav poruší. Vedoucí reformní komunisti jsou ted’ buď zbaveni moci nebo v exilu. Tady v zemi nemají už v diskusi žádnou váhu. Ale to se může změnit, nenechá-li strana lid na pokoji. Bďakovo interview ve Spieglu otisklo Rudé právo. To, co tam Bil’ak řekl, by mohlo přeneseně k takovému útoku na onen status quo vést. Ale já si myslím, že Bil’ak chce jen to, co chce stranické vedení: zůstat u moci. Oni nechtějí nic změnit, nechají se korumpovat a připouštějí všeobecnou korupci. Zní to absurdně, ale dnes je tomu tak : všeobecná korupce je dnes ona skutečná opora naší reálně socialistické společnosti. U nás se dá žít.” Tageszeitung (Berlín) Kafkárna Na zpáteční cestě z Prahy do Německa zadržují české orgány dvě hodiny vlak. Zpočátku si toho nevšímáme, víme, že jízdní řád stanoví hodinovou zastávku a že tato hranice, která půlí Evropu ve dví, tu není pro zábavu. Ale prohlídka začíná znovu, mladí vojáci přicházejí a odcházejí, svítí si pod podvozky vagónů, lehají si v chodbičce na břicho a zkoumají každičký kout. Pozvolna se stmívá a svět se proměňuje ve fantas- magorickou měsíční krajinu. Policejní kasárna naproti (lze rozeznat kavalce), štěkot psů v dáli, temnoty, mlha, vojáci, kteří ve stometrových odstupech střeží vlak, padá na ně noc, útržky hlasů — to vše si vynucuje návrat podvědomých představ, které jen čekají na vyvolání z paměti : kulisa pracovního tábora, útržky z filmů, válečné vzpomínky staré čtyřicet let, které se skládají do obrazu napůl skutečného, napůl vysněného. Příčinu zpoždění se nikdy nedozvíme. Možná, že se prostě státní libovůle občas musí prosadit proti údajným nezbytnostem rychlé dopravy, tj. západní racionalitě ? A co když nás nakonec vysvobodil prostý čas večeře a policisté šli domů ? Jakmile překročíme hranici, dekor se okamžitě mění. Němci pobíhají a usmívají se, spěchají, aby dohnali zpoždění a ovšemže se jim to podaří. O důvodech zpoždění nevědí také nic : “Telefonovali jsme každých deset 17 2 [pageend19]minut a žádná odpověď.” Noc se rozzáří nesčetnými světly. Vstupujeme do ráje konzumní společnosti, provoz je intenzívní, vlaky jezdí rychleji. Máme dojem, že přijíždíme ze zámku Šípkové Růženky. Československo žije v malátném rytmu, podřimuje. Komunismus je jako mocné dusítko pro všechny snahy. Prožili jsme prudký rozdíl rytmu, jímž se oba světy liší. Aniž jsme si to hned uvědomili, při našem příjezdu se všechno zpomalilo, ustrnulo, zatímco nyní se zase vše zrychluje a rozrůzňuje. Nanovo tedy chvála vítězného Západu ? Ze Západ žije rychle a lehce, zatímco Východ živoří v pohřebním rytmu s třiceti či čtyřicetiletým zpožděním ? Ze by to vše bylo dílem ruského medvěda ? Pozoruhodné : marxismus, ideologie pokroku, která nakonec ústí v beznadějné opožďování, všeobecné zmrazení! Skoro čtyřicet let žije ČSSR po nánosem ledu; tato ledová doba může trvat ještě dlouho a jedině teplejší vítr z Moskvy by mohl způsobit oblevu. S námi sice cirkuluje pár myšlenek, papírů, tváří, ale impéria nekomunikují. Každodenní vlak Paříž—Praha je pouhým mýtem : když v něm cestuje stěží deset lidí, není to spíš fantom ? Za obrazem mrazu a hranic se skrývá jiný : včerejší večer v restaurantu Savarin v Praze. Bavili jsme se. Bylo to jako by Rakousko- Uhersko vstalo z mrtvých, repríza scény z Kafky. V salónech hotelu Savarin se úslužní číšníci obsluhují vlastně navzájem. Zákazníci vyčkávají a číšníci si špitají, zřejmě spřádají jakési plány na druhém konci sálu. Dvacetiletý vrchní se dvoří mladé kasírce, hladí ji a líbá. Zanedlouho budou jistě souložit. Ach, Zámku ! Feudální vztahy mezi služebníky a pány, perverzní již na počátku století, se uchovaly pod ledem komunismu, který je pervertuje na druhou, neboť distinkce mezi zákazníky a číšníky ztratila jakékoliv oprávnění. Přesto přežívá. Jídlonoši nám nakonec nabídli dvě standartní jídla, prý už je “příliš pozdě” (v hodinu, kdy se na druhé straně opony restaurace teprve otevírají). Na nedostatek zábavy jsme si tedy nemohli stěžovat. V Československu očividně vládne zcela výjimečný (kompenzační) erotismus. Páry bezeslova zahleděné jen do sebe, staří soudruzi ze Strany (jedno oko zkalené vilností, druhé ustavičně ve střehu) laškují se svými sekretářkami... V hloubi tohoto erotismu — smyslově klenutého a ne intelektuálního jako je tomu ve Francii — se zachraňují muži a ženy, zasažení zmrazením historie, jež přináší, pohlédneme-li mu do tváře, jen nudu a beznaděj. Má tedy tyranský řád tento barokní doplněk asi zapotřebí. Esprit (Paříž) Jak nakupují Maďaři Počátkem července 1985 otiskl maďarský list Népszabadság — orgán vládnoucího režimu — instruktivní článek, kde má nakupovat maďarský turista v Rakousku, což je — podle článku — nejčastější a nej rychleji dosažitelný cíl Maďarů, kteří chtějí nakoupit v zahraničí. Jsou to rady velmi užitečné. Tak se tu například píše, že ti, kteří jedou dál — třeba do NSR nebo do Itálie — nemají nakupovat v Rakousku, protože “v této malé zemi jsou ceny a daně vyšší než v zemích větších'.' Velká část výrobků, které Maďaři vyhledávají (hlavně technické zboží a oblečení), se do Rakouska importuje. Ve větších zemích, které ono zboží samy vyrábějí, je větší výběr za nižší ceny.” Rada ovšem pokračuje pro ty, co jedou jen do Rakouska : ceny se v zemi samé zvyšují směrem od východu na západ ; nejdráž je v Salzburgu, v Tyrolích a ve Vorarlbergu, kde ceny vyhání nahoru masová turistika ze Švýcarska a NSR. Pak se v článku udílejí základní rady, jak v Rakousku nakupovat. Levnější jsou všeobecně velké obchodní domy nebo celostátní obchodní sítě; návod uvádí rovnou vídeňské obchodní 18 [pageend20]středisko Carrefour (Shopping City) jako cenově nejvýhodnější, zatímco obchodní domy Gerngross a Herzmansky na Mariahil- ferstrasse platí za nezvykle drahé, ani už nemluvě o obchodním domě Steffl v Kárt- nerstrasse. Carrefour je navíc — čteme v článku — výhodné pro automobilisty, protože se tu najde parkoviště, byť je zase dlouhá (půlhodinová) příjezdní cesta z Vídně; ale zato se hned vedle najde řada obchodů s koberci, dlaždicemi, náhradními autodíly a švédský nábytkový obchodní dům IKEA. A následují další podrobnosti pro ty, kteří zůstanou ve Vídni. Hlavně pak zjištění, že ve vedlejších ulicích u Mariahilferstrasse sídlí řada “maďarských obchodů”, to jest takových, kde se lze domluvit maďarský. Ovšem : pozor na malé obchody ! Ty jsou dražší a nemají takový výběr jako všeobecně rozšířené obchodní sítě. Článek končí upozorněním na možnost cizinců získat rovnou nebo později zpět tzv. Mehrwertsteuer, neboť v Rakousku se tato spotřební daň pohybuje mezi 20 a 32 procenty, což už není malá částka. Jistě i pro tak majetné turisty z Východu, jakými jsou dnes děti maďarského ekonomického zázraku. Jak dlouho potrvá ? M.S. (Mnichov) Děti ráje Sociálně patologické jevy je možno obecně rozdělit do dvou základních skupin podle povahy jednotlivých činností, jež jsou podstatou těchto jevů. Zatímco kriminalita je zamerena proti ostatním členům společnosti, tzn. obětí je prvotně někdo jiný, následky závadného návyku nebo morálního nedostatku (alkoholismus, toxikomanie, prostituce, hazardní hry aj.) zasahují především vlastní osobnost. Teprve druhotně tyto osoby ohrožují své okolí, rozvracejí a hospodářsky nezajišťují svoji rodinu, mají potíže ve škole a v zaměstnání, negativně morálně ovlivňují jiné a dopouštějí se trestných činů proti mládeži. Kriminalita bývá v literatuře označována za jev společensky negativní, ostatní závadná chování za jevy společensky nebezpečné. V případě společensky negativních jevů společnost chrání své členy před ohrožováním ze strany jiných individuí, kriminalita je trestána tedy prvotně. Složitější je to v případech jevů společensky nebezpečných. Jak ochránit člověka před sebou samým a současně neomezovat jeho svobodu ? V podstatě se vyčkává, až závadný návyk nebo morální nedostatek začnou mít závažnější následky pro společnost a pak teprve dochází k trestním sankcím. Společensky nebezpečné jednání je tedy trestáno až druhotně, v době, kdy nabude formy jednání společensky negativního, což už bývá většinou z hlediska možné resocializace pachatele pozdě. Zde se přidružuje v řadě případů nejednoznačnost postojů veřejnosti, která aktivně podporuje zásahy proti tradičním zločinům (vražda, krádež apod.), avšak vůči některým jiným závadným způsobům chování zůstává značně shovívavá nebo je dokonce kryje. Existuje ještě jeden problém, který vzniká při trestním postihu společensky nebezpečných jevů a znemožňuje uplatnění běžných vyšetřovacích metod. Je to skutečnost, že zákazníky (jak u prostitutek, tak u prodavačů alkoholu a narkotik) nelze považovat v plném slova smyslu za oběti, ale jde o dobrovolný styk kupujícího s prodávajícím. Charakter trestné činnosti u mládeže je do značné míry odlišný od ostatní populace. Zhruba polovina všech známých pachatelů trestných činů je ve věku 15-29 let. Je možno vydělit ty trestné činy, u nichž je podíl mladých pachatelů nej vyšší. Jejich společným znakem je vysoký stupeň agrese zaměřený proti hmotným nebo lidským objektům. Pokud sám trestný čin není přímou demonstrací síly a násilí (rvačka, výtržnictví, 19 [pageend21]útok na veřejného činitele), je pro trestné činy mládeže charakteristická převaha agresivního prvku nad hmotnými výhodami, které má čin pachateli přinést. Zvlášť patrné to je u mladistvých pachatelů, u nichž je časté použití většího násilí, než je k dosažení zamýšleného následku zapotřebí. Patrně není náhodou, že trestným činem, na němž se mladiství podílejí nejvýrazněji, je loupež (podíl mladistvých v posledních 10 letech činil 34-39 %, zatímco na veškeré trestné činnosti 12-13 °/o). Skutková podstata loupeže spočívá v použití násilí nebo pohrůžky bezprostředního násilí a mladiství právě používa|í častěji přímého násilí. Exemplárním příkladem je přepadení muže partou mladistvých, kdy dojde k těžkému ublížení na zdraví a je odcizena peněženka s 50 Kčs. Dalším charakteristickým znakem trestné činnosti mladistvých je páchání trestné činnosti ve skupinách nebo alespoň v diádách (dvojicích) v daleko větší míře než u dospělých pachatelů. Tato skutečnost modifikuje i způsob provedení trestné činnosti — je zanecháváno vždy mnohem více stop obuvi, daktyloskopických stop a dalších stop. Mladiství se na trestnou činnost mnohem méně připravují a méně dokonale — což spolu souvisí — také utajují stopy. Při odhalování trestného činu jsou používány specifické vyšetřovací metody, např. metoda “nejslabšího článku” ve skupině pachatelů. Prostituce Dalším trestným činem, na kterém se mladiství pachatelé významně podílejí, je pohlavní zneužívání (31-33 % pachatelů je mladších 18 let). Přitom tato trestná činnost má jiné pozadí než u sexuálních aberantů z vyšších věkových skupin. Nejčastěji uváděný věk obětí je 12 až 15 let. Pokud přihlédneme pouze k fyzické vyspělosti většiny dívek tohoto věku, můžeme říci, že obětmi trestného činu pohlavního zneužívání jsou z biologického hlediska přiměřené sexuální partnerky mladistvých pachatelů. Jinou otázkou je zřejmá disproporce mezi fyzickou vyspělostí a ostatními aspekty vývoje osobnosti, především emocionálně společenského. Postupné vylučování ze světa dětí a obtíže vstupu do světa dospělých sdružují mladistvé, vznikají specifické vztahy mezi členy skupin vrstevníků. Pro vztah mezi obětí a pachatelem trestného činu pohlavního zneužití je charakteristická ve většině případů kooperace obětí. Např. 90 % dívek — obětí ve věku 12 až 15 let se aktivně účastnilo na realizaci činu (pod pojmem aktivní účast se chápe taková forma chování, která jedince predisponuje k pohlavním praktikám a pohlavnímu styku). Všeobecně je za aktivní podíl považováno zdržování se s partnerem v ústraní, společné konzumování alkoholických nápojů, spolupráce při projevech nec- kingu a pettingu. Při analýze trestné činnosti mladistvých je nutno zavést ještě jedno kritérium — pohlaví. Podíl mladistvých dívek na trestných činech všech mladistvých se pohybuje okolo 9 %. Avšak výrazně vyšší je tento podíl u trestného činu příživnictví (55 %). Soustavné vyhýbání se práci, život v partách a celkově ztížená adaptace je často predisponuje k pozdější dráze prostitutky. Poměrně vysoký podíl mají mladistvé dívky i na trestném činu krádeže (kolem 20 % ze všech mladistvých pachatelů tohoto trestného činu). Naše adresa : Témoignage, 30 rue C.roix-des-Petits-Champs, 75001 Paris. 20 [pageend22]V ostatních věkových skupinách mládeže je podíl na trestné činnosti modifikován podle rostoucího věku. Začíná se výrazné uplatňovat přímá demonstrace našili, přibývá rvaček, znásilnění, výtržnictví a útoků na veřejného činitele, ale přibývá i ostatních trestných činů. Do věkově skupiny 20-29 let patří 36-40 % všech pachatelů trestných činů. Je však nutno si uvědomit, že například u trestného činu krádeže zůstávají dvě třetiny pachatelů nezjištěných a je dost pravděpodobné, že to jsou pachatelé převážně starší, kteří věnují více času přípravě, provedení a utajení trestného činu. Starší pijí víc Proti rozšířené představě, že pod vlivem alkoholu se trestné činnosti dopouštějí především mladiství svědčí fakta, že pod vlivem alkoholu jednalo 42-43 % všech stíhaných pachatelů, avšak mezi mladistvými to bylo jen 29-32 % pachatelů. Tuto situaci však není možno posuzovat bez přihlédnutí k charakteru vzniku alkoholové závislosti. Alkoholismus je plíživá nemoc a období než závislost na alkoholu dosáhne takového stupně, že přesáhne tzv. práh sociability a společnost ji přestane tolerovat, je poměrně dlouhé. Mezitím již alkohol podstatně zapracuje na osobnosti pijáka. Altruistické prvky osobnosti jsou potlačovány a do popředí vystupují prvky egoismu, časté je agresivní chování. Změny osobnosti vyvolané působením alkoholu modifikují charakter trestné činnosti páchané pod vlivem alkoholu. Z trestných činů útoků na veřejného činitele to je téměř 80 %, skoro tři čtvrtiny stíhaných případů výtržnictví a kolem 60 % rvaček, pochopitelně sem patří i trestný čin opilství. To jsou současně i nejčastější trestné činy 20-29 letých pachatelů. To samozřejmě ne- znamena, že by alkoholismus u mladistvých byl zanedbatelný, naopak je mnohem nebezpečnější a rezistentnější vůči léčbě než alkoholismus dospělých. Postoje mladistvých k vlastnímu pití alkoholu jsou rovněž odlišné. Mladistvý alkoholik své pití neskrývá a svého návyku se nechce dobrovolně zbavit. Druhou nepříznivou okolností je skutečnost, že rodiče alkoholismus svých dětí usilovně kryjí dokud neohrožuje je samotné. Do jisté míry tuto okolnost ilustruje i statistika. Celkový počet osob evidovaných v protialkoholních poradnách trojnásobně až čtyřnásobně převyšuje počet osob ošetřených v protialkoholních záchytných stanicích, avšak u nezletilých je zhruba stejný. Nezletilí alkoholici jsou v evidenci v 90 % případů až poté, co již prošli záchytnou stanicí. Je rovněž pravdou, že alkoholismus žen má vzrůstající tendenci. Od roku 1974 do roku 1982 se zvýšil počet žen evidovaných v protialkoholních poradnách o 136 % a počet žen ošetřených v protialkoholních záchytných stanicích o 33 %. Čísla vypadají závratně, nesmíme však ztrácet ze zřetele, že z celkového počtu evidovaných osob tvořily ženy v roce 1974 4,6 % a v roce 1982 6,7 %; z celkového počtu osob ošetřených na záchytných stanicích jen 0,6 %, resp. 0,8 %. Drogy V posledních dvaceti letech se začaly objevovat nové typy drogové závislosti. Klasické drogy (opium, betel, heroin, kokain apod.) nejsou u nás běžně dostupné, a tak se pro vyvolání příjemných pocitů používá jejich náhražek. Nejčastější je abusus léků, čichání těkavých látek (éter, benzin, toluen apod.), tzv. fetování. Produkce náhražek drog se stále vyvíjí a ukazuje se, že možnosti ještě nejsou zdaleka vyčerpány. Polytoxikomanie (užívání v podstatě čehokoliv), která je v západních zemích jakýmsi posledním stadiem 21 [pageend23]vývoje drogové závislosti, se u nás objevuje často již na počátku vývoje toxikomana. I základní tendence ve vývoji toxikomanie, totiž že drogová závislost zasahuje stále mladší věkové skupiny, má u nás svá specifika. Tato tendence se projevuje hlavně u mužů. Z celkového počtu pacientů přijatých do psychiatrických lůžkových zařízení s diagnózou 304 (narkomanie a toxikomanie) byla u mužů nejpočetnější skupina 18-19 letých, kdežto u žen skupina 30-34 letých. Žít u nás je těžké Podstatu většiny sociálně patologických jevů je třeba hledat ve vztahu člověk a svět. Zít v dnešní společnosti není jednoduché a prosadit se v ní je ještě složitější. Existuje rozpor mezi tím, co člověk chce a co může. Pokud jsou vzdálenosti mezi ambicemi, životními cíli a hodnotami, představami o sobě samém na jedné straně a objektivními možnostmi individua na straně druhé příliš velké, dochází k sociální frustraci. Obdobná, ale nikoli stejná situace nastává v případě, kdy okolní svět klade na jedince požadavky a určuje mu takové cíle, na něž nestačí — ať už fyzicky, duševně, finančně nebo jinak. Přicházejí stresy, s nimiž se člověk musí vyrovnat. Patologické reakce individua na rozpory mezi ním a okolním světem ústící ve společensky nežádoucí až nebezpečné jednání lze shrnout do několika typů. • Vytvoření si náhradního subjektu a objektu (ideální svět, ideální “já”) — např. pomocí “chemického štěstí”. • Přizpůsobení až podřízení sebe sama nárokům okolního světa — např. prostřednictvím “chemické berly”. • Unik ze světa — krátkodobý (těžká intoxikace, tzv. “okénka”) nebo totální (sebevraždy). • Agrese vůči okolí — agrese jako účel (rvačka, útok na veřejného činitele apod.) nebo agrese jako prostředek k dosažení hodnot žádoucích z hlediska agresora (znásilnění, loupež apod.). • Jednání, které uspokojuje stejné potřeby individua, jako činnosti ve volném čase (kreativita, kompenzace, zábava apod.), avšak společensky nežádoucím až nebezpečným způsobem.+ Demografie (Praha) Úmrtnost v ČSSR Poválečný vývoj úmrtnosti mladých lidí, stejně jako kojenecké a dětské úm rtnosti, patří ke světlým stránkám našeho populačního vývoje. Zejména nízkou úmrtností mladých žen se CSSR řadí ke světové špičce — to už nelze říci o kojenecké úmrtnosti ani o úmrtnosti obyvatelstva staršího 30 let. Pokles ženské úmrtnosti byl výraznější než u mužů. Ve věku 15 až 19 let se snížila specifická úmrtnost mužů z 1,9 na 0,8 °/oo, ale u mladých žen z 1,3 °/oo na pouhých 0,3 °Zoo ; ve věku 20 až 24 let u mužů z 2,5 na 1,3 a u žen z 1,8 na 0,4 promile, ve věku 25 až 29 let pak u mužů z 2,7 na 1,4 a u žen z 1,9 na 0,5 promile. Důsledkem rychlejšího poklesu ženské úmrtnosti je zvýšení nadúmrtnosti mužů. Jestliže v roce 1950 byl index mužské nadúmrtnosti v těchto věkových skupinách 1,4 až 1,5, v současné době je úmrtnost mladých mužů 2,6 až 2,8 krát, ve věku 20 až 24 let dokonce více než třikrát vyšší než úmrtnost stejně starých žen. Jde zároveň o věk nejvyšších rozdílů mužské a ženské úmrtnosti vůbec, směrem k nižšímu věku i ke stáří se index mužské nadúmrtnosti opět snižuje. Tato fakta jistě nutí k zamyšlení. Částečnou odpověď dávají údaje o struktuře úmrtnosti mladých lidí podle příčin. Nadúmrtnost mladých mužů na novotvary činila v roce 1983 8 až 25 %, přičemž nižší údaj se váže k věkové skupině 25 až 29 let, kdy se úmrtnost žen na novotvary začíná rychleji zvyšovat. + Mezititulky jsou redakční. 22 [pageend24]Nadúmrtnost mužů na nemoci oběhového ústrojí činí v současné době 130 az 180 %. Největší rozdíly jsou v úmrtnosti na tzv. vnější příčiny — úrazy, otravy, násilí a také sebevraždy. Patnácti- až devatenáctiletí muži umírají na vnější příčiny 3,1 krát častěji než stejně staré ženy, ve věku 20-24 je to 7,7 krát a u 25-29 letých 6,6 krát. V čem je příčina ? Na to samotná statistická analýza nemůže dát odpověď, řešení patrně netkví ani v medicínské problematice. Vysoká úmrtnost mladých mužů na úrazy a sebevražednost nepochybně souvisí s celkovými rozdíly mentality, životního stylu, rozdílného charakteru ekonomické aktivity (z hlediska profesí) i v celkovém přístupu k vlastnímu zdraví a k možným rizikům jeho ohrožení. U žen jistě příznivě působí mateřství a pocit zodpovědnosti vůči vlastním dětem. Tyto skutečnosti jsou dobře známy, avšak z hlediska statistických podkladů jsou poměrně málo studovány. Charakteristické rozdíly jsou i v pořadí nejčetnějších příčin smrti podle podrobné klasifikace. U 15-19 letých chlapců vedou úmrtí následkem dopravních nehod všeho druhu, která tvoří pětinu všech zemřelých. Na druhém místě jsou sebevraždy — přes 14 %, dále utonutí, některé další příčiny a teprve s odstupem novotvary, jejichž následkem umírá 7,6 % mužů tohoto věku. U zemřelých mužů ve věku 20 až 24 let je pořadí příčin smrti stejné, ale počet sebevražd téměř dosahuje počtu úmrtí následkem dopravních nehod. U nejstarší věkové skupiny mládeže jsou pak sebevraždy vůbec nejčastější příčinou smrti a tvoří 22 procent všech úmrtí. U patnácti- až devatenáctiletých žen jsou na prvním místě rovněž dopravní nehody, na druhém však novotvary a teprve na třetím sebevraždy. Od věku 20 let jsou nejčastější pncinou ženské úmrtnosti novotvary a teprve od věku 55 let převládají úmrtí následkem chorob oběhového ústrojí. Pro mladou generaci je velmi charakteristická i vysoká prostorová mobilita. Mladí lidé tvoří pravidelně největší část migrantů. Výsledky sčítání lidu ukazují, že i intenzita dojížďky do zaměstnání je nejvyšší u mladých lidí do 30 let. Tato vysoká mobilita je typická zejména pro období ukončení získávání kvalifikace a hledání stálého zaměstnání i bydliště pro nově založenou rodinu. Toto období je v životě každého mladého člověka velmi důležité, je naplněno hledáním vlastního místa ve společnosti. Statistické údaje za rok 1983 dovolují stručně charakterizovat mobilitu mladých lidí takto : intenzita stěhování je do věku 25 let vyšší u žen než u mužů, nad touto věkovou hranicí se naopak častěji stěhují muži. U obou pohlaví je vrchol intenzity stěhování ve věku 20 až 24 let, kdy činí u žen 88 případů stěhování na 1000 žen v tomto věku, kdežto u mužů jen 66 případů na 1000 osob. Ve věku 15-19 let je intenzita stěhování mladých žen asi dvaapůlkrát vyšší než stejně starých chlapců. Důvody je třeba hledat jednak v častějším stěhování mladých svobodných žen z venkova do měst, a zvláště pak v “odložení” stěhování mužů po dobu vojenské základní služby, kterou právě kolem devatenácti let nejčastěji nastupují. Muži mění bydliště v průměru na větší vzdálenosti než ženy, které se zase častěji stěhují z venkova do blízkých měst, kde při své častější středoškolské kvalifikaci nacházejí širší pracovní uplatnění. Na venkově tak, jak dokumentují i výsledky sčítání 1980, dokonce vzniká deficit mladých svobodných žen a muži zde obtížněji nacházejí životní partnerky, zjištěné procento svobodných mladých mužů je na venkově vyšší než ve městech. Demografie (Praha) Naše adresa : Témoignage, 30 rue Croix-des-Petits-Champs, 75001 Paris. 23 [pageend25]Zápach nad Cidlinou Loni v říjnu položil reportér jednoho pražského deníku pracovníkovi Státní vodohospodářské inspekce přímou otázku : Proč se vlastně Cidlina v těchto dnech proměnila ve stoku ? Vodohospodář odpověděl stejně přímo : To je špatně formulovaný dotaz. Cidlina je stokou pořád. V reportáži se pak popisuje cesta podle ochrnuté řeky, s obrázky velmi dobře známými všem, kdo bydlí nebo občas pobývají někde u vody : z řeky táhne zápach, u břehů se pohupují těla mrtvých ryb, voda je bez života. Příčina je taky dobře známá. Do Cidliny — například — se vypouštějí všechny odpadní vody z Chlumce, z Jičína, z Nového Bydžova, včetně tamní koželužny. Tahle továrna, samozřejmě velký zdroj znečištění, protože pracuje s účinnými chemickými přípravky, nemá navíc žádnou z pověstných výjimek ze zákona, kterými se v masovém měřítku dovoluje beztrestné znečišťování životního prostředí. Ovšem koželužna už s pokutou každoročně počítá — má ji nepochybně v plánu ; není ovšem známo, že by počítala s nějakou investicí do čistícího zařízení, které by dosud vypouštěný kal zlikvidovalo. Na rozdíl od koželužny dostaly zmíněné výjimky komunální správy všech tří jmenovaných měst, takže od nich se pokuta vyžaduje pouze tehdy, když jejich odpadní vody přesáhnou co do objemu stanovenou normu. Podobné nebezpečí hrozí právě v těchto týdnech ještě k tomu z cukrovarů, odkud vždycky při podzimní kampani odtékají často neskutečná množství odpadu. A zemědělci silážují, což je stejně podezřelý zdroj znečištění, protože drenážemi dorazí odpad do vodního toku mnohdy kilometry od místa původu — a jak zjistit, kdo si tady zařádil ? Takže lidé kolem Cidliny — jak zjistila reportáž — budou muset ještě zatnout zuby a pár let vydržet. Tak ovšem vypadá situace v celém Československu. I když už nepřesná novinová dokumentace o stížnostech na vodní hospodářství představuje za rok slušnou složku, může si normální občan udělat o celkových škodách, které tu za uplynulá léta katastrofálně narostly, jen mlhavou představu. Jen v českých zemích byl loni do vodních toků vypuštěn skoro jeden milión tun nepříslušných látek, převážně anorganické soli. Škoda zde způsobená se sotva dá vyčíslit. Ti, kteří byli přistiženi, zaplatili na pokutách přes 650 miliónů korun. Jenže — při vší úctě ke kontrolním orgánům, které si vůbec daly tu práci a něco konkrétně zjistily — jde o částku směšnou ve srovnání se společenskými potřebami co do účinné ochrany čistoty vod. Všichni — hlavně pak řídící činitelé — vědí, kde je hlavní chyba. Jedinou ochranou proti znečištění je v tomto případě hustá síť čistíren odpadních vod. Ale to chce investice. A ty se v centrálně dirigované ekonomice přidělují shora. A ústředí — jak samo říká — “na to nemá”. Ústředí má na rakety, na tanky, na výstavbu atomového průmyslu, který už leckde nemá co dělat, protože bratrské státy budují pomalu — ale ústředí nemá na zařízení, která slouží denně lidskému zdraví. Podle nezveřejněného dokumentu, vypracovaného skupinou odborníků pro Československou akademii věd, klesala výstavba čistíren odpadních vod zejména v předešlé pětiletce rapidním způsobem. Zatímco se v roce 1975 konstatovalo přes čtyři sta dokončených ekologických akcí za jednu pětiletku, bylo jich v příštím stejném období pouze 69, to je necelých 17 procent. Jiné zjištění, obsažené v nedávné úřední zprávě, uvádí, že plán výstavby na ochranu čistoty vody se neplní po celou — nyní zakončovanou — pětiletku : v roce 1982 na 43 procent, v roce 1983 na 39 procent, loni na 60 procent. Přitom : ne že by se některé instituce o tuto výstavbu nezajímaly. Když se například udělovaly ty proslulé výjimky na nynější období — a bylo jich jen v českých zemích na dva tisíce, měla to být zároveň výzva všem “vyňatým”, aby se postarali o nápravu. Bilance je tristní. Necelé 24 [pageend26]tři stovky zúčastněných organizací hnuly prstem. Přes patnáct set neudělalo naprosto nic. Jihočeský Krajský národní výbor napravil pouze patnáct procent havarijních případů. Západočeský ještě o polovinu méně. V celém rezortu ministerstva zemědělství a výživy — a tam se vyrobí snad naprostá většina kalů, často ohrožujících celou přírodu — nezvládli víc než dvacet procent znečišťujících zdrojů. To všechno není náhodou. Když se na jednom zasedání České národní rady předseda české vlády rozčiloval, že “bychom na tom mohli být lépe, kdyby každý znečišťovatel plnil své úkoly a kdybychom se mohli opřít o větší pochopení strojařů’’ — je to pokrytectví. Fabriky, kterých se kritika týká, by rychle zařídily nápravu, kdyby na ně vláda vykonávala takový nátlak, že by jim nic jiného nezbylo. Nátlak — rozumí se — ekonomicko- organizační. Například : žádné výjimky, ale možnost uvolnit investice ; jak si to podnik zařídí, je jeho věc. Jenže vláda vykonává na fabriky nátlak pouze co do dalšího překračování plánu, ať to stojí, co to stojí. Nemůže pak — farizejsky — svádět veškerou vinu na podřízené složky. Vina je především ona. A strojaři, kteří nepomáhají ? Už stokrát se dalo jen v oficiálním tisku číst o vynálezech, které mohly pomoct při ochraně přírody. Nikdy se jim nedostalo takové podpory, aby došly realizace. Ostatně : teď je tu zase taková příležitost. Spojenými silami olomoucké Prefy a hranické Sigmy vznikla stavebnicová čistírna odpadových vod pro obce s počtem obyvatel od jednoho tisíce do deseti tisíc ; tedy právě pro ty, kde v této oblasti nejcitelněji chybí účinné zařízení; plných 70 procent komunálních odpadů pochází odtud. Je nepochybně v moci vládnoucích činitelů dát takovému podniku zelenou, obcím uvolnit prostředky a stavebním podnikům kapacity na výstavbu. A začít stavět. — Aby se lidi kolem Cidliny (a kolika jiných rek) zase jednou mohli pořádně nadechnout ! -lz- (Mnichov) Cidlina bude čistá... ještě před koncem tisíciletí Pařížský kulturní klub požádal redakci tohoto časopisu o překlad dopisu, který na přelomu roku dostal z Hradce Králové. Požádali jsme o souhlas k uveřejnění původního znění tohoto listu. K němu není třeba nic dodávat, než snad to, že ekologické skupiny v západní Evropě organizují skupiny dobrovolníků, kteří v různých částech světa (zdarma) pomáhají místním organizacím zdolávat následky zamoření přírody. Obvykle se takováto nabídka s radostí přijímá... Dopis vedoucího inspektorátu SVI v Hradci Králové zní takto : “K Vašemu dopisu ve věci znečišťování Cidliny si Vám dovoluji sdělit, že československé úřady připravují řadu opatření ke zlepšení dosud nevyhovujícího stavu kvality vody v řece Cidlině, jenž byl předmětem kritického článku v našem deníku Mladá fronta. Nejdůležitějším z těchto opatření je výstavba čistírny odpadních vod v okresním městě Jičíně, která bude zahájena v roce 1989. Náklad na výstavbu čistírny činí více než 50 mil. Kčs a bude plně uhrazen z prostředků státního rozpočtu. Dále se připravuje výstavba čistírny v Novém Bydžově a řady menších čistíren v povodí řeky Cidliny, jež budou dotovány Státním fondem vodního hospodářství. Svým podílem přispěje ke zlepšení situace i Státní vodohospodářská inspekce zpřísněnou kontrolou dodržování předpisů k ochraně vod. Vážíme si Vašeho zájmu, který projevujete ve svém dopise, můžeme Vás však ubezpečit, že uvedenou situaci vyřešíme vlastními silami/ RNDr. Vladimír Bulva (Hradec Králové) Záškoláci ve vězení Už se všeobecně ví, že od 1. září 1984 platí v Československu zákon o povinné desetileté 25 [pageend27]školní docházce. Zavádění jeho litery do praxe přineslo i velmi negativní snahu školského systému : vyhovět přání čs. hospodářství a direktivním způsobem zajistit dostatek dělníků do oborů, které jsou nepopulární. Stálý nedostatek dělníků je například ve stavebnictví, nebo u tovární pásové výroby. Mladí lidé, kteří nemají dobrý prospěch, nebo jim nevyjde to, kam se přihlásili, jsou úředně do některého učňovského oboru přiděleni, aniž se někdo ptal na jejich mínění. Protestovat proti takovému přidělení je celkem zbytečné, jelikož vyučení je povinné pro všechny, kdo nestudují, a zajímavější profese jsou beznadějně přecpány. Ministerstvo školství ustanovilo pro tuto práci speciální rozmísťovací komise, které pracují na okresních školských správách. Tyto komise se samozřejmě dopouštějí přehmatů, už jen proto, že mají přesné direktivy o počtu žáků, které je zapotřebí nahnat do toho či onoho podniku. To vše vede k nespokojenosti žáků, a vlastně i jejich rodičů, protože ti do rozmísťování také nemají co mluvit (pokud nejsou vybaveni tučnou obálkou). Mladí lidé se tedy vyučit musí a pak ještě, jako vděk za vyučení, odpracují tři roky v příslušné továrně. Renomé učebních oborů, jako výběrových škol padlo na nulu. Vede to k tomu, že mladí lidé často výuku v takovém přiděleném odborném učilišti bojkotují. A nejsou mezi nimi jen nějací asociálové a hlupáci, ale i inteligentní mladí lidé, kteří jsou citlivější a odmítají skutečnost, že se s nimi nakládá jako s nějakým zbožím do počtu. To, pokud si vzpomeneme, nikomu z nás, v době dospívání, nebylo jedno. Zkrátka jejich přání, čím by se chtěli stát, se bere zcela na lehkou váhu. Proto se také není možné divit tomu, že vznikl nový problém : záškoláctví. Záškoláci byli sice vždycky, ale tento nešvar nedosahoval takových rozměrů, aby se k tomu musela vyjadřovat všechna média. Učiliště se totiž nemohou opřít o účinnou sankci : hrozbu vyloučení z učiliště. Nařízení shora jasně hovoří o tom, že vylučování žáků je nežádoucí, protože pro takového žáka pak musí být hledáno místo v jiném učilišti, a problém by se mohl opakovat. Škola si s takovým žákem musí poradit sama. A protože si školy samy neporadily, objevila se tu další novinka : žáci, kteří mají neomluvené hodiny jsou za trest umísťováni do “dětských diagnostických ústavů”. Cs. televize vysílala rozhovory s těmi žáky, kteří se tam za záškoláctví dostali. Co se skrývá pod tímto nevinně znějícím názvem zde nechci podrobně vysvětlovat, ale snad jen tolik, že se mu lidově říká “pasťák”, a že jsou do něj umísťovány děti a mladiství, s nimiž si už neporadí ani dětské domovy (za útěky z dětských domovů, za kriminální delikty a podobně). Je to prakticky dětské vězení do 18 let věku. Vládne tam tvrdý režim a tvrdé tresty. Důležitou součástí ústavního vybavení jsou katry a takzvaná “díra”, což je místnost ponořená do tmy, bez postele, bez topení a s kýblem v rohu, a samozřejmě samotka. Rodiče jsou tedy z nápravy záškoláka vyloučeni. Zajímavé však je, že do ústavu mohou být umístěni i ti žáci, kteří již zákonu o povinné desetileté školní docházce nepodléhají, tedy žáci ve třetím ročníku SOU (středního odborného učiliště). Kdo tedy nechodí do školy, jde sedět. Lze si vůbec představit méně výchovný přístup pro tvorbu vztahu k budoucímu povolání ? Logicky se proto dá očekávat, že v budoucnu si Československo vychová ještě více lidí, kteří budou svou vlastní práci doslova nenávidět. A zda se to vyplatí ekonomicky, to ukáže budoucnost! Kdybychom to brali jen z toho ekonomického hlediska, už i ti feudálové přišli na to, že výsledky práce nevolníka pod karabáčem se nedají srovnat s výkony dělníka, který si přišel dobrovolně vydělat. Lenka Skrabánková (Vídeň) 26 [pageend28]Kam s absolventy Rozmístění absolventů základních, středních a vysokých škol se každoročně neobejde bez určitých nesnází. Při rozhodovaní absolventu základních škol o svém budoucím povolaní se totiž projevuje značný vliv rodičů, který zkresluje jak skutečný zájem žáků o jednotlivé obory, tak i jejich rozmístění podle potřeb naší společnosti. Kladné lze hodnotit rozmístění absolventu středních skol v roce 1984, kdy nastoupilo do zaměstnání a na vysoké školy 98 procent středoškoláků a rozmístění se jich nezúčastnilo jen 1 350. (Problémy byly ve zdravotnictví, kde bylo absolventů o 250 méně, než určoval plán.) Málo lichotivý je však celkový pohled na využití získaného vzdělání, protože 35 procent středoškoláků pracuje na místech, která nevyžadují maturitu. Po skončení studia na vysokých školách nastoupilo v roce 1984 do pracovního poměru 16 587 absolventů, což je 97,5 procenta. Nenaplnila se však místa v severních a západních Čechách, kde je například nedostatek lékařů, farmaceutů a učitelů přes všechny zatím poskytované výhody. Nelze ani přehlédnout fakt, že řada absolventů vysokých škol v ČSR pracuje na místech, která nevyžadují vysokoškolské vzdělání. A to je neúnosný luxus v době, kdy usilujeme o intenzívní uplatnění vědy a techniky. Tvorba (Praha) Kdo byl Marx Engels ? Budapešťský rozhlas nedávno poskytl svým posluchačům příležitost přesvědčit se o stavu historických znalostí a ideologické připravenosti průměrného Maďara ve čtvrtém desetiletí politické indoktrinace. Vyslal dva sve reportéry nejprve na náměstí Karla Marxe, aby se kolemjdoucích zeptali, kdo to Marx byl. Zde je několik ukázek z magnetofonového záznamu odpovědí kolemjdoucích : Odpověď: Na takové věci se mě neptejte ! Reportér: Neodpovíte ani několika slovy ? Odpověď: Radši ne, jo ? Reportér: Proč ne ? Odpověď: Já prostě nemám čas takové věci studovat. Reportér: Ale určitě jste o něm něco musel slyšet ve škole ? Odpověď: Já jsem hodně chyběl. Jiný hlas: To byl sovětský filozof. Engels byl jeho kamarád. No - co jiného mám o něm říct ? Umřel ve vysokém věku. Ženský hlas : Samozřejmě - to byl politik. A... a přeložil Leninova díla do maďarštiny. Starší ženský hlas: Museli jsme ho povinně studovat, tak bychom ho znát měli. Reportér: Tak co byste nám o něm řekla ? Tatáž žena: Poslyšte, nenuťte mě, abych dělala zkoušku ze svých znalostí z osmiletky. Tam jsme to museli vědět. Prostě to byl Němec, politik, a myslím, že ho popravili. Reportér: Víte, po kom se tohle náměstí jmenuje Marxovo ? Velmi starý ženský hlas: Hm... nebyl to ten velký německý filozof ? Ne ? Marx, Engels, Lenin ? Ne ? Rozhlasoví reportéři se pak přesunuli na Engelsovo náměstí. Reportér: Víte, po kom bylo pojmenováno Engelsovo náměstí ? Kolemjdoucí: Po Engelsovi. Reportér: A kdo to byl Engels ? Odpověď: Angličan. Hodně blbnul s komunismem. Reportér: Víte, po kom se tohle náměstí jmenuje Engelsovo ? Starší ženský hlas: To nevím. Já nejsem z Budapešti. Nevím. 27 [pageend29]Mužský hlas: Moment... Engels, ten revolucionář ? Reportér: A vzpomínáte si na jeho křestní jméno ? Odpověď: Engels, Engels... Marx Engels. Jmenoval se Marx, ne ? Jinýhlas: Křestním jménem Marx, příjmením Engels ? Jiný hlas: Přesné tak. Reportér: Kde Engels žil ? Ženský hlas: Kde žil, ptáte se. No přece v Leningradu... vlastně chtěla jsem říct v Moskvě. Reportér: Můžete mi říct, po kom dostalo jméno Marxovo náměstí ? Tatáž žena : Po Karlu Marxovi. Reportér: A kde žil Marx ? Tatáž žena : No... on už umřel. Reportér: Ale kde žil ? Tatáž žena: No... částečně, pokud vím, v Sovětském svazu. Tam chvilku studoval, a pak myslím strávil nějaký čas i v Maďarsku. To nevím přesně. Reportér: Víte, po kom dostalo jméno Marxovo náměstí ? Několik hlasů: Ne, my jsme ze Szegedu. My jsme ze Szegedu, tak to nemůžeme vědět. Reportér: Víte, po kom je pojmenované Engelsovo náměstí ? Mužský hlas; Ne. Reportér: A Marxovo náměstí ? Tentýž hlas: Taky ne. Ženský hlas: Tyhle školní vědomosti mi už vypadly z hlavy. Mužský hlas: No, pokud vím, tak Engels byl původně Němec. Reportér: A jak se jmenoval křestním jménem ? Tentýž hlas: Karl, ne ? Jmenoval se Karoly ? Nebo se Karoly jmenoval Marx ? Nevím. Prostě nevím. A taky to vůbec není důležitý. Na semináři mu pořád říkali jenom Engels, protože byl tenkrát povinnej. Dubček promluvil V listopadu 1985 poslal Alexander Dubček Rudému právu, Pravdě a bratislavské Práci prohlášení, které žádný z těchto listů neuveřejnil. Otiskla je Unita, deník italské komunistické strany (21.11.85). Prohlášení v českém přepisu zní takto : Některá stanoviska Vasila Bil’aka, člena předsednictva a tajemníka ÚV KSČ, zveřejněná v rozhovoru pro západoněmecký časopis Der Spiegel, + neodpovídají pravdě. Řekl : ‘Vzpomínáte si také na konferenci Varšavské smlouvy v Bratislavě+ + v prvních srpnových dnech r. 1968 ? Nyní Vám prozradím něco, co jsem ještě nikomu nevyprávěl... Šéfové stran a vlád se osobně sešli a zformulovali větu po větě : Ze ČSSR je ohrožena kontrarevolučním převratem a že je naší společnou povinností bránit vymoženosti socialismu. Poté se pod tím podepsaly všecky delegace i všichni českoslovenští delegáti, jako Dubček, Smrkovský, Černík, včetně mne: Podepsaný text dokumentu zní:( Podpora, ochrana a upevnění těchto vymožeností, které dosáhly národy svým hrdinským úsilím, obětavou prací lidu každé země, jsou společnou internacionální povinností všech socialistických zemí. To je jednotný názor všech účastníků porady, kteří projevili neochvějnou rozhodnost rozvíjet a chránit vymoženosti socialismu ve svých zemích, dosahovat nových úspěchů při budování socialismu... + česky v Rudém právu z 30. října 1985. + + Nešlo též o schůzku Varšavské smlouvy, ale o schůzku některých komunistických a dělnických stran socialistických zemí. Nezúčastnila se KS Rumunska (A.D.). 28 [pageend30]Účastníci porady vyjádřili pevné odhodlání učinit vše, co na nich závisí, pro prohloubení všestranné spolupráce svých zemí na základě principů rovnoprávnosti, zachování suverenity a národní nezávislosti, územní nedotknutelnosti, bratrské spolupráce a solidarity’. V textu dokumentu není: že ČSSR je ohrožena kontrarevolučním převratem...’. V televizi 4.8.1968 jsem prohlásil : ’... že naše předsednictvo ÚV KSČ splnilo úkol, který mu svěřil Ústřední výbor a vy všichni... že kromě zveřejněného dokumentu nebyly přijaty žádné jiné závěry...’. Dále Vasil Bil’ak uvedl : ‘Víte ostatně, že na počátku srpna 1968 již bylo vše připraveno, aby se zřídily koncentrační tábory v Československu pro odpůrce pravicových sil ?’ — Nic takového nebylo připraveno, a tím spíše ne ‘pro odpůrce pravicových sil’. Vždyť samotné předsednictvo Ústředního výboru a ÚV KSČ přijaly politické hodnocení pravicového nebezpečí pro věc obrody socialismu. Na pokyn předsedy vlády byl vypracován návrh opatření na politickou izolaci osob při případných otevřených vystoupeních proti socialismu. Návrh měli společně projednat : Svoboda, Černík, Smrkovský, Dubček a o návrhu rozhodnout. Ke schůzce nedošlo pro zásah vojsk některých států Varšavské smlouvy. Opatření vůči antisocialistickým projevům si přáli spojenci i radikálnější představitelé ve vedení strany, proto tvrzení Vasila Bil'aka je zvracené. Pravdě odpovídá, že na můj návrh bylo usnesením předsednictva ÚV KSČ uloženo Kolderovi a Indrovi vypracovat a předložit návrh opatření po schůzce v Čierné a v Bratislavě. Do vstupu vojsk nic nepředložili. Alexander Dubček (Bratislava) Mlčeti zlato Alexander Dubček, pracovník lesní správy dnes už v důchodu, přerušil své dlouholeté mlčení. Trvalo, odhadem, patnáct let. Odmlčení, které nepostrádalo jisté důstojnosti, když se uváží, kolik nepravd, polopravd, osobních útoků a urážek bylo proti němu jeho bývalými soudruhy u moci vzneseno a zveřejněno. A jestli kdy něco řekl, ani doma, ani v cizině to do veřejnosti neproniklo (aspoň pokud paměť neklame). Mohlo se tedy právem očekávat, že až (a když) se rozhodne toto ticho přerušit, co řekne bude podstatné a zásadní. Toto očekávání bylo zklamáno. Dubček sepsal jakési odvolání, podčárník hodný okresního stranického tajemníka, jemuž bylo ukřivděno, anekdotu na okraj události, která si zaslouží přívlastku historická a o níž on sám, jeden z jejích hlavních aktérů, dosud neřekl nic, co bychom už nevěděli. Navíc je to špatná anekdota. Odvolání, které teď sepsal, by nasvědčovalo tomu, že dobrý a bodrý Saša Dubček za těch patnáct let nic nepochopil, nebo pochopil úděsně málo. Jak jinak by se mohl, patnáct let po propadu všeho (včetně partajního žargonu, v jehož dřevěném stylu však bývalý první tajemník dosud píše jakoby se nechumelilo), odvolávat na “své” politické byro a to ve věci zvlášť trapné. Píše Dubček : není pravda, že se na počátku srpna 1968, jak tvrdí Vasil Bil’ak, připravovaly v ČSSR koncentrační tábory, ale je pravda, že byl “vypracován návrh (zdůraznění je Dubčekovo) na politickou izolaci osob při případných otevřených vystoupeních proti socialismu” ; není pravda, že v těchto táborech měli být koncentrováni “odpůrci pravicových sil”, ale je pravda, že tam měly být nahnány osoby kritické k NaŠe adresa : Témoignage, 30, rue Croix des Petits Champs 75001 Paris 29 [pageend31]socialismu, ale to zas nemohli být “odpůrci pravicových sil”, poněvadž Dubček a druzi tehdy sami “přijali politické hodnocení pravicového nebezpečí pro věc obrody socialismu”. Pane Bože ! Ani o patnáct let později dobrotivému Sašovi nedošlo, že je zcela lhostejné, kde se tehdy situovaly pravicová pravice a pravicovatější prapravice. Horší je, že ho zřejmě ani nenapadne, že nepopíraný fakt sám, totiž že koncentráky chystány byly, je hanebný a volá aspoň po pozdním odsouzení ! A že je nepodstatné, zda už lágry byly připraveny, jak tvrdí Bil’ak, nebo jen navrženy k realizaci, jak koriguje Dubček. Ten navíc ještě dodává, že se stejně nic nestalo, návrh nemohl být projednán “pro zásah vojsk některých států Varšavské smlouvy” ! Takže díky jemu, bylo by možno dodat, nevznikly u nás koncentráky ryze domácí, pražskojarní výroby. Za těchto okolností by opravdu asi bylo lepší, kdyby Alexander Dubček své dlouholeté mlčení neprolomil. Zasluhoval by si totiž vlídnější komentář, než je tento. Snad se to povede příště. tgd Necháme to koňovi ? (2) + Loni koloval v Československu dopis, určený Chartě 77. Přetiskujeme jej nezkrácený a beze změn. Přátelé, počet vrstevníků, jejichž myšlenky pomáhaly utvářet tento dopis, není nikterak ohromující, přesto si myslíme, že nemluvíme jen za sebe. Je nás mnohem víc — mladých do třiceti let — kteří pro sebe odkrýváme přístup k životadárným duchovním zdrojům, a kteří jsme vykročili za smyslem života po cestě ozařované světlem víry v osobního Boha. Jsme vlastně “generací normalizace”, dětmi husákových a bilakovských sedmdesátých let. A tato společnost právě svou zvráceností podstatně přispěla k utváření našeho duchovního základu. Mohlo by se to zdát nelogické, ale je to pravdivé: ona zvrácenost některé z nás přivedla k hledání Pravdy, jež stojí nad člověkem i dějinami, je neznormalizovatelná, vždy ochotna poskytnout sílu a milost tomu, kdo se plně dá do jejích služeb. Náš mladistvý idealismus dostal brzo první rány pod pás, a na jeho místo přichází léty získávaná zkušenost, že nic na světě není jednoduché. Původní černobílé vidění věcí a lidí získává hloubku a pravdivost díky celé škále barevných odstínů. Přesto však — nebo právě proto — trvá a sílí v nás přesvědčení o existenci hodnot, jež dávají tvar a strukturu našemu žití. Odepíšeme-li je, odepisujeme sami sebe. Jak se však vyrovnat s fenoménem zvaným politika, správa poliš ? Politika jistě souvisí podstatou s naší vírou, která by ji měla zlidšťovat, vštěpovat jí úctu k člověku, bytosti stvořené k obrazu Božímu. Ale sama o sobě, jako praktická činnost, patří do svébytného světa sekularizované kultury. Křesťanstvím se může politika inspirovat, ale nemusí, bohužel... Na tomto poli nám víra může pomoci jen všeobecně, svým vztahem k nadčasovým hodnotám. Musíme se tedy politice učit — diskutovat, naslouchat a přemýšlet. Nemůžete zatím od nás čekat žádné praktické výsledky : někteří cítí, že jejich čas veřejně vystoupit ještě nepřišel, nebo zatím podobně ani neuvažují. Dávají přednost vzdělávání se — a modlitbě, která je pro nás jedním z rozhodujících prvků duchovního růstu. Jména jiných jsou už známá. Získávají první zkušenosti ze střetávání mezi + Svědectví 7b, str. 771. Mezititulky jsou redakční. 30 [pageend32]občanem a státní mocí. Jen aby vystačili s dechem, protože nevyzrálá osobnost se nestává tvůrcem politiky, ale její obětí. Pro zbytek — drtivou většinu — je politika pouhým svinstvem. Žijí přítomným okamžikem, snad stojí i o hlubší kulturní zážitky. Do duchovního světa, na rozdíl od kulturního, se však vstupuje branou sebezapření, odříkaní a osobni oběti , usilování, v němž nedáváme jistým radikálním způsobem v sázku sami sebe, klesá v povrchní koketování, neznamená vlastně vůbec žádný mravní postoj. Chybí nám vůle k pravdě, touha poznat ji — proto žijeme v zajetí politických mýtů a pověr. Kolik z nás v životě vystačí jen s negací Rudého práva, a myslí si, jací to nejsme borci se svými “politickými” názory, potvrzenými souhlasným řinčením okolních půlitrů ! Chybí nám zkušenosti z politického života. Ale usnadňujete nám situaci vy, starší ? Definoval se někdo z vás jako politik, stavící na určitém duchovním základu, usilující o určité, jasně vyjádřené cíle, dosažitelné určitými, jasně definovanými prostředky a ne jinými ? — Jak vlastně osobně chápete politiku ? Čím pro vás je ? Z jakého duchovního a myšlenkového zázemí u vás vyrůstá ? A najdete společnou mluvu s námi, mladými křesťany ? Jak smýšlíte dnes ? Vyložte nám jasně své politické přesvědčení (ne obecně občanské, to známe): čemu vente, o co se opíráte, co odmítáte a co prosazujete a proč. Očekáváme přímé, nevy- hybavé odpovědi : vždyť nám jde o osobní pojetí politického života, esenci vašich dosavadních zkušeností, i o vaše politické krédo. Nechceme zrovna málo, ale vy jste nám až dosud v této oblasti mnoho nedali. Chybí nám “kdo je kdo” československé politické scény. Myslíme si, že doba je víc než zralá na vyjádření politických postojů, které by se konkretizovaly mimo rámec Charty 77. Mládí má být drzé a nespokojit se s málem. Proto nám přiznejte právo nahlédnout vám do svědomí : toto právo nám dává i skutečnost, že vlastní kůží platíme účet za politické krachy minulé a předminulé generace. Kdo ale žil a konal odpovědně, jistě se nebude bát odpovědět. Rádi bychom tedy znali vaši odpověď na dvě pro nás důležité otázky. Nejde nám ani tak o vaši konkrétní odpověď, jako spíše o vaši myšlenkovou orientaci v bodech, které jsou pro nás určitým způsobem klíčové : 1. Vyložte nám prosím své politické názory, postoje a činnost v roce 1968. Jste dnes — po tom všem, co se stalo (srpen 1968, Charta 77) — subjektivně přesvědčeni o jejich správnosti ? Jsou duchovní základy, o něž opíráte své současné přesvědčení, stejné jako tehdy ? Jestliže ne, jakých podstatných změn na tomto poli doznala vaše osobnost ? 2. Dá se vymezit politika v určité svébytnosti a jedinečnosti pojmu ? Co je v ní pro vás elementárního, obecného ? Byli bychom rádi, kdyby vaše práce byla pro nás výzvou k samostatnému myšlení, které tolik postrádáme a snad i k dialogu. Právě ten nám strašně chybí! Nedá se vést s anonymními tvůrci chartistických dokumentů, ale jen s osobami, které jsou zároveň osobnostmi, tedy s jedinci nezaměnitelnými, jedinečnými ve svém myšlení, názorech i projevu. Vaše odpovědi, i pod pseudonymem nebo značkou, chceme vydat ve sborníku (snad pod názvem “Právo na politiku ?”), který by Naše adresa : Témoignage, 30 rue Croix-des-Petits-Champs, 75001 Paris. 31 [pageend33]měl být základem diskuze o problémech, jimž jsme se doposud možná opatrnicky vyhýbali. Forma odpovědí budiž vaší věcí. Ale co takhle okořenit ji špetkou humoru (soudruhům tak zoufale chybí), který vám třeba pomůže otupit nepříjemné hrany osobních výpovědí ? Občas jste ve svých spisech tak vážní, až jste trochu nelidští. Takt a porozumění Tyto otázky vám však neklademe jen proto, že jsme mladí a hloupí. Máme přitom na mysli i osud společenství Charty 77 a jeho charakter. Všimněte si, že nejaktivnější v Chartě 77 nejsou třeba zahrádkáři nebo zedníci, nýbrž lidé, kteří se časem stali z nutnosti politiky par excelence. Jde o jev logický a oprávněný, leč nesprávný. Oni promítají do občanské iniciativy — třebas nechtěně — i své politické představy a názory, které by v normální době uskutečňovali prostřednictvím politických stran, klubů a podobně. Politika je tvorba, její uskutečňovatelé jsou tedy tvůrci a nemohou nebýt. Ale jinde ! Měly by se vytvářet okruhy politického myšlení, stavějící na plodech vzniklých solidaritou otřesených. Chybí nám politická diferenciace, Charta 77 funguje jako děvečka pro všechno : jak má vyniknout její obecně lidský charakter a poslání, když v praxi není konfrontována s žádným politickým myšlením, jež by se jejími plody inspirovalo ! Charta 77 politice otevírá pouze prostor, v němž se její subjekt může nalézat. Ale uskutečňovat se musí už prostřednictvím politiky samé. Mluvili jsme už o pravdivosti, upřímnosti, otevřenosti, o dialogu — o ten nám jde především. Náš dopis nechce být příčinou vykopání válečných sekyr a vyvolání křižáckých tažení. Ať už před Oponou nebo za ní. Chceme vyjasnit vztah “my-vy” v jedné z životně důležitých lidských aktivit. Konstruktivní dialog je charakterizován pohledem upřeným do budoucnosti. A minulost musíme nazírat z úhlu, který by nám pomáhal budoucnost smysluplně předjímat. Přáli bychom si, aby takt, ochota a porozumění pro odlišné názory druhých doprovázely naše budoucí sbližování. Vaši mladí přátelé (Praha) Lennon věčný Páté výročí smrti Johna Winstona Lennona oslavila pražská mládež společně s mnoha dalšími mladými lidmi, kteří přijeli do Prahy z Čech a Moravy skutečně důstojným způsobem. Od roku 1981, kdy byl na Velkopřevorském náměstí stržen policií Len- nonův symbolický pomník, stává se Kampa každoročně v den jeho smrti místem uctění Šafrán Dlouhohrající gramofonové desky v Československu zakázaných zpěváků DIALOG. Gutleutstrasse 13 D - 6000 Frankfurt/M 1 (BRD) 32 [pageend34]jeho památky. V letech 1982-84 byla tato shromáždění vždy rozehnána příslušníky veřejné bezpečnosti (VB). K nejostřejší srážce došlo zatím v minulém roce. S napětím se očekával průběh letošní oslavy. Dne 8. prosince krátce po 16. hodině se uličky Kampy začaly pomalu zaplňovat. Pod portréty J. Lennona a nápisy “Kdy bude mír Johne které byly nastříkány černým sprejem na zídce můstku, který vede přes Cer- tovku, se shromáždilo asi 200 lidí. Za asistence čtyřčlenné hlídky VB mládež kladla pod symbolické pomníčky květiny a zapálené svíce. Za doprovodu kytar zazněly písně Beatles. Hlídky VB, kterých zatím přibylo, sledovaly průběh oslav a přestože nedocházelo k žádným výtržnostem, v 17 h 30 min. začaly vyzývat mládež k odchodu. Po jejich výzvách “Rozejděte se, nemá to cenu, stejně ničeho nedosáhnete !”, reagovala většina bez protestu tím, že se odebrala ke Karlovu mostu. U pomníčku zůstala necelá stovka lidí, kteří na výzvy příslušníků VB nereagovali. Proti těmto mladým lidem VB nezakročovali, pouze opakovali výzvy k rozchodu a legitimovali přítomné. “Umí!” Kolem 18 hod. se na Karlově mostě shromáždilo asi 600 lidí. Dva příslušníci VB vyzývali mládež, aby uvolnila prostředek mostu pro průchod pěších. Z davu se začaly ozývat výkřiky : “Ke Kristovi, ke Kristovi !” Celý zástup se rázem pohnul přes most, smerem na Staré Město. U kříže se lidé zastavili, nějaký chlapec na něj připevnil Len- nonuv plakát, s nápisem “Kdy bude mír, Johne ?”. Opět zazněly písně Beatles. Na to reagovala VB tím, že se jeden její příslušník prodral davem, vyšplhal se na podstavec u krize a slovy “Rozejděte se” vyzýval shromážděné k odchodu. Odpovědí mu byl smích, potlesk a výkřiky “Umí!”. Shromáždění se dále vydalo přes Křižovnické náměstí a Karlovou ulicí, a to za skandovaného volání “My chceme svobodu, my chceme mír”. Nad jeho hlavami se objevil Lennonův plakát sejmutý s Krista, lidé v předních řadách se vzali za ruce a takto sfor- movaný průvod zamířil na Staroměstské náměstí. “Jde se k Husovi !” ozvalo se z davu. Na obrubník nedaleko pomníku Jana Husa lidé kladli zapálené svíce, které si nesli s sebou už z Kampy. Kolem několika chlapců s kytarou se utvořil velký kruh a lidé začali zpívat oblíbené písně Jaromíra Nohavici : “Pochod marodů” a “Když mě brali za vojáčka” : Zavřeli mě do kasáren, začali mě učiti, jak mám správný voják býti a svou zemi chrániti. Asi po čtvrthodině se dala mládež za skandování hesel znovu na pochod a to Celetnou ulicí směrem k Prašné bráně. Stále častěji se ozývalo : “My chceme svobodu. My chceme mír !”, a začaly se zpívat písně Karla Kryla. Bylo to slyšet až u “Anděla” a když průvod zabočil na Příkopy, zazněla sborově i úvodní sloka “Bratříčka” a refrén : Prší a venku se setmělo, tato noc nebude krátká beránka vlku se zachtělo, bratříčku, zavírej vrátka ! Přibylo dalších hesel : “Žádná raketa není mírová !”, “Místo zbraní květiny !”, “Zrušte armádu !”. Do čela průvodu se dostaly dvě dívky, které mezi sebou nesly Lennonův portrét a ve volných rukách zapálené svíce. Slo se stále po chodníku až na konec pěší zóny, odtud se pokračovalo již středem ulice. Dole na Václavském náměstí došlo v průvodu k malému zaváhání, kam se vydat, ale většina se rozhodla pro přímou cestu; ostatně výkřiky “Na Hrad, na Hrad ! !” byly zcela 33 3 [pageend35]jednoznačné. U Obchodního domu Perla se průvod zastavil, lidé v čele se opět vzali za ruce, počkalo se na opozdilce a na ulici 28. října se shromáždilo již přes 600 lidí. Za mohutného volání “My chceme svobodu, zrušte armádu, ať žije mír, válka je vůl, místo zbraní květiny...”, vykročil průvod na Národní třídu. Vedle těchto ryze mírových hesel se však ozvalo i volání politicky vyhraněnější: “Pryč s rudou buržoazií, pryč s SS-20 ! Přestože se šlo středem ulice, nedošlo k vážnějšímu narušení dopravy, lidé se před projíždějícími tramvajemi rozestupovali a nechávali projíždět osobní automobily. Chodci po obou stranách se zastavovali a udiveně sledovali průvod. Zvlášť příznačná situace nastala před Národním divadlem, kde bylo mnoho čekajících na večerní představení, kteří na to co se děje okolo nich překvapeně a mlčky pohlíželi. Z Ujezda se se stejným nadšením a voláním pokračovalo Hellichovou a Karmelitskou ulicí a na Malostranské náměstí. Zde se sjelo několik policejních vozů, které celou dobu průvod sledovaly, ale do ničeho nezasahovaly. Policie používala též jednoho civilního vozu. Průvod si jich však nevšímal a vydal se Nerudovou ulicí směrem na Hrad za skandování “My chceme svobodu, my chceme mír, zrušte armádu”. Na horním konci Nerudovy ulice se průvod pod vojenským muzeem zastavil, znovu počkal na opozdilce a vydal se do vrchu. Celo průvodu se dostalo před restauraci Na Kajetánce a vykročilo k první hradní bráně. Vtom směrem od Pohořelce přijelo asi deset osobních policejních vozů, které se stavěly s rozsvícenými světly čelem proti průvodu. Za nimi se objevily tři antony. Z vozů vyskakovali příslušníci VB, kteří vytvořili kordon ; někteří měli v rukou pendreky. Před touto policejní hradbou se část mládeže v prvních řadách dala na útěk, ale po volání svých kamarádů “Stůjte, nebojte se !”, se zastavila. Příslušníci VB však zůstali na svých místech. Z průvodu se k nim vydali tři chlapci, kteří se snažili zabránit hrozícímu střetnutí. Po chvíli vyjednávání se vrátili, lidé je obklopili a byly oznámeny tyto výsledky: Policie nebude proti tomuto průvodu zasahovat, pokud se ihned vyklidí prostory před Pražským hradem a zástup se rozejde do 21 hod., kdy začíná noční klid, a pokud nedojde k žádným výtržnostem. Zástup reagoval souhlasným potleskem a skandovanými výkřiky “Děkujeme, hoši !”. Začala se zpívat hymna. Po ní následoval potlesk a diskuse s vyjednávači, zda je možné slovu policie věřit. Většina se vyjádřila, že ano a začala odcházet z náměstí. Na zídku u Kajetánky se vyhoupl jeden chlapec a zvolal : “Stůjte, bude podpisová akce,” a přečetl text mírového prohlášení : “Prohlašujeme, že jako část mládeže ČSSR rozhodně nesouhlasíme s rozmísťováním jakéhokoliv počtu jaderných zbraní na obou stranách Evropy !” Ozval se potlesk, chlapec seskočil a uvedené prohlášení začali podepisovat první lidé. Asi 300 lidí podep- salo. Potom se průvod hnul zpět do Nerudovy ulice a za zpěvu písně “Řekni kde ty kytky jsou” sestupoval dolů. Atmosféra byla uvolněná, protože alespoň pro tento večer byla obhájena svoboda projevu a shromažďování. Objevilo se několik provokatérů, kteří se situaci snažili zpochybňovat, očerňovat vládnoucí stranu, ale lidé je ignorovali. Přešlo se přes Malostranské náměstí, za doprovodu policejních vozů, na Kampu, kde již také hlídkovali příslušníci VB. VB na rozpacích Malá část průvodu zůstala pozadu a v Mostecké ulici obklopila jeden vůz VB a nabídla příslušníkům VB text petice k podpisu. “Nechcete se též podepsat, není to nic, co byste neměli vidět.” Velitel vozu odvětil : “My podepisujeme jiné petice,” ale přesto byl 34 [pageend36]zvědav na její obsah. Vzal si sešit, zavřel za sebou okénko vozu a text prohlášení i jména všech podepsaných nadiktoval do vysílačky. Pak sešit vrátil a na novou výzvu k podepsání odpověděl : “Nejsem ani student, ani v SSM”. (Hlášení radiového spojení mezi VB a jejich ústředím se podařilo monitorovat pomocí soukromých radiopřijímačů. Zasahující příslušníci byli zmateni a postrašeni, dožadovali se, aby jim ústředí povolilo zásah proti demonstrujícím. Ústředí je uklidňovalo a zásahy nepovolovalo.) Přístupové cesty na Kampu byly již v té době obsazeny vozy VB a to tak, že jeden stál na Karlově mostě, další dva byly v parku, který se rozkládá vedle Kampy, civilní auto blokovalo cestu do Hroznové ulice, šest aut stálo u mostu pod schody na Kampu a dvě auta na Velkopřevorském náměstí. Shromáždění bylo takto rozděleno na tři části. Tak vypadala situace v 20,30 hod. V přístupu k pomníčkům však policie nikomu nebránila, lidé procházeli kolem příslušníků VB bez potíží. Znovu se začalo zpívat, rozsvěcovaly se svíce a podepisovala se petice, ale blížila se 21. hodina a tak se mladí lidé začali pomalu rozcházet. Teprve od 20,45 hod. začala se strany příslušníků VB iniciativa a to tím, že kontrolovali občanské průkazy a zapisovali si jejich majitele. Na místo se dostavil i policejní fotograf, který se snažil udělat co nejvíce snímků. Lidé se houfně rozcházeli a kolem 21 hod. zůstalo u pomníčku, který byl na můstku přes Čertovku, asi 40 lidí. Příslušníci VB pomníček obklopili a neustále kontrolovali doklady, zapisovali a fotografovali přítomné, kteří přesto vytrvale zpívali a setrvávali na svých místech. Chlapec, který vystoupil se svým prohlášením na Pražském hradě, byl ještě před 21. hodinou odveden příslušníkem VB. Po teto hodině se však podařilo VB rozpustit i tuto poslední skupinku; ostatně mládež nijak neprotestovala. Policie na Kampě hlídkovala az do pozdních hodin a druhý den byly pomníčky odstraněny a všechny nápisy zamalovány. Účastník průvodu (Praha) Palachova cena Josefu Vohryzkovi Letos už po sedmé udělil Mezinárodní výbor pro podporu Charty 77 (se sídlem v Paříži) svou cenu, kterou každoročně vyhlašuje k výročnímu datu upálení Jana Palacha. Uděluje se “za zvlášť vynikající dílo... v Československu... které přes svou nespornou hodnotu nemá naději na veřejné uznání.” Za rok 1985 se Výbor rozhodl poctít literárního kritika, prozaika a překladatele Josefa Vohryzka, a to za celoživotní dílo se zvláštním přihlédnutím k základní účasti na práci (samizdatového) časopisu Kritický sborník. Na cenu (ve výši 50.000 franků) přispěli lidé všude ve světě, aby tak dali najevo svůj výraz obdivu a pocty všem, kdo usilují v nepříznivých podmínkách o svobodu myšlení a tvorby. Josef Vohryzek se narodil v Praze 17. května 1926. Pochází z jedné z miliónů židovských rodin v Evropě, jež ohrozil a postihl Hitlerův nástup k moci a jeho takzvané “konečné řešení”. Vohryzkovu otci, pražskému advokátu českého jazyka a vzdělanosti, se při poslední možné příležitosti, roku 1940, podařilo syna, tehdy čtrnáctiletého, zachránit tím, že ho vyslal do Švédská. Tam se Josef Vohryzek naučil švédsky, něco málo četl i česky, po válce se vrátil domů, v roce 1951 dokončil maturitou gymnaziální studia začatá před válkou a o pět let později absolvoval studium češtiny a literární vědy na Karlově univerzitě. Už za studia psal a redigoval, stal se redaktorem nakladatelství Československý spisovatel, pak zaměstnancem Ústavu pro českou literaturu při Čs. akademii věd. Pokračoval v pozorně svobodomyslné a výmluvné kritice českých próz, byl z ústavu 35 [pageend37]za tuto kritičnost vyloučen. Uprostřed šedesátých let se vrátil k redakční profesi v Československém spisovateli, odkud byl roku 1972 propuštěn. Dokázal tam však za ten krátký čas založit edici Tangens, zahrnující objevnou českou prózu. Po roce 1970 byla tato edice zrušena. Při prapůvodní samostatnosti svého myšlení a pozornosti nemohl jinak, než se vždy znovu ocitat v konfliktu s vykonavateli oficiálně ideologických příkazů v oblasti umění a literatury. Byl jednou dotázán, zda se ke konci šedesátých let přece jen už nedalo psát skoro úplně svobodně. Odpověděl, že teprv teď, v čase Kritického sborníku — kde byl od konce sedmdesátých let kmenovým přispěvatelem — je svoboda celá. Zpráva o pohřbívání v Čechách Stal se astronomický zázrak. První jarní den přišel letos do Čech přesně o dva měsíce dřív než obvykle, 21. ledna, kdy ještě zdaleka nenastala jarní rovnodennost. Snad se jaro přišlo taky rozloučit se svým básníkem. Od časného rána stojíme u bočního vchodu do pražského Rudolfina a čekáme, až nás vpustí k jeho rakvi. Mrazivý ale slunečný den a zástup roste každou minutou, brzy dosáhne až k náměstí Curieových před právnickou fakultu v ústí Pařížské třídy. Jsou tu mladí a nejstarší, střední věk není příliš zastoupen, je přece pracovní den. Volno se uděluje na pohřby státníků, Jaroslav Seifert byl jen básník. Městská doprava byla z ulice odkloněna, vjíždět smějí jenom policejní vozy s posilami a bílé volhy vypustí občas další nenápadné pány v civilu. Jsou jich tu desítky, procházejí kolem houstnoucích řad, pozorně sledují jednotlivé tváře, zda mezi nimi spatří ty známé, které si vryli do paměti při výslechu. Lidé uhýbají očima a odvracejí hlavy před červeným světlem kamery, dokud si neuvědomí, že tyhle záběry jsou určeny pro západoněmeckou televizi, ale ani pak si nejsou dost jistí, že odjinud se na ně nedívají kamery jiné, jejichž snímky budou pak bedlivě prostudovány v promítačkách ministerstva vnitra. Je osm hodin, dveře se otvírají a první desítky lidí vstupují dovnitř špalírem pořadatelů, z nichž málokterý je členem nějakého uměleckého svazu. Snad jen ti, kteří drží čestnou stráž u rakve, zahalené státní vlajkou, jsou ze Svazu spisovatelů, znormalizovaného tak, že Jaroslava Seiferta do svých řad nevměstnal. V předsálí se bílé archy plní podpisy příchozích, i ony budou později pečlivě prozkoumány, až pohřbívání skončí. Pod rakví jsou státní ceny vedle ceny Nobelovy, jediné, kterou kdy český literát získal, a nad nimi trůní věnec prezidenta republiky. Stejně je to velký pokrok —• urna s popelem Josefa Smrkovského nesměla být dosud pietně uložena, smuteční obřad Jana Patočky byl neurvale rušen hlukem vrtulníků a plochodrážních motorek, František Kriegel byl spálen bez obřadu a nyní je režim donucen vystrojit státní pohřeb chartistovi. V půl desáté se boční vchod do Rudolfina uzavřel, ačkoliv tisíce dalších pozůstalých zaplňovaly ulici 17. listopadu. I za ně však mluvčí Charty 77 Anna Šabatová a Jan Štern se zakázanou herečkou Vlastou Chramosto- vou položili před katafalk kytice svázané trikolorou. Třetí mluvčí, Martin Palouš, byl už předem předvolán k výslechu. O půldruhé hodiny později, v jedenáct hodin, byl zahájen oficiální obřad, o němž budou druhý den jednotně informovat sdělovací prostředky. Četka vydá zprávu tak pozdě, že se nedostane ani do Večerní Prahy a Televizní noviny doprovodí své záběry oficialit jedovatou poznámkou, že západní televizní společnosti odmítly tento materiál převzít prý pro naprostý nezájem o Jaroslava Seiferta. Možná by neodmítly, kdyby jim 36 [pageend38]ministerstvo vnitra nabídlo film pořízený skrytými kamerami, včetně záběrů tisícového shromáždění při zádušní mši u svaté Markéty, kde bylo západoněmeckým zpravodajům zakázáno natáčet. Přes silná policejní opatření, při kterých příslušníci Státní bezpečnosti hlídkovali v kostele i jeho okolí již od soboty, přišlo na Břevnov tolik přátel Jaroslava Seiferta, že zaplnili nejen všechny chrámové prostory, ale v tisících obklopili celé nádvoří kláštera, aby se veřejně pod širým nebem pomodlili za duši zesnulého bratra Jaroslava při reprodukovaném přenosu mše. Rušivě působilo jen nevhodné chování civilních strážců, urážející náboženské cítění věřících, i to s jakou vehemencí zabavovali filmy amatérů. Zádušní mše, které se zúčastnil celý západní diplomatický sbor, měla zůstat národu utajena. Jaké muselo být jejich zděšení, když pak tisícihlavý sbor doprovodil odváženou rakev zpěvem hymny Kde domov můj. Potud stručná zpráva o dalším pohřbívání v Čechách, kterému byly přítomny tisíce příslušníků národa a stovky příslušníků ministerstva vnitra. Co se do této zprávy nevešlo, si lidé uchovají aspoň ve své paměti. Tam bude vzpomínka, že básník odešel ve znamení Halleyovy komety, která už jednou ozářila jeho dětství, i to jak při slově Božím vzlétl k modrému chrámovému oknu motýl otakárek, aby zvěstoval předčasný příchod jara. Zůstane tam i obraz kytice se stuhami Františka Janoucha ze Švédská a Václava Havla, položená skromně v kostele vedle věnců úředně povolených, ale též té další, která měla být položena s trikolorou na hrob v Kralupech, kam už nikdo z nás nesměl. A přece jen se tam dostal dramatik František Pavlíček, který je autorem první Zprávy o pohřbívání v Čechách, když vylíčil život a smrt Boženy Němcové. Přetištěno ze samizdatu. Jemu děkuju za titulek a zcela nakonec se sám pro sebe zamýšlím, proč pohřby českých velikánů musejí být provázeny takovou malostí režimů. Snad je v tom nějaký skrytý symbol. Jiří Ruml (Praha)+ Tma v objektivu Budeme už psát jenom nekrology ? Teď přišla — po dlouhé nemoci — na řadu Emila Medková (1928-1985), jedenáct let po Mikulášovi, jehož po léta věrně doprovázela (a podpírala) na tom slalomu mezi propastmi a stržemi, jemuž se tak podobal jeho život. Není-li dnes žádné tajemství, že Medek byl jeden z nejvýznamnějších českých malířů po druhé válce, věhlas Medkové, k obrazu její silné, ale navenek střídmé a “cudné” osobnosti, je bohužel dodnes neúměrně diskrétní. Je přitom nejenom jednou z nej výraznějších autorek českého poválečného surrealismu, ale i jednou z velkých moderních fotografek vůbec. Přes svůj vzácný smysl pro magii a přízračnost skutečného objektu obnovila tradici surrealistické fotografie tím, že objekt “rozostřila” a jaksi rozptýlila po snímku ve prospěch jeho celkové struktury, zvýznam- něné podobně, jako v tzv. informální malbě. Zachovává-li její objektiv předmětnost hmotného světa, pak hlavně v podobě konkrétního detailu — některé fotografie jsou opravdovým “přičichnutím” k asfaltu vozovky nebo k omítce staré zdi —, detailu, který působí jen jako katastrofální zbytek jinak neidentifikovatelné věci a jenž se stává naléhavým právě tím, nakolik z něj původní podobu věci jen marně uhadujeme. Tam, kde si “klasický” surrealismus přivlastňoval svět a jeho předměty prostřednictvím magických fetišů, klade Medková znovu — spolu s celým 37 [pageend39]českým surrealismem padesátých a šedesátých let — samu otázku souladu mezi člověkem a světem ; mezi touhu a její objekt se u ní vkrádá nedorozumění a entropie, skutečnost se jeví jako magická i tím, nakolik lidské touze vzdoruje a uniká. Osobité postavení Medkové a její tvorby je tak někde mezi klasickým surrealismem a oním skeptickým modernismem, k němuž se po válce přiblížili i ostatní autoři pražského surrealistického okruhu. Neomezuje-li se na pouhou registraci hmotných nebo přírodních struktur, jako tolik fotografů šedesátých let, jimž se fotografický detail stal jen formálním postupem, nespokojuje se většinou ani tím, že v nich nachází “symbolické” obdoby přízračných hlav, těl nebo věcí (jako například Brassai ve svých Graffiti). Významné je tu naopak samo napětí mezi strukturou a jejím možným obrazným (metaforickým) výkladem, jemuž se však snímek také odmítá beze zbytku poddat. Důležitou roli tu ovšem hraje i humor, bez něhož si poválečný český surrealismus nelze už ani představit... Medková tak patřila k těm několika vzácným autorům (a lidem), kteří nás v nejhlubším smyslu slova učili vidět ; k těm, bez kterých bychom dnes méně věděli, co je svět, a dokázali bychom méně pronikat za jeho fasádu. Kdykoli se nám tak podaří jej za ní přistihnout, tiskneme znovu a znovu ruku i téhle skvělé ženské. Petr Král (Paříž) Z administrace Tímto číslem zahájilo Svědectví svůj dvacátý ročník. Náklady na tisk a poštovné stoupají a tak nám nezbývá, než zvýšit předplatné, které aspoň pro některé země zůstalo už několik let nezměněno. Nové sazby jsou podrobně uvedeny na druhé straně obálky a rozumí se včetně poštovného (k zasílání do zámoří letecky nutno přičíst US dolarů 10.00 nebo ekvivalent). Předplatné obnovujte včas, ušetříte administraci mnoho práce a výdajů za upomínky. Děkujeme vám. Administrace (Paříž/Vídeň) JAN BENEŠ ... ŽÁDNÉ KVÍTÍ rozmluvy londýn 1986 38 [pageend40]články Úvahy o české šlechtě v čase První republiky Jiří Doležal (Praha) Podnětem k tomuto tématu se staly dva dokumenty, které v září 1938 a v září 1939 sepsali představitelé české šlechty1. Oba byly adresovány do prezidentské kanceláře. Prvý Benešovi a druhý Háchovi. Šlechta se v nich postavila na obranu integrity československého státního území a tlumočila svou sounáležitost s českým národem. Setkáváme se v nich s postoji početně nevelké (podle J. Pekaře to bylo asi 150 rodin), ale ještě v devatenáctém století politicky ne nevýznamné části české společnosti, která však od r. 1918 nezasahovala do vnitřních a zahraničních problémů Československa. “Náhlý” vstup příslušníků české šlechty na politické pole nás proto podnítil k zamyšlení, co vyvolalo vznik těchto dokumentů2 a přivedl nás k přemítání o názorech české šlechty a jejím vztahu k československému státu a českému národu mezi roky 1918 a 1938. Dosavadní líčení dějin Československa v době první republiky vypouštělo šlechtu ze svého obrazu. Dálo se to podle našeho úsudku z ideových a politických důvodů. Nebyla-li šlechta zahrnuta do obecných pohledů na české dějiny, mělo to i objektivní příčiny, neboť se již samostatně neuplatňovala v politickém a veřejném životě. Prameny jsou proto rozptýleny a před historikem vyvstává při výzkumu této látky nesnadný úkol rekonstrukce. Relativně nejvíce studií nabízí genealogie, která ale jen okrajově vstupovala do moderního období a překračovala r. 1918. V naší úvaze, k čemuž by snad mohl svádět její název, se nepokusíme vyplnit tuto mezeru v poznání. Půjde nám pouze o to klást si otázky a hledat jejich vysvětlení. Protože naše poznatky o šlechtě v těchto letech nejsou komplexní, může čtenář postrádat některé okruhy dotazů. Zároveň předpokládáme znalost základních údajů, což umožňuje, abychom se jimi 39 [pageend41]nezabývali. Spokojili bychom se tím, kdybychom přispěli k charakteristice české šlechty v tomto období. A protože impulsem k napsání tohoto příspěvku se staly uvedené dokumenty, budeme se snažit nahlížet na Československo též z jejího (šlechtického) zorného úhlu, což ale současně neznamená, že se hodláme vzdát kritického historického přístupu. Vzápětí poté, kdy byla 14. listopadu 1918 habsburskolotrinská dynastie zbavena všech nároků na český trůn a vyhlášena republika, pozbyla svých práv také šlechta. Zákon z 10. prosince 1918 ustanovil, že “bývalí šlechtici nesmějí užívati svého rodného jména s přídomkem nebo dodatkem vyznačujícím šlechtictví”3. Ve stejné době se tak stalo v revolučním Rusku, Rakousku a konec konců i v Německu, kde šlechtické tituly již nemohly být napříště udíleny. O tom všem nesporně rozhodly otřesy, které vyvolala ve všech směrech prvá světová válka, a revoluční pohyby, vedoucí k pádu vládnoucích dynastií a k jejich odchodu ze země. U českého národa k tomu přistupovalo přijímání 28.října 1918 jako “odčiňování” Bílé hory. Na šlechtu se tehdy převážně pohlíželo jako na element cizí, který vyrostl na pobělohorských konfiskacích a s národem nesplynul. Hlavní příčinou rozchodu národa se šlechtou byl výrazný pokles její politické autority, datující se od přelomu devatenáctého a dvacátého století. Národ se mohl bez ní již obejít a vytvořil si své nové vůdce, kteří vyšli z řad městské a venkovské buržoazie a proletariátu. Šlechta byla vystavena kritice od konzervativců (Holeček), sociálních demokratů (Habrmann) i pokrokářů (Herben). Ocitala se v rozporu s národním celkem pro svou bi- nebo dokonce a-nacionálnost a konzervativismus, nechápající demokratické a sociální požadavky širokých vrstev národa. Přesto, že národ většinou sdílel stejnou víru jako šlechta, byl mu vzdálen její vypjatý katolicismus a zvláště odmítavý vztah k oživenému odkazu husitství, které spoluvytvářelo ideologii českého národa v jeho úsilí o širší nacionální prostor a větší politické uplatnění. K tomu pak přistoupila ještě neúčast šlechty na zápase českých politiků s Habsburky a Rakouskem-Uherskem za prvé světové války (v jmenných rejstřících Masarykovy Světové revoluce nebo Benešovy Světové války a naší revoluce se nesetkáme s jejími jmény). Nesoudíme však, že by národ odchod šlechty z politického jeviště — zdůrazněme, že historický — nějak zvláště vítal. Vždyť podle Masaryka ještě na počátku války smýšlel royalisticky — tudíž musel počítat s existencí šlechty, a teprve v průběhu války se orientoval republikánsky. Lze uvažovat i o tom, že v porovnání s Poláky nebo Maďary, nemluvě již vůbec o velkých národech, se cítil být ve své minulosti a současnosti ochuzen. Pokud šlo o jednotlivé představitele šlechty, kteří v minulosti prokázali, že se k národu hlásí, nebyli zavrženi. To se ostatně ozývá i v kritických 40 [pageend42]slovech Josefa Holečka: “České šlechty není, její vlastní vinou ji není. Musíme si toho být vědomi a smířit se s nutností, že jest nám obejít se bez ní. Každý jednotlivý z jejího středu, kdo upřímně vstoupí mezi nás a podá důkazy, že stejně s námi cítí i smýšlí a snahy naše přijímá za své, bude nám vítán. Ale toho již nebude, abychom se šlechtické přízně poníženě dožebrávali... Šlechtic mezi námi nesmí být polovičatým, nýbrž celým Čechem4.” Vznik Československa přijímala česká šlechta sice bez nadšení, ale zároveň se mu otevřeně nevzepřela. Byli i jednotlivci, kteří státní převrat uvítali5. Vytvořit si k republice pozitivní vztah nebylo pro její většinu snadnou záležitostí. Z tradice, přesvědčení a stavovského zájmu lnula k Rakousku a želela jeho rozpadu. Musela se vyrovnávat s radikálním omezením svého někdejšího politickomocenského a hospodářského postavení v zemi. Pozemkovou reformou byly zkráceny její majetky. Když J. Pekař, který neskrýval svůj konzervativismus, nedovolující mu pochopit společenskou a národní závažnost pozemkové reformy, hovořil o “trestné konfiskaci zděděných statků”, tlumočil pravděpodobně i její pocity ukřivděnosti. Pozemková reforma se na šlechtu vztahovala ve větší míře než na katolickou církev, které zůstalo ze zabrané půdy 84,59 % ; velkostatkářům (lze předpokládat, že z velké části šlo o šlechtu), 68,91 %6. Její příjmy se zmenšily, ale stále náležela k “horním deseti tisícům”. Nebyla též přizvána k tradičním funkcím, které zaujímala před r. 1918 a to nejen v zemských sněmech a na říšské radě ve Vídni, ale také v civilní správě, armádě a diplomacii. Vše se budovalo na nové republikánské základně, čímž šlechta odcházela i ze svých dávno držených postavení. I skutečnosti tohoto druhu vyjadřovaly konec její samostatné politické úlohy. Nadále bylo již jen na jednotlivcích, jak se budou individuálně orientovat v rámci kvalitativně jiného státního a politického systému první republiky. Co tedy vedlo k tomu, že se po dvaceti letech existence Československa hlásila skupina české šlechty k obraně jeho hranic a za protektorátu proklamovala svoje češství ? Ekonomicky se šlechta nadále opírala o své velkostatky, zemědělství a lesy, rybníkářství a přidruženou výrobu (vápenky, cihelny, lomy, pivovary apod.). Již dříve si vytvořila spolehlivý správní aparát, s jehož pomocí řídila také své majetky v zahraničí. Zájmy na tomto úseku vyjadřovala její účast a členství ve Svazu velkostatkářů. Jeho prezidentem byl dr. Jan Lobkowicz, místopředsedou Ervín Nádherný a Adolf Kolowrat byl členem výboru. Bedřich Schwarzenberg byl prezidentem Zemědělské rady. Po odlivu revoluční vlny pozemkové reformy, které nemálo využila ve svůj prospěch agrární buržoazie, nebyly vyloučeny kontakty šlechty s agrární stranou, spočívající na shodných zájmech. 41 [pageend43]Příslušníci ekonomicky silné a jinak významné šlechty byli přizváni před prvou světovou válkou též do správních rad a ředitelství povětšinou středně velkých finančních a průmyslových závodů. Po r. 1918 se tato účast zmenšila, ale šlechta tyto pozice zcela neopouštěla. Ředitelem Lloydu byl M. Lobkowicz, Leopold Lobkowicz přijal členství ve správní radě Lánderbanky v Praze a Paříži. Ervín Nádherný byl místopředsedou Csl. komerční banky a Josef Bartoň Dobenín zasedal ve správní radě Živnobanky. Adolf Kolowrat byl průmyslovým podnikatelem a členem správní rady pojišťovny Merkur. Místopředsedou správní rady První české vzájemné pojišťovny a členem správní rady České vzájemné životní pojišťovny byl Arnošt Schwárzenberg. Adolf Schwárzenberg přijal členství ve správní radě České eskontní banky a Úvěrního ústavu v Praze. Uvedenými jmény nepokládáme výčet účasti členů české šlechty a jejích funkcí ve Svazu velkostatkářů, v Zemědělské radě nebo správních radách a ředitelstvích za uzavřený. Zmínili jsme se o nich proto, že zde vznikaly ekonomické vazby k agrárnímu, průmyslovému a finančnímu kapitálu a zprostředkovaně také k politickým skupinám, které s ním byly spjaty. Touto cestou se šlechta zapojovala do hospodářské politiky první republiky a tím se rovněž přibližovala k jejím politickým problémům. Šlechta setrvávala u svého navyklého životního stylu. Neopouštěla svůj dosavadní společenský okruh, ve kterém vyrostla, a nerozmělňovala své rody morganitickými sňatky s měšťanskými kruhy. Zůstávala věrna svým rodinným vztahům a svazkům, které vedly i do zahraničí7. Udržovala dávná pouta s katolickou církví a plnila vůči ní i své patronátnrpovinnosti. Spravovala významné archívy (např. Lobkowiczský, Kinský, Černínský a zejména Schwarzenbergský) a vlastnila cenné knihovny8. Nebyla ale, a to již před prvou světovou válkou, s to udržovat historicky cenné stavby. Po r. 1918 je prodávala nebo postupovala Klubu českých turistů, různým spolkům nebo městům a i státu9. Výsledky dlouhodobé činnosti šlechty zanechaly stopy na tváři země. Rovněž ovšem i díla panovnických rodů a měšťanstva. Krajina získávala jejím působením osobitý charakter, kdy např. rybníkářství v jižních Čechách pozměnilo život obyvatelstva až do současnosti. Jako panující vrstva zanechala po sobě právní odkaz a literární tvorbu. Součinností s církví formovala návyky a způsob života svých poddaných, což přetrvávalo i do období, kdy nevolnictví a robota byly dávno zrušeny. Šlechtická zámecká architektura se přenášela i na jiné stavby a žlutobílé omítky schwarzenbergských budov přejímá až dodnes obyvatelstvo jižních Čech, podobně jako lesní schwarzenbergské stejnokroje označovaly po r. 1918 nadlouho všechny československé lesníky. Po šlechtě zůstaly pojmenovány jejich paláce, rybníky, vodní stavby a ulice a náměstí. Jen v Praze to byly 42 [pageend44]Chotkovy a Kinského sady, Liitzovova a Belcrediho třída, Thunovská a Clam-Martinicova ulice či Lobkowické náměstí. Jmény šlechtických rodů jsou dodnes nazvány i restaurace a vinárny. To vše lze označit za zděděný latentní odkaz, který setrvával v paměti a vědomí národa. Podle svých zvyků se šlechta nevzdávala charitativní činnosti, i když v omezenějším měřítku než před r. 1918. Navštěvovala slavnosti pořádané v místech jejich sídel (přijímala jejich protektorství a účastnila se svěcení zvonů a hasičských stříkaček), čímž dokládala svůj zájem a péči o kdysi ji svěřené obyvatelstvo. Nezbavila se staletým vývojem vypěstovaného aristokratického postoje, ke kterému ovšem náležela též velkorysost. Okázalým veřejným vystupováním nejen vůči bývalým “poddaným”, ale i vůči ostatní společnosti dbala o udržení mimořádného společenského postavení, byť oficiálně zbaveného někdejších titulů. Neuchylovala se do ústraní a setkávala se s novými představiteli státu, politiky, členy diplomatického sboru i reprezentanty československé buržoazie. Ale platilo to i opačně: českoslovenští veřejní činitelé přijímali pozvání šlechty na její sídla a těšili se z její účasti na různých událostech10. Podle našich poznatků se tyto kontakty zmnožily zvláště od poloviny třicátých let. Potvrzoval by to mj. také podíl českých kulturních pracovníků na sborníku chystaném k 70. narozeninám Josefa Colloredo-Mansfelda. Přispěli do něj Antonín Matějíček, Zd.Wirth a Ant. Markus. Blahopřání zaslal prof. dr. Jirásek a Alfons Mucha. Příslušníci šlechty vstupovali též do různých spolků, kam měli stavovsky a zájmově nejblíže. Tradičně je poutal rodopis. Iniciativu vyvinula na tomto úseku nejdříve německá část šlechty. V r. 1928 vznikl “Deutscher Verband fůr Heimats — und Familienforschung” a v březnu 1930 se v Praze ustavila další německá genealogická společnost — “Deutscher Verein fůr Familienkunde fůr die Tschechoslowakische Republik”. V březnu 1929 byla založena “Rodopisná společnost československá”. Vydávala časopis stejného jména, který vedl přednosta schwarzenbergského archívu v Třeboni dr. Ant. Markus. Mezi místopředsedy společnosti byl Zdeněk Kolowrat-Krakowský, který se stal později jejím předsedou. Po jeho smrti jej vystřídal M. Lobkowicz. Společnost soustředila ke konci r. 1930 na 250 členů, mezi nimiž se setkáváme mj. se jmény šlechty: Buquoy, Czernin, Max princ Fůrstenberg, František Kinský, dr. Max Lobkowicz, dr. Adolf Schwarzenberg, Jiří hrabě Sternberg, Jan kníže ze Schwarzenbergu, František Harrach, Antonín Petr ze Všehrd, Thun-Hohenstein a jiní. Jména citujeme v té podobě, jak jsme se s nimi setkali v uvedeném časopise, což vlastně zákon zakazoval. Předmět zájmu a bádání se rozšířil o studium selských rodů, což z politických důvodů podporovala i agrární strana. Ne náhodou byl prvým předsedou společnosti senátor agrární strany Hrubý11. 43 [pageend45]Podněty ke stykům mezi šlechtou a agrární stranou přicházely tudíž i z těchto míst. Nepouštěla se ale ze zřetele ani šlechtická genealogie. S “Rodopisnou společností” si vyměňovala informace “Jednota potomků pobělohorských exulantů — pokutníků a přátel rodopisu”, která vznikla takřka současně s ní. Měla však vyhraněnější cíle. Jejím programem bylo pečovat o poznání “zaniklých prvků starého práva českého, zejména propagovati ve smyslu revolučního programu národa československého z r. 1918 nápravu křivd potomkům oněch historických rodů a měst českých, které byly po bitvě na Bílé hoře pokutovány odnětím statků...” Ukládala si, že se bude starat a pečovat o památky obětí Bílé hory a vzpomínat staré a vynikající domácí rody a snažit se “pokud možno posílit národní uvědomění, hrdost a pospolitost všech složek národa československého...”12 Jednota začala od r. 1930 vydávat Sborník, ve kterém vytyčovala i své požadavky. Nadace a fondy, jako byla Strakova akademie (založil ji r. 1710 Jan Petr Straka z Nedabylic), měly být udělovány podle vůle zakladatele — synům ze zchudlých šlechtických rodin. Požadovala se náhrada za majetek jinými “bezprávně nabytý”, a to bez zatížení státu, a aby potomci starých rodů mohli používat jmen svých předků bez znovuzavádění šlechtictví13. Později byl název zkrácen na “Jednotu starých českých rodů.” S příslušníky šlechty se setkáváme dále v Erbovní knížce, která začala vycházet v r. 1935 a jejíž vydávání zabezpečoval katolický Rád. Šlechta zde zveřejňovala své studie i oznámení o svých rodinných událostech. Lze soudit, že na tomto spojení měla zájem jak katolická církev (a zprostředkovaně i lidová strana), tak i šlechta. Podílela se také na ustavení společnosti “Napoleon”, která vznikla v r. 1937. Předsedou se stal Z.R. Kinský a místopředsedou Karel Schwarzenberg. Toto sdružení si kladlo za cíl studovat Napoleonovu dobu a pečovat o napoleonské památky v českých zemích. Rodům, které byly usazeny po staletí v českých zemích, byla určena kniha Z.R. Kinského U nás obsahující schematismus české šlechty. Vyšla poprvé v r. 1934 a opětovně měla být vydána v r. 1940, kdy už však vydání nebylo možné14. Nemohou být opomenuty ani Tradice, sborník, který vydávali zaměstnanci schwarzenbergského panství. Mezi šlechtickými rody zaujímali mimořádné postavení Schwarzenbergové. Byl to původně německý rod, který se od poloviny devatenáctého století hlásil k českému národu15. Jeho majetky byly rozmístěny také v Rakousku, Štýrsku a Bavorsku. Schwarzenbergové, jak pro své silné ekonomické postavení, tak i pro rodové svazky a styky, soustřeďovali kolem sebe značnou část šlechtických rodů, s nimiž byli v trvalém spojení. Měli blízko i k československým politikům a představitelům čs. státu. Zvláštní místo příslušelo dr. Bedřichu Schwarzenbergovi, bývalému 44 [pageend46]poslanci na českém zemském sněmu a v Říšské radě, který se za Rakouska- Uherska ostentativně hlásil k českému národu a krátce po 28. říjnu 1918 vítal vznik Československa16. S Bedřichem Schwarzenbergem se setkal už v r. 1921 prezident Masaryk při návštěvě hradu Zvíkova. Za vypjaté politické situace na prahu r. 1938 vzpomínaly Litoměřické listy Karla a Bedřicha Schwarzenbergovi, jak oba připravovali již před světovou válkou zápas o samostatnost naší vlasti a získali tak neocenitelné zásluhy o nedílnost naší republiky17. Dodejme, že v tomto článku, který sledoval zcela určitý politický záměr a byl též převzat Tradicemi, byl opomenut hanlivý výrok Karla Schwarzenberga o husitech, který tehdy vyvolal pobouření české veřejnosti; jeho autor byl nucen opustit zemský sněm. Tisk však nechtěl tehdy připomínat to, co by národ a českou šlechtu rozdělovalo. Bedřich Schwárzenberg byl kromě výše zmíněných zastávaných funkcí po dvacet let předsedou Společnosti Muzea království českého, působil v Umělecké besedě a po více než dvě desítiletí stál v čele Národní besedy, kde jej vystřídal M. Lobkowicz. Veřejného uznání se mu dostalo v r. 1932, kdy tisk a rozhlas připomínaly padesáté výročí jeho promoce na české právnické fakultě v Praze, která měla tehdy přímo manifestační národně český ráz. Na oslavu se mezi jinými dostavili rektor Karlovy university prof. dr. Gustav Friedrich, děkan právnické fakulty prof. dr. Vavřínek a své blahopřání zaslal také prezident Masaryk. Slavnostní ráz s účastí státních představitelů měl Schwarzenbergův pohřeb na Orlíku v r. 1936. Ke skonu kondoloval T.G. Masaryk a nový prezident Beneš. Mezi smutečními hosty byli zástupci předsedy vlády, za agrární stranu její předseda Rudolf Beran a bývalý ministr Udržal, prorektor Friedrich, delegace důstojníků 11. pěšího pluku Františka Palackého a další veřejní, kulturní a církevní představitelé. V Praze vlál před budovou Národního muzea a na jiných objektech černý prapor. Smuteční akt byl ukončen hymnou Kde domov můj18. Schwarzenbergové vyjadřovali kladný vztah k československému státu a k českému národu i při jiných příležitostech. Byl jí např. sňatek Karla Schwarzenberga s princeznou Antoniettou Fůrstenbergovou v r. 1934. V chrámu sv. Mikuláše v Praze je oddával arcibiskup dr. Kašpar, kde k nim promluvil česky a německy. Česky se paní Antonietta učila po svém sňatku, což neopomenuly zaznamenat Tradice. Karel Schwárzenberg přistupoval k svatebnímu obřadu v uniformě československého důstojníka. Takto se dostavil též jeho bratr František a Jan Dobrzenský. Svatbě byl přítomen kancléř Sámal a jiní zástupci politického života. Novomanželé byli slavnostně uvítáni v Starém Sedle u Orlíka, kde se shromáždilo na 5 000 osob. Koncert, který byl uspořádán na jejich počest byl zahájen hymnou19. Karel Schwárzenberg přejímal záštitu nad zvíkovskými národními slavnostmi, které pořádala odbočka Svazu čs. důstojníků a Jihočeští 45 [pageend47]akademici v Písku. Na zvíkovský hrad přijížděl za slavnostního doprovodu v uniformě československého důstojníka. Slavností v r. 1938 se zúčastnila jeho manželka Antonietta a Arnošt Schwarzenberg20. Obdobně činili příslušníci jiných šlechtických rodů. Přijížděli do Prahy na plesy, které pořádala lidová strana a zejména Národní beseda, kam se dostavovali zástupci pražského diplomatického sboru a představitelé průmyslových a finančních kruhů. Schwarzenbergové se také několikráte setkali s prezidentem Benešem. Bedřich Schwarzenberg o něm hovořil jako o člověku “naší důvěry” a jeho zvolení prezidentem označil za jeden z nejšťastnějších dnů tohoto státu21. Vítal jej též při III. celostátní výstavě loveckých trofejí uspořádaných v r. 1936 v Praze, kam se Beneš, sám nelovec, dostavil jen ze společenské povinnosti. Prezident Beneš a jeho paní se setkali s Adolfem Schwarzenbergem v Českém Krumlově při zájezdu do jižních Čech na jaře 1937. V Písku byl mezi vítajícími Karel Schwarzenberg opět v uniformě čs. důstojníka. V Jindřichově Hradci se zúčastnil recepce konané na jeho počest v tamnějších kasárnách Eugen Czernin22. V listopadu 1937 pozval Beneš Adolfa Schwarzenberga na oběd na Pražský hrad. Tím nepokládáme styky Schwarzenbergů s československými politiky za uzavřené. Jejich rodinné archivy jakož i jiných šlechtických rodů, by nám určitě sdělily více. Jedním z dokladů pozitivního vztahu Schwarzenbergů k Československu a zájmu o jeho bezpečnost byly i jejich úpisy na půjčku obrany státu. Jan Schwarzenberg z Hluboké n/Vltavou se na ní podílel částkou 1.000.000 Kčs a Karel Schwarzenberg z Orlíka 250.000 Kčs. O úpisech jiných členů šlechty nejsme informováni. V tisku se nikoliv náhodou objevila na přelomu r. 1937 a 1938 vzpomínka na Karla Schwarzenberga a jeho vystoupení na českém zemském sněmu v r. 1886, kde se zastal českých historických práv. Mluvilo se o něm jako o “průkopníku intencí dnešní vlády československé, která opětovně prohlásila, že dělení naší republiky podle choutek národních minorit jest čirou nemožností.” 23 Není vyloučeno, že se na této formulaci podíleli sami Schwarzenbergové. S články, které se zabývaly jejich rodem se setkáváme v tomto čase v Zájmech českomoravské vysočiny — 11. listopadu 1937, v Domově — 1. ledna 1938, Moravských novinách — 12. května 1938 a v Národních listech — 19. května 1938. Tradice upozorňovaly, že Karel Schwarzenberg připravoval nový spis o českém státním právu. Kniha vyšla až za okupace v r. 1939. V dalším výkladu se vrátíme k jejímu obsahu. Členové šlechtických rodů se v široké míře podíleli na přípravě výstavy Pražské baroko, kterou chystala Umělecká beseda na květen-září 1938. Záštitu nad ní převzal prezident Beneš a v čestném předsednictvu zasedli členové vlády, Národního shromáždění, pražský primátor, kardinál Kašpar a řada dalších osob z různých politicko-společenských a kulturních sfér. 46 [pageend48]Šlechtu zde zastupoval Eugen Czernin a dr. Jan Lobkowicz. Dále se zde setkáváme s těmito jmény šlechty: Josef Collorado-Mansfeld, dr. Antonín Bořek-Dohalský, Zdeněk Kolowrat-Krakowský, dr. Max Lobkowicz, Mořic Lobkowicz, Bedřich Nostitz-Rieneck, dr. Adolf Schwarzenberg, dr. Karel Schwarzenberg a dr. Karel Waldstein-Wartenberg. Seskupila se zde jak česká, tak i německá šlechta. Bylo to vlastně její prvé hromadné a oficiální vystoupení spolu s představiteli československého státu, a to ve dvacátém roce jeho existence. Třebaže šlo o počin umělecko- historický, nemohl nenabýt též politického podtextu. Naznačovalo se to v úvodu ke katalogu výstavy i v historickém úvodu Z. Kalisty. V předmluvě se říkalo: “Uvědomíme-li si, že barok je jediná doba, s níž naše přítomnost ještě souvisí, najdeme v uměleckých faktech také zprávu o součinnosti národních kmenů, která může po různých stránkách osvětliti náš přítomný život politický i duchovní. Také v tom je tedy výstava aktuální.” 24 Barok pomáhal podle Z. Kalisty “ve svých posledních odezvách budovati i onen nový, silný český nacionalismus, jak jej představuje naše generace předbřeznová a pokolení roku 1848.”25 Výstava povzbudila v české společnosti další zájem o toto období a nepřímo o kulturní odkaz šlechty, která byla jedním ze spolutvůrců baroka i samotné výstavy. V této době, 20. května 1938, se konala promoce Františka Schwarzenberga doktorem práv na Karlově universitě v Praze. Rámec ji vtiskla vnitropolitická situace v zemi (na karlovarském sjezdu SdP v dubnu 1938 vyhlásil její předák Konrád Henlein osm požadavků strany, ohrožujících samu čs. státní existenci) a zhoršené mezinárodní a vojenské postavení Československa po anšlusu Rakouska k Třetí říši. Svou přípravou (sezváním hostů a projevem F. Schwarzenberga) i celkovou slavnostní atmosférou byla tato promoce více než jen pouhou společenskou událostí. Přišla řada příslušníků šlechtických rodů (Kinských, Deymů, Czerninů, Dobrzenských, Kolowratů, Lobkowiczů, Malovců, Thun-Taxisů, Wratislavů a dalších), dostavili se zástupci belgického, francouzského, italského a polského vyslanectví, člen francouzské vojenské mise v ČSR, náměstek pražského primátora, generálové, církevní hodnostáři, manželky vedoucích úředníků Kanceláře prezidenta republiky a další. Projev Františka Schwarzenberga vycházel ze státoprávních pozic, kdy vzpomínal svého předka Karla Schwarzenberga, který bojoval za celistvost země. Cílil k současnému postavení Československa, když pravil: “Jsem přesvědčen, že i dnes najde se dosti odhodlaných českých srdcí, aby naše země ani nyní, ani kdy v budoucnu rozdělena nebyla...” 26 Promoci Františka Schwarzenberga se věnoval také denní tisk (Samostatnost, Národní politika, Der Prager ilustrierte Montag, Večer, České Slovo, Nová brázda a přirozeně Tradice), který vzpomínal celkové úlohy 47 [pageend49]šlechty a jejích nevyužitých možností v diplomatické práci. Projev byl vítán a ceněn. Pro naši úvahu je jedním z dokladů, že deklarace šlechty ze září 1938, určená prezidentu Benešovi vlastně uzavírala předcházející pročeskoslovenské postoje jejích příslušníků. Politického dění se však šlechta přímo nezúčastňovala. To ale neznamenalo, že by byla apolitická. Jaká byla tudíž její politická stanoviska a z čeho lze na ně usuzovat ? Vidíme je jako konglomerát ne zásadně protikladných, ale různících se názorů, které byly motivovány stavovsky-třídně, ekonomicky a ideologicky. Zájmy velkostatku, což potvrzovaly čelné pozice členů šlechty ve Svazu velkostatkářů, by nasvědčovaly jejímu spojení s agrární stranou. Vedle toho ji formoval tradiční katolicismus, který však šlechtu přiváděl spíše k církvi než k politické reprezentaci katolictví, kterou představovala lidová strana. Své místo zaujala i setkání s představiteli československého státu. Úlohu zde hrálo dědictví dřívějších státoprávních bojů české šlechty. Tento program ztratil sice již před prvou světovou válkou svůj politický smysl, ale pro šlechtu tvořil stále měřítko jejího přístupu k československému státu. Tato koncepce nabývala pro ni nový význam od poloviny třicátých let, kdy vzrůstalo ohrožení republiky nacistickým Německem. A protože její nedílnou součástí byla nenarušitelnost hranic zemí “Koruny české”, stávala se též dalším prvkem — a to v této době patrně rozhodujícím, který formoval politické názory české šlechty27. Odtud též vycházelo výraznější přimknutí k českému národu. Politické členění šlechty na ústavověrnou a státoprávní, které nastalo v druhé polovině devatenáctého století, se přenášelo i na národnostní pole. Centralisticky smýšlející šlechta se orientovala ve svém celku německy, zatím co státoprávní se hlásila k českému národu, i když s ním rázem dostatečně nesplynula a nenaučila se ani řádně česky. Přesvědčivým příkladem takto smýšlející šlechty byl hrabě Vladimír Lažanský, který se nikdy nenaučil dobře česky, ale byl to jeden z nejtvrdších českých nacionalistů28. Nápor, kterému bylo vystaveno Československo ze strany Třetí říše a od Henleinovy SdP a kdy byla ohrožena jeho soudržnost, posílil u české šlechty její státoprávní postoje. Její konzervativismus, spojující ji s českou pravicí, ji touto cestou zároveň vedl k podpoře hradní politiky. Této orientaci mohlo přispívat také české katolické duchovenstvo a lidová strana, která odmítla totalistické programy a zařazovala se mezi obránce nezávislého a celistvého československého státu. Pokud však šlo o politickou angažovanost české šlechty, byla v porovnání s ní činnější německá šlechta. Tato aktivita ovšem nesměřovala k podpoře a posílení československého 48 [pageend50]státu, ale naopak k jeho rozčlenění a rozbití. Hitlerovské Německo a SdP nalezly mezi německou šlechtou, respektive mezi jejími některými pronacisticky smýšlejícími příslušníky zprostředkovatele styků se západoevropskými politiky a vysokou šlechtou — jmenovitě anglickou. Tato pomoc se výrazně ukázala za pobytu Runcimanovy mise v Československu v létě 1938. Od poloviny třicátých let se v tomto směru zvláště angažoval Max Egon von Hohenlohe-Longenburg, který sídlil na Červeném Hrádku. Náležel k rodu, který měl původně říšskoněmeckou příslušnost, již po ukončení prvé světové války změnil na lichenštejnskou, aby se vyhnul zabavení svých majetků. Hohenlohe se podílel na financování Henleinova hnutí v Československu a zabezpečoval také jeho zahraniční cesty. Udržoval spojení s předními francouzskými a anglickými politiky a s vysokou anglickou šlechtou. Zprostředkoval rovněž zaslání Henleinova memoranda, adresovaného československé vládě, které vycházelo z karlovarských požadavků SdP do Paříže a Londýna. Pro nacistické Německo pracovala Steffi Hohenlohová, která měla blízko k lordovi Rothermerovi. Jan Masaryk jako československý vyslanec v Londýně ji v červenci 1938 charakterizoval jako špionku a podvodnici, která “jsouc plnokrevnou židovkou, je dnes centrálou Hitlerovy propagandy v Londýně.” 29 V tomtéž hlášení sděloval, že mezi Hitlerovými důvěrníky v Londýně je “také náš Oldřich Kinský a jinak z občanů našeho státu hrabě Adolf Dubský a Karel Khuen. Kupodivu obzvlášť zavile počíná si Kinský, který několika lidem, kteří mi to sdělili, tvrdil, že Československo jakožto bolševickou stvůru je třeba rozdrtit.”30 Podpora henleinovského hnutí německou šlechtou v krizový rok 1938 u západních politiků a tamnější šlechty navazovala na předcházející kroky. Koncem r. 1936 vedl bývalý anglický letecký atašé v Berlíně Christi jednání s Henleinem na zámku Krussbach u Karl Khuena. Jeho těsný spolupracovník (pozdější Hitlerův ministr v protektorátě) K.H. Frank se setkal v r. 1937 na pražském britském vyslanectví s lady Astorovou. Styky s anglickou šlechtou udržoval Walter Brony, dopisovatel henleinovského listu Zett v Londýně. Pro Henleina se zde exponovali i jiní emisaři, pocházející hlavně z řad německé šlechty v Československu31. Vedení SdP po počáteční nedůvěře k Runcimanově misi podniklo přípravy jak ji maximálně využít pro své cíle. Ukazovalo se, že za její cesty do Československa se uplatní šlechta. Pro SdP pracoval se svým okruhem sestávajícím převážně z henleinovské šlechty již zmíněný Oldřich Kinský. Koordinační výbor československé státní propagace a předsednictvo ministerské rady se snažily tomu čelit tím, že Runcimana a jeho družinu přivážely o víkendech také na zámky české šlechty32. Tak se stalo, že šlechta 49 4 [pageend51]byla do celé akce Runcimanovy mise zahojena v míře dosud neobvyklé. Runciman navštívil Z. Kinského ve Žďáru, kde se poprvé setkal s Hohenlohem, byl u Oldřicha Kinského, hostil jej Max Lobkowicz, Adolf Schwarzenberg na Hluboké a Karel Schwarzenberg na Orlíku. Setkal se se Schobornem, Larischem, byl u Claryho, Ledebourga, Khuen-Liitzova, Czernina a kardinála Kašpara33. O veškerých setkáních Runcimana se zástupci šlechty nelze proto jednoznačně říci, že sloužila pouze henleinovcům. Převahu si však udržela pronacisticky smýšlející šlechta, která jej také nejvíce připoutala a získala si jeho sympatie. Při jeho jednáních s Henleinem na Červeném Hrádku 18. srpna 1938 působil Hohenlohe jako tlumočník34 a stal se vůbec prostředníkem mezi henleinovci a Runcimanovou misí. Obracel se na něj též Ashton-Gwatkin, aby sjednal další setkání Runcimana s Henleinem na Červeném Hrádku. Hohenlohe propůjčil též své sídlo k uspořádání naaranžované protičeskoslovenské demonstrace. Shromáždilo se před ním na 3.000 stoupenců henleinovského hnutí a celé vystoupení střežily uniformované stráže z lesního personálu Hohenlohova panství a henleinovské ordnerské sbory, které měly zabránit přístupu všem nepovolaným35. Podstatu poslání Runcimanovy mise v Československu jsme pominuli v našem výkladu, neboť nám šlo o podíl šlechty na jejím jednání a jejím vztahu k henleinovskému hnutí. K pronacistické orientaci německé šlechty přichází v úvahu více motivů. Byl to především velkoněmecký nacionalismus, s nímž jsme se setkali již na konci prvé světové války při ustavování tzv. Deutschbóhmen a Deutschmáhren ; dále strach z revolučního hnutí, protičeská zášť a i dřívější ústavověrná orientace německé šlechty. A protože Rakousko neexistovalo a vlastně už po r. 1918 ztratilo svou přitažlivost, spatřovali někteří příslušníci německé šlechty naplnění svého dřívějšího kursu v rámci Třetí říše. Ztotožnili se s politikou SdP, která nehledala řešení německé otázky v rámci Československa ; měla ji za pouhou záminku jak republiku rozložit. Postoje české šlechty, jak jsme měli možnost poznat, byly protikladné tomuto programu. Lze proto usuzovat, že je česká šlechta také při Runcimanově návštěvě (což bylo i přáním vlády) tlumočila. Jsme zde však odkázáni pouze na úvahy, opírající se o věrnost šlechty státoprávnímu programu, který nedovoloval narušit integritu českých zemí. O čem se jednalo mezi Runcimanem a českou šlechtou, však nejsme informováni. Rovněž nám není nic známo, že by vyvinula nějakou činnost v zahraničí, která by tlumila akce henleinovců a nacistické diplomacie na Západě. Soudíme, že působení německé šlechty v létě 1938 bylo iniciativnější a že na Runcimana měla větší vliv. Projevy příslušníků české šlechty směřovaly spíše k české společnosti, jakoby ji především potřebovali přesvědčovat o 50 [pageend52]svém kladném vztahu k československému státu a národu. Pro českou šlechtu zůstává dobrou vizitkou, že nepropadla totalizujícím řešením a postavila se za demokratické principy ztělesněné československou republikou. Obraťme nyní pozornost k dokumentům, které podnítily vznik této statě. Na Československo doléhaly na sklonku léta 1938 stále se stupňující hrozby Třetí říše a s ní spojené páté kolony ve státě — SdP. Republika byla vystavena tlaku nejen z těchto míst, ale i ze strany anglických a francouzských a i amerických diplomatů prosazujících ústupky Hitlerovi. Třebaže si to veřejné mínění nechtělo přiznat, československý stát byl již mezinárodně osamocen. Vnitřně musel čelit provokacím a ozbrojeným útokům henleinovských bojůvek na své pohraniční úřadovny a hlídky československých vojáků. Teroru bylo vystaveno také české obyvatelstvo a němečtí demokraté a odpůrci nacismu. Vůdce SdP Henlein se obrátil 15. září 1938 v Chebu ke svým “soukmenovcům” s výzvou, ve které proklamoval rozchod Němců s československým státem a žádal: “Chceme domů do Říše !” Nadále proto již nešlo usilovat o žádnou dohodu s SdP, i když by československá vláda projevila krajní ústupnost. Nacistům se podařilo vytvořit z vnitřních československých problémů předmět mezinárodního jednání. V této atmosféře se ubírala 17. září 1938 na Pražský hrad delegace starých českých rodů, aby zde vyjádřila svůj postoj k celistvosti československého státu. Její prohlášení formuloval Karel Schwárzenberg a přečetl jej František Kinský. Pravilo se v něm: Pane prezidente, za těchto dnů všechny stavy a třídy našeho národa svorně projevují svou vůli, zabránit porušení starých hranic našeho státu. Proto i řada členů starých rodů naší vlasti nás pověřila, abychom se k Vám dostavili s podobným projevem. Věrnost k Českému státu, který naši předkové pomáhali budovati a po tisíc let udržeti, je pro nás povinností tak samozřejmou, že jsme se rozmýšleli ji vysloveně zdůraznili. Považujeme za svou povinnost uchovati dědictví svých otců. Země Koruny české byly pohromadě po tolik věků a přetrvaly spolu tolik bouří, že doufáme v přejití i těchto časů nepokoje a násilí. Naše přání, aby staré hranice České koruny zůstaly neporušeny, vychází zajisté také ze starosti o budoucnost našich potomků i z pocitu odpovědnosti za svobodu a blaho českých Němců. Naši předkové vždy usilovali o přátelský poměr obou národů v zemi usazených a tak i my toužíme po tom, aby i naši krajané německého jazyka mohli sdíleti s námi lásku k nedělitelné vlasti. Důvěřujeme, že se tak může státi. Zejména doufáme, že zásady křesťanské udrží v této zemi pořádek a vzdělanost. Vyslovujíce víru v lepší budoucnost, ujišťujeme, že jsme si vědomi svých zděděných povinností k vlasti a ke státu, který byl domovem našich předků a jehož stará práva jsme vždy chtěli a i dnes chceme hájiti. Jako signatáři dopisu byli uvedeni: Karel Schwárzenberg, Jan z Lobkowicz, Z.R. Kinský, František Kinský, Zdeněk z Kolowrat, Rudolf Czernín, 51 [pageend53]Leopold Šternberg, W. Colloredo-Mannsfeld, Karel Parish, Jindřich Dobrženský, Hugo Strachwitz a Karel Belcredi. Dokument nesl datum 17. září 193836. Český tisk zveřejnil deklaraci české šlechty již druhý den — 18. září 1938. Připojoval k ní, pravděpodobně podle pokynů Kanceláře prezidenta republiky, že prezident setrval se členy delegace v delším přátelském rozhovoru. V informacích denního tisku jsme neshledali o návštěvě šlechty u prezidenta Beneše rozdílů až na některé nepodstatné úpravy textu a citování podpisů. Nenalezli jsme též žádného komentáře, pravděpodobně proto, že události měly příliš rychlý spád a tisk se k celkové situaci vyjadřoval ve svých úvodnících. Teprve později, ale bez vztahu k tomuto dokumentu, se objevil v tisku článek o české šlechtě37. Z celkového postoje tisku, byť se jen omezil na oficiální znění, lze usuzovat, že deklarace byla přijata kladně. Střízlivý F. Peroutka, když v posledních dnech září 1938 pokládal, že “boj za svobodu... stane se patrně skutečností”, psal: “Národ náš jde do něj tak jednotně, jak se sluší na národ vzdělaný a uvědomělý. Zmizely rozdíly — od krajní pravice ke krajní levici vznikla fronta jedné myšlenky, jednoho odhodlání.” 38 Kladné přijetí dokumentu potvrzovala ještě jedna — na prvý pohled formální stránka. Několikeré deníky přímo hovořily v titulcích o šlechtě, což vlastně stávající zákony nedovolovaly. Možno to interpretovat i v tom smyslu, že se nyní ve šlechtě viděly také zosobněny státní tradice. Deklarace starých rodů oživovala jejich státoprávní postoje z devatenáctého století a opírala se o historické právo, což tedy znamenalo uchovat hranice českých zemí a československého státu39. Z těchto pozic nahlíželi signatáři dopisu na česko-německý vztah, jehož řešení se nemělo dít na úkor státních hranic. Nevíme žel, čeho se týkal rozhovor vedený mezi členy delegace a prezidentem Benešem. Stejně jako jiné dopisy a rezoluce, které docházely v tyto dny do prezidentské kanceláře nebo předsedovi vlády, neobsahovalo ani prohlášení české šlechty návrhy jak a čím zabezpečit státní hranice. Ze slov o “povinnostech k vlasti a státu” lze vyvodit, že podepsaní byli připraveni bránit stát i se zbraní v ruce. Deklarace by nabyla pravděpodobně větší a širší politické účinnosti, kdyby vznikla dříve a byla adresována též západním demokratickým zemím. I tak nacisté signatářům deklarace jejich postoj neprominuli. Další, o rok mladší dokument, vymezovalo dokonané ukřižování Českoslovenka a půlroční existence Protektorátu Čechy a Morava. Útvar, o kterém rozhodl Hitler, obepínaly hranice, které historie českého státu nikdy nepoznala a s jeho vnějším zmrzačením korespondoval i jeho vnitřní stav. Již v této době jej charakterizovala rozsáhlá perzekuce, jako bylo 52 [pageend54]zatýkání rukojmí při vzniku války, zavádění Norimberských zákonů, nástup germanizace, nemluvě o likvidování demokratických práv a prosazování totalitních zásad. Dodejme ale, že ještě nebyla zcela vyloučena retardace nacistické okupační politiky. Přicházely i neblahé zprávy z prvých bojišť druhé světové války, kdy si nacisté na Polsku vyzkoušeli svůj “blitzkrieg” a vojska západních mocností vůči tomu nic nepodnikala. Naděje českého národa vkládané do vzniku války, která by přivodila pád nacistického Německa se neplnily. Drama a tragedie, které rámcovaly prvý dokument, zde dorostly do ještě širších rozměrů. Dopisem zaslaným státnímu prezidentu dr. Háchovi uzavíráme též naši úvahu o české šlechtě v čase první republiky. To, co následovalo po 15. březnu 1939 a vlastně už po 30. září 1938, náleželo již zcela jiné etapě. Připojíme k tomu jen několik poznámek. Ustavením protektorátu se rozevřelo na krátko před členy české šlechty jiné období pro jejich každodenní politické uplatnění. Vytvořilo se k tomu relativně více příležitostí, neboť Eliášova vláda hledala vhodné osoby, které by zabezpečovaly její vnitřně rozporný kurs (na jedné straně hájící české národní zájmy a na druhé vykupovaný nezbytnými službami poskytovanými nacistické okupační moci). Nechtěla, aby politické osobnosti byly předem odmítány českou společností a aby vůči nim nevznesli své veto rovněž nacisté. Takové předpoklady měly právě určité části šlechty. Šlechta se za první republiky politicky nezapojovala, nenáležela k těm, kdož nesli vnitropoliticky odpovědnost za Mnichov a nepodílela se na známých pravicových štvanicích za druhé republiky. A také nacisté si zpočátku činili naděje, že dobrými styky s českou šlechtou se jim podaří ji získat, aby působila v jejich prospěch na český národ. Teprve Heydrich tuto myšlenku zcela zavrhl. Vstup jednotlivých českých šlechticů na protektorátní politické pole nikterak neznamenal, že by se hodlali pasivně přizpůsobovat novým poměrům. Sami též přicházeli s iniciativou jak podpořit a posílit české národní vědomí. Nadále působili a pracovali ve sdruženích, do kterých se začlenili za prvé republiky a kromě toho se zapojovali do protektorátní politiky. Karel Schwarzenberg urychlil po 15. březnu 1939 vydání své knihy o českém státním právu, kterou nazval Obrazy českého státu od r. 1526 do r. 1918. Zachycovala funkce úředníků českého státu (krále), zaznamenávala, kteří panovníci uměli česky, jak vyhlížely erby, mince, znaky apod. Text dokazoval historická práva českého státu a jeho postavení v Rakousku. V úvodu z dubna 1939 autor napsal: “Zájem o naše dějiny, probuzený v naší veřejnosti, pohnul mne, abych tuto knížku vydal již nyní, třebaže materiál do jejího oboru spadající není ještě shromážděn. Nejen nedostižným 53 [pageend55]vzorem knihy samé, nýbrž i příkladem podobného úmyslu byl mi tu Stránský, jenž na to pamatoval, aby památku českého státu zanechal pokolením příštím.” Připomínka českého státního historického práva nabyla po 15. březnu 1939 tragického i povzbudivého obsahu. Bylo to ovšem téma, které nacisté nepokládali za žádoucí, neboť vytvářelo překážky v jejich linii převýchovy českého národa v duchu tzv. říšské myšlenky. Národní český program hlásala nadále také Jednota starých českých rodů. Již po Mnichovu se obrátila k pražské městské radě s žádostí, aby některé pražské ulice a náměstí byly pojmenovány podle význačných českých rodů. Na valné schůzi jednoty v lednu 1939 hovořil dr. F. Beneš, který pravil: “Právě v dnešní době, kdy posílení národní hrdosti je tolik zapotřebí, a kdy náš národ je jako nikdy před tím vydán nebezpečí ztráty svých synů a úbytku bojové schopnosti a udržení své svébytnosti má Jednota starých českých rodů před sebou možnosti a úkoly překrásné a záslužné.” 40 Zpráva o zasedání jednoty byla zveřejněna až za okupace a uvedená slova nabyla tím ještě větší naléhavosti a aktuálnosti. Zástupci Jednoty starých českých rodů vyjádřili svá stanoviska i tím, že položili v červnu 1939 vavřínový věnec k desce popravených českých pánů na Staroměstském náměstí v Praze a v listopadu téhož roku vzdali hold českým králům u jejich hrobky v chrámu sv. Víta. Žádal se také větší zájem o genealogii šlechtických rodů z nacionálních důvodů v Rodopisné společnosti41. Novým znakem polické aktivity české šlechty byla účast některých jejích členů v Národním souručenství, které založil Hácha po 15. březnu 1939 jako náhradu za neexistující politické strany. Krátký čas vedení této shora budované organizace zasedalo dokonce v budově Národního shromáždění a používalo i tiskopisů tohoto orgánu. Ve výboru zasedli již v březnu 1939 zástupci Lobkowiczů a Schwarzenbergů. Z Moravy byl povolán hrabě Strachwitz, který se stal v létě 1939 zástupcem předsedy Národního souručenství Josefa Nebeského. František Schwárzenberg stanul později v čele Mladého Národního souručenství. Dálo se tak v době, kdy si předáci bývalých politických stran činili naděje, že budou moci prostřednictvím Národního souručenství nějak politicky působit a využívat této legální základny ve prospěch českého protiněmeckého odporu. Změnilo se i právní postavení šlechty, když protektorátní vláda zrušila v září 1939 zákony zakazující používání šlechtických titulů42. Přesné motivy, které přivedly protektorátní vládu k tomuto rozhodnutí, které konec konců nebylo zvlášť překvapivé, neznáme. Usuzujeme, že se od tohoto kroku očekávalo větší zainteresování členů šlechty na praktické protektorátní politice. Šlechta kromě titulů nic jiného nezískala ; nenabyla ani privilegií ani mimořádného politického postavení v národě. Ve veřejnosti se obnova šlechtictví 54 [pageend56]nesetkala s nijakým ohlasem. Tisk k tomu mlčel a nalezli jsme zde pouhé oznámení o protektorátním vládním nařízení z 18. září 193 943. A právě v této době přistoupila šlechta k sepsání svého nového dopisu rovněž určeného jako před rokem prezidentské kanceláři. Logicky navazoval na předcházející dokument. Pravila-li šlechta před rokem, že brání celistvost hranic “Koruny české”, cítila svou povinnost vyslovit se na obranu samotné existence českého národa. Činila to tím způsobem, že se k němu přímo manifestačním způsobem hlásila. Pohnutky jejího jednání měly převážně ideální povahu. Znovuzavedení šlechtictví o tomto počinu v zásadě nerozhodovalo. Bylo spíše vybídnutím a vhodnou záminkou se vyslovit i obeznámit prezidenta Háchu a protektorátní vládu s postoji české šlechty. Dopis citujeme opět v úplnosti: Slovutný pane prezidente: V poslední době bylo jednáno o postavení šlechty v českém národě a objevily se v tomto ohledu různé nejasnosti. Považujeme proto za vhodné v tomto směru podati některá vysvětlení. Šlechta byla, jako všude, svou podstatou, zřízením státním a jakožto celistvé společenství ušetřena národnostních sporů. Její politické povinnosti bývaly určovány službou Českému státu a králi. Jádro tohoto stavu vždy ovšem patřilo k českému národu netoliko kulturně, nýbrž i krví a jazykem. Za ranných dob království, kdy celý venkov byl jazykově český, prostředí šlechty bylo rovněž takové. Tato šlechta, původem a jazykem česká, tvořila panující nebo politickou vrstvu Českého státu před vznikem monarchie domu Rakouského i dlouho potom. Zanechala nám památku své kultury v českých zpracováních rytířských zpěvů, v knihách zemských práv, v názvosloví vojenském, ve svých hradech a zámcích a ve vybudování institucí kulturních. Rody, které sdílely po staletí osudy českého národa a neodcizily se nikdy svému kmeni, musí i dnes býti počítány k národu, jehož krev v jejich žilách koluje. Vedle této ryze domácí šlechty přistěhovalo se průběhem dějin a usadilo se na území Českého státu mnoho rodin původu cizího, nikoli však pouze německého. Tyto rodiny, jimž příslušelo místo na sněmu, jehož jednání se v Praze, Brně a Olomouci účastnily, a jimž příslušela i vrchnostenská moc, která je spojovala stálým správním stykem s lidem, splynuly v krajích českého jazyka s národem tak, že jejich různý původ nemůže ničeho změniti na jejich nepopiratelné příslušnosti k české národní pospolitosti. Obdobně někteří, v německém prostředí žijící potomkové českých rodin, honosících se ryze českými jmény a vzešlých z nejstarší krve české, hlásí se k národu německému, který je u vědomí jejich německého smýšlení velmi ochotně za své syny uznává a v jejich českém původu žádné překážky nevidí. Jsme přesvědčeni, že tak jako my přiznáváme těmto jedincům právo hlásiti se k národu, uprostřed něhož žijí, který za svůj zvolili a který je za své příslušníky přijímá, tak i ze strany druhé nebude nikdo příslušníkům šlechtických rodin, zde usedlých, upírati právo, aby se hlásili k českému národu, s nímž žili jejich předkové po generace, sdílejíce práva i povinnosti, dobré i zlé, byť rodiny ty nebyly po meči vždy původu českého. Zděděná příslušnost k národní pospolitosti není tedy určována okolnostmi dne, nýbrž jest způsobena skutečností společenství života, politické, kulturní a hospodářské spolupráce, jednotou dějin, osudů a zodpovědností za budoucí generace národa. 55 [pageend57]Národ český, jemuž slavnostním způsobem byla zaručena Vůdcem národa německého a říšským kancléřem jeho národní svébytnost, zajisté může považovat! za své právo i svou povinnost tvrditi se vším důrazem — kdyby o tom pochybnost vznikla — skutečnost, že má českou šlechtu jako svou složku, jež od těla národního se nikdy neoddělila a nikdy svým přičiněním oddělena nebude. Při posledním sčítání lidu v Německé Říši byla příslušnost k národnosti postavena na základ dobrovolného přiznání. Příslušné správní předpisy vycházejí ze zásady, že každý jest příslušníkem toho národa, s nimž se cítí niterně spjat a k němuž se hlásí. Nepochybně se budou německé říšské orgány říditi touto zásadou i na zdejším území. V úplné shodě s národem německým, který žádá od všech svých příslušníků přesné konání všech povinností vůči národní pospolitosti, jsou důvodně i český lid a česká šlechta přesvědčeni o své sounáležitosti. Vycházejíce z přesvědčení o jednotě našeho národa ve všech složkách a zejména o tom, že potomci někdejších spolutvůrců a nositelů české státnosti ještě mohou svému národu a své vlasti za všech poměrů platně posloužiti, chceme se vždy a za všech okolností hlásiti k českému národu. V září 1939.” 44 Dopis podepsali zástupci rodů: Baillet-Latour, Battaglia, Belcredi, Bubna z Litic, Colloredo-Mansfeld, Czemín z Chudenic, Daczický z Heslová, Dlauhoweský, Dohalský Bořek, Dobrženský, Hildprandt, Hrubý z Gelenyi, Kálnoky, Kerssenbrock, Kinský, Kolowrat-Krakowský, Lobkowicz, Mensdorf-Pouilly, Mladota, Nádherný, Paar, Pálffy, Prish, Rieger, Schlik, Schwarzenberg, Serényi, Sternberg a Wratislav. Bylo zde zastoupeno celkem 29 šlechtických rodů. Až na Hugo Strachwitze byli podepsáni všichni, kteří signovali deklaraci adresovanou prezidentu Benešovi o rok dříve. Počet signatářů se nyní značně zvýšil. Bylo to na šedesát jmen (v deklaraci ze září 193811) a někteří připojovali, že dopis podepisují i za své příbuzné — otce, bratra nebo syny. Rejstřík jmen české šlechty byl široký a i osud některých signatářů se v dalších letech lišil přímo diametrálně. Autorem dopisu byl dr. František Schwarzenberg. Jeho historické exkurse by vyvolaly, zvláště o nacionální příslušnosti šlechty, v přísné kritice připomínky a opravy. Nejde nám však o tento přístup, neboť předmětem našeho zájmu jsou postoje šlechty a její argumenty v době, kdy na ni nahlížíme. Memorandum adresované dr. Háchovi bylo v prvé řadě politickým dokumentem. Šlechta proklamovala svou českou nacionální příslušnost nejen pro sebe, ale i pro celý národ. Jí vytýčené aspekty se vztahovaly na celou českou společnost, pro níž se též žádalo, aby jí byla ponechána možnost svobodné volby, do kterého národního celku se začlení. Významné byly v tomto dopise ony části, kde se do jedné roviny stavěly věci národa a českého státu. To byly pravděpodobně hlavní příčiny, které nedovolovaly zveřejnění dopisu. Nenalezli jsme ani žádný nepřímý doklad o jeho existenci. V každém případě zůstal bez vnější odezvy. Jeho 56 [pageend58]obsah se neshodoval s nastoupeným germanizačním kursem a odporoval i požadavkům okupačního režimu na zachování maximálního relativního klidu v českých zemích. Vždyť jaro a léto 1939 snesly nemálo důkazů o národně obranném českém smýšlení, které nemohlo být v této době odděleno od antiněmectví. Zveřejnění dopisu by tuto atmosféru jen oživovalo a to tím spíše, že se blížil 28. říjen. Kromě nacionálních aspektů, které rozhodly o vzniku dopisu, lze předpokládat, že česká šlechta se chtěla tímto způsobem nějak distancovat vůči organizaci německé šlechty. V hitlerovském Německu existovala již od r. 1933 Deutsche Adelsgenossenschaft, která shromažďovala všechnu arijskou historickou šlechtu. K přezkoumání rasových a jiných otázek byl zřízen Adelsgerichtshof, který zkoumal bezvadný arijský původ šlechty zpětně až po rok 1750. Prověření příslušníci šlechty byli zaneseni do Liste des reinblutigen Deutschen Adels a v Gotheiském almanachu byla k jejich jménu připojena sig. DAG — Deutsche Adelsgenossenschaft. Avšak ani prověřené šlechtě nedopřával nacismus mimořádných práv a postavení. Budoval si svou vedoucí vrstvu spočívající na rasových a ideologických principech, které nejmarkantněji vyjadřovala organizace SS. Jejími členy se stávali i příslušníci šlechty, jinak tradičně sloužící v armádě a působící v diplomatické službě. Nacistické pojetí šlechty muselo být zvláště vzdáleno potomkům české státoprávní šlechty, v nichž byly zakořeněny proticentralistické tradice z devatenáctého století. Nemohl jim rovněž vyhovovat totalitní nacistický systém, jehož zásady byly v příkrém rozporu s jejími dlouhodobými návyky. Dřívější rozčlenění šlechty na ústavověrnou, která se hlásila převážně k německé národnosti, a státoprávní, která inklinovala k české a počešťovala se, mělo své důsledky i v této době. Nacisté naléhali na potomky ústavověrné šlechty, aby se hlásili k německé národnosti i když někteří cítili česky. Potomky “šlechty státoprávní i když se jednalo o rody po meči původu německého, nechávaly německé úřady alespoň v tomto ohledu na pokoji.”45 Tím se příslušníci této šlechty vyhnuli také povinnosti sloužit v německé armádě. Obnovení šlechtických titulů oživilo aktivitu některých členů české šlechty. Neměla však dlouhého trvání, zvláště když byl M. Lobkowiczovi a Adolfu Schwarzenbergovi v polovině r. 1940 zabaven majetek. Heydrich pak v únoru 1942 v rámci své germanizační politiky využil deklarace šlechty ze září 1938, aby těm, kteří ji podepsali, uvalil na jejich statky vnucenou správu. Celkem šlo o 70.000 ha. Intervence dr. Háchy ve prospěch šlechty nepomohla. Další cesta těch, kteří podepsali dopis dr. Háchovi se různila. Někteří se 57 [pageend59]Karel Hynek Mácha - MÁJ / NECENZUROVANÝ DENÍK Z ROKU 1835 Karel Hynek Mácha MÁJ/ NECENZUROVANÝ DENÍK Z ROKU 1835 Letos uplyne stopadesát let od prvního vydání Máchova Máje; v dubnu 1836 si jej básník vydal sám, vlastním nákladem v počtu 600 výtisků. V listopadu si připomeneme stopadesáté výročí Máchovy smrti. Nakladatelství OBRYS/KONTUR - PmD, Max Wbnner Str. 31, D-8000 Miinchen 50 ve spolupráci se SVĚDECTVÍM připravilo toto základní dílo české literatury společně s básníkovým necenzurovaným deníkem z roku 1835 a rozsáhlým esejem Jana Kryštofa (pseudonym autora žijícího v Praze), zabývajícím se podrobně nejen osudem a tajemstvím deníku, ale i mnoha záhadami obestřeného básníkova života a díla. S podobiznou K.H. Máchy od F. Síra z r. 1860. V počtu pouhých 600 exemplářů. Cena 29,- DM. (PmD) 58 [pageend60]nedokázali vyvléci ze svého zapojení do protektorátní politiky a zapletli se do spolupráce s nacisty. Na opačném pólu se jedinci zapojili do odboje, jako byl Bořek Dohalský, který padl na popravišti, Lobkowicz, který se začlenil do čs. vojenské jednotky na Západě nebo František Schwarzenberg, který došel až na pražské barikády v květnu 1945, kdy se zúčastnil jako československý důstojník povstání. Náš pohled na českou šlechtu, přesněji řečeno na některé její příslušníky, jsme sestavovali z dílčích a i okrajových poznatků. Ve své mozaikové souvislosti vytvořily podklady pro další hlubší a širší studium této problematiky. Objevila se nám také řada otázek, jak o detailnější charakteristice ekonomického a politického postavení šlechty mezi roky 1918 a 1938, tak i o vztahu čs. vlády a čs. politiky k ní — co například bylo podniknuto z jedné a druhé strany, aby se šlechta začlenila do každodenní praktické politické činnosti. Stejně zajímavou a důležitou otázkou je vztah a poměr mezi českou a německou částí šlechty. Při sepisování naší stati jsme usoudili, že podněty, které vycházejí z problematiky šlechty mohou být prospěšné i pro obecné československé dějiny. Šlechta po roce 1918 pozbyla i ten zbytek vlivu, který jí zůstával v rámci Rakouska-Uherska. Její politické pozice spočívající na výsadních právech zmizely. Nikdo v republice též neusiloval o to, aby jí byly navráceny. I ti, kteří spíše na okraji svých diskusí a oponentství k Hradu volali po její účasti např. v diplomatickém sboru, žádali jejích služeb, ale nebyli ochotni jí postoupit své místo. Se šlechtou jako se samostatným politickým činitelem za republiky již nepočítali a ona sama, pokud je nám známo o to také neusilovala. A tak její vstupy do politického dění byly dílem jednotlivců. Zároveň však nahlížíme, že rozestup, který byl mezi šlechtou a českým národem při vzniku samostatného státu se do roku 1938 zmenšil. Třebaže na počátku poznamenal postoje šlechty pád habsburské dynastie a rozpad Rakouska-Uherska, vzrostl postupně počet jejích členů, kteří si osvojili československou státnost. Jistě k tomu přispívala jejich dřívější státoprávní orientace, která se nedostala do rozporu se vznikem Československa. Proto též uvedené dokumenty, které vzbudily náš zájem, nebyly pouhým náhodným emociálním projevem těch, kteří je podepsali. Potvrzoval to povětšinou i jejich postoj za protektorátu, kdy proklamovali svou příslušnost k národu a kdy jednotlivci prokázali, že jim nebyl lhostejný osud státu a národa. Byl to v porovnání s obdobím prvé světové války dost výrazný posun. Všem těm, kteří zůstali věrni svým slovům a závazkům, je to nutno připsat k jejich dobrému jménu. 59 [pageend61]Poznámky 1 Pod pojmem “česká šlechta” rozumíme její národnostní příslušnost, kterou si určila politicky a kulturně sama, byť i měla jiný původ, smíšeně rodové svazky a sama se třeba nacionálně ještě vyvíjela. Do úvahy nezahrnujeme erbovní šlechtu. 2 Z tisku je znám pouze dokument z r. 1938. Oba zveřejnil František Schwarzenberg v přetištěné přednášce — František Palacký by František Schwarzenberg, SVU Publications, Washington 1978, str. 20 - 27. 3 Podle zákona z r. 1920 mohly být za porušení tohoto ustanovení uděleny tresty vězení od 24 hodin do 14 dnů nebo peněžité pokuty od 50 do 15.000 korun. Do ústavy z r. 1920 byly tyto zásady vtěleny neuznáním výsad pohlaví a rodin, čímž se mínilo šlechtictví. Pozdější zákon z r. 1936, který zřizoval řády a čestné tituly, vysloveně trval na trestních sankcích za úmyslné nebo veřejné naznačování šlechtictví. 4 Citováno dle prof. Rudolfa Bačkovského, Bývalá česká šlechta, Praha 1948, str. 16. 5 Byl to např. Bedřich Schwarzenberg — viz pozn. č.16. Charakteristickou postavou byl hrabě Vladimír Lažanský, který už den po převratu nabízel dvacet tisíc jako základ pro příští všeslovanskou národopisnou výstavu v Praze. Odpovědi se mu však tehdy nedostalo. Vítal rozchod s Habsburky, ale s republikou se nedovedl ztotožnit (Karel Čapek, Ratolest a vavřín, Praha 1970, str. 47-51, 123-124). Někteří příslušníci šlechty se nakrátko zapojovali do nové československé armády a jedinci vstoupili do diplomatických služeb. 6 Milan Otáhal, Zápas o pozemkovou reformu v ČSR, Praha 1963, str. 196-197. 7 O rodových svazcích české šlechty v období první republiky informuje např. Z.R. Kinský v knize U nás, Chlumec n/Cidlinou, 1948. 8 V r. 1945 přešlo do rukou státu z 88 zámeckých objektů 1.600.000 svazků. (Zámecké knihovny; Výstava v Muzeu knihy ve státním zámku Zďár nad Sázavou, Praha, str. 5.) 9 Byly to převážně zbytky a zříceniny hradů. Jen Klub československých turistů převzal tehdy do péče v českých zemích 28 objektů a 3 na Slovensku. (Rudolf Bačkovský, cd., str. 15.) 10 J. Pekař již v r. 1923 psal: “Úředně nemáme šlechty, ale je-li při recepci v českém vyslanectví v Londýně nebo Paříži přítomen mezi hosty také nějaký hrabě nebo hraběnka, nemůžeme nepozorovat! radostného zadostiučinění referátu, vypisujícího plně hraběcí kvalifikaci.” (J. Pekař, Omyly a nebezpečí pozemkové reformy, Praha 1923, str. 18.) 11 Časopis Rodopisné společnosti československé v Praze, roč. L, Praha 1929, č.l, duben - Zprávy. 12 Tamtéž, I., 1929, str. 161. 13 Tamtéž, II., 1930, č. 1-2. 14 Poslední vydání, o které se opíráme, pochází z r. 1948. Autor uvedl, že se počet původních 60. rodin snížil a do knihy bylo pojato již jen 20 rodin. 15 František Schwarzenberg připisoval hlavní zásluhu na počeštění rodu Františku Palackému, který se “přičinil o probuzení či prohloubení státního a národního vědomí české 60 [pageend62]šlechty”. Vzpomínal kromě toho působení kněze Františka Slámy, pozdějšího zámeckého kaplana na Orlíku, který “udělal ze synů polního maršála Schwarzenberga nadšené české vlastence.” (František Schwárzenberg, cd., str. 9.) 16 K úředníkům, které B. Schwárzenberg svolal tehdy na Orlík, řekl: “Važme si dobyté svobody, milujme svou krásnou vlast a řiďme se hloubkou slov i tónů naší národní hymny “Kde domov můj” ”, neboť jen tam, kde panuje svornost, demokracie, láska, dospěje se společnou prací ke zdaru země. Zde jsem se narodil, mezi těmito lidmi žiji a mezi nimi zemřu a budu odpočívat. Zůstaňte věrni své vlasti, našemu rodu i příštímu majoritnímu pánovi princi Karlovi.” (Tradice, říjen-prosinec 1937.) 17 Litoměřické listy, 11. prosince 1937 ; citováno dle Tradic, leden-únor 1938. 18 S účastí představitelů československého státu při pohřbech členů šlechtických rodů se dále setkáváme např. při úmrtí knížete Františka z Liechensteinu. Po připojení Rakouska k Německu se vzdal trůnu a uchýlil se do Valtic, kde v červnu 1938 skonal. Před rakví byl nesen věnec prezidenta Beneše a za něj se pohřbu zúčastnil zemský prezident Černý. (Tradice, červenec-srpen 1938). Pohřbu Aloise Schwarzenberga v Třeboni v dubnu 1937 byli přítomni zástupci místních veřejných úřadů: městské rady, okresního úřadu, posádkového a četnického velitelství a různé krojované formace. (Tradice, duben-červen 1937). 19 Tradice, červenec-srpen 1934. 20 Tamtéž, červenec-srpen 1938. 21 Blatenské listy, 27. října 1937 ; citováno dle Tradic, říjen-prosinec 1937. 22 Tradice, duben-červen 1937. 23 Litoměřické listy, 11. prosince 1937 ; citováno dle Tradic, leden-únor 1938. 24 Umění v Čechách XVII a XVIII .století, Pražské baroko 1600-1800, Praha 1938. 25 Tamtéž, str. 42. Na jiném místě psal V. Rabas, že “barokní kultura vskutku měla nepopiratelný vliv na zachování zdrojů národního života i povahu buditelského a probuzeneckého díla.” (Přítomnost, 6. července 1939, str. 420.) 26 Tradice, květen — červen 1938. 27 František Schwárzenberg připisoval pozitivní vztah české šlechty k čs. státu a národu setrvávajícímu vlivu Františka Palackého, který byl podle něj “trvalý a ovlivnil řadu generací. Není tedy snad ani divu, že ještě mnohem později, v září 1938 — těsně před Mnichovem — delegace české historické šlechty navštívila prezidenta republiky s ryze státoprávním prohlášením o neporušitelnosti hranic zemí koruny svatováclavské.” (František Schwárzenberg, cd., str. 8.) 28 Jak už bylo řečeno, vzpomínku Vladimíru Lažanskému věnoval v Lidových novinách v červenci 1925 a v březnu 1934 Karel Čapek. Charakterizoval ho jako “starého Čecha německého jazyka věřícího v české království”. (Karel Čapek, cd., str. 50-51.) 29 Mnichov v dokumentech, I. Praha 1958, str. 76. 30 Tamtéž, str. 75. 61 [pageend63]31 Robert Kvaček, Osudná mise, Praha 1958, str. 25-26. 32 Tamtéž, str. 217. 33 Jiří Pražák, Nepřítel mezi hradbami, Praha 1956, str. 73-74. 34 Mnichov v dokumentech, cd., str. 89. 35 Dr. Edvard Beneš, Mnichovské dny, Praha 1946, str. 170. 36 František Schwarzenberg, cd., str. 20. 37 Dr. Jaromír Sedláček v článku “Likvidace revolučnosti”, uveřejněném 12. listopadu 1938 v Národní obnově vzpomínal politickou a společenskou funkci šlechty, žádal navrácení šlechtických titulů a v krátkém spojení dovozoval: “Jak lépe bychom pochodili, kdybychom promísili náš diplomatický sbor naší šlechtou, co mohlo být ušetřeno ostud a chyb a kolik výhod se mohlo získali.” 38 Přítomnost, 28. září 1938. 39 Fr. Schwarzenberg o funkci historického práva psal, že jej “tak jak mu rozumí česká šlechta doby Palackého, buduje na názoru posvátnosti a skoro bych řekl nezměnitelnosti toho, co bylo posvěceno historií... staré právo historické přisuzuje starým právům a privilegiím vznešenost takřka hieratickou.” (František Schwarzenberg, cd., str. 11.) 40 Sborník Jednoty starých českých rodů v Praze, říjen 1939. 41 Dr. Zd. Kristen v článku “Úkoly českého rodopisu” psal: “Stejně je žádoucí, aby byly... monograficky zpracovány dějiny jednotlivých českých rodů šlechtických, nejen panských, nýbrž i rytířských a vladyckých, v nichž by byl zachycen i jejich význam v politickém, náboženském, kulturním i hospodářském životě českého národa.” (Časopis Rodopisné společnosti v Praze, 1940, XII, str. 4.) 42 Nařízení 220/1939 Sb. rušilo zákony zakazující používání šlechtických titulů a trestní sankce za jejich porušení. Stanovilo, že právní úprava šlechtictví bude provedena zvláště. Účinnost nabylo dnem vyhlášení v Sbírce zákonů a nařízení — 6. října 1939. 43 Lidové noviny, 6. října 1939. 44 František Schwarzenberg, cd. str. 21-26. 45 Tamtéž str. 9. 62 [pageend64]Řeč nad zdí Ivan Klíma (Praha)+ 1. Žijeme v orwellovském světě Pozvali mě do města K. na besedu. Prý bych měl něco povědět o své práci a o Franzi Kafkovi, od jehož narození uplynulo sto let. Výročí se u nás oslavilo opravdu důstojně : pěti sty pětadvaceti tisíci šesti sty minutami ticha. Pozvání je soukromé, protože já jsem zakázaný spisovatel. Nastoupil jsem na hlavním pražském autobusovém nádraží, volných míst ve voze už bylo pouze několik. Vybral jsem si jedno po boku vousáče, který mi připadal sympatický. Četl si. Přes rameno jsem v jeho knize zaznamenal jednu větu : “Právě praxe jednoznačně ukazuje, že zvláště ve světě s vyostře- ným třídním rozporem mezi prací a kapitálem, mezi kapitalismem a socialismem, slouží každá věda buď ideologii pracujících anebo ideologii vykořisťovatelů. Třetí cesta neexistuje.” A hotovo. Jeden z těch početných textů napsaných v mrtvém jazyce, v němž k nám běžně promlouvají politikové i novináři. Denně podobné moudrosti množí nejrůznější sdělovací prostředky, aby přenesly morovou nákazu na co nejvíce duší. Naše duše žijí v prostředí zamořenějším než jsou vzduch a voda, a obávám se, že to zamoření nezná hranic. Můj soused po chvíli zavřel knihu, schoval ji do tašky, ihned však vyndal knihu jinou : exilové vydání Českého snáře. Exilové knihy se nečítávají ve veřejných dopravních prostředcích a mě napadlo, že chlapík v polotemném autobuse patří ke mně. Zda přátelsky či nepřátelsky, jsem zatím nemohl rozhodnout. Blížili jsme se městu K. a mne se zmocňoval obvyklý nepokoj. Nikdy jsem tu nebyl a určitě vystoupím na špatné stanici, minu se s lidmi, kteří na mě čekají. Tu se ozval můj soused : “Už budeme vystupovat, pane Klíma !” Kdybych žil v orwellovské sci-fi, můj soused by mi nyní před očima zamával průkazem zaměstnance ministerstva lásky, a na stanici, kde by mě vystrkal z autobusu, by čekali jeho kolegové, a mě už by potom nikdo nikdy nespatřil. Z hlediska orwellovského názoru je takový vývoj situace nejen pravděpodobný ale i nutný. Orwellovský názor na svět — stejně jako + Vychází tu bez svolení autora. 63 [pageend65]názor autora knihy, z níž jsem přes sousedovo rameno přečetl jednu větu — zná jen buď-anebo, třetí možnost se nevyskytuje. Je tomu patnáct let, co jsem se stal zakázaným spisovatelem. O tom, že mé knihy nesmějí vycházet, nerozhodl žádný soud. Kdybych se pokusil protestovat, řekli by mi : ale vy přece nejste vůbec zakázaný. Ze nakladatelství odmítla vaše knihy ? Asi nebyly dobré. Je přece právo každého nakladatelství odmítnout knihy, které mu nevyhovují. Svým způsobem by měli pravdu. Kdybych psal knihy, jež by vyhovovaly těm, kteří u nás vládnou vším — tedy i nakladatelstvími — jistě bych přestal být spisovatelem, jehož jméno i díla mají být vymazána z vědomí i z paměti lidí. To platí o mně stejně jako o desítkách kolegů, kteří sdílejí podobný osud. Zdá se, že můj či náš osud se opět dobře hodí do světa orwellovské fikce. Ale ve skutečnosti tomu tak není. V orwellovském světě by se nenalezlo místo pro zakázané spisovatele, či dokonce pro spisovatele, kteří ač zakázáni by nejen žili ale i psali ve shodě se svým svědomím. V orwellovském (hitlerovském, stalinském) světě se nikdo nerozhoduje, zda má být spisovatelem oficiálním či zakázaným : dilema zní být buď oficiálním spisovatelem anebo fyzicky vůbec nebýt. A tak, ačkoliv kolem mě halasně zní newspeak a ministerstvo pravdy čas od času poopraví dějiny tak, že nestačím žasnout, má vlastní existence mě přesvědčuje, že od časů, v nichž vznikala fikce oceánské společnosti, se cosi podstatně změnilo. Krvavé revoluční diktatury první poloviny našeho století, jež byly Orwellovi v jeho práci modelem, buď zanikly anebo se zvolna přeměňují v moc dědiců, a ta poskytuje aspoň něco prostoru pro život, dokonce i pro život, který bych nazval důstojným. Jaké jsou nejpříznačnější rysy moci, jež se prohlašuje za dědičku revolučního odkazu ? Současná moc si už — a to je podstatné — vytvořila ústrojí, jež chrání její vládu, a nemusí tedy být tak nelítostná a krutá jako její předchůdkyně. Na rozdíl od revoluční moci, kterou vyznačuje až chorobný pohyb, nová moc je chorobně strnulá. Obává se v podstatě jediného — pohybu, jenž by se v něčem podobal pohybu, z něhož sebe samu odvozuje. Snaží se proto, aby se vystříhala všeho, co by takový pohyb mohlo vyvolat — tedy i přílišného násilí. Revoluční moc potřebovala všechny své převratné činy zdůvodnit. Byla tedy i ve sféře duchovní útočná a nesmiřitelná. Dnešní představitelé moci, jakkoliv předstírají opak, chápou, že ideologie, která se hodila jejich předchůdcům, je zastaralá, nepotřebná, anebo dokonce pro ně samé nebezpečná. Z ideologie, která kdysi sloužila k tomu, aby zdůvodnila revoluci a revoluční pohyb, zůstala jen troska, rituální jazyk, jenž má za cíl především umrtvovat v lidech naději na pohyb a změnu, má vyvolat pocit, že není možné dopátrat se čehokoliv o skutečnosti, o čemkoliv se domluvit. 64 [pageend66](Všechno už přece bylo řečeno, všechno jednou pro vždy stanoveno.) Jazyk, jenž má člověka, jak Orwell přesně předjal, zbavit možnosti myslet, vrátit ho do časů zvířecí němoty. Představitelé moci už vědí, že vláda se udržuje jinými prostředky než řečněním, než pří. Bojí se živých myšlenek, pokud hrozí vyvolat pohyb, nepotřebují však už fyzicky zneškodňovat ty, kteří je vyslovili. Spokojí se s tím, že pohyb myšlenek aspoň omezí. Dosáhnou tím téměř téhož a navíc vzbudí zdání, že nic neporušuje panující shodu názorů a klid. Dnešní moc se sice nikdy neodhodlala vyrovnat se s krvavým odkazem své revoluční předchůdkyně, má však v mnohém opačnou povahu. Je především mocí byrokratických aparátů, a ty netouží po krutosti, spíše po kázni a pořádku, po pokud možno neměnném chodu věcí. Moc lze obviňovat z nejrůznějších nectností: je nelegitimní, téměř nekontrolovatelná a tedy často svévolná, je zkorumpovaná, nevýkonná, odosobněná a netvořivá, ale ve svém směřování ke klidu a k nehybnosti se snaží žít v míru se všemi, kteří jsou ochotni ji aspoň uznávat. Dokonce by se jim ráda odměnila tím jediným, co může nabídnout : hmotnými statky. Nabídnout svobodu se neodváží a vlastními ideály už dávno pohrdá. Protože se však systém, který vytvořila, ukázal jako nevýkonný, není s to nabídnout většímu počtu lidí ani toto jediné. Reálný socialismus, jak nazve svůj konzumní typ společnosti, spojí jen nedostatek svobody s nedostatkem zboží. Právě neschopnost moci zajistit dostatek vzbuzuje při pohledu zvenčí (anebo aspoň při pohledu z míst, kde v konzumu svobod i zboží dostatek vládne) dojem, že život pod takovou vládou je nejen nesnesitelný, ale liší se podstatně od života v jiných částech světa. Je tomu však opravdu tak ? Není pochyb o tom, že většina občanů není nijak nadšena volbami, v nichž může (či spíše musí) zvolit jediného kandidáta. Tuší však zároveň, že všechno by mohlo fungovat či nefungovat i s kandidátkou, na níž by se vybíralo z více kandidátů. Navíc se volby konají jen jednou za pět let a stále více se podobají ostatním rituálům, jejichž jediným smyslem je připomenout odhodlání moci vládnout dosavadním způsobem. Ponižující jsou i závazková hnutí a podpisové akce, v nichž se občan na pokyn moci vyslovuje pro mír či žádá, aby někde v cizině odstranili rakety, obtížné jsou dobrovolně povinné směny, stejně jako členství ve zbytečných organizacích, ale i to vše se mění v rituální úkony, které nevyžadují ani oběti, ani práci ani vnitřní souhlas, jen veřejné přitakání. Unavují a znechucují ideologické pořady v televizi i usměrněné zpravodajství, které je jednostranné, nepravdivé a navíc nudné stejně jako přísně prověřené programy divadel či kin anebo taneční hudba. Ale to vše lze téměř nevnímat podobně jako hesla a prapory, které si člověk nese nad hlavou v prvomájovém průvodu. Zato člověk ví, že bude-li konat 65 5 [pageend67]předepsané rituály a nebude-li příliš krást ani se bouřit, moc ho nechá na pokoji po velkou většinu jeho času, připustí, aby si v soukromí žil (a myslel) po svém a nebude mu bránit v tom, aby si “nějak přivydělal” a získal tak prostředky na auto, chatu či dokonce rodinný domek, aby si čas od času vyjel i za hranice. Člověk také ví, že nedojde-li k nečekaným otřesům (a poměry se zdají neotřesitelné), nehrozí mu mimořádné sociální nebezpečí, a to i v případě, že není nadán zvláštními schopnostmi či pracovitostí. Ví, že má zaručen svůj příjem nyní a nevelký starobní důchod později. (Bude-li zdráv, přivydělá si k němu, nějaká práce se vždy sežene.) Onemocní-li, dostane se mu sice podprůměrné ale přece jen nejnutnější lékařské péče. Je pravda, že se tím stále více svěřuje do péče svého mocného a neosobního ochránce a živitele — státu, a to je často nepříjemné, ale zdá se, že ta ochrana skýtá aspoň pocit jistého bezpečí v nejistém světě. (Nikdo nedemonstruje v ulicích, činže ve státních bytech jsou nízké, ceny mléka, chleba a vajec stálé, v autech nevybuchují bomby, nikde nedráždí výstřední umění, nic neuráží mravopočestnost ani průměrnost, o narkomanech se píše zřídka stejně jako o sebevrazích, politických vězních či skandálních úplatkářských aférách — naopak zprávy, které se zveřejňují o domácích poměrech, jsou tak líbezně uhlazené, že je sice na první pohled patrná jejich smyšlenost, rozhodně však nezneklidňují.) A za pocit bezpečí a klidu je člověk leckdy ochoten obětovat i něco ze své svobody. Kdyby se jen dal sehnat snadněji byt! A maso, ovoce, auta a benzín byly levnější, aby člověk nemusel pracovat přesčas anebo krást, kdyby bylo k sehnání všechno, co potřebuje (anebo o čem se domnívá, že to potřebuje), lišil by se pak způsob jeho života tak velice od života, jaký vedou na západ od hranic jeho vlasti ? Opravdu, není to, v čem se shoduje, významnější, než to, v čem se liší ? Nejsme snad všichni dětmi stejného myšlení, téže civilizace, téhož racionalismu ? Nesměřujeme snad (je to spíše skličující než povzbuzující shoda) na obou stranách k témuž absurdnímu a nedosažitelnému cíli : k neomezenému dostatku ? Nevévodí našim sídlištím obchodní domy, hotely a mrakodrapy obchodních společností či bank namísto chrámů ? Nezbožnili jsme na obou stranách výkon a neměříme hodnotu lidského života především úspěchem ? Copak tu i tam v touze po blahobytu slepě neničíme přirozené prostředí a neutěšujeme se tím, že věda to nějak vyřeší ? Neprosazuje se tu i tam vláda neosobních vztahů, aparátů, které skrytě či zjevně pohrdají jednotlivcem i každou osobitostí, které formulují jakési vyšší, nadosobní (státní, společenské, národní, třídní) zájmy, jež mají vyjadřovat zájmy všech, ale ve skutečnosti nás spíše posunují k hranicím zkázy ? Zjistit zda nějaká část světa žije na rozdíl od zbytku světa v hrůzném 66 [pageend68]prostředí orwellovské Oceánie, anebo zda i tu vládnou obdobné hodnoty (či spíše pahodnoty) naděje i starosti a nebezpečí, je nezbytné pro všechny úvahy, které se chtějí odpovědně zabývat lidskou budoucností, které chtějí zjistit, zda a jak můžeme na naší planetě soužit a tedy přežít. 2. Kruh bezmocnosti V mnoha zemích promítali americký televizní film, jenž předváděl zkázu, kterou by způsobil útok nepřátelských raket s nukleárními hlavicemi. Obraz zkázy byl nepochybně působivý, ale nejpůsobivější na filmu nebyla podle mého názoru úplnost předváděné zkázy, ale úplnost bezmocnosti těch, kteří se zúčastní, či spíše, kterým vnutili účast, ve válce. Bezmocní se zdají ti, kteří — podobni robotům — rakety odpalují, stejně jako ti, kteří jen s úžasem přihlížejí, jak rakety vzlétají, jak mizí v nedohlednu, tam, kde se nacházejí nepřátelské cíle. Co si mají počít ? Kam uprchnout před raketami, jež právě tam v nedohlednu odpálil kdosi stejně bezmocný ? Máloco vypovídá o podobnosti, o příbuznosti obou částí rozděleného světa tak, jako právě vzájemná bezmocnost vůči zničujícímu úderu, jenž si obě strany připravují. Všichni cítíme potřebu bezmoc nějak překonat, něco učinit. Aspoň nepřipustit, aby se na našem území stavěly rakety, které mají těm v dálce přinést smrt. Nelze přece žít trvale po boku někoho, na nějž nepřetržitě mířím nabitou zbraní. Jenže jak odstranit rakety na jedné straně, když na druhé straně nejsou ochotni učinit totéž ? Rakety pouze vyjadřují stav světa, který je rozdělen, a my bychom se stále znovu měli ptát na to, proč, čím a kým je rozdělen, nakolik my sami k tomu stavu přispíváme. Před časem mě navštívil mladý kanadský dramatik. Zaujal ho v zámořské dálce osud mé vlasti, o jejímž pokoření mnoho slyšel. Rozhodl se, že sem umístí děj své hry. Vymyslel si v dálce dramatickou zápletku a přijel si ji ověřit. Svěřil se mi, že je zklamán. Nenalezl nic z toho, co tu očekával nalézt : ani krutý útlak, ani heroický odpor. Nenašel tu svět orwellovsky jednoznačné hrůzy, jen šedivou každodennost, jejíž hrůza mohla spočívat leda v jejím unavujícím trvání — ale to on nemohl během několika dní svého pražského pobytu ani postřehnout. Pokusil jsem se mu něco vysvětlit, ale chápal jsem, že to je marné. Potřeboval dramatický konflikt, hrdiny, kteří by v marném ale o to ctihodnějším zápolení zachránili velké myšlenky naší kultury. A naopak, kolikrát jsem viděl na obrazovce televizoru bojovníka za nezávislost z Dublinu či nezaměstnaného z Brém, kteří vlídnému a chápavému reportérovi z Prahy vykládali o pekle, v němž žijí. Osobní 67 [pageend69]stížnosti či jedinečné zkušenosti si někdo přivlastní, dá jim hodnotu obecného jevu a použije jich jako kamenů při stavbě zdi, která má náš svět rozdělit na dva zcela cizí celky. Po obou stranách zdi (nelze popírat, že existuje, z jedné strany dokonce hmotně budovaná z cihel a z ostnatého drátu) se toulají její stavitelé : hledači pekel či nebes. Jedni plni dobré vůle, druzí pokrytečtí a cyničtí, ale jejich osobní pohnutky či záměry nejsou podstatné. Podstatné a zneklidňující je, že na obou stranách znějí jejich hlasy. Často, aby zakryli, že nejsou schopni anebo ochotni zodpovědět trýznivé otázky, jež musí lidstvo vyřešit, zaslepeně vychvalují svůj svět a proklínají svět toho druhého. Bez jejich vášnivého a nenávistného úsilí by jen stěží mohla na nejrůznějších místech Země vyrůstat raketová sila. Rakety stejně jako třeba zamořená moře anebo africké hladomory nás upozorňují, že jsme se všichni dohromady — celé lidstvo — ocitli na rozcestí, z něhož do budoucnosti nevede schůdná cesta. Budoucnost, která se ještě nedávno jevila jako nadějný čas dlouhověkosti, hojnosti a výletů do kosmu, se proměnila v neznámý a stísňující prostor, z něhož čiší hrůza. Ve chvíli, kdy bychom měli pro svoji záchranu začít přehodnocovat své základní životní postoje, celý způsob myšlení a životního stylu, jsme obzvláště náchylni vyslechnout jakékoliv uklidňující poselství. A tu přicházejí stavitelé zdi se svým jednoduchým a prastarým vzorcem dobra a zla. Jak dobře se jim naslouchá. Copak jsme si během svých dějin nezvykli pohlížet na své okolí jako na nepřátelské ? Nezvykli jsme si, že to, co nás ohrožuje, přichází zvenku, zatímco to dobré tkví v nás ? Nezvykli jsme si dokonce to, co je zlé v nás, promítat mimo sebe a pak zaříkávat jako ďábla ? A teď nám opět praví: nic se nepřihodilo, budoucnost je stále stejně nadějná, my jejich posluchači jsme dobří a bez viny, to jen zaslepená, nenasytná obluda z vnější říše zla se nám položila do cesty a chystá se nás pohltit. Musíme ji zadržet a konec konců zničit. Tak nás známý hlas vábí k tanci v odvěkém kruhu, z něhož není úniku. Opravdu není ? 3. Zpochybněná zodpovědnost Uvažujeme-li o životech svých předků, jistě nám neujde, že měli více zodpovědnosti za své chování vůči okolnímu světu — a méně nároků. Současný člověk se ve svých nárocích podobá rybářově ženě z pohádky O zlaté rybce. O následcích své činnosti, která mu má jako pohádková rybka opatřovat všechny toužené statky, raději neuvažuje. Osobní zodpovědnost za způsob života, který se drží v obvyklých mezích, se v masové společnosti zdá tak nepatrná, že člověku zůstává skryta. Ve složitém uspořádání výroby 68 [pageend70]i celého společenského ústrojí je téměř každý z nás jen nevýznamnou a nahraditelnou součástkou, proč by tedy jeho osobní a mravní zodpovědnost za způsob života, jaký vede, měla být méně bezvýznamná a méně nahraditelná ? Člověk předává svoji zodpovědnost společnosti, neosobním či nadosobním zařízením, státu. Ať rozhodnou o tom, co je dobré, co zlé, co užitečné, co neužitečné, ať rozhodnou, jak má jednat. Člověk potom může vyrábět prášky do pečivá stejně jako střelný prach, tisknout knihy anebo je drtit, obsluhovat plynové komory anebo pekařské pece, může hlídat vězně stejně jako ovce, může učit, čemu osobně věří, i něčemu, co pokládá za lež. Může lhostejně přihlížet nespravedlnosti i násilí, za nic z toho přece neodpovídá. Mravní netečnost a nezodpovědnost však neplynou jen z postavení ve složitém společenském soustrojí, daleko více je způsobuje naše neochota slevit z vlastních hmotných nároků, přinést jakoukoliv oběť. Naši kulturu ovlivnila víra v to, že člověk je stvořen k obrazu božímu. Toto podobenství však během času pokleslo v pouhou představu člověka jako pána přírody, pána, jemuž je vše dovoleno a který je nadřazen živému i neživému kolem sebe, stal se vlastníkem božských přívlastků. Na obou stranách zdi člověk věren témuž přesvědčení o své nadřazenosti stupňuje nároky a tím i tlak na své okolí. Je pravda, že k božským přívlastkům patří i nesmrtelnost; aspoň čas, který je nám tak krátce vyměřen, by nás měl upozorňovat na omylnost našeho postoje. Ale toto nepříjemné upozornění si odmítáme připustit. Nikdy nebyla smrt — nejen lidská ale i zvířecí — zaháněna do takového ústraní, skrývaná za tolika dveřmi a zástěnami jako dnes. A najednou, jaký paradox, smrt se před námi objevuje v obludné velikosti a hrozí, že zahubí celý lidský rod. Tuto podobu hromadné smrti jsme sami vytvořili a neustále ji dotváříme právě tím, jak se jí snažíme uniknout, jak se snažíme vyklouznout ze svého přirozeného údělu. Přízrak “posledního soudu” se proměnil z básnických a prorockých vizí ve skutečnost. Neunikneme mu už žádným podfukem, který by nám zajistil obojí: náš dosavadní blahobyt, naši bezpečnost a zároveň naše přežití. Nezachráníme se tím, že budeme více zbrojit, ani tím, že budeme ještě usilovněji plenit přírodu, ani tím, že diplomaté budou smířlivěji či obratněji řečnit, ale pouze tím, že budeme každý z nás ochoten v základu změnit své postoje, že konečně přestaneme přetvářet a omezovat svět kolem sebe a začneme přetvářet a omezovat sebe. Kupodivu obvykle i tomu, kdo je pln rozhořčení či úzkosti nad stavem světa, připadá takový požadavek jako nicotný a neúčinný. Žádá radikální řešení. Chce, aby ti mocní změnili (pokud možno pokojně a tak, aby ani on sám ani jeho blízcí nedoznali úhony) běh světa a dějin. Co on sám může změnit ? 69 [pageend71]Člověku vyhovuje, aby sám před sebou skrýval význam svých činů a postojů za svoji společenskou bezvýznamnost. Proč by měl myslet jinak než všichni kolem něho, než ti, kteří jsou dokonce společensky významnější než on ? Proč by se měl vzdávat práva na věci, které mají i ostatní, proč by se měl pokoušet o pravdivý život, když ho stejně nikdo neocení, když tím nic nezmění ? Tak přenáší svojí společenskou bezvýznamnost do svého osobního života, stává se i sám sobě bezvýznamným — aspoň z hlediska pravdivě a zodpovědně chápaného života. Tím se stává i bezmocným vůči svému osudu, bude naopak přispívat svým nepatrným dílem k tlaku, jehož důsledkem je stále bezvýchodnější situace, tedy i k tomu, aby se přízrak hromadné smrti proměnil ve skutečnost. Václav Havel Ztížené možnosti (Tři hry z šedesátých let) Rozmluvy Rozmluvy 18 Church Hill Purley, Surrey CR2 3QN England 70 [pageend72]A jak u vás ? Náhoda tomu chtěla, že se v redakci tohoto časopisu sešly dvě dvojice : obě na cestách (první z Prahy, druhá z Krakova). Dvě dvojice mladých lidí, univerzitních studentů, vyrostlých přibližně ve stejném rodinném a sociálním prostředí (dva z otců s vysokoškolským vzděláním), kritičtí k režimu, v němž žijí a do něhož se z delší prázdninové cesty vracejí. Rozhovor ve čtyřech se přímo nabízel. Uvařili jsme kávu, roztočili magnetofonovou pásku a domlouvali se polsko/česky a později přepsali do spisovného jazyka. Helena .'Jak jste se dostali do Francie ? Bogdan : Na pozvání. Až dosud byla u nás v Polsku výjezdní politika dost liberální, nezbytná potvrzení dávají lidé a i organizace vcelku ochotně, a pak, jak známo, není snad země na světě, kde by Polák neměl příbuzné. Existují různé druhy pasů — do všech zemí světa, do evropských států, do socialistických zemí, jsou pasy služební, diplomatické a skupinové a podle toho taky jsou lepší nebo horší vyhlídky na výjezd. A jak vy ? Milan : Dost dobrodružně. Chtěli jsme se totiž nejdřív podívat do Polska, ale individuální turismus není od nás od roku 1980 možný. Tak jsme jeli do východního Německa a pak... no, nepůjdu do podrobností... jsme proklouzli do Polska, máme tam přátele. Byli jsme v Censtochové, v Gdaňsku, v Krakově. Chodili jsme na mše a na rockové koncerty. Úžasné dojmy. Třeba v Censtochové, nebo v chrámu sv. Brigity v Gdaňsku — kostel nabitý, že by špendlík nepropad a ty lidi, co klečeli, modlili se a přijímali ! Babičky v šátcích a punkové s vlasy s přelivem na zeleno — s těmi jsme se znovu sešli na koncertech rockové hudby. To na nás ohromně zapůsobilo, kdybychom to neviděli, tak tomu neuvěříme ! Fantastické ! Bogdan : U nás se v posledních letech hodně rozšířila hudba punk, tzv. nová vlna. Hraje se dnes asi víc, než hudba rocková. Mladší lidé, tedy ještě mladší, než jsme my, tím často doslova žijí. Vládnoucí režim to dobře ví, nepotla- čuje tuto hudbu, naopak využívá jí, chce si mládež tímto způsobem získat. Dokonce ve volební kampani na podzim 1985, hrály punkové skupiny na schůzích. Bylo zjištěno (neoficiální organizací “Solidarnošc umělců”), že vláda vydala skoro polovinu fondů na volební kampaň na schůze, v nichž hrály punkové kapely. Jak je to u vás ? 71 [pageend73]Milan : Spíše naopak. Punková, ale taky rocková hudba — i když není zakázaná — je oficiálně moc chudý příbuzný. Před dvěma roky se vedla ostrá kampaň proti tomuto typu prý dekadentní hudby kapitalistické provenience. Je to totiž tak : jakákoli kapela, která chce hrát, musí mít střechovou organizaci, obyčejně nějakou sekci oficiálního Svazu socialistické mládeže, a ta zase odvisí od nadřízených orgánů, takže dostat povolení ke koncertu není snadné. Helena: Ta kampaň proti nové vlně šla tak daleko, že třeba na katedře českého jazyka filosofické fakulty v Praze byli svoláni profesoři a studenti, aby se vyjádřili k textům některých písní; no, můžete si představit, jak to dopadlo. Co jsi říkal o zneužívání hudby, kterou mladí mají rádi, k politickým účelům, je zajímavé. U nás totiž v poslední době jsou tendence získat oblíbené a dosud zakazované písničkáře tím, že se jaksi legalizují, povolují se jim koncerty a dokonce i občasné zájezdy do západní ciziny. Má to dvojí důsledek : jednak se program příslušně “přičesá”, jednak mladí sice trochu nadávají, že ten nebo onen zpěvák se “dal koupit”, ale na ty legalizované koncerty chodí. Agneša : Ale neoficiální rockové a punkové koncerty existují dál ? Milan .'Jistě, jsou to ovšem uzavřené společnosti, které se sejdou při nějaké příležitosti, třeba při svatbě. Kapel je hodně, jen se obávám, že jejich úroveň klesá. Sám jsem byl jednu dobu organizátorem koncertů jako funkcionář Svazu mládeže... Bogdan : Ty jsi komunista ? Milan : No dovol ? ! Co tě to napadá ! Bogdan : Tak co děláš v tom Svazu ? Milan : Abys rozuměl, když jde člověk ze základní školy na gymnázium — to je teď už ve čtrnácti letech, z “osmičky”, tak se automaticky stane členem Svazu mládeže... Bez Svazu se těžko obejdeš, vydává potvrzení na studie na vysokou školu, na rekreaci, na výjezd do zahraničí... takže proč ne ?! Bogdan : Ale ty říkáš, že jsi byl funkcionářem... Milan : No jo, to víš... heleď... to se u nás tak nebere... to nic neznamená, ale jen tak můžeš pomoct sobě a taky jiným. Tak třeba bych tu dnes vůbec neseděl, nikam bych nevyjel, musel jsem se zavázat, že pomůžu při nějaké Stavbě mládeže, Helena taky, stejně jsme tam houby dělali ! Bogdan : To u nás je to jinak. U nás existuje taková... morální zásada, mezi středoškoláky (v Polsku říkáme gymnáziím “lycea”), že se do oficiálního svazu mládeže nevstupuje. Existuje ovšem na jednotlivých školách samospráva, ale právě jen v rámci školy, tedy malá a žáky kontrolovaná. 72 [pageend74]Samozřejmě, občas se konají různé akce, nábory mladých do “stranického života”, do funkcí. Ale to je strašně nepopulární a málo lidí na to skočí. Je to prostě v nich... ta mravní zásada, nemít s tím nic společného. Na vysokých školách je samozřejmě oficiální střechová mládežnická organizace, Svaz polských studentů (ZSP), ale nikdo se tam nehrne ! Příklad : na lékařské fakultě krakovské university je asi 50 aktivních členů ZSP : na fakultě je 3.500 studentů. — Ale pověz mi : jak se u vás na fakultě dívají na lidi, kteří vstoupili do strany nebo jsou kandidáty ? Milan : Je jich dost, ale často se to neví, oni se tím moc nechlubí. Dokonce se říká, že je výhodné mít na škole menší průšvih, takže takový člověk už není vhodným kandidátem, neotravují ho. Helena : Tak třeba na filosofické fakultě, kde jsou jednotlivé katedry a ty se dělí na další okruhy, semináře a tak, takových deset, patnáct lidí. A z těch jsou jeden nebo dva ve straně. Když se pak trochu pátrá po tom, z jakého prostředí přišli, z jaké rodiny, obvykle vyjde najevo, že jsou to děti stranických funkcionářů, od malička připravované na dobrou kariéru. A té bez členství ve straně dosáhnout nelze. Bogdan : Mohl bys nám říct, jaký je poměr mladých lidí k režimu, pokud se dá generalizovat ? Já ti pak povím, jaké je to u nás v Polsku. Milan : Je to asi takhle : duše a mozky dětí znásilňuje režim už od mateřské a základní školy. A děti na to většinou letěj, neznají nic jiného a pohádky o sovětských i našich hrdinech práce, o Fučíkovi, o krásných sovětských lidech a zákeřných imperialistech, kteří připravují válku a všeobecné zničení všeho pěkného, pionýrské šátky, tábory, spartakiády — to všechno se dětem líbí. Samozřejmě, je tu jistý korektiv rodiny, ale ne vždycky a i ten je podmíněný — mimo jiné taky obavami rodičů, že dítě něco plácne před soužkou učitelkou a je z toho průšvih. Tohle se prostě nesmí podceňovat... že základy k totalitnímu myšlení jsou tady už položeny. Teprve na gymnáziu nebo na učňovských školách se člověk začíná rozhlížet a tvořit si názor. Jenže ten názor je hodně negativní, spíš znechucenost, než chuť něco dělat. Ta indoktrinace se nevypařila, mladí nepřijímají komunismus ani komunistický režim, ale způsob myšlení už je zakotven. Jsme pasivní, neusilujeme o změnu, myslíme si, že to je stejně marné, hledáme zaměstnání, která nevyžadují angažovanost. Pravda, vytváříme si taková mikroklimata, to je ta muzika, čundry, četba nepřístupných knih a samozřejmě to nejlepší — vyjet ven. A pokud jde o starší generaci, třeba generaci našich rodičů, já bych řek — i když je to zase generalizace, znám vlastně jen velká města —, že je to snad ještě horší. Maminky jsou unavené a ustarané denním sháněním, tatíci čumějí na televizi (než u ní usnou), fandí na fotbale nebo na hokeji, čtou Rudé právo a Lidovou demokracii a kecají v 73 [pageend75]hospodě. Říkám znovu, jsou výjimky a jistě četné, ale tenhle obecný neutěšený obraz, který tu podávám, to asi příliš nekoriguje. — A co u vás ? Bogdan: My jsme měli možnost, v roce 1980, dosti přesně analyzovat chování jednotlivých generací. Generace lidí, kterým je dnes čtyřicet nebo padesát let, to je generace, vyrostlá za stalinismu. Pro ní vrcholným projevem nezávislého myšlení bylo chodit do kostela. Chodí tam dosud, ale když vypuklo hnutí Solidarnošci, tito lidé se v něm angažovali relativně málo a poměrně pozdě. Další generace, která se narodila v letech 1945-1960 (my patříme k těm nejmladším v ní), vytvořila a tvořila Solidarnošc. Jedna její část — ti nejstarší, abych tak řekl —, dospěli kolem roku 68, tedy v době, kdy u vás probíhalo a bylo rozdrceno “pražské jaro”. U nás to byla doba studentských demonstrací (kdy studenty nechali ve štychu dělníci), dělnických revolt (1970, kdy zase my studenti se k dělníkům obrátili zády). Revoluční události z roku 1980/81 způsobily, že jsme generace v nejširším smyslu angažovaná : dožadovali jsme se — a dožadujeme se — určitých změn, určitých práv a svobod v komunistické zemi. Popudů, nápadů a programů je dost — jsou dány jmény jako Michnik, Kuroň a Walesa. Dalo by se říct, že víme, co chceme a o co usilujeme — budeme jistě ještě mluvit o Solidarnošci a o Chartě 77, o církvi u nás i u vás. Jenže dnes už se hlásí další generace, která je na lyceích a na učňovských školách. Moc toho o ní nevíme, ale je jasné, že to je generace bez iluzí — tak trochu jako u vás. Ale na rozdíl od těch mladých Cechů a Slováků, jak jste je tu vylíčili, v Polsku se bezvýhlednost (hospodářská, sociální, občanská, osobní) projevuje opačně : radikalismem. Tady se zakládá potencionálně výbušná nálož, lidé, kteří už nechtějí argumentovat, ale vyřídit si to s režimem, rozdat si to s ním. Je to, jak říká Jacek Kuroň, generace ztracená, bez politického programu, ale také bez vyhlídek : bez vyhlídek na práci, kterou by chtěla dělat, na samostatný byt, na slušné živobytí, na cestování, na lidskou a občanskou důstojnost. Obávám se, že by tu jednou mohlo dojít k výbuchu, už nekontrolovatelnému ani námi, a s tragickými důsledky. Helena : To je u nás úplně naopak. Právě ti nejmladší se konfliktu s mocí vyhýbají, vlastně by je ani nenapadlo jít hlavou proti zdi. Vždyť i jen rozhodnutí se angažovat, třeba v Chartě 77, není snadné — myslí se tu na rodiče, na sourozence, na všechny ty lidi, kteří by se strhli sebou, zkazil by se jim život... Agneša : Ale to my taky takhle rozvažujem, taky si klademe tyhle otázky. Jenže Polák se ptá, ale pak prostě riskuje, zkusí to, krátce skočí do té ledové vody. Jeden z důvodů — ale opravdu jen jeden — je asi ten, že tu existuje jistá tradice. Tradice, která schvaluje, uctívá a oslavuje všechny, kteří bojují. Tradice skoro dva tisíce let stará. 74 [pageend76]Helena: Tady jsme asi u podstaty problému. Češi mají také tradici, a také tisíciletou, ale je to tradice rozporná, už ve věcech víry... Bogdan: ... kdežto u nás je daná, nehodnotím ji, konstatuji : křesťanská, katolická tradice — abych tak řekl — na každý den. To je základ, žulový základ, bez ohledu na politickou situaci, na krize, okupace, revolty. Je však zároveň všeho toho částí; církev neporazitelná, neumlčitelná, vítězná. Vím, těžko jinde pochopit. Ale to všechno neznamená, že třeba právě naše generace nemá k církvi a jejímu postupu výhrady : mám tu na mysli chyby, jichž se nesporně občas dopouští církevní hierarchie, která má vždycky dost času. Dnes polská společnost chce víc, než má, a chce to brzo. Došlo tedy myslím, k jistému ochlazení ve vztahu k církvi... Agneša : ...ale taky víme, že církev je vždycky s námi, v těžkých chvílích je to náš azyl, náš útulek, dává nám pocit svazku, solidarity s lidmi, v kostele si uvědomujeme, že nejsme sami, že je nás moc, že si rozumíme, že se známe. Milan : Polská církev má ovšem také negativní prvky ve své historii. Například mezi dvěma válkami její fašizující, antisemitské tendence... Bogdan .'Jistě, to břemeno tu je. V našem pohledu ovšem to opravdu patří minulosti, i když jistě existují dobří křesťané a snad i kněží, kteří nostalgicky vzpomínají na dobu maršála Pilsudského. Ale ti vymírají... Pokud jde o antisemitismus, je nesporné, že polská církev před druhou světovou válkou byla silně antisemitská. Dnes je to tak, že židé v Polsku už skoro žádní nejsou, takže taky neexistuje otázka antisemitismu. Agneša: Když už mluvíme o církvi jako o společenském pojítku, neměli bychom zapomínat na jednu věc. Ta sounáležitost vyplývá také z doktríny personalismu, kterou církev uznává a hlásá, a ta zase je spolehlivou alternativou k totalitarismu. Prostřednictvím církve se uskutečňuje a praktikuje personalistický ideál. — A ještě jedna připomínka, když už srovnáváme tradice v Polsku a v Československu : Polsko je jedinou zemí komunistického bloku, kde nebyla provedena kolektivizace zemědělství. Tak se zachovala, možná i prohloubila, další tradice: individualita soukromě hospodařícího sedláka. Na polském venkově je proto také jiná mentalita, než ve městech ; polský sedlák, podobně jako církev — má čas. Všechno tu probíhá pomaleji — tedy také mocenské pokusy venkov ovládnout. Zároveň stále existuje solidarita venkova s dělnictvem ve městech, tedy nefalšovaná, dobrovolná solidarita, která se tak skvěle prokázala za polského léta 1980, kdy zemědělci živili stávkující v továrnách. Ještě dnes sedláci prodávají brambory, zeleninu a maso prostřednictvím organizací (“komůrek”) Solidarnošci, které je pak rozdělují v závodech. Helena : Stydím se to říct, ale u nás lidé spíše závidějí, než aby si pomáhali. Agneša : Ale vždyť máte disidentské hnutí, Chartu 77, VONS, samizdaty... 75 [pageend77]Milan: Jistě. Ale zase : my jsme v Polsku viděli na každém kroku — taky třeba v rodinách, kde jsme za naší cesty bydleli — to úzké propojení, spojení lidí — dělníků, inteligence, všech — s opozicí, s rezistencí, s aktivisty Solidarnošci, kteří žijí v ilegalitě... někteří z nich, jak jsme slyšeli, se už čtyři roky skrývají v rodinách, které je ubytovávají, chrání, živí. Opozice je zřejmě integrální částí společnosti. U nás je to jiné, z důvodů, o nichž ještě můžeme mluvit. Jisté je, že disidentská hnutí — spíše by se mělo říct skupiny nezávislé občanské aktivity — jsou skoro úplně od společnosti izolovány, jsou její avantgardou spíše než její částí, je to minorita, klub, elita nebo ghetto, chcete-li... Agneša ; Ale blíž na tělo : co znamená Charta pro vás dva ? Milan : No, tak především, když vznikla Charta, tak nám bylo čtrnáct, patnáct let. Teprve později jsme pochopili, co tohle hnutí je a o co usiluje. Postupně jsme četli dokumenty Charty a byl to pro nás šok. Protože tady jsme se seznamovali s věcmi, s otázkami a problémy, které jsme buď neznali nebo naopak jsme je cítili, tušili, a tady náhle to bylo všechno skvěle formulované, dokumentované... jiní a schopnější mi náhle potvrdili mé dojmy, obavy, naděje... Byl to šok, ale radostný a důležitý pro náš názorový vývoj. Agneša: A podepsali jste Chartu, stali jste se chartisty ? Milan: Ne. Agneša: Proč ? Milan : Poněvadž... no, upřímně řečeno asi takhle : když jsem se s těmi dokumenty Charty začal seznamovat, jak už jsem řekl, byl jsem tím nadšen. Ale taky jsem věděl, že kdybych to podepsal, bylo by to pro mně, jako bych sám sobě něco nalhával. Bogdan : Nalhával ? Milan: Protože od základní školy, od gymnázia jsem byl pionýr a pak svazák, vstoupil jsem tam bez uvažování, jsem tam dosud, měl jsem z toho výhody, ale o to tak nejde... Asi mi to nebudete věřit, ale kdybych teď zčista jasna a dosti pozdě podepsal Chartu, tak bych sice snad našel jiné kamarády, ale... ale opustil ty, kteří jsou v tom SSM, taky dobrý lidi, a to se mi nějak nechce... možná, že to je prostě zbabělost, ne každý může být disident... Helena: Právě. Kdybychom podepsali, náš život by se totálně změnil, byl by to krok do neznáma. Vyhodili by nás ze školy, nebylo by pro nás zaměstnání, kamarádi by se nám vyhýbali, a v tom novém, ghettovském prostředí — koho bychom tam potkali, jak by nám tam bylo ? Ti chartisté mají zřejmě ohromnou osobní, charakterovou sílu, kterou normální lidi prostě nemají. Být chartista znamená být poznamenán a tedy vyčleněn, 76 [pageend78]možná na celý život. Ne, že bychom nedělali vůbec nic : taky chodíme na rockové koncerty, jezdíme s čundráky, čteme samizdaty, ale jaksi anonymně... Bogdan : Tady asi bude ten hlavní rozdíl mezi disidencí u vás a v Polsku. U vás je to zřejmě hnutí od společnosti izolované, u nás hnutí národní. Ale nebylo to vždycky tak. Když začal KOR, byla to skupina intelektuálů, pár studentů, hrstka kněží. Aby se z toho ghetta vyšlo, bylo nezbytně třeba jít mezi lid, a KOR to soustavně od roku 1976 dělal. Měli jsme ovšem to štěstí, že se začali bouřit dělníci, hospodářská, sociální, zásobovací situace byla katastrofální. A my v KORu jsme lidem nejen tuto mizernou situaci analyzovali, proč vznikla a v čem vězí (tedy v systému), ale aktivně pomáhali postiženým — například jsme jezdili k soudům, na nichž se projednávaly pracovní stížnosti nebo kde byli dělníci souzeni pro účast na stávkách, demonstracích a podobně. A od počátků Solidarnošci členové Koru zasedali ve výkonných orgánech této nezávislé odborové organizace, byli jejími poradci — a jsou dodnes, i když v ilegalitě nebo ve vězení. Milan: Ale ten dynamit pod polskou společností byl přece jen ten hospodářský a zásobovací krach, k němuž u nás nikdy nedošlo. Bogdan : Příčiny polských explozí byly také ekonomické a sociální, ale zdaleka ne výlučně. Solidarnošc vytýčila jedenadvacet programových bodů, ale jen několik z nich byly požadavky hospodářské a sociální. V čele listiny byl požadavek svobodných odborů, zrušení nebo omezení cenzury, výchova mládeže, přístup k prostředkům masové informace — tedy požadavky výrazně občanské a politické. Navíc každá revolta ve stalinském a post-stalinském systému, zažehnutá sociální nespokojeností, je nutně politickou vzpourou. A byly tu i jiné elementy mravního a politického rázu. Například, nespoléhat než na sebe, nečekat nic ani od vlády, ani od strany (například nedat na její sliby o autoreformě, o tom jsme se ostatně poučili na osudu pražského jara), nedat vůbec na jakékoli sliby, založit si vlastní organizace, být v přímém styku s dělníky, se zemědělci, ničemu nevěřit, co vláda hodlá vylepšit, zbourat umělé přehrady mezi dělníky a inteligencí. To se nám do značné míry podařilo. Agneša : Ale to všechno se pochopí jen tehdy, když se to promítne na pozadí polské tradice, jak jsme o ní hovořili. Bogdan řekl, že jsme se poučili z československé zkušenosti z roku 1968 (a také z maďarských událostí z roku 1956). Zejména, myslím, v jednom smyslu : že revoluce, případně reforma shora, v komunistické straně a s komunistickou stranou, nevede k ničemu. Taky byli u nás komunističtí funkcionáři, kteří vybízeli (i Solidarnošc) ke spolupráci na takovém reformním pokusu. Ale Solidarnošc dala ruce pryč : to nás nezajímá, to je vaše věc, soudruzi, poraďte si sami, jak 77 [pageend79]to udělat, abyste neskončili jako v Budapešti nebo v Praze, my nechceme ani moc, ani funkce, ani výhodné pozice — chceme málo, ale musí to být naše a musíme to mít zaručené. Bogdan : Řekl bych, že pražské jaro 1968 a polský experiment 1980/81 jsou nesrovnatelné události. Pražské jaro bylo pro českou a slovenskou společnost něco jako dárek, který jí nabídla strana a který byl společností s povděkem, občas s nadšením, přijat. V Polsku 1980/81 nám strana a vláda nic nedaly, my jsme si to vzali jako výsledek dlouhodobého procesu a cílevědomého zápasu zdola. Tady šlo nikoli o reformu, ale o neutralisaci, eliminaci jistých mocenských struktur v celonárodní srážce, jejíž pravidla neurčovala vládní moc, ale organizovaná lidová moc, čítající milióny lidí. Zároveň však bylo nutné (a nebylo to vždycky snadné, postup vedení Solidarnošci se mnoha lidem jevil jako příliš pomalý, opatrnický) znát a respektovat hranice našich možností. Pochopit a přijmout fakta : že se nacházíme v sovětském bloku, že Moskva Polsko ze svého sevření nepustí, že žijeme v prostoru nutně omezeném geopolitickými a jinými okolnostmi. Šlo nám — a jde nám — o to tento prostor rozšiřovat o svobody osobní, občanské, hospodářské, kulturní. Z pozice síly, kterou propůjčuje polská tradice a polská společnost. Milan : Řeknu asi něco hrozného, ale řeknu to : my jsme svůj pražskojarní zápas prohráli, ale vy jste ten svůj z roku 1980 prohráli taky. Bogdan : A co má být ? ! My už prohráváme tři sta let ! — Ale vážně : Polský experiment nebyl zavražděn, nebyl zlikvidován, žije dál, jen v jiné podobě. Zničeny byly jisté koncepce, jisté předpoklady, jistá pravidla hry, a to na obou stranách. Vláda dala Solidarnošci záruky, které škrtem pera zrušila ; z toho pro nás plyne, že příště na sebeslavnostnější garancie nic nedáme. Chtěli jsme smírným způsobem dojednat oběma stranám přijatelný modus vivendi, vláda nás podvedla ; z toho plyne, že příště budeme vyjednávat jinak, nebo vůbec nevyjednávat. Vláda na nás poslala sto tisíc milicionářů a prohrála to u třiceti sedmi milionů občanů. Milan : U nás za pražského jara si komunistická strana získala podporu dosti velké části společnosti pro své reformní plány, ale cizí mocnost vyslala armádu a tanky, prohrála i strana i společnost. Bogdan : Právě. Proto někteří z nás soudí, že pro budoucnost je důležitá skutečnost, že Solidarnošé vyhnala do podzemí nikoli Rudá armáda, ale domácí, polská mocenská klika. V tom je jedna z hlavních potíží Jaruzelského a jeho normalizačního úsilí. Pokouší se znormalizovat situaci, kterou sám přivodil, pokouší se o to už pět let s nulovým výsledkem. V Československu, jak se zdá, se Husákovi podařilo v devíti měsících demobilizovat, zneutralizovat, umrtvit nezanedbatelnou část společnosti. V 78 [pageend80]Polsku po pěti letech celý národ je proti, pokračuje v zápase, aktivně, i když jinými způsoby. Není přece náhodou, že přes všechny normalizační intriky moci, Polsko je a zůstává ze všech států komunistického bloku zemí největších svobod, především v kulturním, ale i občanském životě. Nedá se s tím prostě hnout. Milan : Ale únava, vtíravý pocit bezvýhlednosti, marnosti jsou tu přece jen patrné. Jak dlouho lze udržet společnost v krizové situaci, ve stavu permanentní mobilizace ? Bogdan: To by byla pravda, ale jen za jistých okolností a předpokladů. Například, kdyby se situace v Polsku očividně zlepšovala — a to po všech stránkách. Jenže ona se zhoršuje, po všech stránkách. Nebo kdyby polské události z let 1980/81 zapadly ve vědomí lidí, byly zapomenuty. Jenže ty události v povědomí lidí zasuty nejsou, právě naopak, ideje, z nichž vznikly, inspirují dál a volají po aplikaci. Únava, lhostejnost, beznaděj, pasivita, občanská lenivost, izolace opozice — hlavní to opory normalizace — by asi opravdu časem napadly národní tkáň, kdyby se chtělo modré s nebe, kdyby se usilovalo o očividně nemožné, třeba i o úplnou národní a státní nezávislost, o demokracii západního typu, o obnovu kapitalismu — co já vím. Náš program i postup je však pragmatický, a jako takový je taky chápán. Nazvěme to heslovitě úsilím o alternativní nebo paralelní společnost. Na moci nezávislé odbory. Nebo alternativní, na moci nezávislá pomoc soukromým zemědělcům, jak to navrhla církev v podobě ze zahraničí financovaného zemědělského fondu. Nezávislý, nikoli nutně protirežimní tisk. Nezávislá nakladatelství, noviny, tiskárny. Tohle už ostatně máme a v míře v jiné komunistické zemi nevídané a snad i nepředstavitelné. Navíc, u nás, nepostižitelné : za jeden zkonfiskovaný sázecí nebo tiskařský stroj nastoupí tři jiné. Po pěti letech normalizace vychází každý týden pět set titulů neoficiálního tisku v nákladech od 1.500 do 40.000 výtisků. Pak tu jsou neoficiální nakladatelství, která vydávají několik set titulů ročně. Existují podzemní tiskové agentury, literární a kulturní měsíčníky, studentské a závodní časopisy. Spočtěte si kolik lidí pracuje na tomhle díle, píše, sází, tiskne, kolportuje, nemluvě o tom, že si tohle všechno lidé sami financují! Bylo by to možné bez obrovské, milionové a zároveň dobrovolné, ano — alternativní společnosti ? Agneša: K tomu bych dodala, že lidé se dnes nebojí a to je zase zásluha Solidarnošéi. Taky v tom smyslu, že se bát není třeba, poněvadž moc je tu bezmocná, nemůže pronásledovat tolik lidí a v celé zemi. Moc je bezmocná a lidi to vědí. — Jak je to se samizdatem u vás ? Helena: S polskou situací naprosto nesrovnatelně, ať už jde o počty, technické vybavení nebo distribuci. Samizdatů koluje málo, jsou většinou 79 [pageend81]opisovány a kopírovány na psacím stroji, často nečitelné. Navíc kolují v kruzích, do nichž je někdy těžko proniknout, lidi mají strach samizdatové publikace půjčovat. O Chartě se ví, ale ne všude, jsou lidé, kteří o její existenci, natož o její činnosti, vůbec nevědí. Charta u nás prostě nezabrala. Agneša: Znamená to snad, že společnost v Československu ve své většině přijímá komunistický režim, že se s ním smířila ? Milan : Řekl bych, že ho nepřijala, ale se s ním smířila jako s něčím, s čím se nedá hnout, co tady je a ještě dlouho zůstane. Agneša: Ale filosofie pasivity je přece právě filosofie komunismu, který neuspěl, režimu, který to u lidí prohrál a proto se obává společenského pohybu. A naopak občanská pasivita režim posiluje a udržuje ho u moci! Bogdan: Nechci nekriticky srovnávat, tím méně soudit. Máme u nás v Polsku vážné problémy, například alkoholismus. Moc se pije, zejména mladí zapíjejí hořkost, zklamání, těžký každodenní život, a to ovšem otupuje a demobilizuje. Občas se projevuje polský šovinismus a někdy taky velikášství opepřené arogancí. Ale náš aktivismus, naše víra ve svobodnou a důstojnou budoucnost jsou neotřesitelné. Zbavili jsme se mnoha iluzí, komunismus v praxi tu byl výbornou školou. Ukázalo se, že nemůže nabídnout ani ten hospodářský blahobyt. V tomto smyslu je Polsko postkomunistickou zemí, socialismus jako idea je mrtev a není už nikoho, kdo by tuhle mrtvolu chtěl oživovat. To samo o sobě by nestačilo : my jsme post-komunistická společnost aktivní. Proč ? Poněvadž u nás se nepodařilo zlikvidovat, nebo i jen umrtvit historickou tradici, víru a lidskou osobnost. To je klíč k naší nezávislé, alternativní činnosti, zacílené na budoucnost. Našli jsme v ní smysl, nádherný a životadárný. Agneša .'Jistě, nemůže být každý horolezcem, slézat Alpy nebo Tatry. Ale v každé zemi, i té totálně porobené a umlčené, každý člověk může pro sebe a kolem sebe hloubit prostor pro nesporné hodnoty morální, občanské a kulturní. Jiří Kolář OČITÝ SVĚDEK edice arkýř 80 [pageend82]Být Čech Petr Král (Paříž)+ Maurice Vlaminck kdesi řekl (nebo napsal), že génius je internacionální, že jen hloupost má místní povahu. Jiní naopak tvrdí, že umělec dosáhne světové úrovně jen tehdy, když sestoupí do hlubin své národní specifiky, svého zakořenění do půdy a tradic dané země. Kdo má pravdu ? Může být velikost individuální, je výhradně kolektivní ? Je to, co nás váže k určitému společenství, ať už etnickému či ne (jsme Češi, básníci, sběratelé, masochisti), jenom náš podíl na společné banalitě a směšnosti ? Je třeba se od toho osvobodit nebo tu naopak hledat, co máme nejlepšího ? Řekli a opakovali nám, že básník je veliký, když se stane svědomím národa. Někteří — a patřili k těm největším — přišli však na tuto zemi (na celou tuto zemi) jako cizinci ; a řekli nám přitom tolik podstatného o nás všech. Jedni i druzí, měli-li k nám promlouvat, se v každém případě museli napřed stát sami sebou. Aby k tomu došlo, bylo mimo jiné třeba, aby odhodili zbytečnou zátěž a přestali být zajatci ostatních, mrtvých jako živých. V tom smyslu jim byla stejně přirozená — a nezbytná — vzpoura proti národním tradicím jako vzpoura proti rodině. I když nakonec obohatili i národní kulturu, vyšli nutně z její kritiky ; z toho, čím je rodné prostředí dráždilo, nebo co jim v něm chybělo a mobilizovalo tak jejich tvůrčí síly. Hraje-li se jim na hrobě hymna, není to bez skryté ironie : aby je jejich země přijala, museli v ní napřed sami něco změnit. Jsme-li Češi, Belgičané, Poláci, je to především proto, že nemáme na vybranou. Čím víc se v mládí pohybujeme na pozadí českých lesů a uprostřed českých holek (ach, českost jejich oblin a těžkých copů, jejich masitých a dosyta prokrvených líček 1), čím víc se živíme českým ovocem a zeleninou (ach, jak zdravé a chřupavé), tím víc nám hrozí nechutenství z přesycení. Když krásné ruce, které k nám vztahuje starý osmahlý pantáta, nemohou být než české, když modré nebe nad námi je české stejně osudně jako starý lev ze zoo, ten ztělesněný národní symbol, když jazyk, jímž máme mluvit, je nutně krásná čeština a sensibilita, kterou v sobě odkrýváme, tradiční český lyrismus, jen těžko si můžeme odpustit, máme-li dospět, abychom nedrželi všechno to obtížné bohatství v bezpečné vzdálenosti smíchem ; jen tak se v češství navždy neutopíme jako v Text původně otištěný v polském časopisu Zeszyty literackie. 81 6 [pageend83]bezedném tichu kachní louže na návsi. A to samosebou tím spíš, že Ráj, který Cechy mají představovat, splývá s rájem totalitního režimu, obklopujícího zem neprostupnou zdí a vyžadujícího, aby byl oslavován bez zbytečného ptaní. Po celé naše dlouhé dospívání jsme tak s přáteli v Praze užívali slovo “český” jen v pejorativním smyslu. Velikost, kterou jsme odtud měli čerpat, nám znamenala jen malost, v níž nás chtěli uvěznit, rozumí se, že v našem vlastním zájmu. Parádní červeň symbolů, které nám předkládali k obdivování, od rudého pozadí za tím starým lvem, až k famózním západům slunce nad rodným venkovem, procházela v našem pohledu radikální proměnou : viděli jsme v ní jen důvěrnou barvu trenýrek — je-li třeba ušitých ze starého praporu —, které jsme všichni nosili do hodin tělocviku, kladli jsme ji dokonce do blízkosti těch vedrem zrudlých hlav, oblouzených pivem a sebeuspokojením, které nás obklopovaly ve věčném příšeří pivnic. Pod hrozbou definitivního oslepení hledalo umíněně naše oko za důstojnými symboly naši reálnou zkušenost. Dala nám bohužel poznat jen znavené lvy z cirkusu, notně omšelé, lvy jejichž jediné hrdinství spočívalo v tom, že se vyznali v tlačenici, byť i za cenu několika malých podtrhů. Nešlo tu přitom ani o skvělé představitele, posmutnělé ale důstojné, trpícího národa o němž tak rádi mluví západní žurnalisté. Když se někteří z nás na sklonku dospívání přidali ke skupině pražských surrealistů, poezie které jsme se tu oddávali, málo utopická, brala si dokonce záměrně okolní “lid” na mušku. Byl-li obětí svých životních podmínek, přispěl také k jejich vytvoření. Přizpůsoboval se jim konečně dost dobře : nestal se potomkům husitů návyk na vnucené režimy druhou přirozeností ? Od porážky k porážce, od německé okupace k ruskému poručnictví, vyvinulo se umění vyznat se — a přežít — v dominující rys národní povahy. Slouhovská mentalita se vydávala za vrchol moudrosti, schopnost vyměnit pár punčoch za kilo vepřového představovala vrcholný projev mužné síly. Drobní kutilové a “lidé z ulice”, kteří v našich básních nahradili tajuplné hrdiny — přízraky či krásky — “klasického” surrealismu, neměli nic obdivuhodného ; hemžení v rodném kachním rybníčku jen jejich prostřednictvím zrazovalo dimenzi komického kresleného filmu bez hlubšího významu. Česká kultura pro nás zase zrazovala svůj provincialismus nepotlačitelným sklonem k moralizování. Hráli-li od obrození její spisovatelé, básníci či hudebníci jako snad nikde roli “národního svědomí”, pak hlavně jako zatrpklí a puritánští učitelé. Odsouzeni zůstat na okraji velkých Dějin a přenechat mocnějším národům velké činy měnící tvář světa, Češi, 82 [pageend84]prostřednictvím svých bardů a svých myslitelů, mohli se místo meče ohánět jen vztyčeným prstem karatelů a pohoršených čistých duší. Ještě dnes poznamenává ten uvzdychaný a panenský moralizmus dost smutně velkou část toho, co se v té zemi píše, zpívá, myslí, a to i ve vzpurných kruzích “samizdatu” a “undergroundu”. Něco z té problematické tradice dokonce přešlo i na ty, kteří se napřed zdáli povoláni, aby ji přesáhli. Hrozivý karatelský komplex zavedl nakonec i poezii Vladimíra Holana, zprvu prochvívanou opravdovým nočním nepokojem, na mělčiny dutého a zbytnělého rétorismu. I humor a zloba surrealistů samých ustrnou čas od času v rigoróznosti, která je víc vyprahlá než jasnozřivá... Kulturní dědictví našich rodných provincií nespočívá jistě jenom v puritanismu. Na rubu moralizmu zahrnuje rovněž komplementární vlastnost, která je mu jaksi protilékem. Unik do moralizování je v české kultuře provázen paralelním “únikem” do konkrétnosti reality a každodenní zkušenosti, kde nejlepší část této kultury, aniž si přestala být vědoma svých mezí, také doopravdy nalezla svou velikost. Obrací-li se často její moralizování proti ní samé, její schopnost odhalovat a slavit tajemství života skrze nevyčerpatelné bohatství jeho empirie, oněch drobných anekdot, které je konkrétně tvoří v naší paměti a kde i nejhmotnější fakta nabývají náhle vznešené dimenze, nemá patrně obdoby. Také tady lze jistě znovu vidět i známku “provinčního” cítění; nesena skutečnou inspirací, může nicméně působit jako vítaná protilátka i vůči dobyvačnému myšlení velkých národů a vůči všem velkým ideologickým abstrakcím. Orgiastická záliba v jídle a v kulinářských požitcích je už u autora Dobrého vojáka Švejka — třeba se tu zdá napřed užita jako zbraň proti drobnému “češství”, jemuž jde jen o to naplnit si břicho — také typicky českým rysem jeho básnického génia, a dokonce pozitivní lidskou hodnotou kladenou proti absurditě války. Podobně, když jeden z největších českých moderních básníků, Vítězslav Nezval, vyhlásí válku básnické rétorice, nejprve proti ní postaví svou žravou smyslnost dítěte moravského venkova. Lze se jistě ptát, zda se ten tak český smysl pro konkrétnost a empirii nezvrhá nutně v pouhé vyprávění historek, zabředající rychle do hospodského tlachání. Jistá rigoróznost, se vším rizikem vyprahlosti, které sebou nese, je pro něj jistě v tomto smyslu stejně nutný korektiv, jako je jím láska ke konkrétnu pro sklony k moralizování. Česká kultura v tomto smyslu potřebovala právě tak surrealismus jako geniální historky Bohumila Hrabala, který chce v podstatě jen rozvíjet linii Švejka. Pravda už zkrátka tkví jen ve stále obnovovaném úsilí o její dobytí, aktualizujícím střídavě v realitě ty či ony měnivé a protikladné síly. Zbývá fakt, že se v české kultuře, skrze její smysl pro konkrétnost, soustavně obnovuje cosi živého a podstatného přes hranice skupin a 83 [pageend85]tendencí. Procházelo tudy bez jejich vědomí i pouto spojující pražské surrealisty s těmi drobnými chytráky, kteří je obklopovali, a k nimž měli takovou nedůvěru. Neskrývalo jejich chytráctví někde vespod vzpomínku na tytéž dětské poklady, lásku k týmž familiérním chutím a vůním, k rajským bohatstvím týchž zahrad a téže máminy kuchyně jako ty, které jsme se sami snažili prodlužovat ve své poezii ? Komické siluety, které se v ní hemžily, všichni ti hajní, řezníci a učitelé, z nichž jsme udělali své “hrdiny”, byli ve skutečnosti méně karikaturní než se zdálo. Bezpochyby totiž tlumočily i náš stesk po ztraceném světě a řádu ; po imaginárním, ale nepopiratelně českém území, kde by každý, živnostník stejně jako básník, mohl dosud hrát svou jedinečnou roli, v rámci jednoho a téhož ústrojného společenství. Pravda; abych se vůbec přiznal k tomuto poutu této příslušnosti, musel jsem se nejprve octnout mimo, v oddálení a vykořenění exilu. “Češství” které jsem tu v sobě objevil, takříkajíc retrospektivně, je přitom něco jiného než pouhá nostalgie. Znovu se pociťuje hlavně ve výměně hodnot : v kritickém odstupu, jenž mi dává má odlišnost vůči mému současnému okolí a který mi umožňuje vést s ním dialog, jímž, zdá se mi, se můžeme jen vzájemně obohacovat. Tak jako kdysi v Praze má moje národní identita smysl jen tehdy, přesahuje-li nehybnost statické danosti, je-li cílem aktivního úsilí a zdrojem pohybu.+ Právě díky tomu, že nás naše “češství” obývalo, aniž jsme to věděli, že nespočívalo v manifestační přihlášce, ale projevovalo se v nás za cenu vnitřního rozporu, bylo přitom možná o to hlubší. Příliš manifestní příslušnost je v podstatě vždycky podezřelá; tak i specificky česká modernost v malířství se bezpochyby najde ještě jinde než v té roztomilé, bodře okrouhlé a vágně folklorní stylisaci jež vynesla pár přičinlivým tvůrcům — včetně známého ilustrátora Švejka — oficiální titul národního umělce. Podobně se mi vždycky zdálo, že ze všeho existujícího, nejmenší šanci zasáhnout nás svou krásou mají právě věci, jež jsou k tomu výslovně určeny; sochy, obrazy či interiéry odkud estetismus předem vypudil všechno znepokojivé a všechno tajemné. Kdysi v Praze jsme odmítali své češství jako příliš těsné hranice, do kterých nám chtěli zavřít život. Dnes spočívá “zlo”, které v nás ve všech hlodá, naopak v neexistenci nezaměnitelných osudů, orientačních bodů natolik jedinečných, aby nám dovolily vepsat do času a prostoru osobní cestu. Přijetí našeho původu nám v těchto podmínkách může být aspoň východiskem. Také tady má pravdu Švejk; Švejk, který, jak známo, souhlasí tak živě s tím, když je někdo přímo odněkud. + Volba země, jež se nám stala "druhým domovem” je jistě i naším sebevyjádřením; i v tom smyslu skrze ní vedeme kritický dialog sami se sebou. 84 [pageend86]Nepadne ? Přešijeme ! (Historii) Dělá se to všude a není to věru nic nového : od nepaměti se psané dějiny falšovaly, jisté události přikrašlovaly nebo naopak démonizovaly - podle potřeby, podle nacionálního či jen citového rozpoložení následné společnosti, podle příkazů nebo vrtochů vládců, případně podle vizí šarlatánů s vědeckým pláštíkem na ramenou, dvorních šašků a ideologických mesiášů. Jenže všeho s mírou a na míru : tyhle podvody a kličky by neměly přerůst přes hlavu zdravému rozumu či nenakažené paměti a hlavně by neměly být vydávány za pravdu pravdoucí, nádhernou a ctnostnou. V otevřených společnostech se o historickou skutečnost - nebo naopak legendu o ní - vede veřejný spor, různé školy se vzájemné potírají, vycházejí knihy s rozpornou argumentací : úsudek si, čtenáři, utvoř sám ! V diktaturách všech typů existují a prosperují speciální organizace, ústavy a celé akademie věd, vládní mocí chráněné a financované, programově omezující nebo vůbec znemožňující veřejnou rozpravu o rozporných, režimu nevyhovujících událostech nedávné, ale i dávné minulosti. A kde by snad prošlo něco, co je v nesouladu s oficiální (v tu chvíli) interpretací dějin, pak se touž vládní mocí dotovaná cenzura postará o nápravu. Londýnský měsíčník Index on Censorship věnoval podstatnou část svého prosincového (1985) čísla falsifikaci moderních dějin v řadě evropských zemí. Vybrali jsme z něho (v překladu Karla Kyncla) ty kapitoly, které podávají přehledný, i když nutně neúplný obraz přešívání historie v zemích “socialistického souručenství”. 85 [pageend87]Bylo, nebylo, jen aby se to líbilo... Historikové jsou nebezpeční: jsou schopni převrátit všechno vzhůru nohama. Musí se na né dávat pozor. Nikita Chruščov Naprosto objektivní historiografie sotva existuje. Existuje však kvalitativní rozdíl mezi etnocentrickou interpretací historických faktů a jejich naprostým potlačováním nebo manipulací podle měnících se potřeb státu : zatímco v zemích, kde není politická cenzura, pravda nakonec vyjde najevo, v uzavřených společnostech se dějiny neustále “upravují”. Uvedu několik zvlášť nápadných příkladů vědomého falšování historické pravdy; pocházejí většinou z historických a vzpomínkových knih, publikovaných v posledních dvaceti letech marxistickými historiky, státníky a publicisty. Cíl všech autorů, kteří se tohoto překrucování faktů dopouštějí, je v zásadě stejný : pokoušejí se zdůvodnit a ospravedlnit jisté ideologické či nacionalistické teorie. Sovětské historické knihy z postalinského období jsou nevyčerpatelnou studnicí těchto příkladů. V ojedinělých případech — a obvykle jen pro vnitřní potřebu členů strany — přiznávají sovětští vedoucí představitelé (typu Nikity Chruščova) obrovské a často zločinné omyly sovětské politiky, ale do oficiálních historických knih se taková doznání nedostávají. Tak třeba smlouva mezi nacistickým Německem a Sovětským svazem z roku 1939 se vysvětluje jako nezbytnost, na niž musel Sovětský svaz přistoupit proti své vůli, donucen k tomu proradnými manévry Anglie a Francie. Valentin Běrežkov, sovětský diplomat a blízký spolupracovník Molotovův ve svých memoárech publikovaných v roce 1982 a o rok později přeložených do angličtiny (History in the Making, Progress Publishers, Moskva 1983) dokonce tvrdí, že kdyby byli sověti neuzavřeli pakt s hitlerovským Německem, byli by museli čelit útoku nacistů, podporovaných západními demokraciemi: “Bylo více než pravděpodobné, že místo 86 [pageend88]protihitlerovské koalice by byla počátkem čtyřicátých let vznikla pro- tisovětská koalice imperialistických mocností.” O několik řádek dále Běrežkov toto tvrzení ještě překonává : v takovém konfliktu by se prý byly Polsko a “buržoazní baltské státy se vší pravděpodobností” připojily k útoku na Sovětský svaz ! Ve světle jednostranné britské záruky Polsku z 31. března 1939 a toho, že Polsko trvalo na tom, že se za žádných okolností nevzdá svých práv v Gdaňsku a v tzv. “koridoru”, jsou tvrzení bývalého sovětského diplomata skutečně mírně řečeno překvapující. Polsko představuje jak se zdá pro sovětské historiky zvláštní problém. Stručné dějiny SSSR (Progress Publishers, Moskva 1965) popisují ve svém druhém díle události ze září 1939 takto : “Navzdory hrdinskému odporu polské armády nacisté rychle postupovali na východ. Polský buržoazně- statkářský stát se zhroutil. Sovětská vláda rozhodně vystoupila na obranu ukrajinského, běloruského a polského obyvatelstva ve východní části země... Osvobozené oblasti se spojily se sovětskou Ukrajinou a sovětským Běloruskem do jediného státu ukrajinského a běloruského lidu.” V tomto textu se neohrabaně mísí fakta a propaganda. O zvláštním dodatku nacisticko-sovětské smlouvy, který se týká rozdělení Polska, se kniha (pochopitelně) nezmiňuje, ale je rovněž zřejmé, že autor této pasáže byl při pokusu zhodnotit události značně na rozpacích. Na jedné straně polská armáda (potenciálně protisovětská) klade “hrdinský odpor” útočícím Němcům; na druhé straně si tu však autor téměř slyšitelně oddychnul, že polský stát Qasně protisovětský) přestal existovat. Sovětská ozbrojená intervence ze 17. září 1939 (jejímž výsledkem bylo obsazení více než poloviny území nezávislého Polska) tu je vysvětlována přáním SSSR ochránit polské i nepolské obyvatelstvo před německou invazí. Tento argument nelze ovšem brát vážně. Především — k přivtělení bývalých polských území k Sovětskému svazu došlo téměř okamžitě a v ovzduší brutálního teroru. V době mezi zářím 1939 a červnem 1941 bylo na východ, hlavně na Sibiř, násilně deportováno jeden a půl miliónu Poláků-, a jak podotýká Norman Davis ve své nedávno vydané knize o dějinách Polska (Goďs Playground, sv. II, Columbia University Press, New York 1982), byla v době Stalinovy amnestie (k níž došlo v důsledku německého útoku na SSSR v červnu 1941) téměř polovina deportovaných — včetně 100.000 polských Židů — už mrtvá. Z tajných protokolů německo-sovětských jednání v roce 1939 vyplývá, že to byl Stalin a nikoli Hitler, kdo 28. září 1939 trval na tom, že polský stát musí být jednou provždy zničen. Věru divný způsob “obrany” polského obyvatelstva, ať mělo připadnout rajchu či Sovětskému svazu. Tatáž sovětská historická práce popisuje anexi baltských států v krátkém odstavci. Sled událostí byl zhruba tento : 87 [pageend89]• SSSR nejprve vyvíjel na tyto malé, ale nezávislé státy tlak, aby s ním uzavřely smlouvy o neútočení a o “vzájemné pomoci” v případě války. • V červnu 1940, když se Hitler chystal podepsat příměří s poraženou Francií, byli do všech baltských republik vysláni sovětští emisaři, aby tam vynutili podstatné změny ve složení vlád. • Ačkoliv k požadovaným změnám došlo, Ruda armáda brzo nato baltské republiky okupovala. • Za necelý měsíc se pak v Litvě, Estonsku a Lotyšsku konaly “volby” a v srpnu 1940 všechny tři země “požádaly”, aby byly přivtěleny k SSSR. V knize Stručné dějiny SSSR je rovněž kousavá poznámka o naivních baltských politických představitelích, kteří doufali, že se Sovětský svaz spokojí s malými změnami : pro SSSR však takové příštipkaření bylo nepřijatelné. “Do boje se aktivně zapojily lidové masy. Lidové masy (podtrhl autor) nastolily sovětskou vládu a připojily se k SSSR.” Jinak řečeno nebyla to sovětská vojenská moc, která vehnala malé státy do vřelého objetí máťušky Rusi, nýbrž nespecifikované mýtické “masy”. Netřeba zdůrazňovat, že krátce po vtělení baltských států do SSSR začaly masové deportace obyvatelstva za otcovského dohledu NKVD; nikdy se nedovíme, zda deportované masy byly totožné s oněmi údajně prosovětskými masami, nebo zda to byli ti, kdo svedeni cizáckou propagandou věřili, že mají právo na národní identitu. Příslušné stránky Stručných dějin SSSR obsahují nesmělé pokusy o ospravedlnění politických kroků, které vyplývaly ze zájmů expanzio- nistického sovětského státu. V mnoha případech se vulgárně nacionalistický výklad dějin opírá o vzdálenou minulost. A manipulací minulosti se provinila i většina současných rumunských historiků; zdá se, že vůbec neberou ohled na to, že historické události je nutné posuzovat vždy ve společenském a kulturním kontextu příslušného období. Pokud jde o moderní dějiny Rumunska, jsou tamní historikové zvlášť vyhýbaví, když píší o roli Rumunska ve druhé světové válce. V knize Dějiny rumunského lidu, kterou redigoval Andrei Otetea (Vědecké nakladatelství, Bukurešť 1970) se diktatura generála Antonesca (1940-44) odsuzuje v jediné krátké pasáži, kdežto přechodu Rumunska na stranu Spojenců, vypovězení spojenecké smlouvy s Německem v srpnu 1944, je věnována celá kapitola. Dalo by se to odbýt pokrčením ramen jako prostomyslný pokus dělat si reklamu, kdyby se v knize nevyskytovala celá řada jiných komentářů, které se pokoušejí ospravedlnit (ne-li vymazat) stanoviska Rumunska na počátku čtyřicátých let. Tvrdí se tu například, že rumunská “armáda byla ve své zdrcující většině proti nacistické válce”, a že “Rumunsko... bylo jediným z německých satelitů, který za své spojenectví nedostal odměnou žádné území”. Druhé tvrzení je údajnou citací z jednoho francouzského časopisu, 88 [pageend90]ale je v knize uveřejněno se souhlasným komentářem, i když je zcela nepravdivé : Rumunsko generála Antonesca vyslalo silné vojenské jednotky na východní frontu, a nejenom, že za to dostalo zpět území, která muselo v roce 1940 odstoupit Stalinovi (Besarabii a severní Bukovinu), ale Němci se mu odměnili rovněž značným kusem jižní Ukrajiny, zvaným “Zádněstří” — “Transnistria” (území za řekou Dněstrem). Generál Antonescu se nikdy nesmířil s tím, že musei v roce 1940 postoupit Maďarům severní Transylvánii (v tzv. Vídeňské arbitráži), zato bez skrupulí přijímal od Hitlera nerumunská území. V době rumunské okupace “Transnistrie” tam došlo v řadě míst k hrozným masakrům židovského obyvatelstva — jenom počet obětí oděskodranických masakrů se odhadoval na dvacet až šedesát tisíc lidí. Vzhledem k tomu, že tyto krutosti prováděly řadové jednotky rumunské armády (v nichž samozřejmě sloužil i jistý počet hrdlořezů ze Železných gard), člověk musí pochybovat o pravdivosti tvrzení, že tato armáda byla srdcem “téměř celá antifašistická”... Válka se stala v Rumunsku nepopulární teprve po bitvě u Stalingradu, kdy začal počet rumunských ztrát na životech dramaticky stoupat. Když Rudá armáda postoupila do Moldávie, dozrály podmínky pro politické řešení — a skutečně, Rumunsku se podařilo vymotat se z prohrané války s obdivuhodnou šikovností. Jeho příspěvek k vítězství Spojenců ho však nezprošťuje viny z předcházejících zločinů. Poslední kapitola Dějin rumunského lidu pojednává o vytvoření “socialistického Rumunska” a je tak plná propagandy a nepřesností, že ji prostě žádný moderní historik nemůže brát vážně. George Gdmdri Vožd : jaký tedy opravdu byl ? Celá historie je pergamen, z něhož se seškrabuje text a veškrabuje jiný a to tak často, jak potřeba velí. George Orwell : 1984 V tomto článku shrnuji kapitoly, které jsou ve třech různých vydáních Velké sovětské encyklopedie věnovány Stalinovi. Jednotlivá vydání vyšla v letech 1947, 1957 a 1976. To je politicky významné : první se objevilo v době bezmezného kultu Stalina ; druhé v období “tání” po jeho smrti a po 89 [pageend91]usnesení o destalinizaci přijatém na XX. sjezdu strany ; a třetí v období reakce na “tání”, koncem Brežněvovy éry. Počet stránek věnovaných Stalinovi se postupně drasticky snižoval : — v prvním vydání 58 stránek — 87 sloupců — v druhém vydání 5 stránek — 10 sloupců — v třetím vydání 2 stránky — 5 sloupců Počet fotografií vykazuje rovněž sestupnou tendenci : v prvním vydání bylo 14 celostránkových fotografií (sedm snímků samotného Stalina a sedm skupinových), ve druhém vydání je jedna celostránková fotografie (Stalina samotného) a ve třetím je tatáž fotografie ve značném zmenšení (2,5 x 3,5 cm). Je to portrét Stalina v prosté vojenské uniformě. Ostře se odlišuje od Karpovovy malby z prvního vydání, na níž je Stalin ve slavnostní důstojnické uniformě se všemi řády a vyznamenáními. Odkazy za jednotlivými kapitolami se v různých vydáních rovněž velice liší. První vydání uvádí seznam šesti autorů kapitoly a věnuje téměř tři sloupce seznamu Stalinových děl a literatury o něm. V druhém vydání žádné odkazy nejsou a ve třetím je jenom krátký seznam Stalinových spisů a literatury o stranickém usnesení, týkajícím se kultu osobnosti. Tyto kvantitativní změny ve dvou posledních vydáních encyklopedie odrážejí změny ve stranické linii, jež jsou rovněž znatelné v textech. Budu se těmito změnami zabývat ze čtyř různých aspektů : Stalinova velikost, vztahy mezi Stalinem a Leninem, Stalinovy omyly a Stalinova osobnost. První vydání se hemží superlativy jako : “Stalin byl hlavním inspirátorem a organizátorem největších vítězství Rudé armády (v občanské válce)” (str. 562) ; “nejlepší syn bolševické strany” (str. 566) ; “geniální stratég industrializace a kolektivizace” (str. 574) ; “geniální vůdce, učitel strany, velký stratég socialistické revoluce, vedoucí představitel sovětské vlády a (válečný) velitel” (str. 617). Úvodní věty druhého a třetího vydání jsou zdrženlivější. Ve druhém čteme, že Stalin byl “vynikající osobnost ruského a mezinárodního revolučního dělnického hnutí, Komunistické strany SSSR a sovětské vlády ; vedoucí teoretik marxismu-leninismu” (str. 419). Ve třetím vydání se Stalin změnil z “vynikající osobnosti” v “jednu z vedoucích osobností” (str. 401); zbytek věty zůstal. První vydání encyklopedie opakovaně zdůrazňuje úzké vztahy mezi oběma vedoucími činiteli, Leninem a Stalinem. Například na pražské konferenci roku 1912 se “Stalin stal na Leninův návrh vedoucím představitelem ruského byra ústředního výboru” (str. 551). Ve druhém vydání se pouze konstatuje, že se stal vedoucím představitelem (str. 420). A ve třetím se praví, že “roku 1912 se stal členem ruského byra” (str. 400). Na jiném místě se v prvním vydání píše (proloženě) : “Lenin a Stalin 90 [pageend92]odvážně a s jistotou vedli stranu a dělnickou třídu pevně a obezřele k socialistické revoluci, k ozbrojenému povstání. Lenin a Stalin — inspirátoři a organizátoři Velké říjnové socialistické revoluce. Stalin byl nejbližším spolupracovníkem Lenina” (str. 556). Druhé vydání hodnotí situaci poněkud jinak : “V.I. Lenin vedl boj za přeměnu buržoazní revoluce v revoluci socialistickou... Stalin se aktivně účastnil stranické práce v organizování... mas... V říjnu 1917 bylo ustaveno politické centrum k vedení povstání, jehož hlavou byl Lenin” (str. 420). Stalin byl pouze jedním z pěti členů vojensko-revolučního centra vedeného Leninem. Ve třetím vydání encyklopedie se už jen konstatuje, že “Stalin se aktivně účastnil příprav a provedení Velké říjnové revoluce” (str. 400). Dalším příkladem změn tohoto typu jsou zmínky o občanské válce v jednotlivých vydáních encyklopedie. První vydání: “Lenin a Stalin vedli obranu země” v občanské válce (str. 562). Ve druhém vydání se ve velmi krátké zmínce o tomto období říká, že “Stalin byl členem revoluční válečné rady, sloužil na několika frontách a byl pověřován důležitými úkoly” (str. 421). Podobná věta se objevuje i ve třetím vydání. Stalinova osobnost Druhé i třetí vydání encyklopedie věnuje značný prostor negativním rysům Stalinovy osobnosti, které vyústily v tzv. kult osobnosti ; z tohoto hlediska je třetí vydání v kritice Stalina ostřejší než vydání druhé. Ve druhém vydání se píše o Leninových dopisech straně (1922-23) takto : v prvním dopise Lenin napsal, že Stalin soustředil ve svých rukou obrovskou moc a že on, Lenin, pochybuje, “zda Stalin je schopen této moci správně užívat” (str. 422). Ve druhém dopise napsal, že “Stalin je hrubý, náladový, neloajální, a nevěnuje dostatečnou pozornost soudruhům”. Lenin navrhoval, aby se uvážilo Stalinovo odvolání z funkce generálního tajemníka a jeho nahrazení jiným soudruhem, neboť je nutné brát v úvahu, že v budoucnu by Stalinovy nedostatky mohly vést “k vážným důsledkům pro stranu a zemi” (str. 422). Stalin si však svou funkci udržel a strana předpokládala, že své chyby napraví. To se však nestalo. Ve třicátých letech, “zejména po XVII. sjezdu strany (1934), přecenil své kvality a uvěřil ve svou neomylnost” (str. 423). Strana na svém XX. sjezdu odsoudila Stalinovy omyly, odhalila škody, jež způsobil straně a vládě kult osobnosti, a ukázala cestu jak překonat jeho důsledky (str. 424). V prvním vydání encyklopedie se Leninovy dopisy nevyskytují; dočítáme se tam jenom, že “plénum ústředního výboru strany zvolilo na Leninův návrh generálním tajemníkem ústředního výboru nejlepšího a nejvěrnějšího Leninova žáka a spolubojovníka, Stalina” (str. 564). Třetí vydání 91 [pageend93]encyklopedie ony Leninovy dopisy cituje, a to obšírněji než druhé vydání. Výňatek z prvního dopisu je stejný (až na to, že je to přímý a nikoli nepřímý citát). Ve druhém dopise však nacházíme tyto dodatky : “Stalin je příliš krutý, a tuto vadu, která je mezi námi komunisty přípustná, nelze tolerovat ve funkci generálního tajemníka. Navrhuji proto, aby soudruzi našli způsob jak odstranit Stalina z této funkce a určili do ní jinou osobu, která se od soudruha Stalina odlišuje jenom v tomto : že je trpělivější, loajálnější, zdvořilejší, pozornější k soudruhům, méně náladový atd.” V pasáži o kultu osobnosti se ve třetím vydání encyklopedie uvádí, že “došlo k teoretickým a politickým chybám, jež zrcadlily jisté negativní rysy jeho (Stalinova) charakteru. Postupně se objevil kult osobnosti, který umožnil křiklavé porušování socialistické zákonnosti” (str. 401). Podobně jako z druhého vydání i z třetího se dovídáme, že XX. sjezd strany odsoudil kult osobnosti jako “cizí marxismu-leninismu” (str. 401). Obě vydání se shodují v tom, že kult osobnosti je nutné považovat za úchylku od skutečně socialistických principů. Ve třech vydáních Velké sovětské encyklopedie se projevuje trend k progresivnímu snižování Stalinovy role, i když jeho hodnocení není ve všech případech negativnější. První vydání ho zobrazuje jako osobnost nadlidské velikosti a moudrosti, téměř jako světce. Ve druhém vydání je jasně patrna stranická destalinizační linie a pojednává se v něm obšírně jak o Stalinových chybách, tak o jeho velkých činech. Třetí vydání věnuje méně pozornosti jak Stalinovým přednostem, tak nedostatkům. Když vezmeme v úvahu onen pokles z 58 stránek na pět a posléze na pouhé dvě — můžeme snad předpovědět, že v dalším vydání Velké sovětské encyklopedie se Stalin stane ne-osobou ? Nebo bude historie počtvrté “seškrabána a opět popsána” a vynoří se zase nový Stalin ? Ann C. Vinohrade Prameny: Bolšaja sovětskaja enciklopedija, první vydání, 1926-47. Svazek 52, str. 535-622. Bolšaja sovětskaja enciklopedija, druhé vydání, 1957. Svazek 40, str. 419-424. Bolšaja sovětskaja enciklopedija, třetí vydání, 1976. Svazek 24, str. 401-402. Všechny citáty byly přeloženy do češtiny z anglického překladu autorky. 92 [pageend94]Polsko : svěrací kazajka povolila, ale... Ze všech oblastí vědy se v Polské lidové republice žádná nepřekračuje a nefalšuje víc než historie. Má to dva hlavní důvody. Marxismus, který se koncem čtyřicátých let stal jedinou oficiální filozofickou doktrínou, si vytvořil podivný drah filozofie dějin. V jiných vědeckých oblastech — s možnou výjimkou ekonomie a filozofie — se “marxistická metodologie” omezuje na toto : aby se nějaké dílo, ať dobré či špatné, mohlo považovat za marxistické, musí obsahovat citáty z klasiků. V historických dílech však toto snadné východisko od počátku neexistovalo. Aby dílo mohlo být publikováno, očekávalo se nejenom, že se v něm bude používat specifické terminologie a že se bude držet kritérií stanovených klasiky, ale také že se přizpůsobí tézi, již je možné zhruba shrnout asi takto : dějiny jsou neustálým bojem mezi reakčním a pokrokovým; vývoj lidstva dosáhl svého logického vrcholu v novém typu politického systému, který byl nastolen nejprve v Rusku a později i v jiných zemích. Podle marxismu se tedy dějiny zastavily a po konečné porážce kapitalismu ve světovém měřítku nastoupí éra všeobecného štěstí, jež potrvá do konce světa. Dějiny jsou dialektické. To znamená, že vznikají třídní rozdíly, které se překonávají revolucí; tento proces pokračuje až do konečného stadia — tj. do Velké říjnové revoluce. Taková vulgarizace — neboť takto se historii skutečně učilo na školách a takto byla prezentována v populárních publikacích — vedla k některým skutečným podivnostem. Autoři, kteří se pokoušeli předhonit jeden drahého v ideologické ortodoxii, například vykládali reformy bratří 93 [pageend95]Gracchů a vznik otroctví v antickém Římě jako příklady třídního boje a napsali o tom dlouhé a komplikované vědecké práce. Jednou provždy bylo stanoveno schéma, a tak popis historických dějů připomínal kovbojské filmy s jejich hodnými a zlými hrdiny. Otroci, malí rolníci a dělníci byli vždycky v právu, vlastník čehokoli byl vždycky lotr. Když se potlačovaní bouřili podle marxistických historiků byli vždycky v právu, ať byl cíl nebo výsledek jejich rebelie jakýkoli. Vznikly stereotypní ustálené fráze, které se vždy znovu užívaly; jednou z nejběžnějších byl “těžký a stále se zhoršující osud rolnictva”. Tak se dějiny vykládaly ve školách. Avšak i díla, určená úzké vrstvě odborného čtenářstva, obsahovala šablonovité fráze. Například Velké polské dějiny, které vydala Polská akademie věd, jsou pomníkem tuposti a servility; a je smutné číst v seznamu autorů této knihy jména uznávaných soudobých polských historiků. Takto chápané dějiny ovšem musely být “politicky správné”. Vše, co se nevešlo do schématu dobré-špatné, se buď zamlčelo, nebo se s tím autor vyrovnal jednou či dvěma řádkami. Na druhé straně podružné události bylo často třeba zdůraznit. Obecně řečeno, veškeré historické práce napsané ve stalinském období jsou — s několika vzácnými výjimkami — bezcenný blábol. Taková byla situace ve všech zemích sovětského bloku, na prvním místě v Sovětském svazu. V Polsku však k tomu přistupoval ještě jeden prvek. Polské dějiny jsou do značné míry dějinami nepřátelství s východním sousedem. Když se Polsko stalo částí sovětského impéria, bylo nutné jeho dějiny příslušným způsobem změnit; a navíc se musely historicky odůvodnit změny hranic a připojení německých území na západě a na severu podle dohod z Jalty a z Postupimi. Od konce války se systematicky překrucovaly události a fakta se záměrem dokázat, že území, která Poláci dostali, jim “historicky” patří, kdežto sověty zabraná východní území jim “historicky” nepatří. Přidejte si k tomu rozhodnost, s níž nový komunistický režim diskreditoval minulost — zejména léta nezávislosti mezi dvěma světovými válkami — a obraz dějin, prezentovaný pod komunistickým panstvím, bude úplný. V různých politických krizích ovšem došlo ke změnám. V říjnu 1956 započal pracný proces : očistit polskou historiografii od lží. Zbytky schémat z let stalinismu však nutně dosud přetrvávají. V Polsku se hodiny politických dějin zastavily v roce 1945; co přišlo poté, se v dějepise, jemuž se učí polské děti, téměř nevyskytuje. Marc Ferro : The Use and Abuse of History, Londýn 1984. 94 [pageend96]Odfalšováváme historii V důsledku různých dějinných zvratů jisté kapitoly polské historie se vymaňují z moci cenzorů. Nejvíce znatelné to bylo v roce 1956, kdy se náhle mohlo hovořit a psát o AK (Domácí armádě) a o Varšavském povstání — samozřejmě pouze z omezeného úhlu pohledu, ale s přiměřeně poctivou prezentací faktů. Specialistům na nedávnou polskou historii, zejména odborníkům na meziválečná léta, se otevřely větší možnosti. Rok 1970 tyto možnosti ještě znásobil. Důležitou událostí tohoto období byl oficiální souhlas s uveřejněním závěrečné části vynikající eseje Pawla Ja- sienici “Rzeczpospolita Obojga Narodów” (Republika obou národů), která byla dlouho zakázána, protože otevřeně líčila roli Ruska při dělení Polska. Další událostí byla publikace velké monografie o Józefu Pilsudském od An- drzeje Garlického. Ačkoli byla napsána z ortodoxně marxistického hlediska, státní nakladatelství ji odmítlo vydat; nakonec ji autor musel rozdělit do dvou oddělených svazků, které vyšly ve dvou různých nakladatelstvích pod různými tituly — poté, co prodělaly mnoho změn a škrtů. Ani jedna z publikací nenesla na obálce Pilsudského jméno. Obecně řečeno vše, co se týkalo polsko-ruských vztahů v období od války v roce 1920 až po pakt mezi Ribbentropem a Molotovem a po vraždy v Katyni, bylo v sedmdesátých letech tabu a podřízeno striktní a pedantické kontrole. Existovaly rovněž instrukce, jak celkově zacházet s dějinami současnosti. Tajné dokumenty cenzurního úřadu, zveřejněné v polovině sedmdesátých let na Západě v publikaci Černá kniha cenzury podrobně ukázaly, jak se to mělo dělat : “Úvahy, články a memoáry nesmějí obsahovat nic, co by mohlo popularizovat nedávné polské dějiny z pravicového hlediska nebo rehabilitovat a posilovat tradice cizí socialistickému Polsku (t.j. rehabilitaci předválečného Polska a jeho vedoucích představitelů, snižování jejich odpovědnosti za katastrofu v září 1939, nebo jakékoli pokusy ospravedlňovat pravicová podzemní hnutí za okupace tím, že by se zdůrazňoval jejich boj proti nacistům a obcházelo úsilí levice).” Cenzoři se touto instrukcí řídili jak u vědeckých, tak u populárních publikací, a dokonce i u poznámek pod čarou či u seznamů padlých. Existovala rovněž instrukce zakazující zmiňovat se o předválečných vyznamenáních (jejich seznam byl připojen), a o roli, kterou hráli určití jednotlivci v určitých událostech minulosti. Byly také podrobné příkazy, které se týkaly význačných osobností-emigrantů z druhé světové války a z předválečného Polska; nesměly se uvádět jejich jména, ani o nich psát. Cenzura však byla odstupňována. To, co se smělo objevit v malých vědeckých nebo krajských publikacích, nesmělo být otištěno v populárních edicích a v 95 [pageend97]učebnicích. Vylíčení jistých faktů a událostí měli k dispozici vědci, ale nesmělo se o nich psát v textech určených širší čtenářské obci. Zvláště citliví byli cenzoři na vše, co se týkalo dějin Ruska a Sovětského svazu, jakož i na dějiny Polské lidové republiky; ty prakticky zůstávají nezmapovanou oblastí dodnes. Cenzorská “opominutí” na tomto poli se přísně vyšetřovala; například mnoho stránek Černé knihy cenzury se zabývá knihou Sovětský svaz, léta bojů a úspěchů, což byla oslavná publikace k padesátému výročí SSSR. Fakt, že tato kniha vyšla, se považoval za chybu, neboť “popisovala všechny obtížné okamžiky v dějinách SSSR a rozdíly v názorech mezi vedoucími představiteli komunistické strany, o nichž průměrný čtenář patrně nikdy neslyšel”. V důsledku toho dostali cenzoři novou instrukci, podle níž nesměly být otiskovány recenze a kladná hodnocení této knihy. Totéž se týkalo každého díla, které z toho či onoho důvodu neprošlo cenzurním sítem. Solidarność a dějiny V posledních letech Gierkovy dekády se zostřila cenzura na všech frontách. V historických dílech přibylo bílých míst, zkreslených skutečností a jednostranných hodnocení. Není tedy vůbec překvapující, že hnutí za nezávislé vzdělávání a publikování, které vzniklo koncem sedmdesátých let, kladlo největší důraz na historii. Nejsilněji se to projevilo po srpnu 1980, kdy se většina podzemních publikací a tiskovin Solidarity zabývala dějinami. Tehdy došlo k novému vydání dvou základních děl o polských moderních dějinách, která napsali historikové Marian Kukiel a Wladyslaw Pobóg- Malinowski, žijící v exilu; v samizdatu byla rovněž přetištěna některá čísla pařížských Historických sešitů (Zeszyty Historyczne). Také oficiální tisk a oficiální nakladatelství začaly rázněji vyvracet historické lži. Začalo se psát o problémech, které dosud byly tabu. Krakovský komunistický deník Gazeta Krakowska otiskl seriál článků o vraždě Marcela Nowotka, jednoho z vedoucích představitelů ilegální Polské dělnické strany před druhou světovou válkou. Tygodnik Solidarnošé uveřejnil profil Stanislawa Mikolajczyka, válečného předsedy polské vlády v Londýně a vůdce poválečné Lidové strany. Tentýž týdeník začal otiskovat průkopnické dílo Krystyny Kerstenové Historia Polityczna Polski 1944-56. Rovněž v nakladatelské činnosti došlo k oživení: do knihkupectví se dostávala nová vydání klasických děl polské historiografie od Szymona Aszkenazyho, Wladyslawa Smolenského, Karola Szajnocha a jiných, která byla dosud v Polské lidové republice zakázána. Vcelku došlo v Polsku během krátkého období legální existence Solidarity k obrovskému rozmachu v “od- 96 [pageend98]falšovávání” historie. Nedotknutelné zůstaly Katyň, pakt mezi Ribben- tropem a Molotovem, vnitřní dějiny SSSR a ovšem dějiny Polské lidové republiky. Avšak pokud jde o ně, nefungovala cenzura stoprocentně : vyšla například významná monografie o poznaňských událostech roku 1956. Vyhlášením stanného práva v prosinci 1981 však všechno neskončilo. Režim generála Jaruzelského se pokoušel zmírnit nepřátelskou reakci společnosti vlasteneckými frázemi a musel být tedy, pokud šlo o historii, tolerantnější. Navíc okamžitý návrat k tuhé cenzuře nebyl dost dobře možný po vzrušujícím období svobody slova, kdy vyšlo najevo mnoho dosud tajených faktů a událostí. Ostatně nový zákon o cenzuře (po schválení v říjnu 1981 zůstal v platnosti pouze s malými změnami během celého období stanného práva) značně znesnadňoval arbitrární změny. Kromě toho vláda zahájila politiku využívání svého pojetí dávných událostí (mrtví se nemohou bránit) k vlastním cílům, místo aby je raději nepřipomínala. To mělo často podivné důsledky. V podzemním samizdatu vyšla například monografie o generálu Grotovi-Roweckém, prvním veliteli AK (Domácí armády), o němž se dosud oficiálně vůbec nesmělo mluvit; dokonce byl po něm pojmenován nový varšavský most. Dějiny v nejširším smyslu slova byly podrobeny stejnému stupni cenzury jako v období Solidarity. Mezi problematická údobí patřila zase : válka v roce 1920, dějiny SSSR, detaily o propletencích v komunistickém hnutí (ačkoliv dokonce i citlivá témata přicházela na přetřes v malých exkluzivních vydáních vědeckých prací), Katyň, první léta druhé světové války a ovšem dějiny Polské lidové republiky. Takzvaná Kubiakova zpráva — analýza polské poválečné krize, kterou si objednal IX. sjezd strany — nesměla být ve své původní verzi publikována dokonce ani ve stranických bulletinech pro vnitřní potřebu (vyšla v samizdatu). Existovala rovněž nepsaná pravidla, jež se týkala polsko-německých problémů a způsobu, jak o nich psát. Nadále se však objevovala v knihkupectvích klasická díla polské historiografie a také různé pramenné materiály a memoáry, dosud publikované pouze v samizdatu.' Stanné právo s sebou přineslo další jev. Protože diskuse o současných politických problémech nebyla možná, lidé se jaksi náhradou dali na polemiky o historii —• což je ostatně v Polsku v podobných situacích obvyklé. Analogie byly v některých případech neobvykle jasné : například diskuse o zavedení stanného práva v polském království roku 1861, nebo o Targowické konfederaci — jak si polští zrádci pozvali na pomoc ruskou armádu. Podobně jasné byly analogie v dílech o dělnickém hnutí, o stávkách apod. Cenzorům dělalo potíže rozeznat kamufláž; navíc mnohé takové texty se objevovaly v katolických publikacích, které se staly vlivnější a početnější než v kterémkoli jiném období polské poválečné historie a jako jediné publikace označovaly v textu místa, která cenzor zabavil. 97 7 [pageend99]Cenzura už cenzurovaného Dosud jsem se zabýval historickým žurnalismem, žánrem, který je už mnoho let v Polsku velice populární. V akademické historiografii se zachází s východními problémy s opatrností až patologickou. Celé vydání krakovského měsíčníku Znak, věnované polsko-ukrajinským vztahům, bylo zkonfiskováno, a úřady magazínu pohrozily, že jej vůbec zakážou. Cenzoři rovněž nanejvýš pilně pasou po všem, co má něco společného se smutnými kapitolami polských poválečných dějin. Dokonce i v nekrolozích a drobných oslavných poznámkách škrtají zmínky o věznění politických aktivistů a vojáků Domácí armády v Polské lidové republice, i když se takovéto “zneužívání zákonů” často otevřeně kritizovalo. Nová cenzorní pravidla, schválená po období stanného práva, dokonce obsahují pasus, že texty, které byly v Polské lidové republice už publikovány, nyní opět podléhají cenzuře. Mnohé takové texty tedy není možné znovu otisknout. Zakázána je ovšem celá historie Solidarity, a o událostech v Polsku před pěti lety se smí psát jenom velice zahaleně. V poslední době se situace ještě značně zhoršila. Rada nakladatelství musela změnit ediční plány a mezi zrušenými tituly je mnoho historických prací. Znovu vstoupily v platnost černé listiny a už jenom zřídka se vyskytují autoři, kteří publikují současně v oficiálních i podzemních nakladatelstvích — i když k takovým jevům stále ještě dochází, například oficiálním vydáním povídek Mariana Brandýse, které předtím vyšly v samizdatu. Krátce, situace dosud není zcela jednoznačná. Svoboda projevu na poli historie je dosud větší než byla kdykoli od konce války (s výjimkou období Solidarity), ale šroub se utahuje a je nutné očekávat další restrikce. Zároveň je historie nadále ohromně populární a každá zajímavější knížka — ať už vyšla oficiálně či neoficiálně — je okamžitě rozprodaná, i když některá vydání dosahují statisícových nákladů. XYZ (Varšava) Západní Němci, kteří se zajímají o nedávnou německou historii, budou poněkud na rozpacích, když nahlédnou do nejnovějšího vydání naučného slovníku nakladatelství Deutscher Taschenbuch Verlag. Nevyskytují se tam termíny nacista, Gauleiter, Fúhrer, fašista a Gestapo. The Times, 19. dubna 1985 98 [pageend100]Dějiny nového typu Komunisté se zmocnili německých dějin způsobem obdobným tomu, jak se zmocnili vlády v sovětské okupační zóně rozděleného Německa. V politice i v historii se ze začátku obraceli na všechny “pokrokové”, “demokratické”, “antifašistické” síly, na všechny “čestné” lidi, na “lid” vůbec. (Z této doby zbyla v NDR už jenom Vb/foarmee a Pb/^spolizei.) Dějiny byly černobíle rozděleny a navíc od samého začátku rozparcelovány do pěti Stalinem předepsaných zón : do před-komunistického řádu, otrokářství, feudalismu, kapitalismu a komunismu. V této době se ještě setkáváme v oficiálním slovníku s “demokratickým vědomím” a “pravým vlastenectvím” posléze nahrazenými “socialistickým vědomím” a “prole- tářským internacionalismem”. Historiografie přešla k otevřenému stalinismu. Za základ dějin byla v závazném pořadí prohlášena strana, dělnická třída, pracující lid a nakonec národ — s tím, že kde to je právě zapotřebí, tam se nasadí nebulózní “čestné” a hlavně “realistické” síly. Přesně v tomto pořadí šlo i sepisování dějin : základ historie tvořily tehdy Ulbrichtem koncipované Dějiny německého dělnického hnutí, jakási Rudá kniha předsedy Waltera, povinná četba všech občanů. Jak také jinak, když “... nejpokrokovější třídní linie německých dějin, která nachází svůj výraz především v dějinách německého dělnického hnutí, dosáhla svého vrcholu dějinami NDR” (J. Streisand, 1967). V průběhu let, zvláště od let sedmdesátých, se kompetence strany v současnosti a minulosti, ve společnosti i v dějinách stále více rozšiřuje. Čím víc se najde v dějinách “progresivních” sil a jevů, tím víc se může strana identifikovat s národem a jeho dějinami : “Naše dějiny se vždy musí jevit jako pokračování toho nejlepšího, co je v německém lidu, v humanistických pokrokových tradicích ve všech oblastech. Nesmíme protivníkovi přenechat ani jednoho pokrokového myslitele nebo básníka, jediného humanistu” (K. Hager, 1972). Navíc jsou tímto způsobem všichni zapřažení 99 [pageend101]do tzv. zákonitostí dějin, jejichž ztělesnění představuje strana se svým výtvorem — Německou demokratickou republikou : “Historická legitimita NDR spočívá v tom, že tento stát se vyvinul v souladu se zákonitostmi dějin” (J. Streisand, 1972). Stejným způsobem se připisuje Spolkově republice a vnitřní opozici návaznost na “reakční” dějiny: “Je nepopiratelnou skutečností, že západoněmecký stát udržuje reakční třídní linii dějin, militaristické, reakční a antidemokratické tradice, a pokračuje v nich” (H.-J. Kunze, 1970). Spolková republika je vlastně “historický potrat”. Okupací dějin se bere lidu a možné opozici historická legitimita, argumenty a slovník — “vedoucí role dělnické třídy a její strany se uskutečňuje také tím, že její spojenci začínají kriticky přehodnocovat své vlastní tradice,” praví předseda Historické společnosti J. Streisand. V poslední době si strana začala přivlastňovat například Luthera a nesměle i Bedřicha Velikého ; E. Engelberg konstruuje dějinnou linii Luther — Kant — Hegel — Marx (1979). Konference o historickém dědictví a tradici (1980) vyjádřila novou linii požadavkem diferencovaného hodnocení dědictví bývalých vykořisťovatelských tříd z hlediska pozic vítězného socialismu. Předělává-li strana dějiny národa, musí samozřejmě vylepšit i pojem národa ; ten působí marxistům už tradiční potíže. Od postavení Berlínské zdi se do té doby platný termín “německý národ” začíná prozatímně oblepovat dalšími adjektivy a příslovečnými určeními. Tak ústava z roku 1968 vyhlašuje NDR za “socialistický stát německého národa”, v roce 1971 se objevuje “socialistický německý národní stát”, ale ústava z roku 1974 raději mluví už jenom o “socialistickém státu dělníků a rolníků”. Ještě štěstí, že německý jazyk je ke kumulaci termínů přímo stvořen. Na počátku sedmdesátých let začali historikové na pokyn strany objevovat nově předepsanou závaznou skutečnost : “...zrodil se nový typ národa v německých dějinách : socialistický německý národ. Z dříve jednotného kapitalistického národa vznikly dva německé národy zásadně odlišného společensko-historického typu” (A. Kosing, W. Schmidt, 1979). Samozřejmě, že tento nový německý národ má mnohem více společného se socialistickými Uzbeky či Tatary, než se západními Němci. A bude se Tatarům stále přibližovat, protože “přitom náš socialistický stát současně organizuje zákonitý proces přibližování socialistického německého národa jiným socialistickým národům...” (A. Kosing, W. Schmidt, 1979). A zase to jako vždy neplatí jenom pro současnost a budoucnost, nýbrž je nutno prokázat se historickým zdůvodněním. Proto byly po IX. sjezdu strany v roce 1978 závazně určeny klíčové body historického výzkumu : 1. dějiny německého národa jako součást světových dějin, 2. dějiny NDR jako neodlučitelné části světového socialistického společenství, 3. dějiny KSSS a SED {Zeitschnft fůr Geschichte, 1977). A dost. 100 [pageend102]Balkánské mýty Balkán, prastaré království pohádek, obohatil historii o řadu pozoruhodných novinek. Tak hunský Atila se proměnil v praotce Maďarů a jeho jménem byli křtěni mladíci, bouřící se proti Rakušanům. Chorvati, jejichž poslední král byl zavražděn na počátku dvanáctého století, si vymysleli historku o své důstojné státnosti a pohodlně zapomněli na své bývalé postavení jako maďarská provincie. V Bosně nacházejí světlovlasí muslimové s modrýma očima, kteří mluví srbochorvatsky, svůj původ v Malé Asii, zatímco poslovanštělí Dákové, tedy Rumuni, znásilňují svůj jazyk, aby se více podobal latině. Ve velkém karnevalu balkánských sporů je možné všechno, pokud to živí vlastní pýchu a taky nenávist — k těm ostatním, přirozeně. Lež je sice stejně stará jako člověk, ale teprve celkem nedávno se stala úctyhodnou. Totalitní režimy ohrožují vzpomínky na minulost. Ve snaze vyrovnat se s těmito vzpomínkami se popírají všechny ctnosti spolu se všemi zločiny. Genocidy, nucené konverze i bestiální vojenská pustošení se připisují darebákům v zastoupení, kteří je páchali údajně svedeni démonickými silami dějin. A tak to nebyli Srbové, kdo roku 1913 vpochodovali do Albánie, ale “srbská buržoazie” ; a dnešní Skipetáři nemají nic společného se svými válečnickými předky, kteří na příkaz Ottomanské říše po staletí pustošili Srbsko. Byla to bulharská “vládnoucí třída”, která spáchala bestiální krutosti v Makedonii v letech 1941-45, a byla to “hortyovská fašistická klika”, jež prováděla totéž ve Vojvodině. Lid se nemůže mýlit. Stejně jako vítr, mořské vlny, zemětřesení a jiné živelné jevy, lid prochází dějinami, nevinný jako děcko. Jenomže neuznávané dějiny se ještě nestávají neexistujícími dějinami. Hnisající minulost, která se mezi jiným projevuje v národnostních problémech Jugoslávie, otravuje ovzduší přítomnosti. Sváry mezi středozemním Řeckem a jeho indoevropským zázemím, mezi eurasijskou stepí a západní Evropou, mezi horstvy a údolími, spočívají vrstva po vrstvě 101 [pageend103]na dnešní realitě. Vrstva Ilyrů pokrytá vrstvou Pelasgů, a ta zase překrytá Kelty, Teutony a Slovany, to vše přetrvává v lidech dodnes, v tomto koktejlu, který si nezadá s tím, co vychází ze severoamerického tavícího kotle. Z té směsi se derou na povrch dávno zapomenuté jazykové prvky, jako například v makedonštině a bulharštině, jež si zachovaly určité členy v příponách, což bylo charakteristické pro starou tráčtinu. Obyvatelé balkánského poloostrova, kteří většinou o svém skutečném původu nemají ani tušení, lpějí na mýtech o své rasové nadřazenosti, z níž vylučují všechny sousedy. Maďaři, v zásadě většinou poslovanštělí a pogermánštělí, se dívají svrchu na Rumuny, kteří jsou v podstatě rovněž poslovanštělí. Srbové opovrhují Valachy, i když tento kmen sehrál významnou úlohu ve vývoji srbského národa, zatímco Chorvati, doslova totožní se Srby, nenávidí tyto své ortodoxní bratry tak, že se na nich pokusili o genocidu. Bylo by jednoduché mávnout nad tím vším rukou jako nad šílenstvím, kdyby v tom nebylo jádro potlačené pravdy. Dnešní vládcové Balkánu, stejně jako jejich předchůdci, se pokoušejí využít elementární síly národní identity ke svým vlastním účelům. Zda se například dnešní obyvatelé Bosny skutečně pamatují na své zřejmě nordické předky, na tom nezáleží. Zřejmě v nich zůstalo cosi velmi důležitého, co se touží odlišit od snědých dinárských horalů, kteří je obklopují. Takto se Bosňáci stavějí ke svému okolí už dlouho a využívají k tomu každé příležitosti : chápou se jako první každého kacířství, hned jak se naskytne. Bosna je jediným místem na světě, kde se státním náboženstvím stal patarenismus. Když se této části země zmocnili Turci, bogomilové, jak si tato sekta říká v srbochorvatštině, houfně začali přestupovat k islámu — na rozdíl od svých srbských a chorvatských sousedů, kteří zůstali u svého křesťanství. Komunistický režim, místo aby se snažil překonat dědictví tohoto historického rozkolu mezi Bosňáky a ostatními Jugoslávci, používá Bosňáků jako trumfů v jednáních s islámskými členy hnutí neangažovaných států. Zároveň se vydává za jediného garanta bezpečnosti Bosňáků. Podobné taktiky ostatně užili i nacisté, kteří z bosenských muslimů postavili dvě legionářské SS- divize. Identita, založená na falešných premisách, je nadále těžkou chorobou Balkánu. Chorvati s teutonskými příjmeními žhavě vyznávají nacionalismus. Srbové se považují za dinárské Slovany, což je samo o sobě protimluv — navzdory tomu, že je mezi nimi spousta jednotlivců s výrazně iberskými rysy. Bulhaři mají tendenci zapomínat, co znamená staroturecké pojmenování jejich národa, kdežto Slovinci zase trvají na tom, že jejich pojmenování plně vyjadřuje rasový původ, bez ohledu na zřetelně germánské vlivy. Rakušané se jim posmívají, že jsou vlastně germánští Venedové a přehlížejí přitom svůj vlastní, většinou značně smíšený původ. Rekové se pokoušejí stylizovat do role potomků antických Dórů se 102 [pageend104]světlýma očima, zatímco Albánci vášnivě touží, aby byli považováni za potomky Ilyrů nebo aspoň Trojanů. Všechny tyto nároky, které často uplatňují oficiálně internacionalističtí komunisté, sice vypadají na první pohled akademicky, ale obvykle se dají přeložit do jednoho ze dvou praktických požadavků : buď do nároků na území, nebo do nároků na nadvládu. Nešťastná pravda — totiž to, že všechny balkánské národy se mísily mezi sebou a jsou si navzájem příbuznější, než je většina z nich ochotna připustit — se neustále kosmeticky upravuje a retušuje. Momčilo Selič Hledá se... šest milionů židů Nacistické vyvražďování židů podléhá — stejně jako každá jiná historická událost — kritickému zkoumání. Historikové nepracují v politickém, intelektuálním či kulturním vakuu. Někteří ovšem nově interpretují dějinné události z důvodů očividně politických, ideologických, propagačních, krátce těch, které mají k objektivní historiografii věru daleko. Z toho vyplývají rozdíly v hodnocení příčin, stupně odpovědnosti, úlohy, již hráli jednotlivci i statní organismy, vlivu moci peněz či moci idejí atd. Jaký div, že také nacistické vyvražďování židů je předmětem ostrých sporů. Mezi jeho aspekty, na něž byly nebo dosud jsou odlišné názory, patří například odpovědnost papeže Pia XII., podíl, který měli na vlastní záhubě sami židé, přesný počet povražděných, postoj americké vlády, úloha židovských organizací ve svobodném světě atd. Zvlášť vášnivá debata se vede mezi školou strukturalistickou (či funkcionalistickou) a školou intencionalistickou, která se týká dynamiky politické linie “konečného řešení” uvnitř nacionálního socialismu. V historii nacistického vyvražďování židů je mnoho závažných a nezodpověděných otázek. A jsou tací, kteří tvrdí, že genocida se vůbec nekonala. 103 [pageend105]Gumujeme holocaust Existuje bezpočet spisů, které vraždění židů nacisty popírají; byly publikovány v mnoha jazycích. Vyskytují se americké, britské, francouzské a německé varianty, jež se od sebe do jisté míry liší svými kořeny a některými kulturními nuancemi. Jádro těchto materiálů se však dá shrnout do pěti bodů, které zde cituji ze “Závěrů z třicetiletého průzkumu revizionistických autorů”+ , jak je formuloval Robert Faurisson, bývalý profesor francouzské literatury na lyonské univerzitě a jeden z prominentnějších popíračů vyvražďování židu : • “Hitlerovy plynové komory” neexistovaly. • “Genocida” (či “pokus o genocidu”) židů se nikdy nekonala. Jinými slovy : Hitler nikdy nevydal rozkaz či nedal svolení zabít někoho pro jeho rasový původ nebo náboženské přesvědčení. • Údajné “plynové komory” a údajná “genocida” je jedna a tatáž historická lež. • Tato lež, která je hlavně “sionistického” původu, umožnila obrovský politický a finanční podvod, z něhož těží hlavně izraelský stát. • Hlavními oběťmi této lži jsou německý národ (ale nikoli vládcové Německa) a všichni Palestinci. K prvním publikacím, které se snažily popírat fakt vyvražďování židů, patřil časopis Der Weg, vycházející v padesátých letech v Argentině. Maurice Barděche, vedoucí francouzský fašista, ve svých dvou knihách publikovaných v letech 1947 a 1948 (Dopis Francois Mauriacovi a Norimberk, čili Zaslíbená země) tvrdě bránil politiku kolaborace s nacisty, útočil na spojeneckou válečnou propagandu (tvrdil, že některé důkazy o koncentračních táborech byly fabrikované) a popíral oprávněnost soudů s válečnými zločinci. Mentorem francouzské a americké odrůdy “revizionismu”Ť byl Paul Rassinier (1906-1967). To byla velice zvláštní postava : revoluční levičák, komunista, a později socialista s anarchistickými sklony, byl internován v Buchenwaldu za účast na protifašistickém odboji, a poté se náhle změnil v zuřivého antisemitu. K jeho “průkopnickým” publikacím patří Passage de la Ligne (Přechod na jinou linii, 1948) ; Le Mensonge ďUlysse (Odyseova lež, 1950) ; Ulysse trahi par les siens (Odyseus podveden svými, 1961). V práci Le drame des Juifs européens (Drama evropských židů, 1964) — což je brožurka, se spoustou statistických údajů, nesouvislá sbírka argumentů a kalkulací — došel k závěru, že zahynulo přesně 1.485.292 Židů ; a kdyby o tomto údaji někdo pochyboval, autor + Termínů “revizionista”, “revizionismus” apod. se zde samozřejmě užívá v jejich původním smyslu, odvozeném z latinského “revisere”, “znovu se podívat” “zhodnotit”. Pozn. překladatele. 104 [pageend106]nabídl údaj alternativní: 896.892 Židů. Dnes je nezvratně dokázáno, že Rassinierovy statistiky byly částečně vymyšlené a částečně zfalšované. Další Rassinierovo dílo, Les responsables de la seconde guerre mondiale (Ti, kdo jsou zodpovědni za druhou světovou válku, 1967), líčí jak mezinárodní Židovstvo vyhlásilo 3. září 1939 válku Německu : “Prezident Roosevelt, člen Demokratické strany, byl svobodným zednářem, a jeho styky se židovským světem byly v důsledku toho značné a intimní. Jeho spolupracovníky byli Židé, aspoň pokud jde o jeho hlavní poradce. Ministr financí Morgenthau byl Žid ; nejvlivnější poradci Baruch a Weizmann byli také Židi. Co rděli Hulí ze státního departmentu se oženil s Židovkou... Od okamžiku svého zvolení Roosevelt nejprve tajně a později i otevřeně přijal všechny postuláty židovské politiky. To je možná vysvětlitelné tím, že byl velmi nemocen a že v důsledku své choroby závisel na své ženě, která byla oddána židovské věci ještě vášnivěji než on...“ Pokud jde o nacisty, pro ty “bylo zcela normální považovat německé Židy za cizince, neboť se jako cizinci chovali. Když Židé zjistili, že tato doktrína (nacistická doktrína) pomůže 70 milionům lidí vymanit se z jejich finančního trhu, světové Židovstvo nehledalo kompromis, který byl snadno dosažitelný, neboť ho hledal i Hitler, ale místo toho zostřilo spor tím, že prohlásilo, že je ve válečném stavu nikoli pouze s nacistickou ideologií — což by bývalo bylo zcela legitimní a z čehož by přinejhorším vznikla pouze akademická diskuse — ale s Německem, což znamenalo vojenskou intervenci.” Židé vyhlásili válku Hitlerovi. A on se tedy bránil. V Americe vděčí hlavní proud “revizionismu” a ideologie popírání nacistického vraždění za mnohé Harry Elmeru Barnesovi (1889-1968), historiku a sociologovi se širokým polem zájmů a znalostí. Ve dvacátých letech se stal “revizionistou” první světové války, a brzo ho přímo posedla myšlenka, že za “oficiálním” líčením německé zodpovědnosti za vypuknutí války jsou “jisté politické a historické zájmy”. Barnes a jeho kolegové tvrdili, že Amerika byla do války vlákána podvodem, že císař Vilém nebyl ďábelským nepřítelem, jak byl Američanům prezentován, a že vstupem do války si Spojené státy jen ublížily. Tato dodatečná opozice proti první světové válce byla původním “historickým revizionismem”, skutečně americkým intelektuálním hnutím. Když už Barnese zcela opustil smysl pro politickou realitu, začal stoupat jeho vliv na popírače nacistického vyvražďování židů. Po druhé světové válce začal vést proti ní spolu s několika jinými stejnou kampaň, jakou kdysi vedl proti první světové válce. Jeho posedlost “válečnými štváči” v americké vládě se stupňovala. To, co psal, bylo stále iracionálnější a nezodpovědnější. V roce 1962 už měl pochyby o tom, zda Třetí říše vůbec spáchala nějaké ukrutnosti, psal o “údajných” německých válečných zločinech. O čtyři roky později ve spisku nazvaném Revizionismus — klíčk 105 [pageend107]míru popřel se vším všudy, že by Hitlerovo Německo organizovalo masové vraždění. V té době se setkal s Rassinierem, přeložil jeho knihy do angličtiny a napsal o nich řadu recenzí (vycházely v pověstném antisemitském plátku American Mercury). Rok po Barnesově smrti, v roce 1969, se objevila 119-stránková knížka The Myth of the Six Million (Mýtus šesti milionů), v níž je Barnes prohlašován za “jednoho z největších amerických historiků”. Tato kniha se pokusila vyvrátit důkazy o masových vraždách židů tím, že odmítla uvěřit svědeckým výpovědím očitých svědků, zejména svědectví Rudolfa Hósse, esesáckého velitele Osvětimi, a Kurta Gersteina, esesáckého důstojníka, který přiznal, že dovážel do táborů Belzen a Treblinka jedovatý plyn. Jak napsala židovská (!) historička Lucy Dawidowiczová v téže knize, “byly některé prameny překrouceny a zfalšovány, jiné potlačeny, a ještě další vymyšleny”. Úvod ke knize napsal pod pseudonymem Willis A. Carto, pohlavár extrémně pravicové nátlakové skupiny Liberty Lobby, která působí ve Washingtonu a vede bezohlednou propagandistickou válku proti černochům, židům, daním, a jiným “zlům” moderní společnosti. Knížku vytiskla pobočka Liberty Lobby — Noontime Press. Liberty Lobby rovněž vydává týdeník The Spotlight (Reflektor), který má asi 300.000 předplatitelů. Fakta nutno popírat Základní argument popíračů vyvražďování je tento : důkazy o nacistické genocidě jsou fiktivní. Dokumenty i z nacistických archivů neprokazují, že Hitler kdy nařídil zabíjet z rasových či náboženských důvodů a Popírači také nevěří, že by se Němci uchylovali k administrativnímu jazyku, kterým by kamuflovali svou vyhlazovací politiku. Všechny německé dokumenty, které obsahují smutně proslulé termíny jako Sonderbehandlung (zvláštní zacházení), Transportierung (deportace), Endlosung der Judenfrage (konečné řešení židovské otázky), Ansiedlung a Umsiedlung (vysídlení a přesídlení), judenrein machen (očistit od Židů) atd., neznamenají nic víc, než jejich doslovný smysl naznačuje — a tedy nejsou relevantní. Popírači vědí, že nacisté nelhali. Ostatně budovy, v nichž byly plynové komory, se nazývaly Badeanstalten (lázeňské domy), uvnitř byly tabulky Wasch- und Desinfectionsráume (umývárny a místnosti pro desinfekci). Byla to prostě všechno jenom věc hygieny... Nežidovské válečné dokumenty jsou nepřijatelné proto, že to jsou válečné dokumenty. Dokumenty datované bezprostředně po válce jsou zas nepřijatelné, protože jsou to výpovědi před soudy. Když nacisté při soudních přelíčeních přiznávali existenci plynových komor, dělali to jenom proto, aby udělali radost vítězům. Svědecké výpovědi Židů, kteří předstírají, 106 [pageend108]že přežili genocidu, jsou nepřijatelné poněvadž pocházejí od stejných lidí, kteří si vymysleli švindl s vyvražďováním. Tato metoda sice vypadá paranoidně logicky, ale sama se vystavuje mnoha obviněním, které lehkomyslně vznáší — obvinění z “kontradikce”, “divoké nevěrohodnosti”, “překrucování platných faktů”, “výroba důkazů nepřípustnými způsoby”, atd. Těžko říct, jak vlastně reagovat na tuto nízkou gramotnost, která se vydává za vědu. Antisemitismus na sebe bere často podobu strachu z mezinárodního židovského spiknutí. “Teorie” nacistického vyvražďování židů jako sionistické lži je nepochybně největší konspirační teorií naší doby. Sionisté museli oklamat celý svět svou verzí událostí, které se týkaly desítek milionů lidí — především šesti milionů židů, kteří ochotně drželi jazyk za zuby o tom, že vlastně nejsou mrtví ; dále tisíců dalších koncentráčníků, kteří sice, doznávají, že přežili, ale zároveň organizovaně lžou o svých zkušenostech ; dále celé řady bývalých nacistů, kteří po válce dospěli k ďábelsky chytrému rozhodnutí podpořit sionistickou lež tím, že vyprávěli perfektně koordinované historky o smyšlených aktech genocidy ; dále stovky tisíc dalších svědků, soudců, porotců a historiků ; plus nesmírné armády písařů a písařek, kteří museli být v roce 1945 neuvěřitelně pilní, neboť se jim podařilo vyrobit, zfalšovat, překroutit, padělat a systematicky nesprávně vyložit miliony stránek nacistických dokumentů a válečných záznamů. A toto vše řídili sionističtí mudrcové, a ani jednou přitom nešlápli vedle. Původní motivace “historických revizionistů” sice může být antisionistická, ale myslím, že většinu z nich pohání něco hlubšího a podstatnějšího. Většinou jsou to antisemité, z nichž aspoň někteří se netají tím, že pokládají fakt nacistického vyvražďování Židů za nepohodlnou překážku, která jim brání zastávat své názory bez jakýchkoli výčitek svědomí. Jestliže je antisemitismus od doby druhé světové války vcelku daleko méně módní, pak je to hlavně důsledkem široce rozšířeného odporu vůči jednomu z programů oficiálního antisemitismu, vůči tomu nacistickému, který to dotáhl až k logickému konci. Copak existuje lepší způsob jak rehabilitovat antisemitismus, než prohlásit celé nacistické řešení židovské otázky za podvod ? Michael May 107 [pageend109]ČSSR : Retušujeme, aneb až ze Slánského zby V listopadu 1944 slavilo osm příslušníků 2. československé parabrigády výročí Říjnové revoluce ve slovenských horách. První fotografie (1) zaznamenala tuto událost na věčné časy. Jsou na ní (zprava doleva) : Marcelly, plukovník Přikryl, sovětský plukovník Asmolov, plukovník Kiss, Rudolf Slánský, Jan Sverma, kapitán Gajdoš a Tvarožka. Věčné časy neměly v tomto případě dlouhé trvání: původní verzi fotografie nahradila nejprve verze druhá a brzo nato třetí. Nejprve z obrázku zmizel plukovník Přikryl, který byl po únoru 1948 zatčen a uvězněn : (2). A brzo po něm i Rudolf Slánský, který byl v roce 1952 popraven jako zrádce a zaprodanec imperialismu : (3). V této konečne (?) verzi fotografie posunul cenzor a retušér zbývající osoby velice odborně k sobě, přizpůsobil okolí — a fotografie byla opět schopna posloužit jako “dokument” válečné historie. 108 [pageend110](3) 109 jen láhev [pageend111](5) (4) Fotografie číslo čtyři (4) je ze srpna 1929, kdy zasedalo plénum nového ústředního výboru KSČ. Tento ústřední výbor byl zvolen několik málo měsíců předtím na V. sjezdu strany, provedl její rychlou stalinizaci, přežil druhou světovou válku a pak dovedl KSČ k převzetí moci v zemi v únoru 1948. V roce 1955 se strážcové čistoty dějin strany rozhodli podrobit tuto fotografii operaci a vyprodukovali její novou verzi (5). Marie Svermová, po druhé světové válce tajemnice UV KSČ, která byla v té době odsouzena jako nepřítel lidu na doživotí (po Stalinově smrti byla rehabilitována), musela samozřejmě zmizet. (Viz levou horní část obrázku, poblíž sloupu.) Současně s ní byla likvidována celá skupina z pravého okraje fotografie. Zfalšování tohoto dokumentárního snímku je však spojeno s tajemstvím, které se dá pravděpodobně vysvětlit pouze cenzorovým smyslem pro černý humor : totálně oddaný stalinista Čeněk Hruška (sedí u levého stolu, čtvrtý zleva) obdržel černý knírek a vlasy, a stejně věrný Josef Paleček (střední stůl, na originálu první vpravo) přišel o horní část těla. 110 [pageend112]Praha, Staroměstské náměstí, 21. února 1948. Ministerský předseda Klement Gottwald pronáší velký projev na shromáždění, které je synonymem počátku komunistického puče. Muž částečně krytý mikrofonem je tehdejší náměstek ministra zahraničí Vládo Clementis (6). O pár let později byl ministr zahraničí Vládo Clementis obviněn ze špionáže, odsouzen k smrti a popraven. Partajní cenzor rozhodl, že tak důležitou historickou fotografii nemůže kazit přítomnost zrádce a posunul mikrofon kupředu, aby zakryl celou Clementisovu tvář. A když už byl v tom, odstranil rovněž fotografa Karla Hájka v pozadí, takže na snímku zůstal pouze Gottwald (7). Clementis byl později (posmrtně) také rehabilitován, ale původní fotografie se už neobjevila. (6) (7) 111 [pageend113](8) (9) (10) Hlavním důvodem falšování historických fotografií jsou politická hlediska - zejména to, že někdo ze zobrazených na původním snímku upadl v nemilosi Mohou však být i jiné důvody. Fotografie číslo osm (8) ukazuje prezident Klementa Gottwalda, jak 27. července 1948 podepisuje zákon o Ústřední rad družstev. Gottwald i všichni ostatní na snímku jsou oficiální stranickou histor dodnes považováni za zcela bezúhonné, ale cenzoři zřejmě dospěli k názoru, ž na obrázku je příliš velká tlačenice, což neodpovídá slavnostnímu ovzduší. Označili tedy postradatelné osoby perem (9) a retušér se mohl dát do práce : (10 Je nutné uznat, že cenzoři měli pravdu : výsledný padělek je skutečně dalek slavnostnější, když u Gottwalda zůstali jenom jakoby v uctivém předklon soudruzi Zmrhal a Štefan Rais. 112 [pageend114]Nakonec (podobných “retuší” bylo ovšem provedeno mnohem víc) dokumentární snímek ze slavnostního “sjednocovacího” shromáždění KSČ a sociální demokracie 27. června 1948 (11). V padesátých letech pak — když byl popraven “zrádce” Slánský — po něm na nové verzi snímku zůstala jenom láhev minerálky (12). Kare[ Kynd (H) (12) 113 8 [pageend115]Bitva o Stalingrad zůstává v Sovětském svazu hroznou vzpomínkou — strašlivou vzpomínkou na válku, která zuřila ve vašem městě, za vašimi okny, na vašem dvorku. V Sovětském svazu je však také dobře vidět, jak bolestné vzpomínky dokáže zamlžit moskevská tendence přetvářet dějiny tak, aby sloužily současným potřebám a využívat vítězství z roku 1945 ke zdůvodnění postupu politických představitelů země — v roce 1985. Zdá se, že úřední místa živí vzpomínky na válku proto, poněvadž vyhovují sovětskému pojetí vlastenectví a zároveň legitimují sovětskou moc. Pro zemi, která byla podrobena stalinskému teroru, nucené kolektivizaci a gulagům, byl boj proti Hitlerovi sjednocujícím zážitkem. Válka se zde zřejmě rovněž využívá ke konkrétnějším účelům. Vzpomínky na ni pomáhají ospravedlnit dnešní obrovské vojenské výdaje. Zdůrazňuje se heslo “Už nikdy víc”, jež se vztahuje na sovětskou vojenskou nepřipravenost ve čtyřicátých letech. Obrovské ztráty na životech a válečná destrukce také slouží jako tiché vysvětlení jiných současných nedostatků, zejména hospodářských. Lidem se neustále opakuje — a většina z nich tomu věří —, že život v Sovětském svazu by byl lepší a úplně jiný, kdyby nebyla bývala válka. Konečně, vzpomínky na minulost zřejmě také do jisté míry ospravedlňují pokračující reglementaci společnosti, neustálé výzvy k “bdělosti” před cizí podvratnou činností a v širším smyslu moskevskou “mírovou” politiku. Podle nejnovějšího (1985) vydání Sovětské vojenské encyklopedie měli Němci v bitvě u Stalingradu 840.000 mrtvých a raněných, a 330.000 německých vojáků padlo do zajetí. Kolik v bitvě zemřelo vojáků sovětských je však dodnes tajné. Oficiální místa jsou rovněž podivuhodně selektivní v tom, které válečné vzpomínky živit a které ne. V bitvě u Stalingradu bojovalo po boku Němců také 100.000 rumunských vojáků, ale tento fakt se v encyklopedii nevyskytuje. Dnešní člen Varšavské smlouvy, Rumunsko, byl v nejtemnějších dnech války spojencem mocností Osy. Vzpomínat na to je zřejmě politicky nevhodné. Totéž platí o Bulharsku, které bylo Hitlerovým spojencem do roku 1944. Pozorovatel zvenčí je poněkud zmaten, když z vysílání sovětské televize slyší o “sovětských a bulharských vojácích, kteří bojovali bok po boku” ve druhé světové válce, zatímco o americké pomoci Sovětskému svazu v roce 1942 se nehovoří vůbec. Dusko Doder, International Herald Tribune 114 [pageend116]literatura a uměni Na dně jezera Oldřich Kryštofek + Prolog Sedím ve Vašem městě, možná na Vašem místě ve Vaší kavárně. Piji bílé burgundské víno. Přejmenovali jsme je na rulandské, aby se s námi Francouzi nesoudili pro to kradené — nekradené pojmenování druhu. Co jsme kdy zcizili vlastním, nemá vinětu a za čas nebude ani smítkou v očích žijících. Natož snětí. • Promiňte, odbočil jsem. 1 Sedím ve Vašem městě, možná na Vašem místě ve Vaší kavárně. Piji bílé burgundské víno, sodovku, kávu expresso. Otevírám Vaši pozůstalou knihu. Je pozůstalá. Pozůstává z veršů, které nezachráněny zůstaly by navždy v klausuře ústavu duševně chorých. Vy jste však o něm od začátku věděl : “loto je ústav duševně chorých.” My o tom zdejším jsme to hned nevěděli nebo nechtěli vědět. Mnozí tak dodnes. • Promiňte, odbočil jsem. Věnováno Ivanu Blatnému. 115 [pageend117]Oldřich Kryštofek (1922-1985) Koncem listopadu 1985 zemřel v Praze ve věku třiašedesáti let český básník a publicista Oldřich Kryštofek. Když skončila druhá světová válka, bylo mu teprve třiadvacet, ale už měl za sebou rok věznění v nacistických kriminálech a v koncentračním táboře Flossenburg. A tahle časná otřesná zkušenost, po níž následoval opojný zážitek osvobození, předznamenala jeho život — jako ostatně i životy mnoha jeho vrstevníků. Po tmě nacistické noci jako by náhle všechno zalilo světlo, vše se zdálo snadno řešitelné, všeobecné štěstí jako by bylo na dosah ruky — a klíčem k němu se zdál být marxismus. Oldřich Kryštofek patřil ke skupině mladých, kteří hned po válce obsadili tiskárnu bývalého Prager Tagblattu v Panské ulici a začali vydávat Mladou frontu. Název deníku byl tehdy přesný : jeho redaktoři chápali žurnalistiku jako pokračování boje za světlé zítřky, a protože byli opravdu mladí, soustavně to přeháněli. Ivan Herben ve Svobodném slově je brzo označil za komunistická práčata — a i to bylo přesné. Kryštofek, celým svým založením lyrik, tehdy podřídil svůj nesporný talent stoprocentně bojovné službě VĚCI a psal velice špatné verše. Straně však ani tak nevadila špatná poezie, jako svobodomyslné názory jejího autora, který se dosud odmítal zcela podřídit reglementaci, který odmítal brát zcela vážně stranicko- byzantinské pojetí kultury, jež vypuklo okamžitě po “Vítězném únoru”. A tak přišla jedna z bizarních afér, které byly druhým pólem mordýřských padesátých let. Kníže české poezie Vítězslav Nezval, tato básnická sopka, která chrlila bez výběru diamanty i strusku, vydal roku 1949 jednu ze svých sbírek, jež obsahovala jenom strusku. V dosud kulturně nezkrocené Praze na ni tenkrát vzniklo několik štiplavých parodií, jakýsi pra- samizdat. Kryštofek se podílel na jedné z nich, která obsahovala i tuto sloku : Až Venuše bude kulminovat ve znamení Panny, tvá ústa budou sladká. Klín slaný jak mořské ryby rozhozené na divany, jak sůl země. Jak politika naší strany. Kacířství muselo být potrestáno. Ale protože padesátá léta měla zároveň rozměry antické tragédie i francouzské frašky, nedostali se autoři parodie a její kolportéři do Ruzyně či na Pankrác, ale jenom “do výroby”. Oldřich Kryštofek dělal tři roky pomocného dělníka v továrně CKD na Smíchově a teprve po Stalinově smrti směl zase pracovat v kultuře. V kultuře pro děti, na něž se instinktivně upnul po nehezkých zkušenostech s dospělými. Tó však ještě nebyl konec jeho tvůrčí cesty ; něžný a přemýšlivý lyrik stále ještě dřímal pod povrchem. Probudila ho teprve ona série ran do hlavy ze šedesátých let, s tím největším úderem, kterým byla srpnová okupace. Dá se říct, že svým způsobem to byl skutečně osvobodivý úder — nejen pro Kryštofka. (Básnický dopis Ivanu Blatnému z konce roku 1984, který zde otiskujeme, je jedním z mnoha dokumentárních dokladů.) Tvůrčí i lidský osud Oldřicha Kryštofka je svým způsobem společný značné části příslušníků naší generace, která vstupovala do života po druhé světové válce. Nic na světě není zadarmo ; platí se — a někdy draze platí — i za naivitu, za velké sny, které havarovaly nárazem na mocensko-politickou realitu, malou, ale naši. Karel Kyncl (Londýn) 116 [pageend118]II “Toto je ústav duševně chorých.” • Vykám Vám. Je to tak dávno, co jsme si tykali. Málem čtyřicet let. Pamatujete ? “Stejně si nemohu nic pamatovat... Pomocná škola Dixley 2.1 1.1979 KDM 1982 © Ivan Blatný.” • Jeli jsme otevřít Dobříš sázavským pacifikem. Když jsme se vraceli, otevřel František Hrubín, nejstarší, bylo mu celých sedmatřicet let, poslední láhev koňaku, vylouděnou ještě na zámku při té příležitosti ; aby jí prázdnou pak mrštil mřížovím skochovického mostu do řeky. Sladké, opilé mřížoví ! Promiňte, odbočil jsem. III Hrubín je mrtev. Dopijí Mikulášek. I podroušený J.V. Svoboda dopsal svou lehkou faustiádu, odnesl sešit drobných vzpomínek. I Josef Kainar, viďte, v praktických věcech nikdy neudělal, nikdy to, co měl. Zato těch básní a blues... Listopad v Portugalsku, jako tenkrát tady a pak po F.vropě hraje si na solitéra. Kolik ještě zbývá z toho dřevěného odřeného kupé ? Kolik z ostatních ? • Promiňte, stále odbočuji. Stále se vracím. Sladké, opilé mřížoví nad ještě nevyvrácenou řekou... IV “Smetana, hrál jste, Smetana ?” • Hora Vás osobně už asi nezastihl. Miloval ovšem jako Vy “Seiferta překrásného...”, jako Vy, Ivane, jako Vy. Seifert sám o tom tklivě vypráví v básních i ve Všech krásách světa. 117 [pageend119]Seifert ještě žije, žije, Ivane, píše se listopad 1984, poslední z velikých živých. Pamětník. Svědek hrůz. Strážce hvězd. Svědomí. Básník. Nezval, který Vás tolik zbožňoval a potom zamlčel, ustrašený profesůrek neposlušného premianta, i když s lítostí... (to ta Morava !) přežil Váš odchod z naší hromadné pomocné školy o pouhých devět let. Jen Holan odešel vzpřímen do Noci s Hamletem a do své Lesurie. • No, teď už neodbočuji Básník básníka se týk a jak ' Na jehlách ! 118 V “Jsem pilina, jste magnet.” Byl jste magnetem už tenkrát a nejen pro Miládku, košíček, proutek zlatý. Však víte. Kdybyste mohl vědět ! “Volná cesta byla zatarasena.” My se tam cpali ! Zatímco Vy jste již oblékal kostkové tvídové sako a vycpával kapsy cigaretami a sladkostmi, aby je na pokoji nikdo neokupoval. Nikdo neokupoval. [pageend120]VI Jak trvalo, jak dlouho trvalo, nežli i my jsme okusili vodu “na dně jezera, kde vodníci nocují ! Však nocují tam vskutku a je to důležité !” V určitou chvíli je to, pravda, vše, co bývá nutné ke stahování dušiček v zabahněnou vodu Rýna, Vltavy, Seiny, Temže, Mississippi, Volhy. Těch duší a těch dušiček ! VII “Churavý Ortene z Hejnova portrétu, seď a naslouchej mi !” Můj Bože ! Mne tenkrát za války maloval tentýž Václav Hejna jako umírajícího Máchu ! A žiji... “zpívám o máslovce vonné, která ještě kvete — a kdykoli ráno vstanu — jsem šťasten...” Zatímco Vy, Ivane, na stránce dvacet osm pozůstalé sbírky, v básni, napsané ještě jako jedna z mála od začátku až do konce česky, “Píseň znaveného”, máte právo říci : “Mallarmé, Breton, Orten, Blatný...” • Mallarmé. Breton. Orten. Blatný. 119 [pageend121]VIII Když zaprášené paneláky vysoukají ráno už ani ne mravenčí národ... Mallarmé, Breton, Orten, Blatný... Proti tomu hmyzu, proti té smrti zaživa, básníci v rochetce. IX Také jsem si tenkrát omočil. Je to tak snadné odstrčit vzdáleného. Tykali jsme si ? Ano, tykali. Dnes říkám otvorem v mřížoví : Z Vašich básní, Ivane, nebudou trosky. Jakkoli co trosky byly poskládány ! Vstupují do mne : tupé, o to drásavější ostří bolesti, abych se před nimi styděl. To až do konce. Tykali jsme si ? Ano, tykali. Vyskočil od svého stolu : “Odpusť ! Tohleto nemá básník básníkovi nikdy udělat...” Čtrnáct dní po tom odpoledni vyskočil z okna. • V nečase, v jakém i lidská paměť, dobou zteřelá, bála se i jen úkrad kem pohlédnout sama na sebe. • Tak tomu bylo s námi Ivane, se mnou, s tisíci na dně jezera. Ovšemže prahorního. Jak jsme se oba učili ještě ve starém přírodopise : “Přes Čechy se potom přelilo ledové moře.” Ledové moře. A Vám je přitom jenom o tři léta, než kdy bylo mně. 120 [pageend122]Aby je nikdo jiný “Ach zemi krásnou zemi milovanou kolébku mou i hrob můj...” neokupoval. Sbohem Ivane Váš Oldřich Kryštofek Básník básníka se týká a jak ! Na jehlách Epilog Zavírám Vaši pozůstalou knihu, ve Vašem městě, možná na Vašem místě ve Vaší kavárně. Piji Vaše bílé burgundské víno. “Umlknou všechny hněvy...” Odpusťte, Ivane, prosím. 1983 1984 121 [pageend123]P.S. (prosinec 1984) Proč se omlouvám ? V nečase, v jakém i lidská paměť, dobou zteřelá, bojí se i jen úkradkem pohlédnout sama na sebe ? V roce 1949 vydal Vítězslav Nezval “Veliký orloj”. Byli jsme tři, kdo jsme tu sbírku veřejně napadli. Ostatní mlčeli, tajně popichovali. • Jenom Konstantin Biebl přel se tenkrát s námi celou noc o čest, o verše přítele. • Když jsme pak byli všichni potrestáni a rozehnáni, kdekdo se od nás odtáhl. A Konstantin Biebl napsal, na popud Ladislava Stolla “Manifest Nezvalovi”. Zesměšnil nás tam pěkně. Mne i tím napůl zkomoleným jménem. Jako v obecné škole. Potkali jsme se až dlouho, dlouho potom v Klubu spisovatelů. Vyskočil od svého stolu : “Odpusť ! Tohleto nemá básník básníkovi nikdy udělat...” Čtrnáct dní po tom odpoledni vyskočil z okna. 122 [pageend124]V nečase, v jakém i lidská paměť, dobou zteřelá, bála se i jen úkradkem pohlédnout sama na sebe. • Tak tomu bylo s námi Ivane, se mnou, s tisíci na dně jezera. Ovšemže prahorního. Jak jsme se oba učili ještě ve starém přírodopise : “Přes Čechy se potom přelilo ledové moře.” Ledové moře. Aby je nikdo jiný “Ach zemi krásnou zemi milovanou kolébku mou i hrob můj...” neokupoval. Sbohem Ivane Váš Oldřich Kryštofek Básník básníka se týká a jak ! Na jehlách ! 123 [pageend125]Již tři roky vychází ve Vídni Malá revue pro umění a kritiku paternoster V pravidelných oddílech Poezie, Próza, Teorie, Divadlo, Meditace, Výtvarné umění, Literatua, Hudba uvedl Paternoster mimo jiné tyto autory: Benda, Benýšek, Blatný, Bondy, Boud- ník, Brabenec, Brikcius, Cerepková, Daníček, Diviš, Dubský, Hašek, Havel, Horáček, Hutka, Hybler, Jirous, Karásek, Klíma, Koch, Komanec, Kouba, Kryl, Lampl, Landovský, Merta, Neduha, Němec, Pánek, Patočka, Rezek, Sidon, Slavík, Soukup, Stankovič, Simák, Tatarka, Třešňák, Vokatá, Vondruška, Vydra, Zajíček. Původní překlady, interview: Beefheart, Bonnefoy, Bu- kowski, Gaignet, Ginsberg, Heidegger, Jiinger, Morrison, Ruyer, Singer, Verne, Weizsacker, Wilson, Zappa. Revue Paternoster by neměla chybět nikomu, kdo chce mít ucelený přehled o současném československém umění. Adresa vídeňské redakce a administrace: PATERNOSTER, Zinnergasse 27/1/31, 1110 Wien, Osterreich Adresa administrace a distribuce pro USA a Kanadu: Bob Krčil. 175 Fifth Ave., Suitě 3196 NEW YORK, N. Y. 10010 USA. Předplatné na ročník je 24 DM Cena Torna Stopparda, udělovaná každoročně za původní díla české literatury, byla za rok 1985 udělena sbírce básní Ivana Jirouse Magorovy labutí písně i souboru kritických statí Milana Jungmanna o české próze posledních let Cesty a rozcestí. 124 [pageend126]Jirous : pojmenovávat věci (Rozhovor Petrušky Sustrové s Ivanem M. Jirousem) K osobnostem české kulturní scény, lépe : té její části, kterou on sám nazývá “druhou kulturou’’, patří Ivan Jirous. Své jméno rozšířil o trvalou součást přezdívky (Magor), jíž se mu dostalo v prostředí českého undergroundu, s kterým je spjat jako jedna ze zakladatelských postav, byť si udržujících i zde stálou distanci. Vyškolen jako teoretik umění, působil načas v tomto oboru (do r. 1969) veřejné, lákán neustále i uměleckou praxí. Osobitý vstup do ní, provázený v Cechách nevídanou sebevsázkou, mu vynesl tři vězeňské tresty — celkem více než sedm roků za mřížemi (viz Svědectví 67/1982) a proměnil teoretika v praktika umělecké tvorby “villonovského ražení” (Havel). Rozhovor kolující v Československu na magnetofonovém pásku jsme přepsali a uveřejňujeme ho v mírně zkrácené verzi — bez vědomí tazatelky i autora. Jak se máš a jak se cítíš ? Rozhodně lip, než když jsem se vrátil, ale spíš se zeptej mé ženy nebo mého okolí, protože já sám to nemůžu posoudit. Ale cítím se čím dál, tím lip — to neznamená, že se mám čím dál, tím lip. Ty jsi profesí historik umění. Jak si představuješ práci takového historika ? Já si ji skutečně jenom představuju, protože jsem kunsthistorik vzděláním, nikoli profesí. Ale vždyť jsi to léta dělal. Dělal jsem vlastně novináře v tom oboru. Pokud se něčím cítím jako povoláním, jsem spíš novinář s kunsthistorickým vzděláním. Kunsthistorik je ten, kdo se zabývá vědecky výtvarným uměním. Já ovšem nechtěl nikdy udělat akademickou kariéru, vždycky mě zajímal spíš život, kterej je kolem. Pokud jsem přemýšlel o kunsthistorii jako o řemesle, domníval jsem se vždycky, že by se měla vrátit k Vassarimu, který psal prostě životopisy umělců. To byl vlastně první kunsthistorik, zakladatel řemesla. Později se historie umění od něho odvrátila a stala se samostatnou vědou. Podle mého názoru ke své škodě, protože interpretace výtvarného díla se budou lišit epocha od epochy. My, současníci umělců, bychom měli spíš vydat svědectví o tom, jací opravdu byli. To udělal Vassari o Léonardovi, Michelangelovi a svých současnících a doposud to nikdo nepřekonal. Ovšem můžeš namítnout, že to je z nouze ctnost, protože já na interpretaci uměleckého díla nemám. 125 [pageend127]Znamená to, ie tvoje stati o Plasticích nebo o jiných zpěvácích a skupinách nebyly interpretací, ale svědectvím ? Všimni si, že se ve všech svých textech o hudbě rafinovaně vyhýbám nějaké hudební analýze, mimo jiné proto, že nemám hudební sluch. Ale to trochu odbočuješ, protože kunsthistorie v úzkém slova smyslu se nazývá historií výtvarného umění. Pokud už jde o Plastiky a o to, co jsem psal třeba o kapelách undergroundu, tam už jsem se od své původní profese velice vzdálil. Ze své akribie bych mohl psát pouze o výtvarných umělcích. Že se dneska věnuju nejspíš psaní o undergroundové hudbě, je spojení mé — možná — někdejší akribie s mou nejvlastnější náklonností. Z hlediska svého studia jsem mohl dělat pouze výtvarného teoretika nebo kritika. V normálně hierarchizovaném světě. A to jsi nikdy dělat nechtěl ? Chtěl a nechtěl. Především jsem línej. Mám nechuť k akademické kariéře. Umění je pro mne něco mnohem živějšího, než abych se je pokoušel vměstnat do kunsthistorických šablon. Neber to ale jako výpad proti kunsthistorii, protože kunsthistoriků, kteří skutečně dokázali dělat svou práci — a je jich tady řada — si hluboce vážím. Před mnoha lety mi řekl můj jakýsi duchovní sponzor Padrta, že jsem spíš umělec než kunsthistorik. Tenkrát jsem mu to nevěřil, dneska mu celkem dávám za pravdu. Ovšem zase : umělec, já vím, že jsem spíš zvláštní hybrid. Velice si vážím Saldy a vždycky mě fascinovalo, jak je možný, že Salda, kritik, jakých jsme měli málo, mohl psát špatná literární díla. Je to asi zvláštní tajemství nekritičnosti některých kritiků ; ale já nejsem ten případ. Já například vím, že básně, který píšu, nejsou básně, že to je... vidíš, teď jsi mě donutila — nebo jsem se donutil —, abych o tom přemýšlel... Nejsem básník, ale přesto jsem přiměl lidi, třeba svou poslední sbírkou, aby mě měli za básníka. Mně nejde ani o to, být umělec. Domnívám se, že tajemství života spočívá v něčem úplně jiném. Ne v tom, jestli dosáhnu kariéry jako vědec- kunsthistorik, kterým jsem nikdy nebyl, ani jako básník (což jsem si dokonce chvílema myslel, že jsem), ale v něčem hlubším : být především člověkem. To zní tak blbě, že to musím upřesnit. Zdá se mi, že ne náhodou lidi, s kterýma jsem dneska zajedno, kladou důraz především na takzvaná lidská práva. To je asi to, co je v životě nejdůležitější. Ostatní, ať věda nebo umění — pokud to není umění sloužící Bohu, respektive církvi — jsou vlastně jen záliby, kterýma ozvláštňujeme a ozdobujeme svůj život. Nic proti tomu, já mám rád život ozdobnej, ale hlavní důraz by měl být na něčem, co je pod... nebo nad tím. Teď jsem se zamotal, ale zkusím to rozseknout : zkrátka je mi dneska fuk, jestli jsem kunsthistorik nebo básník. 126 [pageend128]Asi nejsem ani jedno z toho. Pokouším se najít v tomhle zmateném světě znova nějaký způsob, jak může člověk existovat, aniž by byl jedno nebo druhý nebo cokoliv dalšího. Asi bude lepší vzít to konkrétněji. Myslíš, že umělec vůbec nemusí vědět, zda slouží Bohu nebo církvi ? Musím to s tou církví upřesnit. Nejde o službu stávající církvi katolické, jejímž jsem údem a k níž mám tolik výhrad, že by to naplnilo deset takovýchhle rozhovorů. Daleko nejkrásnější definici toho, co míním, nalézám u Hanče, kterej říká — cituju nepřesně a může to nepřesně zůstat, protože je to přesná parafráze : “Rozhodl jsem se stát spisovatelem, to jest nikoli spisovatelem kurvou, ani spisovatelem filckou, ale spisovatelem, který nosí důvod k psaní ve své hrudi jako jediný důvod své existence.” To je podle mne služba Bohu nebo církvi, ať se to komu líbí nebo ne. Dalo by se tedy tvoje řemeslo označit: novinář se zaměřením typu... Nejsem novinář se zaměřením nějakého typu, jsem prostě novinář. Novinář se vyjadřuje ke skutečnostem světa, který ho pálej. Nejvíc toho vím o věcech umění, tak jsem se věnoval těm. Ale stejně rád, kdybych měl tu možnost, bych psal o hynutí lesů, o potratech nebo o čemkoliv, a dovedl bych to taky. Mohl bych bejt klidně profík v rozhlase, jako to zažili naši předchůdci, Otká Bednářová nebo podobný lidi, jejichž úsilí si vážím, a dělal bych to asi podobně. Vycházím z tvých článků, které znám, a to těch, které se týkají hudebních skupin a zpěváků. Mám pocit, že tvoje články byly výrazně propagační, že občas přehlížely nedostatky a vyzdvihovaly klady, i když ty klady byly třeba jenom dílčí, a myslím, že celá tahle část tvého díla je ideologicky laděná. Co to je ideologický ? Já ti radši odpovím oklikou. Když jsem uvažoval o tom, co bych byl, kdybych nebyl, co jsem, zjistil jsem, že ze všeho nejradši asi kazatelem. Protože jsem katolík, v katolických kostelích... což samozřejmě nelze, aniž by člověk byl kněz. To, čemu ty říkáš ideologie, je asi označený správně, ale má to pejorativní přízvuk. Já o sobě spíš říkám, že jsem moralista, což jsem bohužel jen ve svých článcích, nikoliv ve svým životě. Kdysi mi to řekl Sváťa Karásek přesně : “Každej je puritán v něčem. Ty seš puritán v politice.” To je, myslím, úplně nejpřesnější charakteristika. Nejsem schopen psát o jakýmkoliv uměleckým díle odtrženě od světa, ve kterým vzniká. Nechci to podávat jako návod pro další kunsthistoriky, ale já když uvažuju o uměleckým díle, tak se musím starat o to, v jakých podmínkách vzniklo. Začátkem sedmdesátých let jsem s hrůzou zjistil, že jakýkoliv můj článek začíná být politikum, protože nedovedu psát o obraze, který visí na zdi, bez souvislostí s tou zdí, o koncertu, abych zamlčel, za 127 [pageend129]jakých podmínek se udál. Tak se ze mě stal ideolog, ale naprosto proti mý vůli, protože ze všeho nejradši bych žil — a pak snad ani nepsal — v harmonickým světě, kde by tyto vysvětlivky, tato apelativnost, nebyla zapotřebí. Takovej svět, bohužel, není. A myslíš, že vůbec někdy byl ? Nemyslím. A myslíš, že může bejt ? Můžem svět zlepšit natolik, aby aspoň lidi mýho typu v něm mohli žít bez nutnosti něco vysvětlovat. Tu potřebu bychom prostě přenechali mladším. Jak říká Alfred Jarry : “A přijde nová mládež, usoudí, že jsme velmi pozadu, a bude na nás skládat potupné balady. A není důvodu, aby to nepokračovalo.” Rada článků naopak tvrdí, že považovat tzv. druhou kulturu za jedině pravdivou, znamená přehlížet její nedostatky. Je to vlastně poklepávání po rameni v ghettu. Je vůbec nějaká druhá kultura ř Neplatí jenom kvalita díla a nejsou podmínky jeho vzniku daleko míň podstatné ? Především : První kultura a druhá kultura existují. Názor, že by se toto dělení mělo zrušit, jsem měl, když jsem se vrátil, už nevím z kterýho, vězení a mluvil o tom s Václavem Havlem. Mimochodem — tenkrát jsem prvně četl materiály Jazzový sekce a spoustu podobných. Byl jsem nadšen a říkal jsem : mám pocit, že už bych to dělení neměl držet. Havel říkal : “Prosím tě, udrž ho tak dlouho, jak budeš moct.” Později jsem pochopil, co tím myslel. Každý z nás má nějaký imágo a jakmile se jednou vrhneme na veřejnou dráhu, tak ho sebou zřejmě musíme nést. Nebo z něho vyváznout za cenu nějakýho úskoku. A já, jak jsem zjistil, jsem tu pro mnoho lidí korelativem toho, kam až můžou a kam ne. (Třeba jeden výtvarník, kterýho nechci jmenovat, protože působí v první kultuře — podle tohoto hloupého dělení, mi řekl, že jsem stanovil právě tuhle linii.) Jsem rád, že jsem to pro některý lidi stanovil. Ale samozřejmě si nemyslím, že by v takzvaný první kultuře nevznikala hodnotnější díla, než v druhý. Ten problém není v hodnocení kultury, ten problém je morální. Pokud jde o to poklepávání po ramenou : jedno z největších potěšení, když jsem se vrátil, byla četba právě Kritického sborníku a Střední Evropy, kde jsem zjistil, že se konečně stalo, po čem jsem konkrétně v Chartě a v jejím okruhu vždycky toužil. Že lidi mezi sebou polemizujou naprosto tvrdě, bez servítků, a přesto zůstávají svobodnými a spolusoucítícími lidmi. Lidmi, kteří vědí — pro někoho je to možná fráze, pro mne ne — o nedělitelnosti kultury. Na poklepávání po ramenou by zašla jakákoliv kultura, první, druhá nebo třetí. Jeden čas, asi před pěti lety, to hrozilo Chartě. Jsi chartista — tak jsi dobrej. 128 [pageend130]Ale přesto i dneska tvrdím, že sebepokleslejší projev v druhé kultuře, sebemizernější divadlo sehraný v podmínkách ohrožení v nějakém zapadlém statku na Moravě má větší cenu než sebedokonalejší inscenace Shakespeara v Tylově divadle. To je potřeba rozlišovat. I první kultura má spoustu dimenzí a spoustu odstínů a jsou lidi... Příklad : Munclinger. Podle mého neudělal v životě nic špatného... žádný svinstva. A pak jsou lidi, kteří si omáčejí čumák jak v první, tak v druhé kultuře. Kultura je věcí hajzlů i slušnejch lidí. A skutečný umělci přesahujou vždycky obě kategorie. Můžu ti zase uvést příklad. Na poslední desce Plastiků, která vychází venku, je asi sedm nebo osm hudebníků, a je tam jedno jméno, pseudonym Bojan. To znamená, že se bojí. Patří člověku, kterej je i v první kultuře a hraje s Plastikama. Nikomu z nás to nevadí. Nejméně Plastikům. Vnitřně se tyto kategorie dávno překonaly, ale musíme je držet právě proto, aby zůstalo černé a bílé, aby bylo zlo odděleno od dobra, aby bylo řečeno ano, ne, a co nadto jest, od zlého jest. A prolínání těchto dvou kategorií je věc osobního svědomí, jsem poslední, kdo by to chtěl kárat. Tohle jsem tak úplně neměla na mysli. Mínila jsem nebezpečí, které hrozí tam, kde je jasné, že projev z nějakého prostředí bude vítán, ať bude jeho kvalita jakákoli. První kultura, když už na tom dělení setrváme, kazí lidi kariérou a vším možným, druhá kultura tím, že se jim, jak ty říkáš, poklepává po rameně. Ale já nemůžu dělat každýmu chůvu a běhat za ním a říkat mu : ty nejseš tak dobrej, jak si myslíš, přestože přináležíš ke druhý kultuře. Já sám naopak miluju, že moje věci mi lidi nechválej. Jsem vděčný za každou kritiku toho, co jsem napsal. Jestliže jsem jeden z těch, co vyvolali v chod druhou kulturu... Samozřejmě je nesmysl, že bys mohl vyvolat v život druhou kulturu... Pardon, to není nesmysl, “druhá kultura” je můj termín. Vymyslel jsem ho s Bondym před Bonapartem. Teprve asi o půl roku později se mi rozbřesklo, že vlastně je to odvozeno z anglického “second culture”. Navíc jsem kdysi strašně miloval Tapiého “Nepřímý manifest jiného umění”, to bylo koncem padesátých let, takže se tyto věci asi shrnuly, ale fakt je, že termín druhá kultura jsem v Československu v život uvedl já, stejně jako underground. Mně přece nejde o termín. Mně jde o to, že druhou kulturu, to znamená knížky, vycházející ve strojopise, nezávislé výstavy, koncerty — to přece nemůže uvést v chod jeden člověk. Měla bys vědět, že teprve pojmenovány se věci stávají skutečným jsoucnem. 129 9 [pageend131]Já například knížky opisoval už v padesátých letech a ty bandy bezprizornejch vlasatců, než se jim řeklo, že jsou underground, byly jen lovná zvěř, neměly žádnou hrdost. Druhá věc je, co z toho zbylo, a kolik z nich se ukázalo být hodno toho, že dostaly název. Ale vezmi si Chartu 77. Koneckonců je to společenství osamělých běžců. Každej z nás byl před Chartou, a — jak jsem kdysi vykřikoval U Supů — bude i po ní. Zvláštní fungování Charty je právě v tom, že tito lidé, byť každej úplně jinej ve svým východisku, směřování a ve svým současným postoji, jsou schopni se na určitý bázi domluvit. Ta báze začala existovat pojmenováním a kupodivu existuje nezávisle — nebo nepatrně závisle — na osobním postoji svých nositelů. Proč tu nebylo hnutí Dva tisíce slov ? Podepsalo to, myslím, víc lidí než Chartu. Rada z těch, co podepsali Dva tisíce slov, podepsala i Chartu. Charta se stala přijatelným názvem pro to, co začalo vznikat a co bylo možný. Underground tady taky byl, já si ho nevymyslel, já ho pouze označil. Druhá kultura zrovna tak, také tu jsem si nevymyslel, ale pouze ji označil. Seděl jsi dohromady... Sedm let a dva měsíce. Pokaždé za tzv. výtržnictví. Za co, si myslíš, že doopravdy ? N podstatě... za výtržnictví. Abych to upřesnil, musím ten výraz přeložit do angličtiny. Paul Wilson kdysi o mně psal nějaký článek, a tam jsem našel anglický výraz pro tu věc : disturbance of peace, čili rušení míru, klidu. A ještě bych se odvolal na Heinricha Bólla. V Konci jedné služební cesty říká, že podstatou každého uměleckého díla je výtržnictví. A — každý ví, jak rád mluvím o svých pracech — ve Zprávě o třetím hudebním obrození, což považuju za svůj klíčový text, se praví, že podstatou uměleckého díla je vytváření neklidu. To je moje vlastní formulace ještě před tím, než jsem poznal ty předchozí dvě. 7b znamená, že se považuješ za umělce ? Ne. Nejhloub se považuju za toho, kdo vytváří neklid. To opět souvisí s tím, že ze všeho nejspíš jsem asi kazatel. Umění je pouze prostředek, kterým to dávám najevo mohl bych to dělat i jinak. Kdybych byl knězem, dělal bych to asi skrze liturgii. Za umělce se považuji pouze v okamžicích své pýchy. A ty sám máš pocit — přes všechnu nespravedlnost rozsudků a nesmyslnost obvinění — že jsi seděl jaksi po právu ? To je disparátní otázka. Formulací se v zásadě trefili, ale nemám nejmenší 130 [pageend132]důvod domnívat se, že zrovna oni jsou ti, kteří mají právo mě zavírat. Že jsem seděl po právu, o tom jsem přesvědčen z důvodů vědomí vlastní viny před Bohem. Považuju svoje tresty za určitou úlevu, protože my katolíci věříme v takzvané časné a věčné tresty. Časné jsou ty, které se dají odpykat ještě v zdejším životě, a je naděje, že o to míň budeme trpět potom, po smrti. Čili všechny tyhle tresty byly pro mě milost. Ovšem ze strany Boží. Establishment. tam vystupuje jako zprostředkovatel. Prvně jsem seděl za to, že jsem se ožral v hospodě. Byl to běžnej hospodskej konflikt, nikomu jsem neublížil, ale že jsem to byl já, šel jsem sedět. Pak jsem seděl takzvaně za Plastiky, ale já nehrál ani nezpíval, já pouze umožňoval, aby to dělali. Potřetí jsem seděl za to, že jsem se na výstavě odvázal a něco jsem tam žvanil. Nebylo to nic chytrýho, ale zas to nebylo žádný umění. Počtvrtý jsem seděl za to, že jsem údajně redaktor Vokna, ale já jím nikdy nebyl. Ani jednou jsem neseděl za umění. Ani jednou jsem neseděl za to, čím jsem. Ve skutečnosti pravděpodobně sedím za to, že ve mně režim bytostně cítí osobu jemu nepřátelskou, to znamená osobu, která zná jeho pravou dimenzi. Dvojnásob jsem seděl spravedlivě. Jednak proto, že jsem hajzl a Pán Bůh to o mně dobře ví, a za druhý, že establishment ví, jak mu škodím, ale nikdy to nemůže dovést před soud, protože to jsou věci netrestatelný. Z toho ovšem vyplývá, že jsem nikdy neseděl ve vězení s pocitem úkornosti. Vím velmi dobře, za co tam jsem. Jestliže mě nemohli a nemůžou nikdy chytit na švestkách, no tak mě zavřou za hrušky, to je jedno. Když jsi byl zavřenej, bylo to pochopitelně pro celou řadu lidí něco jako dluh; tak už to bejvá, když někoho zavřou. I když třeba Fidelius s tebou polemizoval dál, někteří jiní měli za to, že s polemikou musejí počkat, až se zase vrátíš. Často jsem se setkala s názorem, že sis za to tak trochu mohl sám, že jsi "zbytečně moc provokoval”. Přesto si ale myslím, že i pro lidi, kteří takhle mluvili, muselo být přinejmenším nepříjemné, že sedíš. -Protože každý, kdo se nějak angažuje, si přece musí uvědomovat, že by to zrovna tak dobře mohl být on. Já nevím. Zmínila jsi třeba Fidelia — nemám potuchy, kdo to je — jako pseudonym, který proti mně kdysi napsal polemiku ; chystal jsem na ni odpověď, ale mezitím mě zavřeli. Říkáš, že by tam mohl být kdokoli z takových lidí. Těžko. Aniž bych se vychloubal, pouze konstatuju : podle mne mají moje věci tak velký dopad proto, že jsem na nich podepsaný. Jsou podepsány jménem Magor, což jsem já ; to není pseudonym. To každej ví, taky jsem se k tomu hlásil při výsleších. Domnívám se, že neanonymita našeho počínání je jednou z možností, jak změnit tento chod světa, založenej na anonymitě. Proč Chartu signujeme svými jmény ? Uvedu ti 131 [pageend133]absurdní příklad : Charta podepsaná dvanácti sty pseudonymy je něco, čím by se nikdo nezabejval. Kdysi o nás někdo řekl, že jsme kulturní kamikadze, taky jsem se za něco takovýho považoval. Fakt je, že kdybych kromě toho, co píšu, neměl ještě něco navíc — asi bych sedět nešel. Neříkám to jako výzvu k následování. Nejhorší na totalitních nejen systémech, ale na totalitních seskupeních a myšlenkách je, že chtějí, aby ostatní byli jako oni. Já jsem Magor, to znamená Ivan Jirous, vypořádávám se s “nima” takhle, a vy pojďte za mnou. To na Fideliovi nechci, jen bych byl rád, kdybych nemusel bojovat proti anonymní moci... No, myslím, že změníme téma. Tobě se líbil Pele, jeho próza Děti ráje. Když jsem seděl ve Valdicích, tak jsem samozřejmě měl minimální průtok informací. Juliana mě informovala nesmírně mizerně. Potěšilo mě, když jsem četl Havlovy Dopisy Olze, že to je nemoc všech kriminálníků, že ty jejich ženský jim vlastně nic neřeknou — pokud to nejsou grafomanky, žejo. Ale v Průbo ji, kterej se mi dostal do rukou, byly asi dvě pokračování nějakýho seriálu o disidentech. Průboj je mimochodem nejlepší časopis, kterej tady vůbec informuje o tom, co se děje. To jsme chodili s Gruntorádem po vycházkovým dvoře a v tom seriálu se zrovna psalo o zaprodancích. Na to Gruntorád : “No, teď už chybí jenom, abys byl v příštím čísle ty.” A skutečně v příštím čísle stálo, že nějaký Pele vydává časopis, kde otiskuje Ivana Jirouse Pravdivý příběh Plastic People. Od ženy jsem věděl, že to vyšlo v Pater Nosteru. Pele — to jméno jsem si zapamatoval. Pak jsem se vrátil, a jak si tak po večerech čítám, četl jsem si jednou taky Svědectví, a v něm text “Děti ráje”. Četl jsem to celý, a hned jsem se vrátil na začátek a začal znovu. To se mi u uměleckýho díla nestává, abych ho četl dvakrát za sebou. A vidím : Pele. Tak jsem si řekl: to bude ten. A přečetl jsem to znova a jedním dechem, poněvadž já jsem s těma lidma žil, o kterých on píše. Vykládali mi historky, který — kdyby byly napsaný v Dětech ráje — by lidem připadaly ještě víc neuvěřitelný. Proč jsem to sežral na první i na druhý čtení ? Protože to je realita. Lidi to směšujou s undergroundem, ale Děti ráje nejsou underground. Underground je vědomý duchovní úsilí, tohle je sub-subkultura. Něco, co žije na okraji mezi náma, tedy ve velkých městech, a my to ani neznáme. Tohleto je ze severních Čech, ale člověk, s kterým já bydlel na jednom kavalci, byl z Poruby ; a ty historky... o bytech, kde uprostřed černě vymalovaný místnosti stál sud toluenu ! Ten, kterej mi to vyprávěl, žil pouze ve sklepích, přespával omotanej na potrubí panelovejch baráků. Takže jsem hned věděl, že to je autentický. Zaujalo mě, že jsou lidi, který dovedou psát ještě pravdu, který nepíšou fikce. Tvrdím, že Pele je Karel Pecka současný literatury. Jako se 132 [pageend134]Karel Pecka, kterýho si nesmírně vážím, vrátil z padesátejch let a vynesl o tom hluboké svědectví, tak dneska Pele. Dost málo mě zajímá, jakou literární formou je to sděleno ; jsou to knihy-pravda. Jedna z věcí, která na Pelcovi nepochybně nejvíc zaráží, je otevřenost, se kterou píše o sexuálním počínání společnosti, která zaplňuje jeho knihu. Dokonce i v undergroundovém časopise Vokno, kterej by měl bejt nejotevřenější, jsem četl publikovanej dopis nějaké dívky z Moravy. Psala, jak celou tu věc vytrhala z Vokna a spálila. Když už nemluvím o tom, že je svinstvo z časopisu, který někteří lidé dělají s osobním nasazením, něco vytrhnout a spálit, místo dát to dál, tak se tady objevuje nepochopitelná prudérie. Pele není samozřejmě mravokárce, je to upozorňovatel na strašidelnou skutečnost, ve který žijeme. A myslím si, že záměna toho, co se děje, s tím, kdo nám to ukazuje, by nás mohla časem vrátit k padesátým letům, k zaměňování autora s hrdinou, a — nechci to ani domyslet. Pele zkrátka vydal nádherný svědectví o době, ve který žije. Krom toho si myslím, že je to jeden z největších talentů mladý generace a mám za to, že se od něho časem dočkáme literárních děl, která už nebudou jenom popis. Ale to už je futurologie. Zatím, abych se vrátil ke konkrétní odpovědi na tvou otázku, Děti ráje jsou skvělá kniha a Pele je skvělý autor. Co tě po návratu z vězení nejvíc zaujalo ? Mohl bych ti říkat, jak jsem si psal jeden čas takovej ne snad deník, ale zápisník. První zajíc, kterýho jsem viděl. První čáp, první kytka. Člověk se z vězení vrací jako nahý dítě znovu na svět a zaujme ho každá tráva a každej řebříček a pelyněk, všechno. Na to se zřejmě neptáš. Co mě zaujalo — co bych asi chtěl říct lidem. Když tady někdo žije kontinuálně, ani si neuvědomuje, jak se věci zlepšujou. Obecná tendence je žehrat na poměry a všímat si spíš represí. Seděl jsem údajně za časopis, a po návratu jsem zjistil, že jich vzniklo jenom na našem území dalších pět. V zahraničí vznikla asi tři nová nakladatelství a několik dalších periodik. Je to taková eskalace samizdatové a exilové literatury, že se nám o tom před těmi pěti lety ani nesnilo. Nemůžeme se pořád ještě měřit s Polskem, kde je to dávná realita, ale cítím, že ani tady nebylo naše úsilí zbytečný, když to, co kdysi bylo činností sebevrahů, se stává běžnou rutinou lidí dobré vůle. A potom to tříbení názorů ! Pozoruju s radostí, jak si to rozdávají dneska lidi velmi ostře v tónu, kterej mi připomíná polemiky předválečné. S veškerým respektem, s veškerou drzostí, s humorem a s jasným vymezováním stanovisek. I když se tu a tam ozvou ukřivděné tóny ; rezidua časů, které bychom nechtěli už zažít. Zdá se mi, že jsem se vrátil do světa mnohem informovanějšího a připustím-li, že žiju v ghettu, tak tedy mnohem svobodnějším. 133 [pageend135]Čili tě zaujala změna prostředí ? Řekl bych změna duchovního prostředí k lepšímu. A ještě : mluvil jsem o situaci spíš duchovně-kulturní, pokud jde o politickou : dokumenty Charty za uplynulý minimálně dva roky jsou například výrazně akribovanější, lepší než byly předchozí, nemluvě o jejich počtu. Zdá se mi, že Charta chytila druhej dech. A krom toho : obyvatelstvo — nebo obyvatelé, jak říkal Háfíz lidem ze společnosti, abych citoval svého guru Bondyho — je čím dál permanentně nasranější, takže celkové klima nutí režim, aby obezřeleji vážil svoje zásahy. Je to možná jen můj optický dojem, nicméně : od našeho uvěznění kvůli Voknu se žádný velký proces s podobnou skupinou lidí nekonal. Byly zásahy, represe, ale žádný monstrproces. Možná, že je to klid před bouří. Mně se však spíš zdá, že to je začátek něčeho, co zatím nedovedeme odhadnout, ale co mě naplňuje optimismem. To slovo nemám rád — spíš nadějí k něčemu, co se tady mezi námi možná už rodí. Předpokládám, že tím asi těžko myslíš naději v Gorbačova... Že se o něm vůbec zmiňuješ mě překvapuje. Mám dojem, že jakkoliv se lišíme v názorech, jsme aspoň v jednom za jedno : že tento systém nespočívá na osobách. Pro mne jsou všechny dohady o tom, jaký bude režim s Gorbačovem nebo bez naprosto irelevantní. Můžu ti na to odpovědět jenom vtipem o cikánovi, kterému při přijímání do práce ukazujou foto Brežněva a dalších... a ptají se ho, jestli ví, kdo to je. On na to jen : neviem, neviem. Pak se naštve, vytáhne šrajtofli a ukáže jim taky fotky : To je Gejza. Nevieš ? To je Lájoš. Nevieš ? To je Peter... Já mám partu, ty máš partu. Petruško, já mám taky svoji partu. Gorbačov do ní nepatří. Kdysi mi řekla Věra, moje bývalá manželka, že bych si měl přečíst knihu — to jsem se zrovna zase vrátil z nějakýho kriminálu — od Mlynáře, Mráz přichází z Kremlu. Já se jen zasmál a řekl jsem : tvůj otec byl v padesátých letech kádrovákem na ministerstvu, moje teta seděla ; že mráz přichází z Kremlu jsem narozdíl od tebe věděl už tenkrát a nemusí mně to říkat zrovna Mlynář. Stejně tak je mi úplně jedno, kdo je v Kremlu dneska. To nechám zase Mlynářovi, Thatcherové a těm, který obdivujou, že Gorbačov umí hrát golf a pije whisky. Mně je to jedno. Já jsem nebyl nikdy politik. V žádný režim neskládám žádný naděje. V osmašedesátým roce jsem nepodepsal žádný text. Pro mě to byla jejich hra. “Jejich” — to znamená Mlynářů i Gorbačovů a podobných. Tak ještě poslední otázka : co se chystáš napsat, nebo co píšeš teď ? Sbírku básní Ochranný dohled. Čímž není myšlen dohled, který mi nadělil establishment, ale ochranný dohled ve smyslu ochranné ruky Boží. Říjen 1985. 134 [pageend136]Kunderovské paradoxy Milan Jungmann (Praha)+ 1 Už delší dobu sleduju se zájmem reakce, které ve světě i doma vyvolávají poslední romány a promluvy Milana Kundery. Není nic divného na tom, že vzbudily nadšení i odmítnutí. Tento dvojí vztah kritiky i čtenářů je s Kunderovým literárním působením nerozlučně spjat od počátku, udivující by byl spíš opak. Teď však se tato “dvojdomost” vyhrotila do krajnosti : na Západě bestsellerové úspěchy bez nejmenších kritických pochyb a sláva hraničící s hysterií (Kundera jako “guru” západní společnosti), doma, v neoficiální vrstvě kultury rozpačité mlčení, jen ojediněle ohlas se zřetelnými výhradami (J. Vohryzek v Kritickém sborníku č. 1/84 ve stati “Umění románu jako umění možného”) a dokonce ostrý odsudek (poznámka Zd. Urbánka nad rozhovorem M.K. s Ph. Rothem”).+ + Tento rozkol jistě není způsoben pouhou náhodou, není taky jenom výrazem tam zaslepenosti a tady závisti. Patrně se v něm reflektuje rozkol dvou kulturních prostředí, mezi nimiž se z mnoha důvodů zvolna rozevírají “nůžky” v pohledu na literaturu a umění jako manifestaci svobody a mravnosti. Je-li v této úvaze alespoň zrnko oprávnění, pak se Kunderovo dílo stalo ohniskem, v němž se soustřeďují krizové problémy dvou větví české demokratické kultury, ineditní domácí a exilové. A pak je ovšem nezbytné pokusit se o pochopení a posouzení tohoto díla, které přece už tím, jak vzrušuje čtenáře tam i tady, prokazuje svou významnost. Vždyť např. technicky obratné Kohoutovy variace na havlovské ironické aktovky o tupých vyšetřovatelích, navenek zdálo by se ostře aktuální, zůstávají u nás naprosto bez ohlasu, bez odezvy — nemají žádnou problémovou naléhavost. Tvorba M. Kundery, velkého milovníka paradoxů, je sama plna paradoxů. Ve zmíněném rozhovoru s Ph. Rothem si libuje pobyt ve francouzské emigraci, protože se tu konečně osvobodil “od politiky, od jejího všudypřítomného tlaku”. Ale kupodivu, obě knihy, které ve Francii napsal, Kniha smíchu a zapomnění a Nesnesitelná lehkost bytí (nemluvě ovšem o + Koluje v Československu jako samizdat. + + Svědectví, č. 74, str. 368. 135 [pageend137]dvou románech psaných ještě v Čechách), jsou skrznaskrz proniknuty politikou, politickými úvahami a polemikami. Rád se tedy tlaku politiky zbavil, ale ještě raději mu pak dobrovolně podlehl. Vaněurovským hlasem volá : “Kašleme na popis doby !” (Život je jinde), a přece četba všech jeho textů nejrůznějších žánrů je svéráznou přehlídkou dobových nadějí a desiluzí v průběhu tří desetiletí naší společnosti, od let 50. po dnešek. Historie vtrhává do Kunderových příběhů, úvah a postojů jako suverénní, vše pronikající síla; lyrik, dramatik, esejista, povídkář i romanopisec je legitimním dítětem své doby a nedokáže se jí vymknout ani tehdy, když by se jí vědomě chtěl zříci, když by na ni rád zapomněl a nechal plynout její proud kolem sebe. Jako se křesťanův život upíná k Bohu a je závislý na jeho vůli, tak je Kundera upjat k historii, neustále se s ní konfrontuje, je jí fascinován, hlásí se k účasti na jejím pohybu, chce být spolutvůrcem dějin. A když pak pozná i jejich krutou tvář, nostalgicky volá : “Jak by to bylo krásné zapomenout na Historii ! Ale její přízrak klepe na dveře a vchází do příběhu” (Život je jinde). Je už navždy poznamenán vyhnáním z ráje kolektivního snu, jenž mu dával iluzi, že se účastní tvoření doby větší než byly všechny předešlé, a od té chvíle, kdy je vyvržen z “magického kruhu”, do něhož není návratu (na rozdíl od řady, do níž je možné se opět zařadit), má “v sobě stále tichounký stesk po ztraceném tanci v kole” a přiznává si : “od té doby, co mne vyloučili z kola, padám neustále, padám až dosud, a tentokrát mne jen znovu postrčili, abych padal ještě dál, ještě hlouběji, ze své země do prázdného prostoru světa, v němž se ozývá strašlivý smích andělů” Kniha smíchu a zapomnění). Historie je ovšem transformována do více podob, můžeme jí taky říci doba, společnost, svět, politika nebo osud. Kundera jí ve svých prózách jako v jakési laboratoři udílí relativní samostatnost, pozoruje ji z odstupu jako nezávislou moc, která tropí zlé žerty s člověkem, mění jeho záměry, dokazuje mu absurditu jeho lidské situace a vysílá proti jeho rozumovému kalkulu šiky náhod a potměšilostí, které porážejí v komických bitvách zdánlivě bezchybnou člověčí logiku. Hrdina jeho povídek a románů proto stojí vždycky ve střehu vůči této záhadné, nepropočitatelné síle, a odtud v Kunderových textech tolik frekventované slovo past: “Co je román jiného než past na hrdinu ?”, ptá se vypravěč v románě Život je jinde. “Román /je/... zkoumáním toho, co je lidský život v pasti, kterou se stal svět,” čteme v jiné souvislosti. Tyto bonmoty nevymezují román jako žánr, definují ho z pozic kunderovské poetiky, v níž jsou postavy vydány všanc svému tvůrci a jeho experimentům s člověkem v nepochopitelném světě. Prozaikova fantazie rodí nikoli postavy z masa a krve, jak po tom touží klasický (a socialistický) 136 [pageend138]realista, nýbrž postavy jako funkce problému či rozvíjeného tématu, a to na pokyn nápadu, který vyvolá slovo-kategorie nebo nějaká základní situace. Tak Tomáš z Nesnesitelné lehkosti bytí se prý zrodil z věty “Einmal ist keinmal”. Asociace pocitů, zážitků a myšlenek rozvine z tohoto velkého třesku v tvůrcově fantazijním vesmíru celý nový svět románového dění. Takto k fiktivnímu bytí povolané bytosti nemají ovšem vlastní, přísně se rozvíjející psychologii, která motivuje jejich činy i proti vůli tvůrce. (Kundera nikdy nemůže zvolat jako Puškin : Co mi to Taťána provedla, ona se provdala !) Svéprávné postavení má v románě pouze myšlenka, téma, problém, a postavy jsou jakýmisi průvodci k zamýšlenému uměleckoideovému sdělení. Proto také Kundera došel nakonec k ideálnímu (pro něj) žánrovému tvaru — románu-variaci, k románu bez pevné dějové souvislosti, kde se jednotliví hrdinové vůbec nesetkávají, žijí všichni bez vazby na jiné postavy své vlastní příběhy a ty jako variace základního problému míří k témuž středu — k ideji, kterou román čtenáři nabízí. Kundera si složitosti života s nesmírnou důsledností kategorizuje do jednotlivých pojmů, v nichž vidí “jádro sporu”, a s nimi pak s intelektuální bravurou pohazuje jako žonglér: žert, smích, zapomnění, tíha, lehkost, lítost, soucit, násilí, něha, kýč, intimita, perverze, všechno může být předmětem jeho filozofující obrazotvornosti. S velkou přesvědčivostí dochází k šokujícím závěrům, aniž cítíme v jeho logické konstrukci nějakou závažnou poruchu. Nejsou to v žádném případě bezduché vypravěčské traktáty, tzv. nedějové odbočky nesouvisící s vlastním příběhem, právě naopak, v nich dospívá příběh k svému osmyslení. Úvahy a esejistická extempore mají skvělou, až efektní stylistickou úroveň i nespornou zajímavost a důmyslnost a jsou obvykle osobitým vhledem do existenciálních zákoutí, která míjíme bez hlubšího zájmu. Ovšem suverenita je jedna věc a hloubka úvahy, závažnost problému věc druhá. Občas má člověk nepříjemný dojem hry sice rovněž oslnivé, která ho ale zlomyslně tahá na vařené nudli. V posledním románu takto Kundera s kvazifilozofickou hloubavostí'dodá metafyzický význam i — hovnu. Nejprve vsugeruje čtenáři apodiktický soud : “Buď anebo : buď je hovno přijatelné (a potom se nezamykejme na záchodě!) anebo jsme stvořeni nepřijatelným způsobem.” Tyto vylučovací spojky, u Kundery tak časté, dokládají, jak je jeho myšlení okouzleno samo sebou, svou schopností lehce zvládat logické postupy svých úvah, takže se vůbec nekontroluje, neverifikuje své závěry. Zdání dokonalé filozofické erudice sotva zastře fakt, že jde spíš o scholastický rozpor, protože ve skutečnosti se mezi tím “buď — anebo” rozprostírá celá řada dalších možností. Hovno rušící představu člověka jako bytosti stvořené k obrazu božímu (Bůh přece nedefekuje) zřejmě patří víc do roviny osvícenských jízlivostí a filozofická 137 10 [pageend139]argumentace nad ním je spíš duchaplnou šarádou než výkonem pronikavého ducha. Ještě aspoň jedna taková velmi zajímavá a výmluvná opozice : “Ten, kdo píše knihy, je buď všechno (jediný vesmír pro sebe i pro všechny jiné) anebo nic. A protože všechno nebude nikdy dáno žádnému člověku, jsme my všichni, co píšeme knihy, ničím. Jsme zneuznaní, žárliví, zranění a přejeme tomu druhému smrt. V tom jsme si všichni rovni. Banaka, Bibi, já i Goethe.” (Kniha smíchu a zapomnění). Je to jistě upřímnost málo vídaná a slýchaná, prozrazuje hodně z muk autorské žárlivosti a závisti, ale ta absolutizace teoretizujícího prozaika nebere na vědomí “zelený strom života” : cožpak neexistují jiné příklady vztahu mezi tvůrci (hluboce, upřímně žité) než to “přát jinému smrt” ? Ironie ovšem je, že Kundera jistě zatím nikomu “smrt” nezpůsobil a zřejmě ani nehodlá způsobit, tj. nikomu účinně nezakazuje být spisovatelem, publikovat knihy. Ti, kteří se takto upřímně ze své závisti nevyznávají a naopak mají plná ústa zájmu o rozvoj národní literatury se “duchovních vražd”, motivovaných především závistí a strachem z tvůrčí konkurence, dopouštějí bez uzardění napořád. “Příběhy, ať reálné nebo snové, musí znamenat především sebe samy a čtenář se má nechat naivně svést jejich silou a poezií,” tvrdí Kundera v jednom rozhovoru ; příběh ilustrující nějakou tézi je mu prý bytostně cizí. A přece — další paradox — jeho analytický intelekt ho neustále nutí vysvětlovat to, co se v příběhu událo, vyslovit verbis expresis jeho smysl, jako by byl v obraze příliš zašifrován. Výstavba jeho próz spočívá stále víc na důsledné kombinaci ironického příběhu a následné rozumové explikace, vypravěč mění svou roli, jednou s rozkoší fabuluje a vzápětí se promění ve filozofujícího esejistu, zadrhne děj a vysvětluje, co vlastně příběh říká, co jím vypravěč míní, co je skryto pod jeho povrchem. V jiném typu prózy, která staví na věrojatnosti a psychologické motivaci, by se tomu dalo říci nedůvěra vůči čtenáři, jako by mu autor upíral schopnost vyčíst z příběhu jeho význam. Jestliže se v próze nebydlí, o Kunderově próze to platí dvojnásob. Tady je všechno vybudováno uměle a autor svými figurami pohybuje, jak se mu zlíbí a jak potřebuje. Některé situace jsou konstruovány tak umně, že autor neporozumění předpokládá a spěchá čtenáři na pomoc s výkladem jejich smyslu. Když nahá Sabina s buřinkou na hlavě se zhlíží v zrcadle vedle Franze, je ten nešťastník vyveden docela z míry. Co však Sabina do té “hry” vkládala, nemohl Franz vůbec pochopit (autor vysvětlí, že neznal četné souvislosti, zázemí Sabinina života), ale ta 138 [pageend140]“hra” je temná i pro čtenáře — takže vzápětí následuje rozsáhlá explikace scény s buřinkou. Každou chvíli se v Kunderových textech setkáme s takovýmito obraty : “Objasněme to slovo !”, “Zaznamenejme dobře tento jemný rozdíl!”, “Vraťme se ještě k buřince 1” nebo s častými otázkami, jež jsou vzápětí zodpovězeny s definitivností poučky : “Co je zrada ? Zrada znamená opustit řadu...”, “Proč je... tak důležité slovo idyla ?... idyla je obraz, který v nás zůstal jako vzpomínka na Ráj...” atd. Tyto definice jsou ovšem šity na míru situace a mohou být nekonečně obměňovány, jako je tomu třebas s pojmem kýč : “kýč je absolutní popření hovna”, “kýč je přestupní stanice mezi bytím a zapomenutím”, “pramenem kýče je absolutní souhlas s bytím” atd. Nedosti však na vypravěčových vysvětlivkách, Kundera v mnoha rozhovorech smysl svých příběhů dodatečně ještě sám dále rozvádí, takže už jde jaksi o explikaci na druhou, což svědčí o tom, že si uvědomuje, jak nesoběstačná je fabule sama o sobě. Scéna Taminy v dětském světě, metafora její smrti, musela být takto v interviewu odhalena ve svém pravém významu, stejně tak jako musel být rozkryt smysl dvojího smíchu, ďábelského a andělského. Ze základních situací, jež se v Kunderových prózách vytrvale opakují, jsou pozoruhodné přinejmenším dvě : “stát v řadě”, eventuálně vystoupit z řady, zrada. To souvisí s jeho světonázorovou polemikou, ke které ještě dojdu. Teď si chci všimnout jiného situačního archetypu : oblečený muž nutí ženu, aby se před ním svlékla do naha. Protiklad ženiny nahoty a mužovy zahalenosti má navodit pocit znásilnění, pokoření, urážky. Násilí je totiž pro Kunderovy hrdiny nerozlučně spjato s erotikou a má zřejmě i pro Kunderu vzrušující přídech. Muž, který se v lásce zříká síly, je v očích partnerky diskvalifikován a naopak jen násilník má naději na vítězství: “...zkroť mne, zotroč mne, buď silný,” touží žena. A to Kunderovi protagonisté dovedou, znají tajemství, jak s ženou manipulovat, neboť “ovládání ženského myšlení má svá neúchylná pravidla” (Žert), a muž, řídě se jimi, dostane snadno každou ženu tam, kam potřebuje, totiž do postele, přesněji řečeno do svého erotického područí. Pro libertina je žena smyslový mechanismus, který nejen že si nevyžaduje citový projev, lásku, něhu, ale naopak, “funguje” dobře jen tehdy, dostává-li se mu projevů násilí, pokoření, ovládání. V takovém sexu jako by byla vyvolávána z předkulturní epochy lidstva jakási pradávná, primární živočišná síla, schopná obrodit přejemnělého, přecitlivělého požitkáře moderní civilizace. Ale je to volání, 139 [pageend141]v jehož intonaci jsou dobře slyšet úzkostné tóny neschopnosti skutečné lásky. Když jsem napsal, že násilí v erotice má pro Kunderu zřejmě vzrušující přídech, vůbec jsem se nedopustil krátkého spojení. Upřímnost sebevýpovědi je u tohoto kritika lyrického postoje, jak jsme viděli, jednou z podstatných složek, jež přispívají k poutavosti a atraktivnosti jeho románů. V Knize smíchu a zapomnění je pasáž, v níž Kundera vysvětluje, co ho přimělo k odchodu z vlasti : přátelé, kteří kryli jeho utajenou literární činnost, byli policií pronásledováni a existenčně ohroženi. Redaktorka R. se s ním jednou sejde ve vypůjčeném bytě a sděluje mu, že se věc prozradila a že bude patrně propuštěna ze zaměstnání. Je jí z toho zle a stále odbíhá na záchod. Kundera prý ji měl rád tím nejnesexuálnějším způsobem, jako kamarádku, ale teď ji strach jaksi před ním obnažil a on je zmítán takovouto vnitřní bouří: “...mne popadla zuřivá chuť ji milovat. Přesněji řečeno : zuřivá chuť ji znásilnit. Vrhnout se na ni a pojmout ji v jediném objetí se všemi jejími nesnesitelně vzrušujícími rozpory, s jejími dokonalými šaty i bouřícími se střevy, s jejím rozumem i strachem, s její hrdostí i s jejím neštěstím... Chtěl jsem ji obsáhnout s jejím hovnem i nevýslovnou duší.” (Nesnesitelná lehkost bytí). Zůstalo ovšem jen u tohoto nepříliš šlechetného chtění, jen u vzrušující představy, což není bez významu. Ale je z toho zřejmé, že autor propůjčuje románovým postavám své osobní pojetí milostného aktu jako aktu násilí. Jistě už příliš neudiví, že hned v sousedství vzývání násilí je opět hovno. Fekální motivy se u Kundery vyskytují už od Žertu (pokoření Heleny na venkovském záchodku) a fyziologické úkony, vyměšování, záchod atd. jsou nadány jakýmsi hlubším, div ne mystickým smyslem. Sabina ve scéně s buřinkou, jak se v dodatečné explikaci dozvíme, byla vzrušena nejen násilím na kráse, které na její hlavě vyvolávala buřinka, ale víc ještě představou, “že ji Tomáš takto s buřinkou na hlavě posadí na záchodovou mísu a ona si před ním vyprázdní střeva” (Nesnesitelná lehkost bytí)... Tomáš zase “na všech ženách miloval nejvíc z celého jejich těla” — řitní otvor... Tato — řekněme — bezpředsudečnost vkusu je mi zcela nepochopitelná a vysvětluju si ji jen poplatností módnímu trendu západní literatury, jak by řekl I. Skála — podlehnutím teroru módnosti. V jednom rozhovoru hájil Kundera právo člověka na intimitu, přiznal se, že nemá rád pobřeží s nahými lidmi : “Kdo mění své intimní tělo v tělo veřejné, neosvobozuje sebe ani své tělo. Nebojuje proti morálnímu předsudku, ale ničí jednu z mála věcí, které stojí za život: opravdovou erotiku.” Není ale takovým probouzením démona zvrácenosti rovněž pustošeno to, co činí erotiku erotikou a krásu krásou ? Jeden starý ruský spisovatel ironizoval svého času mladé, kteří se s oblibou obírali odhalováním ženské intimity : “Jen ať nynější mladí autoři sdělují 140 [pageend142]veřejnosti jako novinku, že ženy mají ruce a nohy ! My starci už všechno známe, víme, co je k vidění, ale o čem se má pomlčet.” Prudérie je jistě neodmyslitelná od konzervatismu, ale konzervatismus lze od prudérie oddělit. Kundera ho kdysi dokázal obhájit jako blahodárný element rovnováhy společnosti o překot se řítící za chimérou jakéhokoli cíle, jehož nebezpečí ještě nejsme s to rozpoznat. Z pozic tohoto konzervatismu si ten citát dovolím obměnit : “Jen ať nynější módní autoři sdělují veřejnosti jako novinku, že žena má řitní otvor a vyměšuje, my starci víme své, víme, o čem se má pomlčet.” Vlamovat se do otevřených dveří této třinácté komnaty je pošetilé a ošidné. Kundera se nepochybně do maximální míry zbavil “vnitřní cenzury”, o níž kdesi mluví jako o nebezpečnějším omezování autorovy svobody, než jaké představuje “cenzor v Kremlu”, nezná takřka žádné zábrany. Ale nepopletl si vnitřní cenzuru se sebekázní ? I on přece vidí poslání literatury v tom, že reflektuje absurditu moderního světa a tím jí čelí. Mně ale připadá, že nesmyslnost se takto ze msty plíží do mnoha pasáží jeho románů a rozvrací mravní koherentnost. Sázkou na monofigurativnost libertinů ve svých prózách a soustředěním k jediné citové oblasti lidské existence se Kundera přiřadil k proslulým erotikům literatury a získal si pověst praporečníka “věčné honby za ženami”. Protestovat proti neoprávněnému ztotožňování autora a jeho postav je dost marné právě v jeho případě, čtenáři se pídili a pídí po vztahu reality a výmyslu všude, kde vycítí jistý prvek subjektivní projekce. Zprvu mladý prozaik kategoricky odmítal možnou autobiografičnost Směsných lásek: “Mohu vás ubezpečit, že moje povídky nejsou autobiografické a mužové — ti tři, truchliví bohové —, kteří je vypravují, nejsou nikterak totožní se mnou.” Z vlastního života prý si bere spisovatel motivy, témata či pozorování, ovšem přemodelovává je k nepoznání. V posledním románu má formulaci poněkud méně rigorózní a zřejmě i výstižnější: “Postavy mého románu jsou moje vlastní možnosti, které se neuskutečnily... každá z nich překročila nějakou hranici, kterou jsem já jen obcházel. Právě ta překročená hranice (hranice, za kterou končí moje já) mě přitahuje.” Zamyslíme-li se nad tímto pečlivě stylizovaným vyznáním, zjistíme, že je přinejmenším hodně blízké dosti už zprofanované teorii o tom, že básník si vlastně psaním odreagovává komplexy, že tvorba je mu náhradním, ale umocněným životem, v němž překonává všednost skutečnosti, své lidské nedostatky a svou malost, že tady teprve žije naplno a bohatě, svobodně a suverénně. (Takto je mimochodem vyložen i básník Jaromil v románu Život je jinde.) Tvorba, do níž se promítají sny, neuskutečněné možnosti, v 141 [pageend143]níž projekce subjektivních představ poetizuje objektivní realitu je ovšem příznačně lyrická. A lyrický postoj přece Kundera v posledních románech nemilosrdně usvědčuje z podvodu na pravdě života, z ďábelsky svůdné iluze o zákonitém sepětí revoluce a svobody, proti lyrickému subjektivnímu sdělení staví analyzující intelekt epiky, proti snu a iluzi klade praxi a skepsi. V citované pasáži ale kupodivu bez rozpaků přiznává, že i on sám do své prozaické tvorby zaznamenává subjektivní, neuskutečněné sny-možnosti. Kunderovy prózy jsou proto svébytnou kombinací epiky a lyriky, je to typická subjektivní epika, jakou on sám kdysi vysledoval u Vančury. V jeho příbězích jsou postavy ztělesněním jeho tužeb a představ o člověku, chvějícím se v nesmyslností rozkotaném světě o svou integritu. Nikoli plnokrevnost a životní věrojatnost hrdinů, nýbrž významnost a hloubka představ a tužeb do nich vložených rozhoduje především o umělecké hodnotě a mravní naléhavosti jeho románů. Tato subjektivizace epiky také vysvětluje, proč jsou Kunderovy příběhy, plné racionálních explikací, esejistických úvah a intelektuálně pronikavých postřehů, zároveň do velké míry lyricky ojíněny a proč si čtenáři ztotožňují jejich hrdiny s jejich tvůrcem i proč tak emocionálně působí. Kunderovi protagonisté mají i nemají autobiografický základ, autor je s nimi ztotožněn i k nim má odstup, jsou dílem jeho vypravěčské fantazie i subjektivního zážitku. Kundera vstoupil do literatury jako básník věřící v Marxovu vizi člověka nové doby a nové společnosti, jenž se zbaví svého odcizení a bude vnitřně bohatě rozvinut. Jeho odpůrci nebyli popírači socialismu, ale jeho křivitelé, zachmuření kněží, “co zavřeli se do marxismu jako na studený hrad”, velmi prostě řečeno “měšťák v nás”. Zkouškou nového člověka mu bylo, zda jeho život není roztržen na sféru boje a sféru lásky, na veřejnost a soukromí, zda obě tyto oblasti dokáže navzájem prolnout, scelit, jednu umocňovat druhou a naopak. Tam, kde je tato souvztažnost intimního a společenského porušena, ztrácí život člověka autenticitu. A hle ! Nesnesitelnou lehkost bytí označuje K. Chvatík (Proměny č. 22/2) za “román o lásce, v němž se láska stává zrcadlem doby”, v němž “téma lásky se stává... otázkou, která se vyptává po hodnotě společnosti, v níž lidé svou lásku žijí”. Jako bychom tedy před sebou měli sklenutý problémový oblouk od prvních veršů k poslednímu románu, stále je v sázce celistvost člověka, ověřovaná na vztahu lásky a společnosti, intimity a dějin. Jenže v světonázorových podpěrách tohoto oblouku došlo mezitím k radikální změně. Původní ideologická víra 142 [pageend144]v příchod nového člověka a nové svobody vzala za své a byla nahrazena totální skepsí, kolektivní sen o Velkém Pochodu se zhroutil a osamělému člověku nezbylo než se smířit s tím, že se bezmocně zmítá v pasti světa. Jeho jedinou útěchou jsou výpravy za “nejhlubší oblastí života”, za sexualitou, jedinou šancí na smysluplné přežití je neustálé zvažování vlastní situace, její zkoumání a věčné kladení existenciálních otázek, na něž není definitivní odpověď. Je poražen, svou porážku přiznává, ale nerezignuje. Dokáže se na ni dívat z nadhledu zmoudřelého hedonika a skeptika, který ví, že ti, kdo se domnívají být vítězi, žijí jenom v šťastné iluzi. A iluzi on odmítá zcela kategoricky, ta ho totiž do jeho situace dovedla. 2 V článku “Chopinovo piano” {Reportér č. 1/85) zhodnocuje M. Kundera svou minulou literární činnost takto : “Maloval jsem, pokoušel jsem se o film, o divadlo, psal jsem básně, ale s ničím jsem nebyl spokojen. Našel jsem sám sebe až ve chvíli, kdy jsem začal psát svůj první román — Žert.” Dále píše : “Bylo mi osmatřicet let... a byl jsem celkem neznámý autor... Došlo k obrovské perzekuci českých intelektuálů a české kultury. Byl jsem v oficiálních dokumentech označen jako jeden z původců kontrarevoluce, moje knihy zakázány a moje jméno vyřazeno dokonce i z telefonního seznamu. To všechno díky Žertu...” Když čteme v Nesnesitelné lehkosti bytí, že lékař Tomáš byl posrpnovým režimem existenčně zničen jen kvůli jedinému článku v kulturním týdeníku, přijímáme to jako působivou uměleckou zkratku, symbolizující nesmyslný vyhlazovací atak rozběsněné partajní mašinérie; v románovém kontextu je tím pravdivě zpodobena společenská atmosféra, v níž neovládala mysl odpovědných politiků rozumná úvaha, ale duch pomsty a paniky. V autorské zpovědi však takovou “zkratku” (“To všechno díky Žertu’") nutně vnímáme jako zjednodušující zkreslení, jež nemá daleko ke klamání čtenáře. Kundera že byl “celkem neznámý autor” a že mu osud vyděděnce z české kultury připravil jenom román Žert ? Náš světově proslulý romanopisec nikdy nebyl a není ani teď bezstarostný improvizátor, formuluje velmi obezřetně, ba až úzkostlivě, váží každé slovo. Když tedy zvolil uvedené formulace, věděl, co dělá a co sleduje : vytvořil ze svého životopisu kýč pro nezasvěcené cizí čtenáře; podlehl mentalitě exulantů, neschopných vysvětlit cizině složitost československého 143 [pageend145]vývoje, jeho zákruty i zvraty a svůdnost nadějí v reformovatelnost zdegenerovaného projektu socialismu. Spisovatelsky vyjádřil Kundera tuto situaci v postavě emigrantky Sabiny {Nesnesitelná lehkost bytí), která s hrůzou čte v katalogu své výstavy, co udělali pořadatelé z jejího života. Potom pochopila marnost snah sdělit pravdu o své minulosti, pochopila, že pro cizince už vždycky musí vystupovat v roli trpitelky, úpící pod knutou komunistické moci. Její demiurg, jenž o ní vše ví a tento přesvědčivý osud jí “vymyslel”, v jakémsi nepochopitelném psychologickém zaslepení představuje teď sám sebe přesně týmž způsobem, totiž kýčovitě. Svedla ho touha oslnit čtenáře tím, jak mu složitý jev převede na jednoduchou a líbivou formuli. Ve vědomí mu bliká výstražný signál : Pozor, trivialita ! Ale cosi silnějšího, jakýsi vypravěčský pud toužící podmanit si čtenáře, jej nutí nedbat ho a zapojit se do velkovýroby trpitelské ctnosti : “Poznal jsem na vlastní kůži, co je to fanatismus, dogmatismus, politické procesy, co je to být opojen mocí, vyvržen mocí, cítit se vinen tváří v tvář moci a revolto vat se proti ní. Byl jsem vyloučen z univerzity, žil jsem mezi dělníky, později jsem s malou skupinou muzikantů hrál k tanci v hospodách jednoho hornického kraje.” V rozhovoru s Ph. Rothem si vystavuje podobný kádrový posudek : “Pak mě vyloučili z university. Žil jsem mezi dělníky. Tehdy jsem hrál na trubku v jazzbandu v maloměstských kabaretech. Hrál jsem na klavír a na trubku. Pak jsem psal poezii. Maloval jsem. Všechno byla samá hloupost. První má práce, která stojí za řeč, je povídka napsaná, když mi bylo třicet, první povídka v knize Směšné lásky. Tehdy začal můj život jako spisovatele. Půl života jsem prožil jako relativně neznámý český intelektuál...”. Ti, kteří se s M. Kunderou v 50. a 60. letech stýkali, ho v tomto sebe- zpodobení jen stěží poznávají. Ale i kdyby tahle vytržená bezvýznamná fakta byla pravdivá, je ten autoportrét zretušován tak, že skutečná Kunderova podoba v něm zaniká. Je tu totiž zamlčeno všechno podstatné, co tvořilo jeho profil jako vůdčího intelektuála posledních desetiletí českých dějin. Ale toto rozpolcené vědomí, které na jedné straně dobře ví o sentimentální kýčovitosti a na druhé straně podléhá tlaku veřejnosti, jež není s to vnímat jisté skutečnosti jinak než ztrivializovaně, se neprojevuje jenom v Kunderových publicistických vystoupeních. Jak se ještě pokusím ukázat, romány, jež psal už v emigraci, jsou silně poznamenány právě touto podivnou tvůrčí schizofrenií. Původně měla Nesnesitelná lehkost bytí zřejmě ukázat tragiku lásky destruované režimem nesvobody, ale výsledkem je idylický příběh dvojice, která se v malém českém světě zabydlí tak, že to musí čtenáři neznalému předobrazu připadat jako půvabná selanka o zemi, 144 [pageend146]kde i ti pronásledovaní žijí šťastně a spokojeně a mají problémy leda ještě tak s partnerovým erotomanstvím. Pro Kunderu jako pro žádného jiného autora jeho generace je typické, že od prvního vkročení do světa literatury se stal nesmírně populární a všeobecně známý. Už debut Člověk zahrada širá (1953) vyvolal vášnivé polemiky a třetí básnická sbírka Monology (1957) se přehnala jako smršť územím tehdejší literatury, vpadla jaksi “přímo do života”, takže se o ní vyslovovali i lidé, kteří se jinak o poezii valně nezajímali. Dnes se při četbě těch hodně banálních veršů můžeme podivovat, co na nich vlastně tak dráždilo a hlavně proč působily tak magickým dojmem velkého uměleckého činu. Svědčí to jen o tom, jak ubohá byla úroveň tehdejší české poezie, jež se rozhodla získat přívlastek socialistická s takovou vehemencí, až přišla o samu svou podstatu — přestala být poezií. Kunderovo jméno se už koncem 50. let stalo pojmem a zastínilo i autory starší a významnější. Mladý básník záhy poznal, co je sláva, stal se hýčkaným dítětem mladé literatury, jeho hvězda vytrvale zářila a strhovala k sobě pozornost stále víc, a to každým projevem, ať básnickým či publicistickým. Kundera byl jedním z myšlenkově nejvýraznějších a nejpronikavějších tvůrců, kteří tehdy vnesli do české kultury nový ruch svým kriticismem, domýšlením historických souvislostí a schopností pregnantně vyjádřit beznadějnou neplodnost dogmatismu, nutnost rozbít jeho pouta a dát literatuře i úvahám o ní novou kvalitu. Neproklamoval nic menšího než potřebu vzdělané veřejnosti se svobodným myšlením a s tradicí vyspělé mravní kultury, což bylo v tehdejších poměrech něco, co teprve z dnešního odstupu dokážeme plně ocenit. Byl mezi spisovateli nejznámějším mluvčím vlny, jež podemílala hraniční zátarasy mezi socialistickou a světovou kulturou, bez jeho projevů se neobešel žádný významný sjezd či konference Svazu čs. spisovatelů, na jeho články se čekalo, neboť nesmírně ovlivňovaly mínění veřejnosti. Stať o sporech dědických ukončila sebevědomým gestem nesmyslné zamítání moderní poezie a přispěla k očištění ovzduší pro hledání básnického výrazu adekvátního dobovému cítění. Studie Umění románu (1960) byla přijata s bezvýhradným nadšením na všech stranách a svou formulační brilancí, erudicí a koncepčností zastínila díla otitulovaných literárních vědců. Když pak odvážně experimentující Krejčová scéna Národního divadla ohlásila premiéru hry Majitelé klíčů (1962), dalo se čekat, že dítě štěstěny 145 [pageend147]uspěje i s dramatem. A očekávání nebylo zklamáno. Hra měla nesmírný ohlas a opět vyvolala prudké polemiky.* Dobově příznačné bylo, jak správně chápalo obecenstvo velkolepý sarkasmus dialogu exdůstojníka Krůty, v němž dal Kundera poprvé zaznít svému odporu k “touze po pořádku jako k touze po smrti” a v němž Krutův požadavek “stát v řadě”, přizpůsobit se za každých okolností a zbytečně nefilozofovat byl přesným vyjádřením tehdy už veřejně známého sporu neposlušných “filozofů” (intelektuálů) s pořádkumilovným stranickým vedením. I pro kritiky hry bylo zřejmé, že je to mimořádný výkon českého divadla, působivá umělecká pře s malostí a přízemností, jež dusily (a dodnes dusí) veřejný i soukromý život v Cechách. Žádná rozumná kulturní politika nebude tuto hru vylučovat z dějin českého dramatu, ale neměl by nad ní s tak lehkým srdcem dělat kříž ani její autor. Proč vlastně se dnes Kundera tak okázale snaží oddělit od své literární minulosti až do románu Žert, proč bagatelizuje svou, roli v české před- srpnové kultuře, proč tvrdí, že byl “celkem neznámý autor”, ačkoli každý člověk jen trochu obeznámený s českým veřejným životem v 60. letech ví, že opak byl pravdou ? Jeho nynější zkreslený autoportrét a zretušované dílo přece nejsou pouhá opomenutí, ale záměr. Mám za to, že tajemství tohoto paradoxu není příliš hluboké : Kundera v intencích své filozofie kýče (“Neboť nikdo z nás není nadčlověk, aby unikl docela kýči. I kdybychom jím sebevíc opovrhovali, kýč patří k lidskému údělu”) zavrhuje všechno, čím byl spolutvůrcem socialistické kultury, v čem byl v zajetí avantgardních představ o socialismu jako říši svobody a nového lidství, zavrhuje i to, v čem se přel s křiviteli této vize. Chtěl by násilím zpřetrhat pouta s minulostí, v níž jeho vědomí ovládala krásná iluze o Velkém Pochodu, a touží získat pověst romanopisce a publicisty, který jakmile lidsky a umělecky uzrál, stál zvenčí socialistické kultury, chce do zapomenutí odsunout vše, co vytvořil a čím byl uvnitř ní, kdy se snažil svým kriticismem najít zasuté cesty k východisku ze zhudlařeného původního Marxova konceptu. A k tomu patří ovšem jak jeho básnické sbírky, tak Majitelé klíčů a Umění románu zcela jednoznačně; ne už tak zřetelně i Směšné lásky a dokonce Žert. Kundera by se dnes prostě rád představil jako autor, jenž v rozhodujícím okamžiku prozřel a distancoval se od režimu zásadně a bez taktizování. + Ovzduší živých sporů kolem Majitelů klíčů zaznamenává vydání v edici Hry (1964). Bohužel další hra, inscenovaná v Divadle Na zábradlí, Ptákovina, není textově k dispozici. Ukázky z Majitelů klíčů ve Svědectví, číslo 22/1963, str. 181. 146 [pageend148]Takové prozření nebylo ale u nikoho z nás jednorázová záležitost, stěží lze proto vést příkrou čáru oddělující jednu etapu od druhé, jde-li o umělecké dílo. Vždyť ve hře jsou přitom nejenom síly vědomé, ale i nevědomé a podvědomé, resentimenty a iracionalita, zkušenosti sice prožité, ale nezažité, obeznámenost s fakty, ale nikoli skutečné pochopení jejich důsledků. Minulé omyly ostatně nelze zapřít, nýbrž jen překonat prací, jež svědčí o hlubším poznání a důkladnějším vědomí souvislostí, což můžeme o Kunderově díle bez obav říci. Pro něho je tedy dnes dílem prozření Žert, eventuálně povídky Směšných lásek. Ve skutečnosti Kundera v těchto prózách získával potřebný odstup od zpracovávané látky, nikoli však ještě od skutečnosti samé. Směšné lásky pro něj byly oddechem od dřiny na Majitelích klíčů, psal je jako rozmarné povídky, při nichž se bavil (“Měl jsem touhu tomu všemu unikat, cítit se volný a bavit se”), a učil se prozatérské hravosti, jež mu pomohla stanout nad tématem, nikoli však ještě vystoupit ze světa, ohraničeného projektem socialismu; téma mystifikace, sebeklamu a odcizeného žertu mu ještě neumožnilo nazřít svět smyšlených příběhů zvenčí a uvidět tak jeho absurdnost, nikoli jen dočasnou pokřivenost ideálu. Vždyť ještě ve známém článku ve vánočním čísle Listů “Český úděl” (1968) se prezentuje jako člověk světa socialismu a v odpovědi na Havlovu polemiku {Host do domu) mu pak vytýká, že jeho argumenty jsou typické argumenty toho, jenž stál vždycky mimo socialismus, jenž jej nikdy nepřijal/ , v . v > v . , Odstup od látky umožnil ovšem Kunderovi nasytit Žert všepronikajícím skepticismem a tou zvláštní nostalgickou náladou desiluze ze zmařeného žertu, která působila jako velká metafora desiluze daleko důsažnější a všeobsáhlejší. + + Nad závěrem se však rozklene duha jakéhosi zmoudření, poznání sice hořkého, ale očistného : minulé dějiny s námi mohly hrát kruté žerty jen proto, že jsme byli v zajetí podivné iracionality, že náš rozum nedokázal klást dějinám zpytující otázky, že nešel k jejich kořenům. V Žertu ještě Kundera nenašel tak docela svůj příznačný vypravěčský způsob. Střídají se tu monology jednotlivých figur, jež z různých hledisek osvětlují probíhající události. Teprve v dalších románech si přidělil chytře starodávnou roli vševědoucího vypravěče, franceovsky skeptickým způsobem vysvětlujícího děj, scény, gesta postav apod. Ale už v Žertu dal dosti přesné charakterové kontury hrdinovi svých pozdějších románů, muži, jehož jediným zájmem je honba za ženami, honba vytrvalá a zoufalá, + Srovnej Svědectví číslo 74/1985, str. 333 a následující. + + Kundera kdesi upozornil, že román ležel půl roku u cenzury. Ten zádrhel způsobili ovšem vojenští páni, kteří úporně tajili všem známý fakt, že existovali tzv. černí baroni, k nimž patřil i hrdina Žertu. 147 [pageend149]protože zásadně popírající lásku jako nezbytné citové pouto erotického vztahu. Další dva romány psal už Kundera do šuplíku, věděl, že je znormalizovaný režim nevydá. Cítil se proto, jak říká, v té době vůbec nejsvobodnější: nemusel brát ohled ani na domácí cenzuru, ani na cizího čtenáře, který o ně mohl eventuálně projevit zájem — neznal jej, nevěděl jaký tlak na něj vyvine svými požadavky. Proto takříkajíc šel do sebe, vyčistil si terén své duše : provedl v něm radikální kritiku všeho, co tvořilo až dosud základní komponenty jeho “uhlířské víry”. Život je jinde má za hrdinu mladého básníka a všudypřítomný a vševědoucí ironický explikátor soustředí veškerou svou intelektuální sílu na princip poetizace skutečnosti, která je spjata s levičáckou iluzí o snadné přeměně složitého světa věčných problémů sociálních a mravních ve svět s přehlednou perspektivou rovného štěstí pro všechny. Koncentrací tohoto životního postoje se stává v buržoazní rodině matkou hýčkaný básník Jaromil, jehož avantgardistické hledání “skutečnosti nejskutečnější” vede — jak u Kundery ani jinak nemůže být — přes plaché erotické zkušenosti, v nichž se mladíček konečně nachází jako muž, až k udavačství, v němž dojde uspokojení jako revoluční básník, když v sobě zapřel člověka staré doby, aby se v něm mohl zrodit člověk doby nové. Zmužněl tedy a poznal, kde je skutečný život : jeho soukromé vědomí se neodvolatelně zasnoubilo s revolucí. Podle logiky levičáckého fanatismu nejednal podle, naopak jednal čestně — splnil svou revoluční povinnost. Ve zvoleném žánru románu-eseje dokázal Kundera přesnou analytickou prací před očima čtenáře názorně rozkrýt psychologické procesy, v nichž se takto hodnoty zvracely v pahodnoty, pravda v polopravdu a generační vzpoura byla nahražena sebepopřením osobností a posluhovačstvím, což jsou procesy tak těžko pochopitelné pro každého, kdo sám zblízka nepoznal plíživou záludnost tohoto “přehodnocování”. Život je jinde účtuje nemilosrdně s hlubokou mravní devastací české kultury po r. 1948, ale navíc účtuje i se svůdností široce chápaného fenoménu lyriky vůbec, která strhuje každé mládí svou citovou horoucností a rezignací na nároky rozumu. Toto prudké odmítnutí politického sebeklamání několika intelektuálních generací u nás i na Západě se pro Kunderu stane jedním z nosných témat, k němuž se bude ještě vracet. Ačkoli hlavní postavou románu je básník Jaromil (a důležitou roli má přidělenu jeho matka, zosobnění života v banalitě), nemohl v něm chybět oblíbený autorův hedonik života, děvkař s lehkomyslným vztahem k ženám a k Jaromilově dívce přirozeně také. Jenže právě on jediný dokáže tuto nešťastnici vrátit znovu do života, když se vrací z vězení, do něhož ji dostal Jaromil svou tupou fanatičností. Ten běžně z cynismu obviňovaný chlap dokáže v té chvíli projevit nejen soucit, ale podat i pomocnou ruku... 148 [pageend150]Erotika je ovšem i v tomto románu živel v lidském životě základní, ale v milostných scénách je zachována uměřenost, po nějakých lascivitách ani stopy; ani trapnost, jíž autor postihuje po právu Jaromila, nepřekračuje míru vkusu. Zato nešetří ironií ani trapností, když posílá Jaromila na nehrdinskou smrt, to je jeho pomsta nejenom na něm, na básníkovi, jenž zaprodal svou lidskost za pomyslné revolucionářské “vysvěcení”, ale na celém tomto jevu moderních dějin levičácké kultury, v níž si básník a policajt podávají ruce ve jménu vyššího humanismu, v níž duchovní vraždy jsou pro “zařadivší se” intelektuály aktem sebeočištění. Omezenost, ať duchovní či mravní, trestá Kundera nejraději tím, že ji ztrapní. Obměnou jeho slov o smrti Krutových by se snad dalo říci, že tím vyslovuje určité životní zákonitosti svého světa, svých smyšlených příběhů. I ve Valčíku na rozloučenou (původně Epilog) umírá zdravotní sestra Růžena sice omylem, ale po právu : obviněním, kterým chtěla slavnému trumpetistovi Klímovi přiřknout dítě zplozené jiným, rozehrála typicky kunderovský krutý “žert”, jenž musel být stejně krůtě takto zmarněn. Typická autorova vypravěčská lehkost a hravost, obratné prolínání epizod a komentátorův skeptický a ironický nadhled dosahují ve Valčíku na rozloučenou brilantní stylové jednoty, autorská režie, ač tak zjevná, patrná a záměrná, nepůsobí násilně, naopak, poskytuje nám čtenářské potěšení, na jaké jsme zvyklí u známých klasiků s netajenou Lust zu fabulieren. Autor nás vlákal do říše, jejíž životní obrysy stále dobře poznáváme, ale přesto se tu cítíme podivně bezstarostní a šťastní jako v nějaké útěšné pohádce. Kundera vzdaluje svůj vymyšlený, umělý svět románového příběhu od životní všednosti až do krajnosti, jeho hra riskantně pokouší čtenářovu potřebu cítit ji stále ještě jako hru s atributy reality, ale ten balanc na ostří nože je čtenářsky působivý a má pro nás kouzlo bájení, které nelže, ale jen si krásně po zákonech umění vymýšlí. Tento princip bájení o skutečnosti spolu s Kunderovou esejistickou schopností lehce formulovat zajímavé otázky skeptické “životní moudrosti” zajistily oběma těmto do šuplíku psaným románům čtenářský i kritický úspěch na Západě, kde vyšly, ačkoli k němu nebyly zaměřeny. Tam otevíraly umělecky působivým gestem pohled do kuriózní země, který chlácholil kdysi zjitřené svědomí tím, že ukazoval, jak potlačená svoboda, pravda a spravedlnost se dají přece jen vykoupit něčím, co je přesahuje : Jakub, jenž se věčně “pletl do politiky, málem v ní přišel o život, a i když byl pak zahnán do ústraní, stále se jí trápil”, Jakub, jenž žil ve své vlasti a nevěděl, co se v ní děje, teprve na poslední chvíli před odjezdem do emigrace “zmoudří” : pochopí, že krása je víc než pravda i než spravedlnost, protože to je území nezpustošitelné žádnou mocí. V nostalgickém loučení s vlastí se utěšuje tím, že “život je jinde” než v politice, že je v rezignaci na nároky 149 [pageend151]dějin a morálky — jediný smysl má uctívání krásy vtělené do ženy, krásy jako nej vyšší životní hodnoty. Toto hořké poslání Valčíku na rozloučenou předznamenává romány, jež bude Kundera psát v emigraci, ovšem s tím dodatkem, že proklínaná politika a historie jako protiklad intimity budou tvořit vždycky nezbytný kontrapunkt erotických příběhů všech Kunderových textů. Život je jinde a Valčík na rozloučenou představily Kunderu definitivně jako poutavě filozofujícího vypravěče, esejistu s velkou myšlenkovou erudicí a kulturou, schopného obhlížet evropský dějinný úděl a kulturní pohyb s osobitou koncepcí. Prokázal v těchto románech také to, že s udivující lehkostí zvládá technické problémy moderní prózy jaksi dobrým starým způsobem. Neohromoval čtenáře žádnými tzv. formálními výboji, ale pokorně se vrátil k principu vševědoucího vypravěče, jenomže jeho roli zatížil dalšími funkcemi, je navíc i explikátorem významů, skrytých v příbězích, je ironickým soudcem svých postav i událostí, esejistou uvažujícím o politických absurditách doby i o existenciálních otázkách života. Kundera prostě suverénně zvládl úkol, který by méně formálně připravený a zkušený autor řešil složitým, obtížně dešifrovatelným tvarem, ohrožujícím čtenáře nudou — on strukturoval svůj záměr sice rovněž složitě, ale s hravostí a lehkostí požehnaného epického talentu, takže se text čte s potěšením a má všechny vlastnosti dobré zábavné četby. Tento rys Kunderových románů je nepochybně jejich velkou předností v očích čtenářů, a to je v literatuře koneckonců rozhodující, ale zároveň je v něm skryto úskalí — on by jistě řekl : past na autora. A Kundera jako by toto nebezpečí netušil vchází v každé další knize stále ochotněji do té nastražené pasti zdánlivé myšlenkové hloubky a filozofuje o mělkostech s bezstarostností autora, jemuž je nade vše čtenářský úspěch. Nesnesitelná lehkost bytí tuto tendenci zatím dovršuje. Vnitřní struktura Kunderovy prózy se podstatně změní, jakmile vyjde jeho první na Západě napsaný román, Kniha smíchu a zapomnění. V podstatě je to soubor samostatných povídek, obratně spojený tématem “smíchu” a “zapomnění” (podle této poetiky by ovšem byla románem např. i povídková kniha R. Svobodové Černí myslivci a četné jiné povídkové svazky spojené společnou myšlenkou). Suverénnost Kunderova rukopisu nijak neochabla, námět je opět vyhroceně politický a esejistické úvahy mají 150 [pageend152]radikálně usvědčující patos, který nemůže neznít sympaticky čtenáři i v autorově vlasti. K tomu však se už Kundera neobrací, ocitl se v jiném světě a pocítil zřejmě náhle nesmírný tlak jiné “sociální objednávky” a ochotně se jí podřídil : kniha je skrznaskrz proniknuta “filozofií” erotiky, od té chvíle chápané ne už jako odlehčující motiv dodávající příběhu zajímavost a čtivost, ale jako “nejhlubší oblast života”, v níž se vyjevují základní existen- ciální otázky. Zdá se, že Kunderův obdiv k G. Batailleovi (u nás ovšem neznámému) s jeho “filozofií pornografie” nezůstal na knihu bez vlivu. Dráždivě scény milujícího se trojúhelníku a davová soulož mají zřejmě vyjít vstříc módní vlně západní prózy, která získává pakulturou ohrožený čtenářský zájem stále odvážnějším ohledáváním temných hlubin v člověku, dobře si vědoma, že všechno, co má příchuť zakázaného ovoce, láká. Prakticky všechno se tu točí kolem sexu, jedna žena je fanatička orgasmu, druhá má rozkoš bez vzrušení atd. atd. Kundera jako v nějaké euforii z náhle nabyté svobody se střemhlav vrhá do nového sebeklamu, do iluze, že v rozpoutané erotičnosti — tedy nikoli v lásce jako projevu vysoké duchovní a citové kultury! — lze nalézt nejen dočasné potěšení, ale i vykoupení z očistce, do něhož byl vržen ztrátou smysluplnosti života, kterou kdysi hledal ve splynutí soukromí a dějin, v onom "kole”, z něhož vypadl a po němž stále teskní. Je to táž osudová otázka, věčně opakovaná : kde vlastně hledat smysl života ? A má vůbec smysl otázku po smyslu života klást ? Kundera ji svými příběhy klade a nemíní na ni ovšem odpovídat, neboť to považuje pro spisovatele za nepřiměřené. Ve skutečnosti na ni dává odpověď per nega- tionem : smysl života není v tom, že člověk naslouchá hlasu božímu, tomu, čemu se říká “cosi vyššího”, co člověka přesahuje, není v tom, že člověk hledá sama sebe, ale v tom, že žije spontánně, není v tom, že hledá nějaké životní těžiště a že chce nějakou formou “tvořit dějiny”. Není-li ve světě absolutní hodnoty, k níž bychom se mohli vztáhnout, pak je lhostejné, jakým směrem, v jaké poloze hledáme “mravní zákon v nás”. Zkušenost říká, že bude nejlépe hledat ho v poloze nejpříjemnější — v potěšení, které poskytuje erotika. Kundera má naprostou skepsi ke všemu, co dnes klade na člověka dějinné a etické nároky, avšak jeho upnutí k jedinému tématu a lichotivé líčení života a charakteru libertinů ho usvědčuje, že ve sféře erotiky jeho skepse nefunguje, že tam se dal obelstít jinou krásnou iluzí, totiž že erotická volnost je spásnou náhradou za uloupenou smysluplnost života žitého v občanské svobodě a že je i útočištěm před existenčními a existenciálními tísněmi složitého dnešního světa. A za tuto líbivou iluzi se mu dostalo odměny od těch, jimž ji nabídl : od západních čtenářů, kteří jeho romány — jak se dočítáme a doslýcháme — doslova hltají, zřejmě jako útěchu, které je jim zapotřebí v lidské mizérii dneška. 151 [pageend153]Tato sláva je ke cti Kunderově spisovatelské dovednosti a je mu ze srdce přána, její odlesk dopadá přece jen i na českou literaturu jako celek. Také čtenáři doma se po jeho knihách pídí, lze říci, že i u nás patří k “bestsellerům” neoficiální kultury. Ale snad proto, že okruh těchto čtenářů je úzký a omezen na lidi se značně kritickým vztahem ke čteným textům, ozývají se nad posledními Kunderovými knihami stále zřetelněji výhrady a pochyby, na rozdíl od všeobecného nadšení na Západě. Tento další paradox Kunderova díla, byť se týká spíš jeho vnějších osudů, je rovněž třeba prohlédnout. Kámen, o který přitom znovu zakopneme, se jmenuje — Nesnesitelná lehkost bytí. 3 Stejně jako předešlé Kunderovy romány je i Nesnesitelná lehkost bytí spíš novelou než románem, chápeme-li ve shodě s tradicí román jako vyprávění s široce rozvětvenou fabulí a s mnoha vedlejšími motivy, jehož syžetové vazby zasahují do rozsáhlé společenské a dobové problematiky. Kunderovo pojetí románu je velmi volné a osobité, přizpůsobil si tento žánr pro své potřeby, obratně spájí prvky dějové s výkladovými a s filozoficko- historickými úvahami. Nesnesitelná lehkost bytí je v tomto ohledu vskutku dílo tvarově vybroušené, a navíc poskytuje opět poutavé, zábavné čtení. Na krátké ploše dokáže Kundera navodit atmosféru (např. srpnové okupované Prahy), hýří ironií, vtipnými postřehy, paradoxními závěry apod., jednotlivé epizody dokáže precizně vyvážit, dostat je do vzájemné korespondence, bystře propojit a vytvořit tak dojem dokonalé celistvosti a stavebné pevnosti románového textu, dokazuje zkrátka, že co do vypravěčské techniky si vypracoval metodu, v níž je mistr. Hlavním hrdinou je lékař Tomáš, ten na sebe poutá dvě syžetové linie : jedna se váže k ženě Tereze, druhá k milence Sabině; od ní jde spojnice k levicovému intelektuálovi, Švýcaru Franzovi. Tím je syžetová struktura textu v podstatě vyčerpána, všechny ostatní postavy či spíše figurky (Franzova žena, Tomášův syn, Sabinini američtí přátelé apod.) jsou vysloveně epizodického charakteru a pro vlastní příběh nemají žádný podstatný význam. Tomáš je další Kunderovou variací libertina, tj. muže, který je štvancem sexu, stále ho to žene k jiné milence a představa tělesné věrnosti jedné ženě je pro něj nepřijatelná. Pojmu libertin užívá sám jeho demiurg, pro něhož se v jeho pozadí tyčí postava dona Juana. Tentokrát však staví svého oblíbeného hrdinu do nové situace, která ho doslova zaskočí: Tomáš se 152 [pageend154]zamiluje do prosté servírky Terezy z malého města, již pozná souhrou mnoha náhod. V té chvíli se za ním začne rýsovat romantická postava proslule oddaného středověkého rytíře Tristana. Kombinace těchto dvou proti- kladných typů má vytvořit jakýsi dramatický svár v Tomášově milostném životě. Miluje Terezu, ale nemůže si pomoci, musí každodenně prožít nějaké erotické dobrodružství s jinou ženou. Terezino žárlení ho udivuje, ale nerozvrací, má pro své jednání prajednoduché ospravedlnění — rozvrátilo by ho naopak to, kdyby svých avantýr zanechal : “Proč by se jich měl vzdávat! Zdálo se mu to stejně nesmyslné, jako kdyby si chtěl odepřít chodit na fotbal.” Srovnání, jehož tu za Tomáše bez nejmenších zábran užívá vypravěč, je samo dost výmluvné a snad není nemístné označit je za cynické. Tento cynismus, který ovšem Tomáš nevnímá, se stává stálým zdrojem Tereziných muk. Racionálně, ve dne, přesvědčuje sama sebe, že mužovy nevěry pro ni vskutku nejsou nebezpečné, že ji přitom dál miluje (tak jako ve Valčíku na rozloučenou trumpetistu Klímu i Tomáše “jakási mohutná pružina” vymršťuje od cizí ženy zpět k manželce), ale ve skutečnosti tento stav snáší neobyčejně tíživě : v noci ze spánku úpí, podvědomí se nedá oklamat. Ubohá Tereza netuší, že její muž je svým způsobem nemocný — je to erotoman. V době, kdy je čističem výloh, má "každý den jedno i dvě milostná klání”. V hloubi duše si přiznává svou neschopnost lásky, láska a sexualita jsou pro něj dvě zcela oddělené sféry, ale vztah k Tereze ho přesvědčí, že i on dokáže milovat : v těžkých chvílích rozhodování si uvědomuje, že mu nezáleží na ničem jiném než na ní: “Zeměkoule se může chvět výbuchy bomb, vlast může být drancována každý den jiným vetřelcem, všichni obyvatelé sousední ulice mohou být odvlečeni k popravě, to všechno by snesl snadněji, než by se odvážil přiznat. Smutek jediného Terezina snu však nebyl s to unést.” Tomáš je tedy ochoten obětovat celý svět za Terezino štěstí, ale není s to ovládnout to jediné, co záleží na něm — svůj chtíč, a tím ji smutku rázem zbavit, nedokáže ji obdarovat oddaností. Jsou tu oblíbeným Kunderovým postupem postaveny do protikladu dvě krajnosti na první pohled absurdní. Tato zjevná absurdnost má prokázat sílu a velikost Tomášovy lásky, to je jakýsi evidentní důkaz jeho příchylnosti. Skutečnou citovou proměnu děvkaře ve věrného milence však Kundera nedokáže popsat, a to ani ve chvíli, kdy už k té proměně má dojít, kdy Tereza přesvědčí Tomáše, aby se odstěhovali na venkov. Kunderovi je odepřeno vyjádřit velký strhující cit, lásku jako kulturotvornou sílu, jako živel, v němž čím víc člověk dává, tím je bohatší, v němž pocit bezbřehého štěstí pramení z oddání se tomu druhému, z otevřenosti jedné duše druhé. Proto volí jako “důkaz lásky” 153 11 [pageend155]ony absurdní, extrémně zredukované protiklady: celý svět by Tomáš obětoval za Terezino štěstí. Jenže není s to vzdát se toho, co jí právě působí bolest — svých nevěr ! Vztah těch dvou je proto denně napínán na skřipec, pošlapáván a mučen, až se pro ně stane nesnesitelný. Katastrofu může oddálit jediné řešení, totiž idyla, kterou jim má poskytnout venkov. Tomáš s odjezdem souhlasí zejména proto, že už se cítí unaven, unaven nikoli sexuálně, ale tělesně — má při souloži potíže s dechem ! První důkaz lásky ovšem podal Tomáš posvém dávno : odjel v r. 1969 ze švýcarské emigrace, kde se mu otvírala skvělá chirurgická kariéra, zpět za Terezou do Prahy, ačkoli tušil, že se tím vystavuje značnému riziku. Napsal kdysi do spisovatelského týdeníku článek, a ten má nyní odvolat. Odmítne to, čímž nad sebou vynese ortel. Je postupně degradován, až nakonec dělá poblíž Prahy obvodního lékaře. Když i tam ho pronásleduje bdělé oko policie, dává výpověď a stává se čističem výloh. Cítí se teď šťastný, jsou to pro něj “dva roky prázdnin”, zdá se mu, že jde ze slavnosti na slavnost, potácí se po Praze opilý a v báječné náladě. Kamkoli totiž přišel mýt okna, nabídli mu šampaňské nebo slivovici, povídali si s ním a do výkazu mu napsali, že umyl třináct oken. Samozřejmě že mu přitom zbýval čas na každodenní honbu za sexuálním ukojením, takže mu nic nescházelo ke spokojenosti. Ztráta povolání pro něj nebyla trestem a duševní mukou, ale požehnáním. Dospěl ke stavu jakési blaženosti toho, kdo nenese a nechce nést odpovědnost za nic, ani za svůj život. Metoda Kunderova krásného bájení vylučuje, abychom na jeho příběhy kladli vulgárním způsobem přísné měřítko životní věrojatnosti. Jsou v nich často zábavné epizody, vymyšlené s vtipem a ironickým šarmem a sloužící právě jen čtenářské dobré pohodě. Krásné bájení však je únosnou prozatérskou metodou jen potud, pokud zásadně neporušuje realitu, pokud neznásilňuje životní fakta. V tomto případě se to bohužel Kunderovi stalo, a to způsobem dost křiklavým. V letech normalizace se čističi stali lidé nejrůznějších povolání — novináři, právníci, faráři, historici, diplomati, technici atd., ale ani jediný lékař. To nebylo náhodou : úřední zákaz nepřipouští, aby u nás lékař o své vůli opustil povolání. Znám jediný případ, kdy politicky zhřešivší porodník několik měsíců v r.1969 jezdil jako taxikář, byl však rychle přinucen znovu obléci bílý plášť. Ale o Tomášovi se dokonce dozvídáme, že přes snahy jeho příznivců na vesnici mu policie nikdy nedovolí k lékařské praxi se vrátit. Ve skutečnosti by ho přinutila k návratu. Fakta života jsou tu tedy postavena na hlavu. 154 [pageend156]Ale i kdybychom tu uplatnili poetickou licenci do nejzazší míry a nad tímto detailem přivřeli obě oči, nedá se bez výhrad projít kolem toho, jak je vylíčena Tomášova čističská kariéra. Kundera ho poslal zpět do vlasti, aby na jeho lidském ponižování ukázal tragédii společnosti, která upadla do sevření normalizace. Slovní odpůrce iluzí se však, jak vidět, bez iluzí neobejde a nedokáže nekreslit útěšné idylky, jež se otvírají tomu, kdo oddělí lásku od sexu, kdo se vzdá do moci erótu a zapomene na všechno kolem sebe. Typu člověka, jímž je Tomáš, je prostě nemožné vkročit do jiného mravního, myšlenkového či citového světa, než je omezený prostor jeho sexuálního štvanectví. A tak i při duchamorné, psychicky a pro intelektuála nesnesitelně ponižující práci s kýblem a stěrkou má Tomáš opět jedinou starost : kde rychle sehnat další ženskou do postele. Nic jiného ho v těch krutých letech netrápí, nic jiného k němu nedoléhá, jako by žil někde jinde než v normalizujících se Cechách, jako by o jeho zážitcích psal cizinec. Bylo by krásné, kdyby na té idyle s šampaňským a slivovicí byla aspoň špetička pravdy, ale mých deset let obcování s špínou (i lidskou) a dvacet i víc let mých kamarádů se stejným údělem se prostě nad tímhle líbivým obrázkem může jen trpce usmát. Tomáš, zplozenec Kunderovy fantazie, nemá ani potuchy o mučivých stavech, jimiž procházeli ti, kdo byli a jsou nuceni se živit tímto nedůstojným způsobem. Ale ten, kdo nezná pravý stav věcí, zejména ovšem v cizině, si bude s potěšením číst o tom, jak vesele, bezstarostně a dokonce v jakési euforii si může žít v Cechách pronásledovaný intelektuál. Má potom vůbec právo si na něco stěžovat, mluvit o nějakém duchovním a existenčním útlaku ? Od Tomášova a Terezina návratu do Prahy nevstoupí do okruhu jejich společného života jediná bytost a jediná příhoda, která by pro ně znamenala významné setkání, událost, která by před nimi otevřela nové možnosti, která by je přiměla vyrovnat se s novými podněty. (K výjimce se po chvíli dostaneme.) Jsou izolováni od ostatního světa, nemají přátele, nevšímají si běhu dějin, pokračující společenské otřesy se jich nedotýkají. Jejich vzájemný vztah je přitom velmi časově omezen (Tereza je barmankou v nočním podniku). Muka jejich uzavřeného světa se znásobují. Jsou odkázáni jeden na druhého, ale přitom si nedokáží být “světem pro sebe”, postrádají požehnanou schopnost skutečné lásky obdarovávat se pocitem neskonalé blaženosti. Nepřirozenost jejich vztahu je postupně přemáhá, žijí v trvalém pocitu krutosti, kterou působí jeden druhému, ale nic na tom nemohou změnit. Tereza se snaží prorazit tento kruh muk nevěrou s neznámým mužem. Chce se po Tomášově vzoru a vlastně na jeho radu pokusit učinit z partnera zvěčněnou bytost, která nijak nezasáhne její duši. Ovšemže její pokus skončí nezdarem. 155 [pageend157]Ale žádný Kunderův příběh se přece nemůže odehrávat bez závazného pozadí politiky, ta teprve mu dodává nezbytný dějinný rozměr. Pro tento účel a jen pro něj byl stvořen švýcarský vědec Franz, Sabinin milenec. Dějová odbočka, kterou tvoří vylíčení jejich poměru, nemá s ústřední zápletkou prakticky nic společného, Kundera pak dokonce linii Sabinina emigrantského světoběžnictví jenom z nezbytí dotáhne do jakéhos takéhos závěru, ale o to soustředěněji se upne k Franzovi, figuře zdánlivě pro román bezvýznamné. Potřebuje však i tady rozeznít závažný politický motiv, srozumitelný a blízký evropskému čtenáři. Tento motiv tvoří pojem Velkého Pochodu, představa levicových intelektuálů, kterou sám Kundera básnicky oslavil ve své první sbírce. Nyní je mu ten symbol jen ubohou lyrickou vějičkou, na kterou se dají nachytat nenapravitelně naivní snílci, nezkušení nadšenci pro spravedlnost na zemi, pošetilci, kteří věří, že svými protestními manifestacemi zasahují blahodárně do běhu světa. Franz se účastní pochodu intelektuálů ke kambodžským hranicím na pomoc trpícím vlastně ze sympatie k Sabině, k její ujařmené vlasti. V této kapitole dokáže Kunderova ironizující kritika levicového politického iluzionismu a omezenectví zasazovat neomylně tvrdé rány a vylíčení zmatku, za něhož se idea Velkého Pochodu promění v trapnou frašku, se dopíná tragikomických poloh. Tragikomická je proto i Franzova smrt. Fabulačně ani syžetově se tato epizoda vůbec do hlavního příběhu nevklíní. Nicméně má v textu a pro jeho vyznění nepochybně svůj význam : vrhá i na Tomášův a Terezin život v znormalizovaných Cechách odlesk skepse vůči všemu, co žádá na člověku, aby jednal tak, že bude “víc než jen žít”, že se účastní určitým osobním nasazením zápasu o cosi nadosobního. Náš romanopisec vskutku postaví Tomáše do situace, v níž se musí rozhodnout, jaké důsledky vyvodí on, v Cechách, z odmítnutí ideje Velkého Pochodu. Je to jediné lidsky významné setkání, které je Tomášovi dopřáno, jediná výjimka v jeho jinak zcela izolované existenci — přečetné bezejmenné milenky ho přece míjejí jako bezduché věci, jež poslouží a jsou ihned zapomenuty. V této zdánlivě drobné zápletce je soustředěno ideové poselství Kunderova románu, tady se dobereme k základním myšlenkovým vrstvám jeho textu. A zároveň snad snáze pochopíme i to, proč český čtenář doma toto poselství přijímá se značnou rezervou, proč hodnotí i jeho epickou odpověď na způsob života v ghettu — závěr příběhu Tomáše a Terezy — jako odpověď značně pochybnou a neadekvátní situaci, v níž žijeme. 156 [pageend158]Jednoho dne se Tomáš dostaví do bytu, v němž má mýt okna, a ke svému údivu se tu setká s redaktorem spisovatelského týdeníku (kdysi v něm otiskl svůj proskribovaný článek) a zároveň se svým synem z prvního manželství, kterého už celá léta neviděl. Je to pro něj nemilé překvapení. Synův fyzický zjev je mu spíš nepříjemný a z redaktora “s velkou bradou” má smíšené pocity. Oba ho chtějí přimět k tomu, aby podepsal petici žádající propuštění politických vězňů. Tomáš se všelijak vykrucuje, hledá výmluvy, aby nemusel podepsat, nic si od toho neslibuje, petice vězňům stejně nepomůže a režim toho může využít k ještě větším represím. Nakonec vskutku odmítne s odůvodněním zcela intimní povahy : nerad by ublížil Tereze, která má pocit, že ji fízlové mají na mušce. Ale jak je u Kundery obvyklé, toto Tomášovo rozhodnutí se nemůže obejít bez dodatečné, širší a zobecňující explikace : “Věděl dobře, že ta akce vězňům nepomůže. Skutečný cíl nebyl osvobodit vězně, ale ukázat, že jsou tu ještě lidé, kteří se nebojí. To, co dělal (tj. redaktor — M.J.), bylo divadlo. Ale neměl jinou možnost. Neměl na vybranou mezi činem a divadlem. Měl na výběr : buď hrát divadlo anebo nedělat nic. Jsou situace, kdy jsou lidé odsouzeni hrát divadlo. Jejich boj s mlčenlivou mocí... je boj divadelní trupy, která se obořila do armády.” (Dodávám, že jde o součást širšího výkladu o tom, že divadlo hrajeme nějakým způsobem všichni.) Známý Kunderův sklon k redukcionismu tu opět staví do protikladu dvě mezní možnosti : buď hrát divadlo, nebo nedělat nic. Tímto zjednodušujícím způsobem ovšem stěží pronikne k podstatě, k pravdě o skutečnosti, jenom si nad ní krásně zažongluje s líbivými, efektně působícími argumenty. Je tomu vskutku tak, že každá aktivita podobná té redaktorově není nic jiného než divadlo ? Vypravěč, s nímž můžeme Kunderu bez obav ztotožnit, odmítá vidět v “solidaritě otřesených” nejen politický, ale i lidský význam, všechno je mu zbytečné a marné, ničeho se nedosáhne, útlak nepoleví, ba nejspíš se ještě vystupňuje. Motivace redaktora “s velkou bradou”, který tu přirozeně zastupuje celé tzv. disidentské hnutí, je rovněž pramálo úctyhodná : “Byl zvyklý na své čtenáře a když jednoho dne Rusové zrušili jeho týdeník, měl pocit, že se octl ve stonásobně řidším ovzduší. Nikdo mu nemohl nahradit pohled neznámých očí. Zdálo se mu, že se zadusí. Pak si jednoho dne uvědomil, že je na každém kroku sledován policií, odposloucháván v telefonu a dokonce fotografován tajně na ulici. Anonymní oči byly náhle všude s ním a on mohl zase dýchat. Byl šťasten ! Oslovoval teatrálně mikrofony ve zdi. Našel v policii ztracené publikum.” Tato banalizace všeho, co se vzepřelo režimnímu násilí, svědčí o nepochopení toho, oč u nás v střetání bezmocných s mocí jde. Nejenže je 157 [pageend159]daleko vší hry, nějakého efektničení a podvědomé potřeby komunikovat s policií jako s jediným partnerem, ale ve svém pravém významu je prostě reakcí lidského svědomí na zvůli odlidštěného aparátu, vytrvalým zažehováním ohnisek mravnosti ve společnosti, v níž mocenský účel zbavuje tradiční pojmy etického života jejich pravého významu a sugeruje jim význam zcela opačný. Žádná divadelní trupa nevytáhne proti přesile armády, ale jednotlivci s živým svědomím trvají na svém právu připomínat svému společenství, že jeho povinností je vědět přitom stále o rozdílu mezi charakterností a podlostí, mezi čestností a padoušstvím. Nemyslím, že by v těchto ideových polohách tkvěly hlavní příčiny nesouladu mezi ohlasem Kunderova románu v cizině a doma. Věc je mnohem složitější a hlubší; po mém soudu se týká především umělecké koncepce hlavního hrdiny : stereotypně se opakující typ muže, jehož duchovní a citový obzor je neobyčejně úzký a vnitřní život naprosto chudý, jenž nedokáže myslet na nic jiného než na ženské tělo (jeho tvůrce mu k tomu ovšem dodá elegantní filozofii : je ctitelem krásy, jeho posedlost sexem je touhou zmocnit se osudné jedné milióntiny nepodobného v každé ženě, s níž se vyspí), nedokáže prostě proniknout k ničemu, co se zasvětilo lidsky závažnějšímu úsilí, a proto ani nemůže dost dobře vydat svědectví o morální situaci v znormalizovaných českých zemích. Ti, kdo přijali úděl žít v podmínkách existenčního a mravního tlaku, museli každý posvém zvolit nějaký způsob obživy i určitý postoj k politické realitě. Řešení, které zvolil Tomáš — a se svou povahou ani jiné řešení zřejmě zvolit nemohl — je východiskem člověka, který rezignoval na hledání vyššího, nadosobního cíle a smyslu života a uzavřel se do úzce soukromého prostoru. “Jenom žít” a necítit jakýsi závazek lidskosti zachovávat a předávat odkaz čistého svědomí jako nezbytnou podmínku života v pravdě, znamenalo by dnes a zde vzdát se na milost a nemilost “vesmíru bez boha”, v němž rozum a pravda dějin jsou vyhraženy politické moci, takže jen šílenec by si troufal hledat je na svůj vrub. Také Škvoreckého Dany dojde k poznání, že “život je krásný, když všechno ztratí smysl a člověk začne žít jen pro život”. Ale ten do těchto slov vkládá vyhroceně antiideologický smysl, proto může uzavřít : “Neztratil jsem smysl života, jenom iluzi smyslu života.” Kunderova Tomáše čeká hořčí konec. Když pozná, že v Praze by se nedokázal vzdát svých nevěr a Terezu by umučil, je ochoten k řešení: odjet na venkov. Kundera tedy ve stopách mnoha svých českých předchůdců (poslední, nepříliš důstojný byl 158 [pageend160]B. Říha, který také zachraňuje doktora Meluzina na venkově, ovšem toho před pražskými pravičáky) ) posílá své hrdiny na venkov jako do jiného světa, do říše idyly. Tereza vidí obraz venkova očima četby jako svět pospolitosti, kde “jsou jiní lidé a je tam příroda”, takže na rozdíl od Prahy, kde zlí kluci týrají vrány a popudlivé ženské do sebe strkají deštníky, se tam dá žít spokojeněji. Stará iluze znovuožívá. Jako by na venkově opravdu vládl jiný společenský řád, jako by tam také nesledovalo veškeré projevy života bdělé oko strany a policie, jako by tam byla vskutku selanka. Nuže, Tereza pečuje o jalovičky, chodí s nimi na pastvu a Tomáš jezdí s náklaďákem. Koupili si snadno domek, neboť lidé prý z venkova utíkali do města : “Vesnice jim neposkytovala nic, co by se podobalo jen trochu zajímavému životu,” domnívá se městsky cítící autor. Ve skutečnosti právě v těch letech začala vesnice rychle bohatnout, družstva se spojovala ve velké celky a o nějakém úprku do města nemohla být řeč. “Snad právě proto, že tu nikdo nechtěl zakořenit, stát ztrácel nad vesnicí moc... venkov /si/ uchoval značnou autonomii i svobodu,” tvrdí vypravěč v rozporu s fakty. Vesnice je pod naprosto stejnou kontrolou státu a strany jako město a Praha, vládne tu stejná moc jako všude jinde a je všeobecně známo, že politicky poznamenaný člověk se ve velkoměstě “schová” spíš než na venkově. Kundera tu kreslí poměry, jež odpovídají jen jeho zbožným přáním, ale s realitou jsou v naprostém rozporu. Tomáš a Tereza se sem ovšem uchylují nikoli proto, že by je společenský a politický ruch Prahy vyčerpával a rušil. Hlavní příčinou jejich útěku je Tomášovo vytrvalé erotomanství, které nepřestává Terezu mučit. Na vesnici s ním bude rázem konec — nebude tam příležitost k avantýrám. Vztah těch dvou však se ani tady nemůže zázračně proměnit k lepšímu, nehledě k tomu, že ani v tomto ohledu není venkov tak docela bez možností pro toho, kdo je vyhledává. Vše záleží zase jen a jen na nich dvou. Tereza si svou bezmocnou slabostí vynutila na Tomášovi věrnost těla. Ale tímto připoutáním ho zároveň k nepoznání změnila. To už není Tomáš hedonik a cynik, věčně toužící po vytržení, ale zestárlý, rezignovaný člověk bez zájmu o cokoli — ostatně neměl nikdy zájem o nic jiného než o ženský klín, eventuálně řitní otvor. Oba nešťastníky sevřela na vsi bezútěšná samota, vyčnívali z řady jako cizorodé těleso, s nikým si důvěrně nerozuměli a jen vtipkování předsedy družstva vnášelo do jejich bídy trochu truchlivého veselí. Jsou na konci svých sil, aniž si to přiznají. Tereza si vyčítá, že kvůli ní přišel Tomáš o možnost operovat, v čemž viděl své poslání. On jí na to odpovídá slovy naprosté rezignace, ačkoli zároveň statečně tvrdí, že se na vsi cítí šťasten : “Nemám žádné poslání. Nikdo nemá žádné poslání. A je to ohromná úleva zjistit, že jsi volná, že nemáš poslání.” Jinými slovy, Tomáš nemá ctižádost uplatnit své intelektuální schopnosti a 159 [pageend161]dovednost, je spokojen s tím, že přežívá n ústraní. Jeho nezájem o cokoli z něho činí předčasně zestárlého muže, který konečně patří Tereze bezvýhradně. Jediným společným zájmem a citovou spojnicí mezi nimi je fenka Karenin, která však teď pomalu umírá na rakovinu. V líčení tohoto smutného zvířecího konce, který oba manžele neslýchané zasahuje, se najednou kupodivu ozvou tesklivé tóny něhy, laskavosti a oddanosti, jaké člověk marně čekal na místech, jež se týkaly vztahu dvou milujících se lidí, Tomáše a Terezy. Tyto pasáže o psím umírání jsou cituplné a vroucí, prozrazují silnou duševní účast na utrpení živé bytosti, zazní tu tóny melancholie a stesku nad uplýváním času, nad konečností všeho živého. Slova, která nenalezl Kundera pro lásku k člověku, nalezl pro lásku k umírajícímu pejskovi. Neříkám to ze zlovůle nebo potměšilosti, chci tím jen konstatovat jistý rys jeho lidského a tvůrčího typu. Uhynutím Karenina se uvolnilo významné citové pojítko mezi Tomášem a Terezou. Jak budou teď spolu dál na vesnici žít, osamoceni, bez přátel sobě rovných, bez lidské účasti s kýmkoli, bez pomyšlení na založení pozdní rodiny, bez zájmu o úzký i širší svět ? Tuto otázku si musel položit i jejich tvůrce. A zjistil, že nezbývá, než je poslat na smrt. Dozvěděli jsme se o ní už takřka na počátku příběhu : zabili se v havarovaném náklaďáku. Zdálo by se, že je to smrt náhodná, neústrojná, nevyslovující žádné zákony života. Ale tato zdánlivě nesmyslná smrt má naopak svou hlubokou vnitřní logiku a oprávnění: tento lidský pár neměl pro co žít a proč žít. Zemřeli už předtím, než se zabili. Usmýkala je snad doba a společnost ? Vzala jim ovšem možnost žít přirozeně a produktivně, realizovat se v tom, co odpovídalo jejich schopnostem i přesvědčení a v čem /kdysi/ viděli své poslání. Ale především se utýrali navzájem neustálými pochybami o tom, zda způsob jejich soužití je soužitím skutečné lásky. Trápili se nad tím tak dlouho, až rozvrátili veškeré základy na nichž mohl spočívat požehnaný svazek. Milosrdná smrt v havarovaném autě ukončila kruté pomalé odumírání všech jejich kladných životních projevů. Zbývá si všimnout jednoho důležitého rysu Kunderovy poetiky, který nám snad taky prozradí dost o příčinách velké popularity jeho románů. Jak víme, i v posledním příběhu je nejedna odvolávka na filozofy různých epoch (Nietsche, Parmenides, Descartes aj.), četné pasáže mají ráz filozofické eseje. Kunderovy romány proto mají přídech myslitelsky náročných textů, v nichž sledujeme hluboké a důsažné problémy lidského bytí. Navíc je známo, že Kundera se i v rozhovorech často hlásí k tradici proslulých romanopisců 20. století, zakladatelů moderní filozofické prózy, 160 [pageend162]jako je Fr. Kafka, R. Musil, H. Broch, Th. Mann apod. Ale rozdíl mezi epikou těchto moderních klasiků a romány Kunderovými je na první pohled patrný : jejich texty jsou koncipovány složitě, umně a kladou čtenářům četné obtíže, sotva by se mohly stát bestsellery, ctižádost jejich autorů směřovala evidentně jinam. V Kunderových románech je naopak filozofování příjemnou hrou paradoxů, do které se může snadno zapojit i čtenářská mysl velmi prostinká. Záhadu tohoto rozporu odhalil bystře J. Vohryzek ve své kritice románu Život je jinde (KS č.1/84) : “Jeho román není, myslím, dobrodružstvím myšlenky, je spíš transpozicí poznaného. Autorský akt tu není samotným aktem poznání, ale následuje až po něm. Téma a problémy nejsou záhadou, jíž autor proniká aktem psaní, ale důvtipně a se svrchovanou inteligencí zvládnutým formálním úkolem.” Zatímco tedy staří mistři vyzývali čtenáře, aby s nimi zvolna a obtížně postupovali za složitou myšlenkou, kterou s ním teprve objevovali, zatímco u nich je cítit úsilí jít kamsi “za rozum”, zmocnit se čehosi obtížně vyjádřitelného a uchopitelného, odhalit existenciální tajemství člověka odvážnou epickou výpravou za neznámem, u Kundery přicházíme jaksi k hotovému, každá myšlenka je podána v pestrém vyhotovení a příjemně nás překvapuje svou snadnou dostupností. Autorský a poznávací akt jsou prostě od sebe odděleny, na čtenáři se nevyžaduje žádná námaha spoluúčasti na cestě za poznáním; autor mu sděluje výsledek, k němuž došel, s přesvědčivým gestem myslitele, jenž zvládl vyřešení tajenky, leč nepoodhalil nám pohled na tajemství bytí. A právě tato “nesnesitelná lehkost psaní” patrně láká — vedle nezbytného přívažku exkluzivní erotičnosti — tzv. masového čtenáře ke Kunderovým románům — vidí v nich ideální typ “filozofické” prózy, jež mu je dostupná a ještě k tomu je zábavná. Nic mu v ní neklade překážky, nic mu nepřipomíná jeho nepřipravenost zvládat úskalí složitě se zavinujících myšlenkových postupů, všechno je naopak efektní a lichotí mu, podporuje jeho sebevědomí polovzdělanectví. Chtít dosáhnout v dnešní krizi knižního trhu světového ohlasu znamená nepochybně dodržet určitou rovinu čtenářských nároků a počítat se snadnou překladatelností a srozumitelností textu. S tím Kundera evidentně kalkuluje. Tyto ohledy byly však to poslední, oč šlo velkým mistrům, k nimž se Kundera hlásí. Tyto dva rozdílné postoje jsou svědectvím dosti přesvědčivým. Nemíním tím nijak snižovat význam jeho světové slávy, i když nezapomínám, že na ni v posledních desetiletích doplatil nejeden autor, 161 I [pageend163]když ho zvážil čas. Mé výhrady se týkají uměleckých a ideových rozporů, jež s sebou přináší Kunderova snaha být čtenářsky úspěšný za každou cenu, což se obráží i ve faktu, že od dob Žertu jeho myšlenková úroveň nabývá stále víc na brilanci, ale ztrácí na hloubce a závažnosti. Nevěnoval bych se jeho dílu tak široce, kdyby bylo nicotné. Pro mě je naopak důležitým, mimořádně osobitým rozvinutím jedné vypravěčské tradice české literatury, což mu těžko může někdo upřít. Vidět jen jeho oblíbené stereotypy a odbýt je pohrdavou nálepkou “odborníka na písemné soulože” je svědectvím neúcty ke kultuře “jiné víry”, k jinakosti myšlení a životního přesvědčení. S každou “jinakostí” je však třeba se vyrovnat na seriózní úrovni. O vážné uchopení Kunderova díla jsem se ve vší skromnosti pokusil i v těchto svých úvahách. Soutěž o výtvarné řešení českého slabikáře Der Osterreichische Bundesverlag — dále Rakouské spolkové nakladatelství —, v jehož programu vycházejí také školní učebnice pro v Rakousku žijící menšiny, se po zjištění, že dokonce česká Komenského škola ve Vídni používá z nouze ideologicky indok- trinované slabikáře z Prahy, rozhodlo vydat nový český slabikář. Dílo, vzniklé za spolupráce odborníků, nemá sloužit jen potřebám školního vyučování, ale i soukromé výuce českých dětí v rodinách, ať žijí kdekoli. Má odpovídat obvyklým nárokům pedagogů, ale musí mu bez potíží rozumět a užívat jej i rodiče sami. Českým dětem, žijícím v zahraničí, má osvětlit jejich kulturní kořeny, základní humanistické hodnoty i nejlepší tradice jejich vzdálené vlasti. Rakouské spolkové nakladatelství vypisuje otevřenou soutěž o nejlepší výtvarné řešení nového slabikáře. Vyznamenanému umělci bude současně s udělením zadávky vyplaceno 50.000 schillingů; tato částka představuje zhruba polovinu předpokládaného honoráře. Druhou a třetí cenu za úspěšnou účast ve výši 14.000 a 7.000 schillingů věnovala Nadace Charty 77 ve Stockholmu. Účastníci soutěže — čeští výtvarní umělci na celém světě, kteří zašlou Rakouskému spolkovému nakladatelství svou přihlášku, obdrží přesné podklady, na jejichž základě mohou vypracovat své koncepce i ukázky. Aby toto pozvání dostihlo co nejvíce z nich, není doba přihlášek omezena, návrhy musí však být zaslány nejpozději s datem 31. srpen 1986 aby mohly být vyhodnoceny ještě před koncem roku 1986. Soutěžní podklady mohou být vyžádány na adrese : Ósterřeichischer Bundesverlag, Produktionsleitung, Postfach 79, A 1015 Wien, Ósterreich. Na tutéž adresu musí být zaslány i hotové práce. 162 [pageend164]knihy Václav Havel, Pokoušení. Hra o deseti obrazech. Edice Expedice (samizdat). Praha 1985. Sukus dobré hry se prý má vejit do jedné prosté věty. Pokoušení, nová hra Václava Havla, by se do ni dalo shrnout třeba takto : Vědec dr. Foustka se zaplete s ďáblem a doplatí na to. Jenže sotva jsem tu větu napsal, vzniká otázka, zda je dr. Foustka skutečně vědec, zda to, s čim se zapletl, je skutečně ďábel a zda hrdina hry na své spolky skutečně doplatí. Tak se čtenáři Havlovy hry v úvahách nad Pokoušením povede i nadále. Z dobrého zvyku nejdřív obsah hry : K úkolům vědeckého ústavu s blíže neurčeným posláním patří střežit vědeckost vědy a především chránit ji před infiltracemi jakéhokoli druhu nevědecké iracionality, mysticismu, pseudovědeckých teorií atd. V čele ústavu stojí vynikající odborník na toto střeženi, Primář, neustále doprovázený a napodobovaný svým Zástupcem a neustále naslouchající šeptaným instrukcím Tajemníka, který se objevuje v klíčových i neklíčových situacích hry. Vědecký tým tvoři : hrdina hry dr. Foustka, dvě vědkyně, Vilma a dr. Lorencová, vědci Kotrlý a Neuwirth. Foustka je už dlouho poután vztahem k Vilmě. Lorencová funguje jako femme fatale : klame Kotrlého s Neuwirthem a Neuwirtha s Kotrlým. oba pak v závěrečném maškarním reji s Tajemníkem. Primář je striktní antifeminista, není však lhostejný k mužům. Sekretářka ústavu Markéta je vnímavá duše, podléhající sugesci myšlenek dr. Foustky, k němuž vzplane láskou. Petrušku, nemluvící postavu, si celou hru vodi za ruku Zástupce, a Tanečník je vytrvalý obdivovatel Vilmy vždy s kytičkou fialek v ruce. Bytná dr. Foustky je žena, zastupující ve hře zdravý rozum. Objevuje se zřídka a má vždycky pravdu. Fistula, penzista, má zvláštní posláni. Milenec a Milenka mají při zahradních slavnostech poslání projevovat si něžnosti. Pověst Ústavu je ohrožena. V šatném srdci tohoto hlavního stanu vědeckosti, jak zjistil Primář a jak se už všeobecně proslýchá, došlo ke skandální skutečnosti : dr. Foustka je prokazatelně podezřelý z nepřípustného zájmu o hermetickou literaturu, o teorii a v poslední době i o praxi esoterismu, okultismu, černé magie atd. Pověsti jsou pravdivé. Dr. Foustka se skutečně pustil z bliže neurčeného zájmu na zakázané pole odsouzených protivědeckých teorií a praktik. Dostává se do jakéhosi tajného spolčení s praktikem magických a theurgických evokací, podivnou zapáchající existenci, jakýmsi skřetovitým penzistou Fistulou, vybaveným nicméně tolika sugestivními znalostmi a přímo ďábelskou logikou a přesvědčivostí, že dr. Foustka, v zájmu proniknutí do oblasti magie neodolá svodu. Je odhodlán podniknout s Fistulou dobrodružství nového poznáni. 163 [pageend165]Nebezpečí je včas signalizováno, dr. Foustka je nařčen z nekalých rejdů a vyzván k sebeobhajobě před objektivnim vědeckým soudem svých spolupracovníků. Milující Markéta se ho okamžitě naivně a vroucně zastane. Její vystoupení je kvalifikováno jako obviňováni Ústavu ze lži a je na hodinu propuštěna za němého souhlasu všech, včetně dr. Foustky. Soud, nebo spíš kolegiální rozprava, dopadne pro dr. Foustku dobře. Vyloží přesvědčivě, že mu šlo jen a jen o kamufláž v zájmu dobré věci. Jeho zájem o nadpřirozeno a jeho pokus proniknout přímo do tábora jeho šiřitelů zejména mezi mládeží byl diktován vědeckou nezbytnosti získat konkrétní argumenty pro nesmiřitelný boj proti pověrám s konečným záměrem pomoci triumfu vědy. Dr. Foustka je očištěn z nařčeni a dokonce pochválen, zůstává v Ústavu a ústy samého Primáře je srdečně zván na kostýmovaný večírek v zahradě ústavu. Věci se vracejí do starých koleji - až na smutnou skutečnost, že Markéta zešílela a je na psychiatrii. Navenek je tedy všechno zachráněno. Fistuloví ovšem Foustka prohlásí, že se zachránil záměrnou lží, že hodlá pokračovat v pronikáni do okultních věd a dokonce ve spolupráci s Fistulou pracovat ve prospěch utlačovaných a pronásledovaných Ústavem přímo v jeho lůně. Vymknout se ďáblu nebo spíš systému ďábelství nelze. Fistula je, jak se ukáže v závěrečném obraze, kostýmované zahradní slavnosti, Primářův osvědčený fízl a Foustkova vzpoura, z hlediska systému bezvýznamná, bude snadno zlikvidována. Prohlédnutý a poražený Foustka se ještě vzepne k obvinění ničivé moci, ale Primář ho nakonec poučí o nepřípustnosti porušováni pravidel mocenské hry a dokonce pobaveně zatleská naivitě a marnosti jeho vzpoury. Zahradou bloudi šílená Markéta, zpívající Oféliinu písničku, zatímco maškarní rej přechází v orgiastický sabat maškar. Na Foustkovi, který se mumrajem potácí v masce Fausta zřejmě náhodou vzplane plášť - chytil od plamene, který nese v míse Primářův čerstvý favorit Kotrlý. Obraz zběsilého veselí zahalí dým. Hraje napsána s klinicky čistou konciznosti a s bravurou, má tah, čte se jako dobrodružství napínavého logického myšleni a probouzí zvědavost, k čemu ta moderní faustiáda míří. Erudovaný čtenář Havlových her si ovšem za chvíli lichotí, že už je doma : faustovská konstrukce má hru zajímavě ozvláštnit, ale slouží znovu rozvíjení zatvrzele opakovaného havlovského tématu. I v této hře půjde nepochybně, říká si erudovaný čtenář, o hrdinu v základní existenciálni situaci vzhledem k fungujícím společenským strukturám, o jeho hájeni vlastni identity proti přesile ďábelského mechanismu moci. A o mravní poselství, o apel k věrnosti diváka mravnímu imperativu v sobě. Téma je tedy, jak se zdá, stejné, ale hrdina nějak nezvykle jiný, ve srovnání třeba s hrdiny Audience, Vernisáže, Protestu, Larga desolata. Vaňkové nebo Kopřiva se chovají zdůrazněně skromně a neokázale, často dokonce jakoby omluvně z vrozené vychovanosti a slušnosti. Nic ze sebe nezveřejňují, nevíme skoro nic o soukromí jejich duše. Chvílemi nám připadají jako oběti nebo štvanci své neústupnosti. Neprodělávaji ve hře psychický vývoj, a jako by ani nejednali : spis se jen dávají popostrkovat vznikajícími situacemi, nijak se dramaticky nemění. Jen trvají na svém, někdy zarytě, někdy provinile, jindy bezradně, jindy zas zoufale a skoro vždycky málomluvně. Dr. Foustka se brzy - na Havla neobvykle rychle - otevírá. Má zřejmě po krk svého ústavu, je v něm cizinec předstírající loajalitu. Jako Faust, kterého omrzely všechny poznané vědy a 164 [pageend166]zatouží po jiném poznáni, pustil se i dr. Foustka už dávno daleko za úředně přípustná a schválená pseudovědecká dogmata. V důvěrném rozhovoru s Markétou na večírku v ústavní zahradě se ukáže, že studuje a promýšlí metafyzické problémy, nevysvětlitelná tajemství vesmíru a života. Otevírá jí oči na úchvatnost nepochopitelných náhod při vzniku vesmíru, diky nimž vznikl na zemi život, nebo na pravděpodobnou existenci jakéhosi absolutna, nějaké vševědoucí mravní instance přesahující lidské chápání, které vděčíme za mravní řád v sobě. A povzbuzen žasnoucí Markétou, dychtivou nového poznáni jde ve svých výkladech ještě dál - prozradí jí jak hluboce pohrdá společnosti založenou na násilí a její sterilní vědou, zavrhující Boha a vydanou tudíž všanc ďáblovi v nejrůznějšich převlecích. I takto snad trochu příliš elokventně prezentovaná Foustkova touha dobírat se dalšího a hlubšího poznáni i jeho opatrná ochota pronikat s Fistulou do tajemství okultních věd, se čtenáři stále ještě víceméně vejde do představy hrdiny příbuzného hrdinům předchozích Havlových her. Zarazí ho ovšem jeho netečnost k Markétinu osudu. Přičítá ji zatím faustovskému vzorci na němž je hra zbudována - rozpomíná se, že i Faust se konec konců v rámci své velké goethovské mise celkem bez skrupulí smířil s Markétčinou tragédií. Ale něco se mu přece jen přestává rýmovat. Zaráží ho Foustkova příliš suverénní a snaživá sebeobhajoba před ústavním tribunálem a dál pak, s nově vzniklými situacemi, příliš pohotové, jakoby z nouze improvizované zdůvodňováni skutečných i předstíraných stanovisek v dialozích s Fistulou. Přibude k tomu navíc i po Markétině zešílení vesele pokračující stereotyp vztahu k Vilmě, a přibývá k tomu dál pocit přílišné snadnosti, s niž tento tajný rebel proti ďábelskému světu hraje hru na dvě strany a nechává si tu i tam zadní vrátka. S dobrou vůli a s vynaložením námahy by se dal konec konců havlovský hrdina neústupné vůle žít v pravdě ve Foustkovi vidět až do konce hry. Všechno jeho proměňováni by se mohlo vysvětlit jako strategické manévrováni člověka rozhodnutého vymknout se konečně a definitivně světu, v němž až dosud žil a vyhlásit mu válku. A jeho obžaloba moci v poslední replice by se pak dala chápat jako charakterní čin člověka v tragické prohrané situaci, odhodlaného nevzdat se už nikdy pravdy, k niž došel. Jenže ta námaha by musela být násilná a umělá a rozcházela by se s čtenářovým rozumem i citem. Vlastně už od rozhovoru s Markétou Foustkovi nějak přestává důvěřovat. Spíš než jako člověk, který “to v sobě nedokáže už dál dusit’’ a potřebuje se Markétě svěřit se svým bolestným a nebezpečným tajemstvím, mluví Foustka někde na pomezi upřímnosti a hraného efektu, tak trochu jako rétor. který si zamanul ohromit naivní děvče. Tento odstín něčeho teatrálního, řečnického, dost nepodloženého vnitřni vážnosti mu pak Havel ponechává dál. od činu k činu, od repliky k replice. Kadence a faktura jeho řeči budí jakousi rezervu a nedůvěru, maličké podezřeni. Až je nakonec divákovi zřejmé, že nejen nejde o postavu z rodu dosavadních havlovských hrdinů, ale že jde možná naopak o ironický pohled na pokleslého hrdinu, na někoho v jádře nepravého. Podívá se na dr. Foustku z tohoto zorného úhlu. Ukáže se mu, že takto najednou jinak uviděný Foustka je spíš typ jakéhosi řekněme třeba intelektuála za větrem nebo hrdiny za bukem. Žije si v klidu ve strukturách, funguje bez vady v prázdných formálních stereotypech a rituálech ústavu, vyrábí bez nejmenších výčitek pavědu, slouží, jak se sám označil, jako vlajkonoš jejího praporu ve službách “ďábelského díla zkázy ve světě stále tupější svévole mocných a tupější poddajnosti bezmocných”. Dělá, co si 165 [pageend167]nemyslí, slouží něčemu, s čím nesouhlasí a co nenávidí. A zároveň si doma dopřává luxus soukromé zásadní opozice. Hermetické vědy si teoreticky pěstuje jako vzrušujícího koníčka a k praktickým pokusům z oblasti černé magie, které ho přirozeně velice zajímají, se chystá s Fistulou s největší obezřetnosti a neustálým zdůrazňováním své loajality státní doktríně a jejímu pojetí pravdy a mravnosti. Prozrazení nekalých styků takto chápaného Foustky ho pak vůbec nevede k zoufalému zápasu o nerozdvojenost a pravdu dalšího života. Vede ho naopak k chvatnému kličkováni a nakonec, v palbě Fistulový logiky, - nedá mu to, proč by si nezahrál na muže odvážných činů - znovu k efektnímu výstupu. Tentokrát hraje poprvé vabank. Riskuje odhodlání k boji proti Ústavu v naději, že Fistula je člověk na jeho straně barikády. Zmýlil se, je dopaden. A jeho závěrečné slovo k Primáři je spis zlý, bezmocný výkřik zoufale, který už nemá co ztratit, než co jiného. Důmyslný čtenář domyslel tuto interpretaci Foustkova přiběhu. Je mu teď jasné, že se Havel v Pokoušení dotýká nového problému a má nového hrdinu, typ, zdá se, vlastně naveskrz záporný, v “zemích s cenzurou" a konec konců v jiných variantách i v “zemích bez cenzury” k viděni dnes a denně. Teď z toho ovšem vychází dr. Foustka bledě. Je pozér a zbabělec. Nikdy ho ani nenapadlo vzepřít se mocenským mechanismům. Zahrával si s čertem jen pro malé soukromé potěšení a když to prasklo, má utrum. Pozdě lituje. Přijde o místo, o dobré bydlo, prohraje. Ale quelle surprise ! Nějaké spravedlnosti ve čtenáři se tohle přece jen zase nezdá. Začíná něco namítat, a klade si otázky. No dobře, ale servilní tanečky na ústavních večírcích přece Foustka netanči ? A jak se stalo, neni-li na něm nic, že odmítl tak briskně všechno výhodné co by mu plynulo z povýšeni, které mu primář s velkorysostí pederasta u moci nabizi ? A čím to, že se mu do rituálních hrátek na žárlivost s Vilmou vedrala skutečná žárlivost, jakou plodivá nehraná, ale skutečná láska ? A konec konců i ten Ďábel, když jsme v parafrázi na faustovské téma. Zřejmě těch pár myšlenek o vesmíru a mravním imperativu v člověku naservíroval naivní husičce Markétě skutečně jen tak pro efekt ze svého ohromovacího arzenálu. Jenže on sám je měl sotva z nějaké popularizující brožury. Pracuje v ústavu na zabíjení vědy, kde vědci degeneruji, ale kus vědce v něm je zřejmě dál. Dobíral se k novému nejvnitřnějšímu přesvědčení zřejmě dlouho a jistě ne snadno. Fistula má přece pravdu, když říká, že “pokud ďábel existuje, tak především v nás”. Jde o to, co tím ďáblem rozumíme. Pokouši-li Foustku neklid duše a tvořivý intelekt, aby se pouštěl za zakázaným poznáním, je to pokoušení dábelské jen ve slovníku skutečných ďáblů, majitelů opresivnich aparátů moci. Své pokoušeni si Foustka přivolával přece sám. Že zůstalo u pokoušeni, u opatrného podávání prstíčku odvaze vyvodit mravní důsledky z poznání, k němuž došel a chce docházet dál i studiem okultních věd - je jiná věc. Na něco člověk má. na něco nemá. Jsou přece sobci, pozéři a okorali dobyvatelé žen, kteři nějak zahubili ne jednu Markétku, a jsou přitom dál vážení vědci, umělci, podnikatelé nebo i kazatelé. A kolik Foustků, celá stáda zbabělců ví své, nepokouši se ani a pokoušeni, jsou cynici, hrdinové zakázaných řečí a lukrativního prosperováni na teplém místě v mašině moci ? Náš Foustka 166 [pageend168]není aspoň cynik - snad. Jen nemá na to, aby se v něm pokoušení změnilo ve velké pokušení k mravnímu činu. Je složitá povaha. Jako se čtenáři nezdá z hlediska rozvíjeni postavy v dramatu i z hlediska prosté logiky, že by se tento věru nehrdina odhodlal z čista jasna zahnán do kouta rovnou k plánováni diverze v lůně ústavu a přitom to pro dramatika, jak je vidět, logiku má - nezdá se mu, právě proto, ani vyloučeno, že jeho poslední výkřik ve hře, obžaloba Primáře je první krok od pokoušení k odvaze. Ale zatímco Faust překonal ďábelské nástrahy a zatímco by dnešní lidstvo mělo podle Goethovy velebné představy z 18. století právě dnes prožívat triumf lidského ducha jak ho viděl Faust v titánských vizích budoucího dělného, svobodného a tolerantního souručenstvi obyvatel planety, hrdina Havlovy hry ve Faustově plášti chytil plamenem uprostřed sabatu supermoderního světa. Všechno zahalil dým. Až se rozptýlí, začne nazítří ráno ve všech Ústavech ranní rituál, naskočí panely frází a prefabrikovaných instrukcí a předem připravených rozhodnuti, roztoči se mechanismy moci. Úřednici se zvláštním posláním vyrazí do terénu, donašeči donesou, co je k doneseni, řiťolezci vlezou do nadřízených řiti. Šéfové projeví starost, kdo dnes roznáší mýdlo nabo krmí poštolky. Nevíme, jestli dr. Foustka plášť uhasil nebo jestli uhořel. Náhodou ? Z trestu ? Nebo to byl plamen očistný ? A kdo byl ten člověk ? Obstál v nás nebo neobstál ? Zatratí ho divák až půjde z divadla nebo ho pochopí ? Bude pro něho zmetek, který způsobil Markétčinu smrt, obojetnik, který si zahrával s pravdou, neměl na ni a právem uhořel ? Nebo ho pocítí jako tragickou postavu ? Tragický osud v dramatu ovšem předpokládá od renesance nahoru vznešenost - je to pár dní co mi to právě v souvislosti s Foustkou připomněl přítel jako nevýratný argument. Aleje to pravda ? Nemůže být tragický i někdo, kdo nemá vznešenost ? Není tragické i to prázdné pseudovědecké fungováni těch věru nevznesených ostatních postav hry ? Těch lidí tlačených vytrvale, celé roky, k životu bez identity a charakteru, těch schizofreniků, žijících jedním životem v Ústavu a druhým doma ? Těch přídomků moci, přirostlých u Havla v duchu absurdní poetiky doslova ke svým mocným a tančících nepřetržitý tanec svých řízených životů na řízených večírcích ? Markéta má právo na tragičnost, je naivní, ale udělala vznešený čin. Ale co když měla Vilma s Foustkou skutečně někdy “slunné dny" v té bídě nepravdivého života a najednou ji zasáhla skutečná a hluboká bolest, když ji Foustka nařkl z donašečství ? Nebojí přece jen neměla, jen ji hrála, není na ni nic tragického a je fungující kolečko ďábelské moci ? Havlova nová hra je hra takových ambivalenci a otázek. I ďábelství je možné chápat v ni různě. Dokonce subalterní provokatér Fistula je vlastně postava dvoudomá : zapáchající ftzl a přitom skvělý logik. Jazyk a myšleni, kterým ho Havel nadal, ho v čtenáři jaksi paradoxně vykupuje. Je mu líto a děsí ho. že se všude na světě dají brilantní mozky koupit. Je to tragická zvrhlost. A dál : všechny životy ve hře lze přece přijímat nebo nepřijímat jen s neustálým vědomím, že se odehrávají uvnitř obludné manipulační mašiny, soustrojí moci, z něhož není úniku (mimochodem, napsané skvěle s tak hrozivou panoptikálnosti, že spíš než smích vyvolává trvalé mrazení po těle). 167 [pageend169]Co s tím vším ? Jaký smysl má to Pokoušeni ? Otázka za otázkou. Hra je všechny položila. Odpovídá na ně ? V Dopisech Olze má Havel úvahu o smyslu života, kterou v něm vyprovokovala vzpomínka na lonescovy Židle. Mimo jiné v ni píše : “Představa nějakého kompletního a konečného poznáni, vše vysvětlujícího a žádné nové otázky už nevyvolávajícího, je mi jednoznačně spojena s otázkou konce - konce ducha, života, času i bytí. Cokoli smysluplného bylo kdy v této věci vysloveno (včetně každé náboženské zvěsti) vyznačuje se naopak, jak se mi zdá, přímo dramatickou otevřenosti, nehotovosti, nemá to charakter zjištění, ale spíš výzvy či apelu, je to něco povýtce se "dějícího”, živoucího, co nás strhává či oslovuje, zavazuje nebo dráždi, co souzni s naší nejvnitřnéjši zkušenosti a třeba i od základu měni náš život, co se však nesnázi nezodpověditelnou otázku smyslu tak či onak jednoznačně zodpovědět... Vždy to spíš jen navrhuje jakýsi způsob, jak s touto otázkou žit.” Je-li hra zhuštěný, uměle stvořený život nabídnutý čtenáři či divákovi k úvaze o jeho smyslu, pak citim ve hře Pokoušeni její apel ke mně v duchu citovaného textu : jako život, který se nekonstatuje, nýbrž děje a dráždi mě k otázkám, na které nejsou jednoznačné odpovědi. K otázkám, které znám ze svého života a musím s nimi bez definitivní odpovědi žit a hledat způsob, jak s nimi vyjit. Být režisérem této hry. dbal bych, abych položením jednoznačných přízvuků nenašel jednoznačný výklad hry, abych nezrušil ambivalence a nezodpověděl otázky. Nechal bych je pro diváka otevřené. Někdo se mne zeptal, jak se mi Pokoušení libí. Stejně dobře by se mne mohl zeptat, jak se mi libí zpráva o zemětřesení nebo o moru nebo jiných neštěstích. “Líbit se” je na to špatné slovo. Je to smutná faustiáda našeho' života. Napsaná, podle mého soudu, s pronikavou inteligenci a velkým uměním. A přináší mnoho nového o Havlovi. Připadá mi v nijako autor zranitelnější než býval v předchozích citovaných “apelech”. Nad předchozími hrami až po Largo desolato jsem vždycky oceňoval ze všeho nejvíc Havlův intelekt. Od “Larga” jako by se do autorovy nezranitelné intelektuální jistoty vlamovalo něco, s čim si neví rady. Právě to mě ovšem na Largu desolatu přitahovalo - štvanec, který si zároveň za tu štvanici bezradně a nešťastně může. A přitahuje mě to na Pokoušení s jeho mnohoznačnostmi a nezodpovídanými otázkami. Chápu ten nový způsob jako jiný druh pronikáni do divákova vědomi. Je to už dost dávno, napsal jsem Václavu Havlovi po přečtení “Protestu” dopis, že dávám přednost vylíčeni postavy před vylíčením systémů, v nichž postava rotuje jako manipulovaná součástka. Že by se mi víc zdálo, kdybych zevnitř postavy, na ni samé poznal víc ji i ty systémy. Mám dojem, že se mi to přáni v Pokoušeni začíná plnit - potěšení na mé straně, Vašku. V té úvaze nad lonescem mimo jiné stoji : ”... jak to lonesco myslel, je lonescova věc. a jak to kdo interpretuje, je zase věci toho kterého interpreta." Takže : Jak to myslel Havel, je jeho véc. A teď si musí dát líbit interpretace, včetně téhle mé.+ S.M. + Largo desolato mělo v únoru francouzskou premiéru v pařížském divadle La Bruére. S úspěchem byla hra už uvedena v Německu a v Rakousku. Český text ve Svědectví 74/1 985. 168 [pageend170]Ivan Klíma, Milenci na jeden den. Rozmluvy, Londýn 1985. Ivan Klíma, Moje první lásky. Sixty-Eight Publishers, Toronto 1985. “Nepřiznal bych mu za nic, že i já po jeho vzoru zkoušel zalidnit papír drobnými postavičkami, že ve slunečnějších chvílích, kdy si připustím budoucnost mimo prostor šanci, si pro sebe představuji nějaké svědecké povoláni : být básníkem, hercem či malířem,” říká vypravěč jedné z Klímových povídek. Charakterizuje tak autorovo pojetí vlastni literární dráhy, která je v zárodku poznamenána silným pocitem dluhu vůči těm, kteří nepřežili. Klímova zvýšená morální citlivost je nejvýraznéjšim podtextem obou hlavních linii jeho díla, které se často vzájemně prolínají. První se soustřeďuje na historicko-společenské otázky, snaží se odkrývat mechanismy moci a konflikt jedince s odlidštěným společenským aparátem. Druhá se zabývá tématikou intimních vztahů mezi lidmi, marnou snahou navázat hlubší lidský kontakt. V roce 1985 vyšly dvě knihy Klímových povídek, které jsou dokladem o vývoji této druhé linie. Triptych Milenci na jeden den vznikl už v roce 1968-1969, ale jeho knižní vydáni z roku 1970 bylo zabaveno. Moje první lásky obsahují povídky ze začátku osmdesátých let. Základní tématikou obou knih jsou milostné příběhy ve světě, ze kterého spolu s vírou v Boha vymizela i paměť, svědomí a morálka. V Milencích na jeden den je absurdita tohoto světa vyjádřena formálními prostředky blízkými absurdnímu dramatu s jeho záměrnou zkratkovitostí a mnohoznačnosti. Příběhy jsou zpravidla konfrontací mužů střední generace s mladými dívkami, které vyrůstaly ve společnosti bez morálních norem. Svoji mladou bezprostřednosti instinktivně pojmenovávají věci pravými jmény a šokují své partnery samozřejmostí, s jakou odmítají jejich pokrytectví. Staví jim tak před oči brutalitu světa, ve kterém okamžiky štěstí jsou vykoupeny tím, že nemyslíme na minulost ani budoucnost. Hlubší city a lidské vztahy jsou nahrazeny hrou na lásku, ve které partneři jsou víceméně zaměnitelní. Život se tak pozvolna měni ve hru na život, jejíž rituály jsou jen prázdnými gesty - hlubší vztahy mezi lidmi jsou znemožněny a každý zůstává sám. Snaha žít jen přítomnou chvíli, ohlušit svědomí, zapomenout na realitu a její oběti je však neustále odkrývána jako nesmyslná. V povídce Klára a dva páni se pokus o manželskou nevěru s mladou dívkou měni v uměleckou hyperbolu zkratkovitého setkáni se všemi hrůzami dvacátého století : umírající muž. ostnatý drát, lékaři obchodující narkotiky jsou metaforami skutečnosti, kterou Klára přijímá jako jedinou známou a tedy objektivní realitu, ve které vyrůstala. Její partner z ní však zděšeně utíká, nejen proto, že se v něm ozývá paměť svědomí, ale také proto, že se na jejím vzniku sám podílel a nechce přiznat svůj podíl odpovědnosti. Ve Svatební cestě je samotný fakt, že ženatý muž středních let jede na svatební cestu s dívkou, která se právě provdala za jiného, ironickým obrazem prázdnosti jejich vztahu. Hra, která pro mladou dívku je jen zábavou, je pro jejího partnera jednou z posledních příležitostí přehlušit myšlenku na stáří a smrt. V poslední části triptychu. Nebe, peklo, ráj. psané v roce 1968 je milostná tématika zatlačena do pozadí a přerůstá v uměleckou metaforu atmosféry strachu. Postavy účinkují, tentokrát téměř bez vlastního přičinění a proti své vůli, v absurdním horroru, ve kterém čtenář jasně poznává historii své vlasti. S jistou mírou zjednodušeni je možno řici, že v Milencích na jeden den se Klima zabývá otázkou aiienace člověka, autorův mravní patos je součásti podtextu perspektivy jeho pohledu na skutečnost. 169 12 [pageend171]V knize Moje první lásky je naopak středem kritické pozornosti, a vlastni morálka. V každé ze čtyř povídek se autor vyrovnává s jednou vývojovou fází svého života s jedním traumatem. Vypravěč se k němu vrací ve vzpomínkách, občas kriticky komentuje své tehdejší omyly, které vidí s ironicko-kritickým odstupem. Zároveň však autor přizpůsobuje perspektivu i formu vyprávěného příběhu době jeho vzniku. Dokáže tak zároveň sugestivním způsobem zdůraznit nezralost vypravěčova pohledu na život a evokovat čtenářovy asociace a znalosti historického kontextu. Tim vytváří napětí mezi mnohotvárnosti skutečnosti a nutnou omezenosti každé individuální perspektivy. V první povídce Myriam je konfrontována něžná nevinnost dětské lásky, naivita vypravěčova dětského pohledu s hrůzou terezínského gheta. V druhém, nejrozsáhlejším textu "Má vlast" je ironizována vlastní ctižádost. České letovisko v prvních poválečných letech (jehož atmosféra misty prozrazuje, že se Klíma v mnohém inspiroval Hrabalem), i vypravěčův zájem o paní doktorovou se neustále zlomyslně vymyká zjednodušeným představám o životě, které si dospívající vypravěč přinesl ze svého marxisticko-evangelického puritánského domova. Hra na pravdu má dvojsmyslný název : frázovité a zjednodušené jistoty úvodních pasáží se v kontaktu se skutečnosti padesátých let pozvolna rozpadají. Ideologická zevšeobecnění se dostávají do komického kontrastu s realitou. Reč slouží spíše k zastíráni pravdy, milostná epizoda konči úplným zpochybněním všech jistot. Přiběh se rozkládá, vypravěč je vyléčen ze své role v ideologické hře. Provazolezci jsou vyrovnáním se s lyricko- patetickým romantismem mládi. Celá povídka je vyprávěna lexikem i syntaxi navozující atmosféru romantické literatury minulého století. Oba hrdinové jsou poznamenáni stejným traumatem odpovědnosti za svět, pocitem dluhu vůči těm, kteří nepřežili. Hned v úvodu povídky čteme následující pasáž : “Místo bylo tak plné míru a pohody, že mi ihned vytanuli mi mrtví přátelé. Já slyším všechny ty něžné zvuky tady, zatímco oni už jsou navždy obklíčeni tichem.” (str. 143). Vypravěč však využije moci slov, asociujících společné zážitky, rozbijí přítelův vztah k dívce ve jménu své velké lásky, která ale nepřežije sestup z vyšších sfér na zem. Dojetí vlastními city a zážitky se, možná i podvědomé, stává prostředkem egoistické manipulace. Čtyři fáze dospíváni ústí ve vědomi, že “život je věčné pokoušeni, jediné nepřetržité představení nad propasti... Také jsem cítil, že musím kráčet po svém laně, sám si je napnout mezi stožáry jako tihle kejkliři... Začít své vlastni představeni, své velké, neopakovatelné představeni.” (str. 172). Moje první lásky jsou svědectvím o dozrávání, uskutečněným v období umělecké i lidské zralosti, kdy autor dospívá k vědomí, že mravní odpovědnost je složitým procesem hledáni hlubšího smyslu vlastního života. H.K. Martin M. Šimečka, Žabí rok. Index, Kolín nad Rýnem 1985. Osmadvacetiletému Bratislavanovi Martinu M. Šimečkovi vydali v Indexu trojdílný prozaický debut : sbírku krátkých próz Vojenská knížka, datovanou 1980, a dvě novely - Výpověď (1981) a Žabí rok (1983). Ta tři dílka patří k sobě nejen pro svůj styl. Maji společného hlavního hrdinu, společné jsou některé vedlejší postavy a na společného jmenovatele jsou převoditelné i situace, v nichž se Šimečka pohybuje. Vypráví v ich-formě. 170 [pageend172]ale velmi by se mýlil, kdo by chtěl jeho texty považovat za deník. Práce s dialogem, zkratkou a střihem, budováni meziřádkových souvislosti a významů, střídání lyrických pasáži s pasážemi věcnými a apoetickými nebo dokonce antipoetickými, střídáni, které jako by počítalo s tím, že dojde i ke vzájemnému bezděčnému průniku obou poloh, to vše dokazuje, že Šimečka ovládá řemeslo na vysoké profesionální úrovni. U spisovatele předstupujícího před veřejnost by to mělo být samozřejmé, ale vždycky tomu tak nebývá. Už čtvrtou desítku let kolísá mnohá česká a slovenská próza mezi šedivým reportážním podáním založeným na poetice slohové úlohy a mezi křečovitě zdůrazňovanou stylizaci a okázalým umělectvím, což svědčí o lhostejném nebo povrchním, v každém případě však nepoctivém vztahu ke slovesnému materiálu. Bývá to příznakem hlubší lidské nepoctivosti. Šimečka je poctivý spisovatel. Vyučil se řemeslu podoma. to jest bez možnosti ověřit si účin svých prací otiskem v časopisech anebo jinou přímou konfrontací s obecným kulturním povědomím. Jeho zázemím bylo zřejmě rodičovské pochopení, rodičovská knihovna, prostředí zakázaných spisovatelů a generační druhové podobného osudu, jako byl jeho vlastní. Ten osud je zdrojem jeho tvorby. Nevolil si jej, ale přijal ho jako muž. Za politickou a spisovatelskou angažovanost svého otce byl potrestán tím, že nesměl studovat. Po vyučení ho čekala vojna. Sel tam nikoli jako intelektuálská padavka. Dobře plaval a byl nadějný a úspěšný běžec, jenže z Dukly ho brzy vyhodili. Skončil pak na závěr na devítiměsíčni samotce v jakési zastrčené maringotce obklopen samými vojáky z povolání. Ale to všechno je třeba z textů rekonstruovat, protože to netvoří jejich první plán. Šimečka se po zákonu svého talentu vyhnul stereotypu protestní a žalobně literatury. Jeho hrdina je nejautentičtějši tam, kde především nerozumí a diví se a kde vlastními smysly zkoumá své okolí. Povím to přímo : závidím mu imunitu vůči abstrakcím, které tak snadno dědíme po otcích a z knih. Jsem mu vděčný za povídku o vojáčkovi, který na slavnostním výletě při příležitosti výročí Slovenského národního povstání dorazí daleko před ostatními k cíli, nikoli však pro sportovní čest, nýbrž aby se mohl v hospodě dřív a víc napit. V kasárnách mu potom za opileckou výtržnost rozbije jeden poddůstojník hubu, vojáček se pokusí o demonstrativní sebevraždu a putuje na psychiatrii. Hrdinou povídky je vypravěčův úžas. Žasnout nade vším, to umějí jen ti opravdu dobři básnici. Náš hrdina žasne i sám nad sebou. Při odchodu z vojny se například chystá nepodat na rozloučenou ruku úředníkovi v plukovnické uniformě, který byl konkrétním vykonavatelem nařízeného bezpráví. Ukáže se, že je to typicky odcizený vykonavatel. Nakonec se jejich ruce přece jen setkají. Byla to náhoda, nevědomý kompromis nebo dokonce zbabělost a porážka, projev toho, jak svoboda oslabuje ? Neumím se na rozdíl od autora rozhodnout pro žádnou interpretaci. Ta scéna se mi libí i tim, jak je nedopovězena, to znamená jak je moudřejší než její protagonista. Anebo vezměme témata lásky a smrti ve Výpovědi : stoji vedle sebe jako dva motivy v hudební skladbě a setkávají se na bedrech hlavního hrdiny. Ten totiž najde místo jako sanitář v nemocnici, vidí umírat cizí lidi a mezitím prožívá šťastnou lásku. Pokouší se to integrovat, jenže to není možné, zejména ne jako realizace nějakého abstraktního vzorce. Překvapen zjišťuje, že s tim všim prostě žije a že se to v něm skládá do nových, dosud netušených souvislostí. V Žabím roku zasáhne další osudový faktor : otec je zatčen a vězněn. Nedovíme se přesně proč. Asi se to rozumí samo sebou : otec se provinil tím, že psal a zaujímal jisté politické postoje. Syn neobhajuje a nesoudí. Jeho látkou jsou konkrétní důsledky nové situace, která ho ostatně nezaskočila. Nástrojem jeho vnímání zůstává i potom úžas : nad matčinými 171 [pageend173]reakcemi, nad novými a novými podobami milované dívky i nad náznakem jakési překonané krize jejich vztahu. Vesmír mezi dvěma lidmi je tak rozsáhlý a tak těžko zmapovatelný, že jako by už nezbývalo času ani sil ke zmapováni vesmíru všech, na jehož adresu vysílá spisovatel úmyslně naivní a přibližné floskule : svět je na hovno. Novela však je i v tom moudřejší než její hrdina. Ne, svět není a nemůže být na hovno, když v jednom jeho pozapomenutém koutě našel mladý muž takovou vnitřní energii a schopnost unést svůj osud. Dočetl jsem tu knížku s pocitem, že bych jejího autora chtěl za kamaráda. Jako kamarádovi bych mu pak řekl ještě o něčem, co jednotlivé části jeho trojdebutu nijak zjevně neprozrazovaly, ale co pro mne z toho trojdílného celku vyplývá : o zárodečném nebezpečí jakési svézálibnosti. Spisovatel Simečkova druhu zajisté píše tak, že zpodobuje sám sebe, v Žabím roku ho však občas přistihuju, jak se na svůj autoportrét sám divá, sám sebe při tom autoportrétování pozoruje, zatímco pokus o vhled do epizodnich postav, to jest pokus o nasazeni sebe sama do situaci jiných lidí je podstatně méně intenzivní, spíš jaksi pokožkový a stereotypní. Sestřička Anka z resuscitačního odděleni má prý velké ruce, jaké připisoval svým hrdinkám Alberto Moravia. Jenže mně tim to děvče není o nic známější ani bližší. Neznám ruce Moraviových hrdinek. Dovídám se jen o autorově smyslu pro literární asociaci, a to v kontextu jeho úsilí o autentické sebepoznáni působí jako apartní náhražka skutečné charakteristiky. Jde sice o detail, navíc jistě nezáměrný, ale právě nezáměrné detaily někdy vypovídají o spisovatelových skrytých tendencích a pokušeních hlouběji než celý vědomý koncept. Také proto jsem zvědav na Simečkovu druhou knihu. Myslím, že bude pro jeho vývoj důležitá, ba zásadně rozhodující. Milan Uhde (Brno)* Autobiografický triptychón Žabí rok pozostáva z troch vzájomne úzko zpátých poviedok, ktoré sú jednoznačné poznačené životnou skúsenosťou 28 ročného Martina Šimečku. Osud dal Simečkovi do vienku skutočnosť, že jeho otcom je Milan Šimečka, známy bratislavský politolog, ktorý sa už roky pasuje s miestnou byrokraciou... Vďaka takejto konštelácii sa Martin Šimečka chtiac či nechtiac musel dostat’ do konfliktu s pravidlami hry v reálnosocialistickej společnosti. Podobné ako autor tak aj jeho protagonista Milan : Krátko po přijímacích skúškach na fakultu v Pardubiciach mu oznámili, že nebol přijatý na štúdium. o ktoré sa tak usiloval. Před Martinom sa zrazu otvára určitá - tisícem kádrovo postihnutých - dobré známa situácia - je potrestaný za “hriechy” rodičov. Milanovi sa v duchu “zjavil Bartoloměj. Má pravdu, tá obluda nás všetkých zožerie. Nikto to nevydrží, ani ja. Bude to čoraz horšie. Ale ja som možno ako tá myš, ktorá nevie utiecť, keď ju oblizuje pytón...” Zvědavý čitatel’ si móže rýchlo vyrátať, že v postave Bartolomeja sa schovává Dominik Tatarka, autor nášho v Paříži poblúdeného Bartolomeja Slzičku z Prútených kresiel. Milan sa nedá, nakofko “večer dostal nápad” a na druhé ráno si v nemocnici našiel miesto sanitára. Vrchná sestra vtiahne Milana do nemocničného labyrintu ako rezolútna Euridika. Ako sanitár začne pozorovat’ rytmus nemocničného života a z počiatku převažuje v Převzato ze samizdatu. 172 [pageend174]deskriptivnych pasážach Simečkovej prózy akýsi “chladný štýl” s ironizujúcim odstupom aký sme od čias Gejzu Vámoša v slovenskej literatuře už nestretli. Okolo Milana sa grupuje trojuholník vzťahov ku milenke Táni, zdravotnej sestře Anke a ku početným pacientom. Milan je takmer salingerovský hrdina, však “sa naučil čítat’ knihy dávno predtým, ako sa vóbec pokusil učit’ sa žiť a preto si, žial dodnes musí vypomáhat’ literatúrou...” Zo štruktúrneho hradiska je zaujímavé, že brzdiacim snahám represívneho systému v ktorom sa Milan nachádza postavil Šimečka protiváhu a touto je pestovanie sportu, vytrvalostného běhu protagonistom poviedky : “Za Červeným mostom som pomaly zrýchl’oval. Cim pomalšie zrýchTujete, tým lepšie. Tělo sa musí prispósobiť, třeba mu poskytnut’ čas. A potom z něho vyžmýkate energiu, o akej sa vám ani nesnívalo...” Milan sa dostává ku humanistickému a trocha tak mladicky patetickému poznaniu : “Načo chodit do Ameriky, keď aj v Bratislavě nájdem svoju slobodu ? Ci nie je výrazom slobody, ak niekomu pomóžete zachránit' život ?” Šimečkovi sa podařilo vystihnut’ pocity vel’kej časti dnešnej středo- a vysokoškolskej mládeže na Slovensku, ktorá je denno-denne konfrontovaná s určitou životnou prázdnotou a ktorej sa ako jediný ciel’ stavia konformisticko-materialistický ideál před oči. Ak porovnáme Šimečkovu prózu s publikáciami oficiálně připuštěných slovenských autorov mladšej generácie ako Mitana, Vilikovský alebo Zimková, odlišuje sa od nich podstatné snahou po úprimnej kritike a nemusí sa báť kerberovského hlasu “vnútorného cenzora". Šimečka nadviazal tam, kde sa v 1968 až 1970 přerušila niť kritickej slovenskej prózy zakotvenej v biografii nastupujúcej generácie. No tá skutočne ťažká úloha ešte len čaká na Martina Šimečku - v ďafšej knihe musí potvrdit', že okrem kritičnosti a vtipného postřehu chová vo svojom talente aj inovačné schopnosti po kterých volá súčasná slovenská spisba už po druhé desaťročie. Dušan Šimka (Basilej) Jiři Kolář, Prométheova játra. Toronto, 68 Publishers, 1985. Na obálce knihy je zrcadlo a v zrcadle tvář vyzařující smyslnou extázi. Je to povědomá tvář, jedna ze tří hlav předcházejících Krista nesoucího kříž od Hieronyma Bosche - Kolářův dodatečný komentář ke knize, která před patnácti lety v Praze vyšla a hned zas zmizela do stoupy a která navíc byla napsána ještě o dvacet let dřív. Je to myslím nejtvrdší, nejdrásavější Kolářova kniha ; ne že by Očitý svědek, deník z roku 1949, který v r. 1983 vydal Arkýř (viz. Svědectví č. 72) byl obsahově méně otřesný než tyto texty a deníky z r. 1950, přece ale pocit něčeho výjimečného v Prométheových játrech vyvěrá také ze zvláštní, nad obvyklou Kolářovu míru vystupňované fragmentárnosti celého svazku. Výbor z deníků, sny, komentáře, básně, výpisky, přetisk povídky jiného autora, básnické experimenty šokující jako chirurgická operace, překlad Dutých lidí T.S. Eliota, Doslov na str. 33 a na poslední straně modlitba vzývající paradoxně “bezkrálovství”. Hlubinná, sdělující rozervanost je adekvátní a uměřená významu tohoto díla. Obdivujeme dnes Kolářovy čisté, přesné, geniálně “uhodnuté” koláže, například plochy pokryté rozstříhanými, přelepenými, nečitelnými, ze všech možných jazyků a písem převzatými slovy, která se seskupují do 173 [pageend175]pravidelných či nepravidelných, vždy ale záhadně nebo zoufale nesrozumitelných obrazců, novodobých hieroglyfů, na které potomek těch babylonských překvapeně zírá, pokud si vůbec ještě uvědomuje, že nerozumí. Pokud nevnímá tato slova-slova-slova rozstříhaná, rozcuckovaná a možná sešrotovaná, už jenom jako půvabně dekorativní nic. Takovými slovy je pokrytá obálka knihy, plocha vyrůstající z úzkého pruhu roztříštěných not (hrůzostrašného neartikulovatelného skřeku) a halící knihu, která byla už jednou rozdrcená ve stoupě, která byla psána, aby svědčila o jiných zničených knihách, udušených slovech a životech, rozvrácených myslích, rozdupaných hodnotách, vykloubené společnosti. Němá plocha složená z bývalých knih je metafora, která vyvřela z této hlubiny, nastavuje zrcadlo a vrací dravčí tvář člověka lhostejného k utrpení. Ježíše není vidět, je překryt pismenkami. Usvědčující podoba mizí, jen když se takto “zapečetěná" kniha otevře, čili čte a nejen čte. Text i zasvěcený doslov Emanuela Frynty jsou beze změny převzaty z původního vydáni, autor nahradil jenom koláže novou sérií, která je - podobně jako obálka - jeho komentářem nebo ještě přesněji dalším rozměrem knihy. Především rozměrem časovým : básně i úryvky z deníků nesou přesné datum vzniku, přinášejí svědectví o dějích a dějinách, o lidském a nelidském obsahu dějin a ještě vic o tom, co do kategorie dějin nevchází ani nepatří a co ani žádná jiná kategorie nemůže vyjádřit. Zápis 30. ledna 1950. Úterý je pro mne od té doby, co jsem ho poprvé v ustrnutí přečetla, zjevení slovem : V Modeně bylo zastřeleno šest zemědělských dělníků. Všechen tisk přináší komentáře a obrázky demonstrativního pohřbu. Celá Itálie byla na nohou a celý svět psal o těchto vraždách s největším opovržením. Bože, učiň mě dělníkem z Modeny, abych mohl zemřít před tváři celého světa a nebyl zastřelen jako zbytečná myš, jako ty stovky, o nichž mně lidé s děsem šeptají, kamkoliv přijdu v této zemi mrtvých. Modlitba ne o spásu, ale jen o neštěstí, protože je lidské a kde existuje, existuje potenciálně i opak, zatímco za prahem lidskosti je “země mrtvých”. Podobné “negativní” modlitby jsou časté také v poslední tvorbě Jana Skácela a společnou literární matrici je tu jisté Halas. Nejde ale o literární postup, nýbrž o tuto zkušenost, o poznání, které se propadá a prohledává negaci k hodnotám tak podstatným, že znaménka plus a mínus nepotřebuji. Při srovnáni Očitého svědka a této knihy je zřejmé, že jeden československý rok 1949-50 znamenal větší bezmoc a zaručenější trvalost nesnesitelného. Deník se za takových okolností stává především vůbec subjektivním důkazem života odolávajícího systematickému společenskému znicotňováni : Jestli vydržím půl hodiny sedět u stroje a psát ; ta půlhodina mně vystačí přinejmenším do zítřka, abych nepošel rmutem a ujistil se, že ještě žiji. A já chci žit, chci psát... Proč je v české literatuře “žit” a “psát” ustavičně v jediné rovině a pronášeno jedním dechem, je otázka, na kterou se nesmi zapomenout. Objektivně je deník takovéhoto subjektivního 174 [pageend176]důkazu života něčím jedinečným. Dvě a půl strany zápisu, který takto začíná (13. říjen 1950. Pátek), je neobyčejně intenzivní a strhující básnický text, kde se v jediném prostoru vědomi setkávají ženy bijící na dvorech do koberců, důvody k vraždám, vysílání londýnského rozhlasu, vršovické ráno, nově otevřené sály v Louvru, Klárov a Valdštýnská, přes Karlák na Picadilly a od Dvou magotů na Smíchov. Těch pár stran stačí k tomu, aby člověk pochopil hlubinnou genezi a nezbytnost koláže u autora který, jak se divil italský básník a bohemista A. M. Ripellino. se vlastně jmenuje stejně jako jeho umění. Místem děje je lidské vědomi a to nepodléhá nebo aspoň nemusí podléhat geopolitickým, ideologickým a jiným odlidšťujícím omezením. Má svá vnitřní pravidla, překážky i možnosti a objevuje je tak, že samo v sobě pátrá a zjištěné objektivizuje, čini viditelným. Do vědomi může vše vcházet a výsledek není ani podmíněný ani libovolný. Kolář má dar sdělovat to nejen jasně a přesně, ale taky tak hutně, že vlastně podává neustále návody a podněty k meditacím. Možná že jeho deníky jsou v tomto směru ještě bohatší a překvapivější než jeho Návod k upotřebení (1966), obojí je neseno touž schopností uchopit věci jinak než diktuje moc kontextu, ať už společenská nebo "prostě” návyková. Další neobyčejné pozoruhodná věc je, že Kolář dokázal najit řešeni zdánlivě neřešitelné rovnice - totiž vyjádřit maximální osobní zaujetí, účast, rozhorleni i mravní soud a zároveň prakticky nebýt, neexistovat jako lyricko-narcisistní já v textu. A právě jeho deníky ukazuji, že tato rovnice se dá řešit pouze vstoupí-li do ni (ne do textu) skutečná osobnost autora, jeho životni volba. Potom mohou zaznít věty jako : padněte na tvář a odproste hlínu, ať má silu stát se znovu sebou sama, neboť nic není třeba mrtvým jako jí, mlčící a úrodné... Promlouvá tu utrpení, prožité a čisté jako prosté konstatování faktů : Všichni přemýšlejí o lidstvu a nikdo nemyslí na člověka všichni mluví o knihách a nikdo neumí říci poctivé slovo všichni pracuji na největším díle dějin a nikdo neví co dělá Přesné vyhmátnutý paradox vyrůstá z naprosto konkrétní skutečnosti ; např. v zápisu 30. červenec 1950. Neděle je prostý přepis údajů o zbraních a padlých na obou frontách války mezi čínskou lidovou armádou a Kuomintanem. Dál autor dodává : Je to strašlivé. Zpráva však neuvádí, kolik si válka vyžádala civilistů, myslím, že to snad ani nejde poctivě spočítat... Opravdu, počet zabitých nebo vyřazených vojáků je podáván s daleko menší přesnosti než počet kteréhokoli druhu zbraně... Z hlediska historického má tato zpráva ze staré války nulovou hodnotu - z hlediska lidského je hodnota zápisu absolutní. Konči prostou úvahou : 175 [pageend177]Ano, puška je v tomto světě dražší a vzácnější nežli lidský život, neboť co je člověk bez pušky ? Snad člověk, ale s puškou ? S puškou jsi drahý syn vlasti a nositel pokroku. Realismem - konstatováním samozřejmosti - k absurditě : je to paradoxně dnes jeden z nejúčinnějších postupů českého uměni vůbec ; dalo by se mluvit o absurdním (čili) socialistickém realismu. Lidskost přesahuje dimenzi času - v tom smyslu také význam knihy interpretuji a posouvají nové koláže. Jsou to vertikální průzory stěnami zaplněnými slovy a všechny odhaluji jako rozhrnutý závěs okrajové výjevy násilí, zlomky katastrofálního celku : pravé rameno kříže s přibitou rukou a pacholkova zvednutá paže s kladivem, muž s knihou vrhanou do ohně a ve skoro stejném postoji jinde muž s kamenem. V názvech koláži pokaždé slovo stále, neboť co se děje v tomto okamžiku, se děje stále : biblické výjevy se svým věčně aktuálním významem, stejně jako například 28. červen 1950. Středa. Okamžiky věčnosti a věčnost okamžiků ; závaznost, neodmyslitelnost jedné jediné relativní maličkosti, hlubinná paměť svědomí. Proto také asi je tu ještě víc reflexí, básnických textů a pokusů o nový tvar, než v knize o rok předcházející. Prométheova játra jsou autentická a drastická také proto, že lidskost jako rozměr a smysl života neni ani v biblické perspektivě, kterou koláže sugeruji, shůry dána. Vyrůstá z nitra, děje se a volí nesamozřejmou volbou a diky tomu je tato perspektiva opravdová. Kniha je však také ve znamení zběsilé ironie Ladislava Klímy, “země mrtvých" je Klímova Postmortálie ; Rod Genorův - podtitul prvního oddílu - vyznívá sice biblickým tónem, ale Genor je ohyzdný skřet a hrdina Klímovy Skutečné události sběhnuvši se v Postmortálii. A Skutečná událost se jmenuje první část knihy, literární koláž, jejímž základem je vyprávěni skutečné události, která inspirovala válečnou povídku Žofie Nalkowské V trati. Kolářův text je literární “proláž” těchto dvou “skutečných událostí”, hlavním hrdinou je tu chorá mysl a její černá inspirace podobná fantasmagoriím Klímova Knížete Sternenhocha. Perverzní fantasmagorie a faktické události se prostupují jako dva obrazy, ale jeden druhý nevysvětli ani nevykoupí ; jen perspektiva, která takto vznikne, postaví povídku polské spisovatelky do nesnesitelného světla nelidskosti. Autor tento literární experiment dodatečné komentuje jako násilný čin, který sám spáchal a který ho teď leká : “báseň přestala pro mne být básni, stala se bytostí”. Děs, mrazivost, nesmysl, pocit zoufalství, třecí plochy, mezi nimiž je osud neustále drcen, to jsou jeho slova vztahující se jak k účinku textu tak k vlastnímu duševnímu stavu vyvolanému takovým autorstvím ; vnitřní, vnější i literární svět se setkávají v jediném vědomi : “vše se mně stalo čímsi živým”. Probudit černou múzu, negativní inspiraci, to je existeniální zkušenost, sestoupeni do pekel básnictví ; vyvolává to v živém a citlivém člověku *zkostnou a neodbytnou otázku odpovědnosti za čin, který je vždycky na počátku, totiž za slovo, za imaginaci, za myšlenku : ...vše najednou jednohlasně chtělo vědět, proč se toho odvažuji, proč se opovažuji, proč chci zneškodnit a znetvořit něco tak lidského, proč to činím právě dnes, v době hrůz... Ještě nikdy jsem nepochyboval tolik o svém rozumu, srdci, duši, svědomí, mravnosti, cti jako tenkrát... nemohu rozhodnout, zda jsem opravdu neučinil něco, co jsem neměl dělat... Nevím. 176 [pageend178]Je nesmírně cenná tato stopa hledání cesty k lidskému procházeje nelidským, postupu negací k hodnotě, ustavičného pronikání tmou ke světlu, kde je a priori dána jen vlastni citlivost a i ta podstupuje tvrdou zkoušku. Odpovědi na Kolářovo “Nevím !” je jeho volba, zřetelná v celém dalším díle. Prométheova játra odhalují v tomto bodě myslím jeden z rozhodujících okamžiků Kolářovy tvorby vůbec a ukazuji ještě hlouběji její směřování : ...poznávat vpravdě svět, žít upřímné události, které se mně nejen vnucují, ale které musím žít, vidět věci světa v jejich čistočistém světle “věcí” a hledat v lidech to, co je v nich lidské, to, co z nich ještě dělá podoby obrazu božího... Je těžké napsat krátkou recenzi na tuto útlou knížku - tak je bohatá, tolik míst má člověk chuť si z ni vypsat a skládat do nové koláže, přemýšlet o významech věci, které ukazuje opravdu v “čistočistém světle”. A tolik úvah o literatuře tyto stránky podněcuji : o tom ještě například, že Kolář našel siločáry cesty zla od Snu kadeta Bieglera před Budapešti o “K.u.K. Gottes Hauptquartieru", po gestapáky “bavící” se inscenováním ráje pro vězně, kterým namlouvají, že jsou již po smrti, a to v nebi, kde nejvyššim pánem je Hitler. Nebo ještě o Kolářově češtině rozehrávajici se v polyfonní skladbu, kde výkřiky střídají něžné zamyšleni, halucinace modlitbu, pokora drsnost jako ve starém černošském jazzu (viz Každodenní komedie) ; o spříznění těchto vltavských příběhů s příběhy z náhrobků ze Spoon River Anthology E. Lee Masterse. A dál. Ctěte. SR Jiří Kolář : Odpovědi. Index, Kolín n/R 1984. Kdyby byl mohl k nedávným autorovým sedmdesátinám vyjít soubor nebo aspoň výběr z Kolářových dosavadních prací, byly by možná Odpovědi jeho nejlepším průvodním slovem. Psány formou nedlouhých, samostatných výpovědí, jsou totiž nejen naznačením autorových básnických východišť a výtvarných postupů, ale i dostatečným náhledem do jeho tvůrčí bytosti. Texty navíc vznikaly v době, která následovala bezprostředně po Kolářově těžké nemoci, v období, které zdá se značně proměnilo jeho vztah k věcem a jež sebou jistě přineslo i podnět k životní rekapitulaci. Takové ohlížení do minulosti, u Koláře ne zcela běžné, se tu současně zdá být i potřebou tuto proměnu pojmenovat a v náhle zahlédnuté neoddělitelnosti minulého a budoucího ji uvést do kontextu s mlčenlivou přítomností hotového díla. “Začni přemýšlet po svém”, říká se v Odpovědích na úvodních stránkách, “a jsi nebezpečnější než cokoli, co lze vyrobit” — a my v tom nacházíme první a nejkratší Kolářovu charakteristiku. Jít jenom vlastní cestou, přestože “v podstatě si nelze vymyslet nic úplně nového”, nebýt v závěsu žádné autority, protože svět je pro všechny tajemstvím a objevovat musí každý nezástupně sám : zájmem a neúhybnou pozorností. Umění samo je Kolářovi zvláštním druhem této pozornosti, “úsilím o každodenní poznání jakožto součást úsilí o univerzalitu poznání vůbec”. Je blízké přístupům jiným, jmenovitě vědě. Proto do něho nepatří nic libovolného, i když do svých výzkumů může, ba musí, pojmout i pohyby náhody. Poslání umění je nakonec souběžné s cílem vědy : rozšířit vnímání a obohatit naše vědomí. Největší překážkou tomu je “ustrnutí lidských věcí v konvenčních významech”, tisíciletá zvykovost. 177 [pageend179]“Právě proto bude přeměna světa tak těžká”, čteme, a ne poprvé nacházíme v Kolářově počínání vědomé sebepropojení s obecným lidským údělem a odpovědnost vůči němu : máme přece před sebou autora Nového Epikteta či Mistra Suna. Apodiktický tón těchto sbírek je však v Odpovědích nahrazen naprosto civilní věcností, objevováním a ohmatáváním nejběžnějších věcí a kladením jich do našeho zorného pole, jak to na jiné rovině známe např. z autorových asambláží a dokumentáží: Kolář přece už dávno zjistil — poučen především Chlebnikovem — že slova a věci mají vlastní výmluvný náboj, a úkolem básníka může být třeba jen zviditelnit jejich silové pole posuny do nových souvislostí. Kniha však není především Kolářovou “filosofií a psychologií umění”, i když úvahy o potřebě a zásadách jiného druhu vnímání, odkrývání estetických zákonitostí, hledání spojnic mezi vjemem a jeho objekty jsou “leitmotivem” Odpovědí. Je z největší části živou připomínkou historie umění 20. století a mnoha jeho postav — od Apollinaira po Eliota, od Picassa po Magritta či Arpa — jimž Kolář nejednou skládá poctu a vyjadřuje vděčnost za objevy, k nimž jejich pomocí dospěl. Při této příležitosti má čtenář nepřímou možnost sledovat etapy jeho vlastního tvůrčího vývoje, započatého kdysi v blízkosti Františka Halase, přes první koláže, objekty a básně ticha, ona kolářovská zkoumání prostoru a styčných ploch mezi výtvarnictvím a literaturou. Zřetelně se přitom vyjevuje i jeho značná pohyblivost a především nekonečná píle, jejíž hory se rýsují za celým spektrem reminiscencí a poukazů s výčtem nejrůznějších Kolářových experimentů a zájmů. Současně vyvstává i zvláštní tvůrčí noblesa, která dílo výslovně chápe nikoli jako cíl, ale v první řadě jako nástroj kontemplace, — o to cennější, že naše doba skoro beze zbytku ztratila veškerý meditativní rozměr, když jej zaměnila za nekonečný diskurs a tzv. ideové střetávání. To všechno však Kolář ví, a možná že právě tento postoj mu dal projít i jeho asi nejtěžší chvílí nakonec se ziskem. Spíš mimoděčnou zmínkou o tom text Odpovědí n závěru knihy vrcholí: “To, že jsem se po své nemoci v roce 1970 musel od začátku všechno učit znova, mě také přinutilo naučit se také myslet znovu. To, čeho jsem se často úporně domáhal a na co jsem dosud tak těžko přicházel, najednou přicházelo samo. Minulost splývala se současností, fikce se skutečností, fantazie s vědomím... Jako mě kdysi uchvacovaly všechny země, které jsem navštívil, s jejich hrůznou krásou, nadějí svobodou, nyní jsem pociťoval takovou zjitřenost vůči všemu... A ten, jemuž se říká možná Bůh a jemuž já Bůh také říkám, mě snad vyslyšel... Nikdy jsem nepracoval tak osvobozen od všeho, co by mou práci mohlo brzdit, nikdy jsem se necítil tak svoboden... Vím, že jsem šílený. Ale není šílený celý tento nebezpečný svět ?” Tady pak navazuje otázkou, jíž se nevyhne žádná skutečná tvorba : “A má nějaký smysl ?” K poslední Kolářově odpovědi, tolik vzdálené iluzím či exaltacím snad každého takového životního vyhrocení, se čtenář pravděpodobně několikrát vrátí: “Myslím, že je to jedno : nejsem k ničemu lhostejný. Tady snad má to, že ještě žiji, nějaký smysl. Právě proto, že nejsem k ničemu lhostejný.” Kniha je doplněna (zčásti barevným) cyklem autorových muchláží, nazvaným Kafkova Praha, který nakladatelství poskytla známá galerie Maeght. Připojen je i Kolářův životopisný heslář. Ke knižní výpravě bychom si byli přáli, aby se kvalitou podobala alespoň tomu, čeho se v Indexu před léty dostalo například publikaci kolážisty Bohumila Štěpána. Právě tato útlá knížka by si byla zasloužila největší vydavatelskou pozornost. Snad ji však nahradí pozornost čtenářů. K.J. 178 [pageend180]Eda Kriseová : Der Kreuzweg des Karossenkutschers. Bund-Verlag, Koln 1985. Tato próza, která vychází s podtitulem Příběhy z blázince, není ovšem totožná s původním vydáním Cesty kočárového kočího v Petlici (1977) ani s pozdějším vydáním v nakladatelství 68-Publishers (1979). V německém překladu vychází rozšířena o několik příběhů z knihy Klíční kůstka netopýra a jiné povídky, (rovněž v Torontu v 68-Publishers, 1 982) a o několik dalších příběhů, jež koluji v Československu pouze v rukopisech. Za původní verzi (1979) byla Kriseová odměněna cenou Egona Hostovského. Edu Kriseovou (1940) není jako novinářku třeba představovat, pamatujeme si ji jako pronikavou reportérku a jako autorku črt z cest po Turecku a Japonsku. Eda Kriseová jako prozatérka však publikuje jen v samizdatových edicích a v zahraničí. Pokusme se tedy Kriseovou zařadit do kontextu české povídkové tvorby posledních pětadvaceti let, v nichž vyšly vlastně jen čtyři výrazné knihy tohoto žánru : Kunderovy Směšné lásky, Skvoreckého Hořký svět, Hrabalovy Perličky na dně a Plující andělé a létající ryby Jaroslava Vejvody. Pro Kunderovu povídku je typická objektivita pohledu, odstup od tématu i čtenáře, přesnost pozorovací i úplnost dobové evokace, hlavním hrdinou (jak napsal jeden kousavý Francouz, je vždy autor sám). Je to vlastně útěk k virtuozitě jakožto nejvyšší a nepokazitelné hodnotě. Takhle se psávalo na zámcích. Škvorecký, Hrabal a Vejvoda jsou spíše plebejci, vycházejí z předpokladu, že osud, vášeň a okouzleni netřeba hledat jen u silných jedinců. Ne odstup, ironie a objektivita charakterizuji jmenované, spíš zájem o outsidery. Prožívají příběhy se svými hrdiny a jsou víceméně na jejich straně. K tomuto autorskému typu bych přiřadil i Kriseovou, trpělivě a se stále nastraženým vnitřním uchem pozorující život. Našel-li Hrabal své postavy v hutích na Kladně a ve sběrných surovinách, Škvorecký mezi “pásky" padesátých let a Vejvoda mezi emigranty, oživuje Kriseová bizardní postavy z ústavu pro choromyslné. To ji zároveň umožňuje větší volnost, větší prostor pro chimérické a fantazijní. Tak před námi defiluji postavy, jejichž zoufalství je však dílem bezfantazijní a hrůzně chimérické společnosti. Pani Kadlečiková přistihne manžela, když se chystá oběsit a pěkné od plic mu vynadá : “Tak takhle, zatracenej chlape bidnej, já se tady s tebou tluču skoro čtyřicet let z ruky do huby, celý čas se dřeme, nic nemáme a žádný lenoši nejsme. Já to s tebou táhnu, a ty bys mé v tom nechal ?" Jiná postava, pani Káchová si stěžuje, že člověk výdrži víc než vápenická kobyla : světovou válku, studia, tři operace a k tomu ukradené (združstevnělé) pole. Nadstrážmistr Bláha celý život poctivé slouží, aniž pochopi, proč se mu vystřídalo tolik režimů. Maďarku, Kateřinu Uranovou, dal do ústavu syn, protože ji doma nechtěl. V ústavu ji nikdo nikdy nerozuměl, ona se tedy rozhodla mlčet. Tato němota se stane příčinou její schizofrenie. Sedlák Hanuš se zase rozhodne chránit svá polička všim co má k dispozici, takže se obrátí i na Blanické rytíře... Rozdíl mezi světem a ústavem je setřen. Z blázince se civilní život pana primáře, který si před očima chovanců stavi svépomocný dům, jeví mnohem pošetileji, ba viděno prismatem fungující společnosti, zcela šíleně. Tímto posunem zorného úhlu naplňuje Kriseová znak přisuzovaný často moderní próze : permanentní aktualizaci a přehodnocováni už popsaného. Kladu si jen jedinou otázku : Je-li pro tuto knihu charakteristická jistá neukončenost, neměla by být završenějši její formální celistvost ? Vyprávěni se střídá s dopisem, životopisná poznámka s bludy schizofreniků, anamnéza s anekdotou. Text lze přeskupovat a vyvažovat 179 [pageend181]jako koláž. Dokazuje nám to koneckonců i rozdílnost českého a německého vydáni. Formální uceleností by možná vzniklo větší napětí a kniha by nabyla na průraznosti. -khv- Eda Kriseová : Prázdniny s Bosonožkou. Rozmluvy, Londýn 1985. Obálka a ilustrace Jan Brychta. Není snad nutné donekonečna opakovat známá fakta o schizofrenii společnosti — o rozdělení lidí na ty, kteří “mohou” a kteří “nesmějí”, ve všech oborech činnosti. Toto dělení se týká samozřejmě i literatury pro děti a mládež. Existuje však jakási domněnka, že v této oblasti není tak zle, že dětská knížka v Československu má — ne-li světovou — pak tedy slušnou úroveň : textovou, především pak grafickou a výtvarnou. Ze dbá na to, aby se rozvíjela fantazie, dobrý vkus, obohacovala slovní zásoba a vědomosti malých čtenářů. Zdálo by se tedy, že režim v oblasti knižní produkce dává dětem, co jejich jest. Nezapomeňme však, že jsou dětskému čtenáři upíráni autoři, kteří pro něj psali a psali by dál, kdyby směli. A pak, jsou tu místa, tenké ledy, kam se nepustí, nesmí pustit žádný z autorů, kteří “smějí”, byť by věděl, co dětem zamlčuje, byť by to sdělit chtěl. Proklamovaný a žádaný realismus není realismem, neboť oklešťuje skutečnost a nepropustí fakta, myšlenky a názory, jež mají být mládeži reálsocialistického státu nepřístupné. Jednou z nej zakázanějších oblastí je Bůh, křesťanství - klíč k pochopení naší kultury. Autoři závažných sdělení, ti, co “nesmějí”, si našli způsob, jak svobodně tvořit a šířit svou tvorbu bez ohledu na ediční politiku státních nakladatelství; vydávají v neoficiálních edicích, vytvořili — spolu s čtenáři — paralelní kulturu, přirozený svět v nepřirozeném režimu. Jejich literatura vychází i v českých zahraničních nakladatelstvích a je na Západě vydávána v překladech. Navzdory nevůli režimu se stala podstatnou částí české kultury. Zapomněla snad paralelní kultura na děti ? Nezbývá jí při zápolení s tupostí a zlovůlí režimu, při “vážné práci” čas na ty maličké ? Jsou naše děti odsouzeny nemít českého Milného, Exuperyho, Carrolla, Lindgrenovou, ani nového Erbena, Němcovou či Karafiáta ? Musejí se spokojit vedle vtipného i poetického Čtvrtka s ortodoxním pseudorealistou Bohumilem Říhou ? Lze si těžko představit, že by se dítě, které se ledva naučilo číst, dokázalo prokousat ixtým průklepem petlicového vydání krásné a zajímavé knížky ; vždyť potřebuje pořádná písmena a pestré ilustrace. Představa maminky, která předčítá dětem na dobrou noc, však nikomu není cizí. Ani dítě, jež si zážitek z přečteného kreslí pastelkama. Představa předčítající maminky (proč ne tatínka?) jako by vymizela v českých rodinách na Západě. Tady se čeští nakladatelé zdráhají vydávat knížky pro děti s námitkou (zřejmě oprávněnou) : — České děti se už odcizily, mají dost knížek v jazycích, jimž rozumějí lépe než mateřštině, odmítají číst česky, rodiče by dětem českou knížku nekoupili atd. Přesto však babičky posílají a přivážejí Ferdy mravence, Rumcajsy, ano i Bohumily Říhy z Československa. Nakladatelé mají v něčem pravdu : děti raději hledí na pitomoučký seriál o včelce Máji než by si četly třeba Medvídka Pú v jim blízké angličtině. Je to snad argument pro 180 [pageend182]nevydávání dětských knížek ? Pro jejich neexistenci ? Není jedním z důvodů odcizení dětí v zahraničí i to, že nemají kloudnou českou knížku po ruce ? Eda Kriseová svým “samizdatovým” vydáním Prázdnin s Bosonoikou ruší státní monopol na knihu pro děti a mládež, Alexandr Tomský, její vydavatel v Londýně, proráží zvyklostmi exilových nakladatelství tento riskantní druh literatury nevydávat. A to je chvályhodné. Nakladatelství, vedené “ochotnicky”, po zaměstnání, disponuje skromnými prostředky a nemůže konkurovat státnímu gigantu Albatrosu co do výpravnosti vydávaných knížek (co do kvality, jak je vidět, snadno). Tomský dokázal, že i za obtížných podmínek lze pořídit pěknou dětskou knížku, bohatě ilustrovanou znamenitými kresbami Jana Brychty. Byly by to obyčejné prázdniny — krásné i dobrodružné, podobné těm loňským ; tyhle však ozvláštnila a naplnila víla s bosýma nohama. Není tu vymyšlený příběh vystupňovaný do dramatických situací a zápletek. Korálky běžných prázdninových příhod jsou navlečeny na šňůrku uplývajících dnů, jen zřídka odbočka do jiného času — maminčino vyprávění o psu komediantovi nebo poetická fiktivní vycházka na ostrov v Jaderském moři ; jsou tu líčena setkání s podivnými lidmi — je paní Hanousková čarodějnice nebo není; malinká osmdesátiletá baba Sulička hulí partyzánky, pytlačí ryby, má blechy a ještě nikdy nebyla u doktora ; Divý muž, kterému sebrali statek, se vyhřívá na slunci v sadu mrtvých stromů a je šťastný — “Člověk nepotřebuje ke štěstí skoro nic, jenom ten pocit.” (Str. 74) ; dětské hry plné fantastických nápadů v mikrosvětě chalupy a jejího okolí; starost o králíka Bělouška Albína, uličníka, který rád klouže betonovým korytem ; nesnáze se sousedovic Robertem, klukem bez fantazie, použitelným jenom na hrubé práce ; neúspěšné kopání pokladu — “Až budu velká, půjdu sem se svým mužem a vykopeme poklad spolu.” (Str. 60) ; příjezd zvědavé sestřenice Nojky s tetou Verunou a malou Baruškou atd. Není to dobrodružná knížka (ač dobrodružství nepostrádá) ani pohádka (i když tu vystupují pohádkové bytosti, některé, pravda, v rolích pouhých statistů — Vikýřník, Pimpouch a Dubák) ; je to příběh současných dětí důsledně reálný, snad doslova opsaný ze života, z dětského světa, v němž se záviděníhodným způsobem míchá reálné (ve smyslu rukama uchopitelné) s nadreálným (uchopitelným dětskou duší) — vždyť Terezka, Majda a Nojka vílu Bosonožku skutečné viděly, ale “Nikomu na celém světě o tom neřekneme a budeme na to přísahat.” (Str. 101). Skoda, že tu kluci přijdou zkrátka, autorka s mužským prvkem příliš nezachází — Robert je bytost zavrženíhodná a tatínek je dobrý jenom k tomu, aby vylovil malého ježka ze sudu od vápna. Po celé prázdniny komunikuje víla Bosonožka s děvčaty (její úhledné dopisy nacházejí na králíkárně zatížené kamenem) ; radí, poučuje, kárá i chválí, hlavně však jim projevuje náklonnost, štědře je obdarovává svou existencí. Dává jim podněty k vnímání světa z neobvyklého úhlu, ozvláštňuje všední dny svou přítomností, usměrňuje konání dětí a dodává mu smysluplnosti — vychovává bez ukazováku autoritativně vztyčeného. “Lidé se, tady na zemi, domnívají, že jsou pány všeho tvorstva a že mohou rozhodovat o životě a smrti. Byli by ale mnohem spokojenější, kdyby se zařadili mezi ostatní tvory, kdyby byli poslušnější a pokornější. Děti ještě někdy tomuto velkému řádu rozumí a mají blízko k přírodě. (...) Dospělí už ani na víly nevěří, nevěří na nic, co nevidí a neslyší a myslí si dokonce, že je na světě jen to, co vidí a slyší. Tak to není.” (Str. 104) — píše Bosonožka děvčatům v posledním dopise. Řekl bych, že ta drobná víla je personifikací umění. Neboť funkcí umění je — kromě jiných — dívat se na svět z neobvyklého úhlu a objevovat nevídané. I.B. 181 [pageend183]Jan Křesadlo : Mrchopěvci. Sixty-Eight Publishers, Toronto, 1984. Hned v úvodním “poznamenání” své literární prvotiny varuje autor čtenáře, že “tato kniha může být v některých svých partiích pokládána za hnusnou” a předkládá jim ji s polehčujícími výhradami jako “druh slátaniny... charakteristický pro život na této planetě...”. Vskutku. Román nás zavádí do životního prostředí lidí pohybujících se na okraji české společnosti stalinské éry, ať už vlastní volbou nebo osudem — kvarteta pohřebních zpěváků a celé řady dalších marginálních postav : sexuálně, národnostně, nábožensky a zaměstnanecky. V tomto podsvětí vyvržených a zapomenutých, melancholické oáze “pohřbívajícího průmyslu”, “slamech” pavlačových dělnických domů, v pivnici mezi nimi, rozvíjí se mimořádný příběh protagonisty Zderada, mladého muže, který se k “mrchopění” dostal cestou “třídní spravedlnosti”. Ještě během společenského sestupu prožije krátkou venkovskou romanci vyúsťující brzo do vystřízlivění a manželského svazku. Vyjeté koleje jeho každodenního střídmého a nepříliš zajímavého života však zanedlouho zkříží dráha charismatického albína, který Zderada začne vydírat prostřednictvím fotokopie řecký psané Ódy na Stalina. Zderadovo autorství je nepopiratelné a zloduch ho tedy přiměje k homosexuální prostituci krystalizující v pasivní anilingus. Zderad se podvolí s hnusem a hanbou, ale brzy z opakujících se seancí vytěží také pocit rozkoše a nadvlády nad svým vyděračem. To ho také zkorumpuje. Prorocký sen mu nicméně přiblíží podobu spolužáka z gymnázia, Brvy, který se jako jediný svědek komponování inkriminované básně také stal jejím majitelem, a Zderad se vydá do rodného kraje na detektivní výlet. Tam mu venkovský farář, pod nímž velebníček Brva sloužil, svěří, že mladší kolega už zemřel — vlastní rukou — a nepřímý důkaz nalezený ve hřbitovní kapličce přesvědčí Zderada o podílu milovníka exotických perverzí na této smrti. Shodou okolností setká se na zpáteční cestě Zderad i se svou ženou Sylvou a synkem Závišem v doprovodu soudruha Burdy, jejího nadřízeného ze školy, kde vyučuje ; ale zaujat sledováním svého případu, nedovtípí se. Po návratu domů zachrání u sousedů na pavlači nezletilou dcerku ze spárů násilného otce, setká se s popelářem Dómem a jeho cikánskými kolegy a zúčastní se tajného secvičování Palestrinova Jeremiášova pláče katolickými studenty. Na premiéře oratoria mu homosexuální člen jeho kvarteta, Krůta, prozradí, že zná jeho trýznitele, a Zderad je na stopě. Učiní na Krůtu hrubý nátlak, aby se dozvěděl “buližníkovu” totožnost beze zbytku. Pak události dostanou prudký spád. Zderad vypátrá, že jeho sestru Jenůfku, zemřelou v blázinci za podezřelých okolností, může mít na svědomí týž dr. Skomelný, který vykořisťuje jeho samého. Ve strachu najme pro silvestrovskou noc cikánského odborníka na vloupání Bašno Pála s pomocníky, aby se ve Skomelného výstavné vile zmocnil originálu básně. Akce však zůstane bez kýženého výsledku. Sylvina nevěra pokračuje, stejně jako Zderadova sporadická rendez-vous se Skomelným. Na jednom z nich předloží docent Zderadovi — několik dní po Stalinově smrti — fotomontáž, na níž je vidět Zderada a venkovského faráře Plicku ve velmi choulostivé situaci. Má být pobídkou k tomu, aby se mohl zúčastnit jako pozorovatel milování Zderada s jeho ženou. Náš “zludračený intelektuál” se v potřebě psychického úniku spojí s pasákem Koptou, ale ten mu nabídne tutéž dceru souseda, kterou Zderad předtím sám zachránil před násilným otcem. Zastydí se tedy a odejde. Nezletilá Naďa se však ztratí. Díky svým známostem s cikány odhalí 182 [pageend184]Zderad po týdnu, že ji naposledy viděli v jistě dámské společnosti, o níž jedna prostitutka tvrdí, že jde o transsexuálního muže nápadně připomínajícího Skomelného. Poté, co Zderad se Sylvou zamítnou vlastní sebevraždu a udání Skomelného socialistické policii jako východisko, rozhodnou se pro jedinou zbývající možnost. Dostaví se do hřbitovní kaple s příslibem potěšení, které si netvor na nich vyžádal, a ve chvíli, kdy jeho polymorfně perverzní rozkoš vrcholí, hodí mu na krk hedvábnou smyčku. Než se oba uvolní v křečích hysterického smíchu a pomilují se vítězně na “obludkově” smrtelném loži, stane se něco nadpřirozeného : “Z hlavy Julia Skomelného vyskočil jakýsi obrovský pták na způsob čápa a křečovitě třepotal mocnými křídly.” Vzal prý ho čert. Křesadlovo hybridní dílko, spojující v sobě tradice naturalismu, detektivního příběhu, sociálního románu, okultismu, měkké pornografie a nadrománu — nehledě na nižší formy literatury — dosahuje účinku, který si autor předsevzal podle Puškinova příkladu uvedeného v mottu knihy : čtenář se může domnívat, že se stal obětí schválnosti. Autor jich má v rejstříku několik. Nejméně rušivé jsou pravopisné anachronismy a zastaralá větná stavba, ostatně částečně odpovídající periodizaci románového děje. Objevné a autenticky působící jsou lingvistické výlety do řečtiny, latiny, francouzštiny, a zejména pak do romštiny a sudetoněmeckého dialektu, v takovém rozsahu zatím v české literatuře nevídané. (Poukaz na slovenštinu je gramaticky chybný, patrně vinou tiskařského šotka — str. 35.) K nim se připojují další blýsknutí Křesadlovy erudice z muzikologie, psychopatologie a zoologie, mající místy účinek brilantní, místy jen výplňkový a místy povýtce scholastický. Nadměrné jsou zejména dávky komentářů sociálně politické povahy, které, spolu s exotizací tématu, oslabují jinak věrné vidění “skutečnosti” autorem. Ve stylotvorném protikladu k archaismům počátečního vypravěčského podání staví Křesadlo v dalším odvíjení děje četné nelogické termíny a větné vazby vlastní i obecně slangové, z nichž ty druhé z úst neutrálního vypravěče vyvolávají dojem závanu pokleslé dikce : “vypadal značně polité” (s. 91), “Je-li dosud živ, tak se ho můžete zeptat.” (s. 126), “je mu krajně mrňavo” (s. 104), “mentální rána z pistole” (s. 151), atd. Autor je schopen i takové věty, jako “Tím byl umožněn vznik dalšího rysu vývoje událostí.” (s. 102). Křesadlo je nicméně velmi schopný stylista, jak ukazuje například v záběru z venkovské fary, při líčení zkoušky oratoria nebo během několika málo erotických scén. Jeho přednostní volba pokleslé, ne-li přímo vulgární formy však naznačuje jakoby adolescentní inspiraci, a toto vypravěčské siláctví proniká celým neuvěřitelně konstruovaným příběhem. Laický čtenář snad může doufat, že tento nevšední talent najde více stylistické jistoty a žánrové citlivosti, aby ze sebe vydal nejenom přitažlivě odpudivý plod. LŘ. Stanislav Moc : Údoh nocnich papoušků. Sixty-Eight Publishers, Toronto 1984. Už první Močová kniha — Tábor na Aligátoři řece — přinesla mnoho zajímavých reálií z kontinentu Čechům málo známého a řekla nám o Austrálii víc, než je s to sdělit cestovatel nebo etnograf. Proč tedy autorovi prvotiny neodpustit roubování detektivky a “action” na 183 [pageend185]podnož reálné viděného světa, poutavě vylíčeného ? Nemějme mu za zlé, že se čtenáři snažil naservírovat co nejvíc dobrodružství, napětí a vzrušení. Škoda, že se nenašel lektor, který by červenou tužkou zatrhl některé pasáže a upozornil na ně autora, než kniha vyšla. Ani druhá v řadě — Údolí nočních papoušků — se nestane lahůdkou na sváteční tabuli literárního gurmána, nýbrž chutným pokrmem pro širokou obec čtenářů dobrodružných knih; a kdyby mohla vyjít doma, jistě by se prodávala pod pultem. Nevíme, jak se vypravěč příběhu Sam (v některých pasážích opouští autor “ich formu” — když je Samova přítomnost v místě nežádoucí) a jeho přátelé a krajané Pavel a Jůžin s manželkou Evou a synem Bořkem ocitli v Austrálii. Jsou tady, na cizím kontinentě, jako by byli doma a přece doma nejsou; vždyť všichni bílí sem odněkud přišli se svou civilizací v ranečku, zabydlují se tu, už se zabydlili... bosí po rozžhaveném písku však dokážou chodit jenom domorodci. Hledání domova, jeho budování a obrana, boj o něj, to je základní motiv, autorův životní problém a důvod k napsání této dobrodružné pohádky. Věčně se toulat světem člověka unaví. Jsou tu předkládány obecné pravdy, všechno to známe od dětství: dobro versus zlo pěkně jasně; lhát, krást, podvádět a zabíjet se nemá, ani děvkařit; moc je opojná a nebezpečná; láska hory přenáší atd. Ten Moc nějak moralizuje — vždyť to všechno víme, známe, máme přečteno. A přece se tím neřídíme. Proč to tedy nezopakovat, a znovu a zas. Proč si nevzít na pomoc čistou vílu Marii — Samovu moudrou milenku míšenku, černého čaroděje Kúrunga, přisprostlého zemitého mudrlanta Jůžina a vnímavé dítko Bořka, dychtícího po odhalení všech tajemností světa kolem ? (Zdá se, že on jediný je už tady doma — obcuje s domorodci, zná jejich jazyk, darovali mu bumerang — symbol zasvěcení.) Moc se zabydlel v dobrodružství a jeho prostřednictvím sděluje svůj názor na lidi a svět. Aby mohl říct důrazně a s podtržením, že nestačí domov najít a vybudovat, že je zapotřebí ho hájit a uhájit (třeba s ukradenou pistolí v ruce), vyhrotí situaci až k vraždě. Vrah je tu zřejmý předem, k čertu s momentem překvapení; v knize o dobru a zlu může vraždit jen jasný padouch. Antipodem dobra, zastoupeného ryzími hodnotami — láskou, ctí, přátelstvím, vztahem k přírodě a morálností — je tu chamtivost, prapůvod zla. Chamtivost, která chce vyhubit téměř vyhynulé noční papoušky (i Sam div nepodlehne pokušení, vždyť za párek mohl utržit 30 tisíc dolarů ! — není to tedy vyhraněný klaďák); chamtivost, která ničí přírodu a lidské vztahy, která zabíjí. Jedním z důvodů, proč člověk opouští domov daný mu okamžikem narození, je touha po lepší společnosti. Útěk před zlem, zjednodušeně řečeno. Vždycky však do neznáma. Hnusná chamtivost je všudypřítomná, i v Austrálii se vyskytuje. Sam s hrstkou pomocníků — lidí i “pohádkových bytostí” — se jí staví čelem a přes šrámy, které utržil, nakonec vítězí. A my jsme rádi, že se tak stalo. Opravdický kritik by knize patrně leccos právem vytkl — bezpochyby opět žánrovou nedůslednost, typickou pro obě "mocovky” (není-li to snad už nový žánr ?), možná i neorganické míchání spisovné a hovorové formy jazyka, černobílé vidění či naivitu atd. Pomiňme však podružnosti a oceňme podstatné : morálku. I přes vulgarismy v jazyce a vulgárnosti v situacích (pochopitelné v prostředí australských “hipíků”), připomíná autor morálku civilizace, založené na Desateru božích přikázání. Naši morálku. Abychom ji neodkládali jako klobouk vyšlý z módy. I.B. 184 [pageend186]Ivan Binar : Rozprava v krabici. Mnichov, Obrys/kontur - Poezie mimo domov. Beletrie v PmD - svazek 2. Daniel Strož, mnichovský vydavatel Rozpravy v krabici, žádá v anonci na vydanou knížku “poněkud náročnějšího čtenáře”. Snad tomu tak vskutku je, snad nová Binarova knížka opravdu vyžaduje užší čtenářský okruh - a neobrací se na všechny stejnou měrou. Ale předpokládám, že z věnování "Těm, kteří nemohou přijít na návštěvu", nelze vyčíst autorův úmysl mluvit jen ke svým. Předpokládám spíš, že Ivan Binar nechává dveře pootevřené pro ty, kdož chtějí vstoupit do jeho světa. Byl jsem nakloněn věřit, že v Rozpravě v krabici je zašifrována skrytá narážka na Descartesovu Rozpravu o metodě, už proto, že alegoričnost Karelova. Marelova a Barelova nepříběhu nabízí variabilní výklad textu. Až jsem - po několika rozhovorech, včetně rozhovoru s autorem, pochopil to, co by měl vědět i čtenář : nehledejte v textu jinotaje. Vnímejte nepřiběh tak, jak je - a jak byl napsán. Knížka, a hned vysvětlím proč bych raději použil výraz "scénář”, začíná v půli věty a konči v půli slova. Na začátku tři tečky a na konci tři tečky. "Co je to příběh,” říká Marel, “sled událostí v časové posloupnosti řazených za sebe, před sebe, vedle sebe, pod sebe nebo za sebe. Časová posloupnost může být reálná, ireálná, zpřevrácená podle naši potřeby nebo zcela nesmyslná. Na divadle je možné všechno - i zpívat - využijme tedy aspoň něčeho." Chápeme-li knížku jako divadelní scénář, snadno si pak představíme malý šálek malého divadla a herce, o nichž nevíme přesné odkud a proč přicházejí, a kam jdou. V tomto okamžiku, začneme-li chápat Rozpravu v krabici jako divadelní scénář, je neděj a nepřiběh uchopitelnější : představivosti. Na scéně, kromě tmavého pozadí, není nic. Ve sporém osvětleni, v šerosvitu, se odehrává dialog, spíše než před námi, kolem nás. Mluví se o všem : o smyslu existence v prostoru a její absurditě, o smyslu samém, o vesmíru kolem nás i v nás. O lidech v sobě a o lidech vzájemně, o cizotě vlastni účasti v dějích, jež uplynuly. Nevyžadujeme-li od takového představení víc, nevyžadujeme-li ani příběh, nehledáme-li vědomě či nevědomě převzaté modely - ať už u Věry Linhartové nebo u Alfreda Jarryho, smířime-li se i s tím, že česká literatura nadlouho uvízla v pasti vančurovské a hrabalovské poetiky, pak můžeme říci : Ivan Binar je poctivý autor. Svět mu nebyl a nebude lehkým - vnímá jej jako básník i když piše v próze. Jeho čeština je znamenitá, talent velký a pečlivost až čímsi puritánská. Zde by měla být dvojtečka : Jako by toto instrumentárium čekalo na velký příběh. Jenže - to zřejmě není cesta Ivana Binara, jenž vnímá svět jen jako o něco větší jeviště intimního divadla, v němž nechybí publikum ochotné přijít na návštěvu a přemýšlet o věcech, pohostinně nabídnutých. KM. Ivan Kraus : Číslo do nebe. Konfrontace, Curych 1984. Soubor povídek Ivana Krause Číslo do nebe navazuje na předcházející sbírky To na tobědoschne (1976), Prosím tě, neblázni! (1978) a Když létají třísky (1979) — vydané nakladatelstvím Konfrontace. 185 13 [pageend187]Také poslední knížka je humoristická, Ivan Kraus nezapře své zkušenosti herce a režiséra v divadlech malých jevištních forem. Hlavním tématem povídek jsou osudy autorovy rodiny v Praze po válce, po únoru 1948, v padesátých letech a po sovětské invazi ; na vzorku životních osudů jedné rodiny názorně a plasticky zpřítomňují život v poválečném Československu. Otec se v různých vlnách společenských přeměn režimu přizpůsobuje, rozumnější a důmyslnější matka se snaží napravit co se dá a přitom ví, jak se má chovat na veřejnosti. Dědeček je odpůrcem režimu jednoznačně — před válkou bylo všechno jinak a hlavně se tolik nelhalo. V Krausových bláznivě absurdních povídkách se hrdinové ocitají jen ve zdánlivě výjimečných situacích. Základem příběhů je vždy holá skutečnost, která se řítí sama do absurdity. Autor ovládá techniku vtipného dialogu a komediální dramatičnosti. Nostalgický je tehdy, když je mu něčeho v bláznivém počínání bližních líto, nebo když se zamýšlí nad osudem české židovské rodiny v kolotoči společenských a politických přeměn. V jedné z nejvtipnějších povídek — Děda v kině — vezmou rodiče dědu po letech do kina — na film s Vlastou Burianem, tedy nic tendenčního, “socialisticky realistického”, nýbrž starou veselohru. Zapomenou však, že filmu předchází týdeník. Děda, dříve zemědělec, který o všechno přišel a zkušený národohospodář to při bedlivém sledování rozhovoru reportéra s družstevním rolníkem o plnění plánu nevydrží a vstoupí do rozhovoru hlasitým prohlášením, že všechno, co na plátně ukazují, je sprostá lež. Způsobí v kině rozruch, představení je přerušeno a děda vyveden. Krausovi stačí banální situace, kterou v satirickém nadhledu povýší na poetický obraz bláznivého humoru, a tím usvědčuje skutečnost ve zdeformovaném socialistickém světě z nenormálnosti. Ve sbírce je také několik povídek, které vyprávějí o potýkání se rodiny s narůstající byrokracií. Jsou to povídky plné křehkého, melancholicky smířlivého humoru — a taky hořkosti. Absurdita nenormálního režimu je tak velká, že Krausovi stačí ji přesně vyjádřit. Jeho suchý, sarkastický humor je nebývalé účinný. Jan Beneš : Banánové sny. Konfrontace, Curych 1984. Knížka Jana Beneše představuje dobové svědectví zachycené originálním a vtipným autorským rukopisem. Tyto povídky — s náměty z maďarského povstání v roce 1956, ze srpna 1968 v Československu — dokládají Benešův humor a znamenitou schopnost dovést rozměrem nevelkou povídku k účinné pointě ; a zároveň satirickou formou odhalit nesmyslnost rádoby řádně řízeného společenského systému. Povídky psané již ve Spojených státech mají poněkud jinou notu. V básnické přívětivosti připomínají povídky Johna Steinbecka. Přitom se z Benešova stylu nevytrácí jeho otevřená, upřímná prostořekost, někdy i vulgárnost s velkou funkční působivostí a v neposlední řadě autorova příslovečná kritičnost. Beneš se dovede také rozčílit nad pohledem některých amerických spoluobčanů na poměry v Československu. Ze všech povídek vyzařuje autorova dokonalá znalost témat a jeho vidění společnosti doma i na Západě. Proto jsou jeho krátké povídky tak výmluvné. Benešův humor vychází z dobrých českých tradic a je mnohdy až nepříjemně ostrý. Míří však přesně. p 186 [pageend188]Egon Bondy : Pražský život. Poezie mimo domov, Mnichov 1985. Dřív než se — oklikou přes maoismus a Orient — stal božstvem undergroundu, měl Egon Bondy (jinak Zbyněk Fišer) blízko i k surrealismu. Jeho básnický cyklus z padesátých let tak není bez příbuznosti s tím, co tehdy psali nejvýraznější autoři pražské (post-) surrealistické skupiny — budoucího UDS —, s nimiž se Bondy stýkal; humorem záměrně “naivních” veršovaných pasáží připomíná mystifikující lyrismus Karla Hynka, politickými výpady proti stalinismu útoěné básně Zbyňka Havlíčka (Gottwald nám do komína kouká /po střeše chodí GPU). Zároveň tu lze, pravda, najít i básnickou paralelu k deníkům, které si tehdy v Praze psal Jan Hanč. Jako ty, je i Bondyho poezie pohledem do skutečného myšlení individua, přežívajícího v těch zlých dobách na rubu oficiálních projevů — literárních stejně jako politických —, proti nimž znovu a znovu staví bezednost své desiluze : Už všechno tu umřelo jen lidé ne Bondyho poezie je přitom nejpůsobivější tam, kde je tato bezohledná pravdivost umocněna sarkasmem a výsměšným humorem, díky nimž se společenská diagnóza mění v útočnou obranu : Všechno je jako ve skutečnosti ptáci jsou živí a domy kamenné nový stejnokroj nosí vojáci naši (...) Hitler se koupe ve vaně je nová krize ve straně architekturou k dnešku trestanci honí blešku Na dvou místech, v závěru třetího a pátého zpěvu, však náhle Bondy opustí lyrismus i humor — zároveň jako by mu od počátku byly jen záminkou a jako by mu náhle došly síly — a dá se do deklamování, ne nepodobného onomu “angažovanému umění”, které v padesátých letech bují na stránkách oficiálního tisku. Bondyho trockistická víra k němu konečně měla v té době blízko také ideologicky ; třetí zpěv dokonce končí jednoznačnou oslavou Lenina, co symbolu ztracené revoluční čistoty... Je jistě sympatické a čestné, že autor tyto polohy své poezie dodatečně neretušoval ; to však nemění nic na tom, že se tu báseň náhle uzavírá do hranic pouhého dokumentu a dogmatizující agitky. I tak se k ní jistě dnešní čtenář má proč vracet, ať už jen pro ty skvěle říkánkové, pseudonaivní drzosti anebo i pro několik skutečně “vnitřních” míst : Po zdech se vine můj dech Je zima Spouštím se pomalu abych se neuhodil na židli již jsem opustil před chvílí Večeře bude během půl hodiny. P.K- 187 [pageend189]Zbyněk Hejda : Blízkosti smrti. Poezie mimo domov, Mnichov 1985. I když toho Zbyněk Hejda mnoho nepublikoval (a zřejmě ani nenapsal), i když se v šedesátých letech objevil “na scéně” — zejména ve Tváři — jen proto, aby z ní byl po srpnu znovu nucen zmizet v okruzích “paralelní” kultury, bylo od počátku zřejmé, že je to skutečný a osobitý básník, bezpochyby jeden z nejvýznamnějších ve své generační vrstvě (nar. 1930). Výrazem i tematikou se Hejda záhy zařadil do halasovsko-holanovské linie české poezie, přes kterou jeho slovo sahá až někam k Traklovi (jehož rovněž překládal) a k jejím barokním kořenům. Ústředním jádrem jeho textů je přímo obsedantní uhranutost smrtí a dočasností lidského pobytu na zemi, stavěná v sevřených, trpce sarkastických verších a obrazech do diskrétně, ale účinně polemického vztahu k oficiální ideologii pokroku a jejímu povinnému optimismu. Sbírka Blízkosti smrti, určená původně k vydání už v roce 1969, má v tomto smyslu v Hejdově díle přímo klíčové postavení; zatvrzele monotematická, záměrně omezená na několik návratných slov, motivů a obrazů, vrací se zas a zas ke smrti jako k jediné pravdě a jistotě, která leží, nahá, na dně všech těch působivých “krajin” jež, zdá se, básník vždy znovu načrtne jen proto, aby je slovo po slově vysvlékal až k ní: Z hospody je cíp hudby znát. Té na křečovou žílu. Polibek. Nebo zamlaskat je slyšet už ty z jílů ? Lstí listí koster najednou krajina je plná bez stromů. Mohlo by se zdát, že tato monotematičnost znamená chudobu, lze se ptát i po tom, zda Hej- dovy variace na smrt nehrozí nakonec zředit původní úzkost do jakéhosi soumračného, pozdně barokního estetismu. Autor je však příliš básník, než aby pro něho zánik byl jenom tématem; je mu nedílně i tajemstvím, z něhož rozvíjí jedinečné vnímání světa a které vyslovením a pojmenováním také neustále obnovuje. Poslední básně svazku konečně už otevírají cestu textům pozdějším (samizdatová sbírka Lady Feltham, 1979), volným samomluvám, v nichž se Hejdova úzkost, aniž by co ztratila na intenzitě, rozvine ponenáhlu soumrakem v křehkou hudbu a jež jsou i novým — a širším — položením otázky. P.K. Bronislava Volková : Dům v ohni. Poezie mimo domov, Mnichov, 1985. Spíš než zkoumáním a dotazováním jsoucího jsou drobné básně Bronislavy Volkové oslovováním nepřítomného, hmatáním do prázdna po chybějící lásce, něze, jistotě : Lásko má, ztepilý krok a hříva bílých koní se zarazí, až tě potkají. 188 [pageend190]To co chybí, je ovšem i něco, co tu — snad — kdysi bylo, co však, zdá se, nenávratně zmizelo : ozvěna lidského světa, na který se v tom dnešním lze jen rozpomínat. “Lapám po vzduchu/ve vypleněném světě”, říká příznačně jeden z textů. Jinde, neméně příznačně, jako by se stávaly nejistými nejzjevnější skutečnosti : ...a jaro mě konejší, říká, že je. Obraz i reflexe, pravda, většinou u Volkové nevybočí z rámce lyrického vyznání a citového deníčku, často navíc příliš rozkošně stylizovaného do zjitřeně ženských povzdechů (“Jen moje srdce tiká / ve stínu opuštěných stromů”). Jinde zas utone v literatuře i snaha po hlubším zvýznamnění dojmů, jimž vezme názornost i pravdivost ve prospěch prázdné formule : “Lem mých košil se konečně odtušil / ze svého pouta”, “otevřená okna spatřila svůj lesk.” Nejlepší čísla sbírky působí jako zároveň prostá a tajemná zaklínadla, určená k zaříkání mlhy i těch slz, které ji v skrytu sytí, ale jež tu zůstanou smlčeny : Jsem tu — jsem noc, jež zažehla svá křídla. Odtékám jako dým. Ach, vím... P- K- Iva Kotrlá : Února. Edice Kra, Londýn 1985. Nový svazek básnické edice Kra potvrzuje její nezbytnost a udržuje ji na vysoké úrovni předchozích. Rozsáhlá skladba Února je nepochybně významný text, který už nyní patří do dějin moderní české poezie a k rozhodujícím básnickým počinům poslední doby. I když autorčin styl není zcela bez obdob a bez vlivů — Holan, ale také asi Ivan Diviš —, dere se jim neustále na povrch jedinečné vnímání a vidění skutečnosti, s intenzitou, s níž se nesetkáváme často : A vrátka zahrady nechávala za sebou do rána otevřená v rozpitý jitřní hlen Konkrétnost počitku a obrazu tu přitom soustavně ústí do myšlenky, která je jejím nedílným prodloužením a dovršením : ... a dveře z temnot průvanu zůstávaly zavřené Ale nebyly zbaveny svého významu, průchodu ! Celkový smysl skladby je zároveň tajemný a přímo hmatatelně určitý, konkrétnost detailů, jež sytí imaginární vizi, jí nikdy nedovolí uniknout do pouhé abstrakce. Uprostřed se rýsuje temná, ale mohutná otcovská postava, v níž jako by se spojovala — v jediný mýtus — milostná touha a krutost světa : ideální obraz mužské síly, který je i vtělením toho despotického násilí, jež vždy znovu vrhá svět zpátky do barbarství a do původní osiřelosti. Zdá se mi, že tu Kotrlá zaklela cosi podstatného z ženské imaginace všeobecně, a to se silou, která nemá nic z lyrického výšivkářství, kam poezie může zabřednout u jiných autorek. Mám- 189 [pageend191]li pravdu, potvrdí ovšem nakonec (nebo ne) jen její čtenářky. Ať už rozhodnou jakkoli, jsem si nicméně jistý, že — stejně jako čtenáři — najdou v Únore hluboký a intenzívní vnitřní zážitek. P. K. Jaroslav Strnad (editor) : Mut přítomnosti. Konfrontace, Curych 1985. Dokumentární sborník vzpomínek na Ferdinanda Peroutku, doplněný rodinnými fotografiemi a kresbami (zapůjčenými Slávkou Peroutkovou) přibližuje velmi plasticky tuto velkou kritickou osobnost. Podobně jako v roce 1984 u Škvoreckých vydaný sborník Peroutkových projevů z let 1952-1976, Budeme pokračovat, i tato kniha dokresluje obraz tohoto důsledného obhájce humanitních ideálů ; zejména Peroutkovu poválečnou snahu o navázáni na duchovni základy prvni republiky. Ne vždy jsou tyto příspěvky na potřebné literární výši. Někteří autoři píši spíše o sobě, což je nutně na závadu jinak záslužného edičního činu. Zvlášť významnou část sborníku tvoři Peroutkúv deník z let 1945-1948, tedy po návratu z koncentračního tábora, kdy se autor setkával se starými známými a poznával, co s nimi udělala pohnutá doba Protektorátu a po květnu 1945 konjukturálni přival komunistické ideologie. Také výňatky z úvah ve vysíláních Svobodné Evropy spolu s poslední newyorskou úvahou z roku 1977 jsou stále aktuální. Zde se čtenář na malé ploše dovídá o Peroutkovi víc, než v mnohých vzpomínkových glosách. Na soustavnější práci o životě a díle tohoto velkého novináře si asi ještě musíme počkat. J P Eva Kantůrková : Přítelkyně z domu smutku. Index. Kóln 1985. Eva Kantůrková, mluvčí Charty 77 a předtím redaktorka Mladé fronty a Československého rozhlasu vydala (kromě knížek před rokem 1969) romány : Pozůstalost pana Ábela a Černá hvězda, dále soubor rozhovorů s ženami, jejichž muži byli odsouzeni v souvislosti s Chartou (Dvanáct rozhovorů) a konečné prózu Přítelkyně z domu smutku, portrétující spoluvězně, s kterými se autorka v letech I 981-82 setkala v Ruzyni. Jestliže se o románech Evy Kantůrkové nemluvilo v superlativech, bylo to nejspíš tím. že se autorka jaksi tvrdošíjně pokoušela restaurovat klasickou realistickou prózu, aniž však do ní mohla vložit zkušenost člověka druhé půlky XX. století o neuchopitelnosti. neprohlédnutelnosti a nespočitatelnosti světa. Nakladatelsky nejúspěšnéjši bylo Dvanáct rozhovorů, které vyšly nejprve v Petlici (1980), a později na Západě ; díky zbystřenému zájmu o ženské hnuti sc nakladatel mohl nadít možné podpory od různých feministických spolku, to ale byl spiš omyl. Také v knize Přítelkyně z domu smutku najdeme jistý ostych před moderními literárními postupy : “Postupovala útržkovitě, co neřekla včera, řekne dneska, nenamáhala se ujasňováním toho, které osoby se která událost přesně týká, byla jako moderní spisovatel : je na inteligenci čtenáře, aby si líčeni srovnal v hlavě...", tentokrát se ten ostych vyplatil. Nová próza zdaleka převyšuje vše, co E. Kantůrková doposud vydala, autorka se tu propsala ke svému kódu, dobrala se toho, co leží za slovy a není tedy už jen každodenní řeč. Nová próza Evy Kantůrkové je líčením autentických pokusů vzít odpovědnost za život do vlastních rukou i za nejtěžšich podmínek : jde (kromě úvodní a závěrečné kapitoly) o osudy dvanácti žen a koneckonců i autorky samé. 190 [pageend192]Žijeme v době takové devalvace slov, že po člověku stečou a těžko jim uvěřit. Uvěřit se dá snad jedině, je-li něco i za slovy. U této prózy pak zejména i ona nesmírná naléhavost smutku, která člověka obestře a proti niž jakoby nebylo obrany. Knížku Evy Kantůrkové je možné číst i jako analýzu pseudosvěta skrze jeho pseudovize' Věznice se jmenuje ústav a jako taková je už nedílnou součásti úředně vylepšené skutečnosti. Je místem, kde jsou drženy hlavně osobnosti, jejichž živelnost či rozum vítězí nad strachem, takže se nepřizpúsobuji. Současně však z nich vyzařuje i jakási prastará a prapůvodní odevzdanost do osudu, kterou systém okamžitě zprůmyslní : “Norma ve vězení byla pevná, ale měla kolektivní určeni : to znamená, že za ty, které v četě nepracovaly, musely plnit normu ostatní. Mnohdy byla četa v práci dlouho přes čas. tak dlouho, že přišla o oběd nebo o večeři, někdy dodělávaly úkol i v sobotu... Nejsvévolněji ale vypadalo úřední vyúčtováni mzdy... Při plněni normy bylo vysokým kapesným osmdesát korun měsíčně...”. Ústav je tedy věznice, proměněná v lukrativní podnik, s jehož příjmy se kalkuluje v národním hospodářství. Podobně odhaluje Kantůrková skutečnou tvář pečovatelského státu, který tím. že ničí přirozené a autentické, si zajišťuje přísun dostatečného počtu vězňů - otroků. Kantůrková to dokazuje na osudu cikánských obyvatel : “Stát chce cikánským dětem nahradit ztracenou autoritu otce svým tlakem civilizačniho poslání. Ale jak vlivem jedné státní ruky cikánské děti lámou češtinu a budou si jednou umět čistit zuby, tak druhou rukou je stát táhne za ucho nikoli ke zkulturněni, ale nejdřív do dětských domovů, kde se nenaučí milovat, a pak. v logice téže snahy, do vězeni... Přítelkyně z domu smutku je tedy možné čist i jako doklad o zrúdnosti státu, přesvědčeného o své dokonalosti a považujícího všechny své činy za ušlechtilé a všechna svá slova za holou pravdu : vězení je ústav, dozorce vychovatel a strážní věž s kulometem se jmenuje "Mír”. Kniha E. Kantůrkové byla v roce 1984 poctěna cenou anglického dramatika Torna Stopparda za nejlepši dílo roku z české a slovenské neoficiální literatury. -khv- František Janouch, Ne, nestěžuji si. Index, Kolín nad Rýnem 1985. Prvním dojmem po přečteni Janouchovy knihy je právě chyběni dojmu. To si ovšem zasluhuje pozornosti, neboť jde o věc nepříliš častou : nešlo ani tak o lhostejnost s jakou prostě reagujeme na nezajímavost nebo nudu, ale o dojem chyběni. Zdá se mi, na první pohled tedy, že Janouchova kniha má jaksi “privativní" povahu : místo aby něco říkala, jakoby nás upozorňovala, že důležité je právě to, co neříká, či co “se" neříká, co říci neumí, eventuálně co říci nelze, protože to neumíme ani my, protože k tomu nemáme dostatek sil, schopností a slov, či protože sama povaha pojednávaného děni je natolik nudně agramatická, že žádnou pořádnou formulaci ani nedovoluje. Neurčitost knihy je natolik široká, že připouští všechny tyto možnosti a snad je její chybou, že se mezi nimi alespoň nepokouší rozlišovat. Je obtížné tuto knihu popsat jako útvar, neboť útvarem neni : jde o sbírku anekdotických postřehů, záznamů příhod, úryvků z korespondence soukromé i oficiální a dokumentů týkajících se života autora a jeho rodiny z posledního pětiletí života v Československu před autorovou emigraci, ohraničeného lety 1968-73, tedy z doby tzv. normalizace. Nejde ovšem ani o deník s jeho bezprostřednosti a chronologickou určitostí, ani o memoáry s jejich 191 [pageend193]odstupem a hodnoticirň aspektem, ani o literaturu faktu či pokus o jakési epigramatické sondy pod povrch života - na to je výtěžek příliš banální. A samozřejmě již vůbec ne o objektivní práci k danému období. Zmíněný privativni aspekt nám nedovoluje použít ani jinou analogii - sbírky válečných anekdot vydaných po válce, i když knize nechybí typická příchuť jisté vyčpělosti způsobená posunem mezi aktualitou a atraktivitou : ve zmíněném období totiž o žádnou válku nešlo, spíše o její opak. Sám název knihy je příznačný : kdo z nás nezaslechl opětovně slova “ne, nestěžuji si” spojená s litanickým stěžováním z úst své partnerky, a to v situacích, běda, tristně banálních ? A charakter knihy tomu vskutku odpovídá : nesouvislost a současně značná perseverace připomínek a obratů, stále přítomný silný citový podtext útočící na každodenní povědomí, nářky, stěžováni si, motiv patetického zklamáni neméně pateticky zdůrazňované věrnosti, jistá záliba v předem průhledném utajování a nedořečenosti, zhodnocení privátního, rodinného a charitativního, sklon k hašteřivosti, chápání mezilidských vztahů v podstatě dle rodinných schémat jako čistě osobních příbuzenství a komplicit, etc. Takové konstatování může znít u autora, robustního atomového fyzika, jistě překvapivě a určitě by bylo záhodno pidit se po významných elementech v jeho biografii, které by nám je pomohly vysvětlit ; přichází zde v úvahu např. tragický skon jeho otce v koncentračním táboře a jeho následná absence, vřelý vztah ke tchánovi Arnoštu Kolmanovi (jehož literární styl autor trochu imituje), jakož i - dlouholeté členství v komunistické straně a silná závislost na ideologii. Ukazuje se však nakonec, že autor je mimo jiné i reprezentantem jistého obecnějšího laděni a směřování v rámci určité generace. Chápe-li okupaci Československa vpodstatě jako zabrání útulného rodinného domku nevěrným mocným příbuzným (nadto rodinného domečku jen pro vskutku nemnohé) a chybi-li mu reflexe vlastní, samozřejmě přijímané privilegovanosti a z ni plynoucí odpovědnosti - nelze mu to mít tak zcela za zlé. Není v tomto třídním hodnoceni sám. Ostatně privátní charakter autorovy výpovědi se vzpěčuje kritickému pohledu. Pokusime-li se rozšířit úvahu od autora a jeho rodiny, užší a širší, až k dosti typickému vzorci chováni českého intelektuála (ba i člověka vůbec ?), objevíme řetězec reakcí, který se odvíjí zhruba takto : šok, otřes, probuzeni z naivní viry a pak patos, hysterie, velká slova stížnosti, dopisy, debaty a společné nadáváni v kruhu stejně postižených přátel. Ovšem pokud jde o reformní komunisty v období normalizace, jejich neschopnost vážněji odporovat, nějak se organizovat a politicky projevit, přece jen udivuje, protože šlo - dle jejich míněni a snad i objektivně - o elitu, potenciálně se statisícovým zázemím vyhozených ze strany. Srovnejme si jen rok 1973 v Československu, jimž Janouchova kniha konči, s rokem 1985 v Polsku, kdy od vzniku Solidarity uplynulo také pět let. Ale jakých ! Kniha také zachycuje zárodečnou vývojovou fázi “stižnostni češtiny” : už zde jsou přítomné v zásadě všechny později rozvíjené a do omrzeni opakované argumenty ; snad by bylo možné konstatovat posuny, které později nastaly, od důrazu na socialistickou orientaci stěžovatele k důrazu na lidská práva (typické pro Chartu 77 v ranném období), a posléze i na nespravedlnost vůbec. Celkem vzato se stižnostni čeština vyvíjí jako odnož a strukturálně identický pendant oficiální novořeči. Konečně kromě dojmu chybění, či právě kvůli němu, je kniha přístupná i jako bezprostřední svědectví o nepůvodnosti, tuposti a nudě československé diktatury, které se dokonce občas podaří i své odpůrce vmanévrovat do sítě své prostřednosti. 192 [pageend194]Edice Expedice : Hannah Arendtová : Krize kultury. Čtyři cvičení v politickém myšlení. Sv. 190, Praha 1984.) Čtyři eseje z knihy Between Past and Future-, přeloženo z druhého, rozšířeného vydáni (New York 1968, s podtitulem Eight Exercises in Political Thought). Prvni tři -Co je autorita ?. Co je svoboda ? a Krize výchovy a vzdělání - vyšly již začátkem 80. let v edici Kvart pod souhrnným názvem Co je svoboda ? Tento výběr se stal základem přítomného vydáni v EE; překlad byl znovu přehlédnut a namnoze opraven, navíc připojena studie čtvrtá - Krize kultury : jeji sociální a politický význam (odtud také nový název celého výboru). V předmluvě Martina Palouše - Přirozený svět a vita activa - se ozřejmuje filosofický základ politického myšleni H. Arendtové ve vztahu k Patočkovým úvahám o přirozeném světě; Paloušova stať byla mimoto publikována samostatně v Ročence KS 1984 a vyšla též v knižním souboru autorových esejů Paralelní úvahy (edice Nové cesty myšleni, EE sv. 189).- Život a dílo H. Arendtové jsou v hlavních rysech zachyceny v poznámce biografické a bibliografické, v ediční poznámce pak čtenář najde podrobné údaje o původu jednotlivých textů. Laudatio R.P. Radimu Paloušovi k šedesátinám. (Sv. 196, Praha 1984.) Oslavný sborník se rozpadá do dvou samostatných části. Prvni část, zabírající zhruba dvě třetiny textu, tvoři reflexivně vzpomínková próza s názvem Svatojánský výlet. Trojice autorů, kteři zde vystupují jen pod křestními jmény (Ivan. Martin. Zdeněk), vypráví po řadě zážitky ze společného výletu, podniknutého v předvečer sv. Jana roku 1 982. Fyzicky putovali českou krajinou, ale že jsou to filosofové, mnohem čileji se přitom rozbíhali po širých pláních lidského ducha. Pozoruhodné však na tom je, že tento dvojí ''discursus" tvoři jakoby nedílnou jednotu : alespoň z jejich retrospektivního písemného záznamu je patrné, že to obojí představuje pro každého z účastníků jednu zkušenost. Trojím literárním zpracováním této dvojjediné zkušenosti vznikl osobitý útvar, jakýsi (sit venia verbo) filosofický cestopis, který se celkem vymyká stručné charakteristice. Druhou část sborníku tvoří řada kratších, žánrové rozmanitých textů : Milan Balabán, Ubi es (K ontologickému aspektu biblické metafory); Erazim Kohák. O věku výchovy (Rozhlasová recenze jubilantovy knihy Věk výchovy; Ladislav Hejdánek, Tolerance dnes a zítra: Miloš Rejchrt. Bude vám přidáno (kázáni); Václav Benda. Dopis místo úvahy: Daniel Kroupa. Věda, filosofie a náboženství: Tomáš Halik. K psychologii mravního jednáni: Josef Zvěřina, Technika - komunikace - kultura - víra (úvaha ve formě dopisu). Radim Palouš : Česká zkušenost. (Sv. 198, Praha 1985.) Souborné vydáni čtyř samostatných textů : První dva - Komenského škola stáří a založení gerontagogiky (1 978) a K Bolzanovu významu v duchovním vývoji a v národním povědomí (1981)- vyšly knižně v edici Nové cesty myšleni; následuje dosud nepublikovaná rigorózní práce z roku 1948 Masarykovo filosofické mládí a na závěr úvaha z roku 1 984, která pod názvem Česká zkušenost představuje jakési resumé autorova dosavadního bádáni v dějinách české filosofie, soustředěného na tři velké osobnosti - Komenského. Bolzana a Masaryka - se stálým zřetelem k postavě Jana Patočky. Osobni vzpomínkou na Patočku také autor tuto stať končí. Jaromír Zelenka : Spoutání. Samizdat. Praha 1984. J. Zelenka (nar. 1 946, abs. FFUK) představuje se svou prvni sbírkou jako básník duchovní 193 [pageend195]orientace březinovsko-demlovsko-zahradníčkovské. Jeho intimní, reflexivními prvky prostoupená lyrika vyrůstá z hlubokého, až “barokně” trýznivého prožitku tělesnosti a smyslo- vosti jakožto nesetřesitelných “okovů" lidského ducha. Václav Havel : Anatomie jedné zdrženlivosti. Samizdat, Praha 1985. + Radim Palouš : 1969. Samizdat. Praha 1985. V podtitulu autor charakterizuje svou nejnovějši práci jako “hypotézu o konci novověku, ba o konci celého eurověku a o počátku světověku”. Začíná výkladem vzniku tradičního členění evropských dějin na starověk, středověk a novověk, a pojednav o problému periodizace a světových dějin, všímá si v dalších kapitolách jednotlivých symptomů proměny věků, snaže se postihnout smysl nové doby, kterou nazývá světověkem. Do této osnovy pak začleňuje dvě speciálnější úvahy, jednu o nepřijatelnosti pokrokářské a gnostické koncepce dějin a dějinné periodizace, druhou o vztahu nastupujícího věku k demokracii a demokratické škole. Rok 1 969, kdy člověk poprvé stanul na Měsíci a vrátil se zas na Zemi, volí autor jako symbol konce novověku a nástupu další éry, vyznačující se nejen globalitou lidského života na Zemi, ale globalitou veškerenstva vůbec. Jaroslav Kříž : O smyslu a bytí. Samizdat. Praha 1985. V hutné, avšak přístupně psané studii autor ukazuje, že předmětné, resp. věcné bytí je redukci přirozeného bytí zkušenostního, jehož hloubku vyznačuje hierarchie kategorii účelu, významu a smyslu. Zatímco účel a význam vystupují ve zkušenosti názorně a mohou být subjektivně resp. intersubjektivně lokálni, přesahuje smysl vždy horizont lokality. Otázka po smyslu se autenticky klade “v poušti”, za podmínek existenciálni chudoby. Odpověď na ni může být nalézána jen v hloubi subjektivity, úsilím o její sebepředkročení; její základní formou je tvorba v obecném (nejen předmětném) smyslu, která je stejně sebetvorbou jako tvorbou pro druhé. Nejobsáhlejšim dílem lidské bytosti, překračujícím každou předmětnost, je její vlastni život. Právě zaujetí tvůrčího postoje ke svému životu a nahlédnuti vlastni odpovědnosti za něj patří k jádru odpovědi na otázku po jeho smyslu. Václav Benda : Znovu křesťanství a politika : jak dál po Velehradě ? Samizdat, Praha 1985. Autor popisuje přípravy a průběh letošních cyrilometodějských oslav a zvláště jejich vyvrcholení, pouť na Velehradě dne 7. července 1985, které se podle jeho odhadu zúčastnilo na čtvrt miliónu věřících. Podrobně analyzuje zejména občanské a politické aspekty této události, které přikládá značný význam, zhruba v duchu motta, za něž je použit výrok jednoho z účastníků : “Je to historický mezník hned v dvojím smyslu : jednak jsme konečně dosáhli polských počtů, jednak se páni rozhodli vyvolat konfrontaci a prohráli ji.” V dalších kapitolách textu jsou jednak zmiňovány bezprostřední politické důsledky, jednak analyzovány možnosti a perspektivy katolické církve v Československu a konec konců celé Text viz ve Svědectví, 75/1985. 194 [pageend196]naší společnosti. Některé pasáže mají až programatický charakter, Benda se v nich snaží formulovat a zdůvodnit jakousi obecnou strategii. Vytyčuje čtyři problémy, jejichž řešení pokládá za politicky nejnaléhavější: a) obnovu občanské společnosti, která byla státní mocí záměrně atomizována, tj. zbavena informačních vazeb, přirozených vztahů i společně sdílených základních hodnot; b) větší “politizaci” či “občanský přesah” katolické církve jako nezbytnou podmínku svobodného náboženského života a současně morální závazek věřících vůči ostatním spoluobčanům; c) vytvoření prostoru pro česko-slovenské dorozumění a aktivní spolupráci; d) internacionalizace a koordinace nezávislého občanského usilování všeho druhu v celém východním bloku. Benda pokládá velehradskou pouť za významný přelom téměř ve všech naznačených směrech a snaží se vytyčit některé další úkoly. Obšírně, za pomoci teologických i praktických argumentů dokazuje, že za těchto okolností je nejen právem, ale přímo povinností křesťanských laiků politicky se angažovat při obraně svobody, spravedlnosti a lidské důstojnosti. V závěru práce zaníceně vyzývá katolické řády a řeholní společnosti, aby poskytly tomuto úsilí laiků nezbytnou duchovní oporu, aby byly připraveny fungovat jako “paralelní” autorita v případě, že by se státu podařilo ochromit nebo ovládnout činnost normální církevní hierarchie. Luboš Kohout : Kritické poznámky ke studii Nacismus a katolická církev. Samizdat, Praha 1985. Autor hodnotí zmíněné “Zamyšlení ke 40. výročí konce druhé světové války” — mylně je pokládaje za “historickou studii”, práci “katolického historika nebo historiků” — vcelku pozitivně. Zvláště oceňuje, že se “autorovi podařilo prokázat protikladnost a nesmiřitelnost ideologie církevní a ideologie nacistické”, za vůbec největší přínos práce pak pokládá, že je zde statisticky i jinak doložen protinacistický odpor katolíků a zejména knězi v českých zemích. Kriticky upozorňuje na omezený záběr úvahy, jak ve smyslu regionálním (prakticky jen postoj katolické církve v Německu a na území někdejšího Československa), tak ve smyslu pozornosti vůči zásadním ideovým stanoviskům církve a opomíjení jejích konkrétních politických počinů. Což jsou konstatování víceméně pravdivá, kdyby se ovšem zmíněná úvaha prezentovala jako vyčerpávající historická studie a ne jako převážně pietní zamyšlení nad bojem proti nacismu a jeho obětmi. Luboš Kohout : Kritické poznámky k polemice J. Sabaty s Laureátem, Kohoutem, Tesařovou a jinými. Samizdat, Praha 1985. Luboš Kohout : Čínská revoluce a hledám cest k vlastnímu modelu socialismu. Samizdat, Praha 1985. Obsáhlá práce, v níž autor zpracoval řadu údajů a faktů z nedávných čínských dějin. Snaží se objasnit význam ideologické a politické roztržky Číny se SSSR, význam čínské “kulturní revoluce” i změn, jež v Číně nastaly po smrti Mao Ce-tunga, a to vše s ohledem na mezinárodně politické vztahy. 195 [pageend197]Vlastimila Tesařová : O vztahu mírového hnutí k německé otázce i dalších problémech. Samizdat, Praha 1985. Autorčina polemika se statí O demokratickou a revoluční identitu levice našich dnů, kterou jako reakci na Laureátův text napsal Jaroslav Šabata. Christianus : Co vzkázal Jan Pavel II. vedení Pacem in Terris. Samizdat, Orientace 12, Praha 1985. Autor nejprve zveřejňuje v úplném a přesném znění korespondenci mezi Vatikánem a čs. kněžskou organizací Pacem in Terris. V připojeném komentáři pak uvádí na pravou míru falešné informace čs. tisku (Lidová demokracie, Katolické noviny), podle něhož jakoby se papež smířil s existencí PiT. Na textu telegramu kardinála Casaroliho dovozuje, že kurie nadále považuje Pacem in Terris za nedovolenou kněžskou organizaci a že zůstává neústupná ve věci občanských práv a náboženských svobod. G.B. Zorzoli : Kritika a scénáře technologické revoluce. Samizdat, Praha 1985. Překlad z italské Rinascity (27.10.1984). Autor se zabývá nutností reakce politické levice na nové společenské jevy, jako jsou : technologická inovace, počítačová technika, geografické a národní aspekty ekonomiky. Rudolf Zukal : Osudy české inteligence, zejména ekonomické. Samizdat, Praha 1985. Část širší úvahy věnovaná vztahu politiky a ideologie k ekonomice. Práce pojednává o postavení čs. inteligence ve společnosti. Obsáhlá kapitola je věnována emigraci po roce 1945. Autor uvádí čísla, tabulky a přehledy. Rudolf Slánský : Změny v Moskvě — změny v Praze ? Samizdat, Praha 1985. Autor hodnotí možnosti politických a hospodářských změn po nástupu Gorbačova střízlivě a skepticky, leč s určitými nadějemi. Svou práci sám shrnuje slovy : “Výsledkem tohoto procesu s největší pravděpodobností bude, že se dříve nebo později (bohužel spíš později) prosadí dynamičtější pojetí společenského vývoje. Není třeba si dělat iluze, že by to znamenalo něco víc než odstranění těch největších překážek, které se tu nakupily v letech normalizace do cesty ekonomickému růstu a jakýmkoli projevům nemanipulovaného veřejného, kulturního i vědeckého života. Je to ale tak málo ? Je a není. Zcela jistě se nezmění základy politického a ekonomického systému, který trvá v naší zemi už téměř čtyřicet let a s nímž se po zažitých zkušenostech 196 [pageend198]ztotožňuje pouze malá část naší společnosti. Jsou však malé změny, nikoli systémové, nýbrž jen funkční, tak zcela zanedbatelné ? Každý, kdo žije v této zemi, ví, jaký byl a je rozdíl mezi padesátými lety či obdobím normalizace a polovinou let šedesátých s jejich intelektuálním kvasem či krátkým bouřlivým obdobím Pražského jara. Není toho málo, co je dnes nutné a zítra bude snad možné změnit tak, aby to všem usnadnilo každodenní život.” Enrico Banti : Co je život ? a Moderní víra a starokřesťanské vyznání víry. Samizdat, Praha 1985. Překlad z italštiny. Dvě stati italského teologa přinášejí řadu argumentů a vysvětlení z oblasti křesťanské víry, a to jak vzhledem k rozvoji vědy a techniky, tak z pozice historické a morální. Jan Kozlík, Petr Krejčí : Proč se mi nelíbí poznámky k poznámkám Václava Bendy a K Bendově “kletbě sociální rovnosti”. Václav Benda : Poznámky k poznámkám často slyšeným. Samizdat, Praha 1985. Polemika J. Kozlíka a P. Krejčího s Václavem Bendou a jeho Poznámkami k poznámkám... (viz : první vydání z r. 1983), v níž oba autoři odmítají Bendovy názory jako neslučitelné s duchem Starého i Nového zákona a hlásí se k myšlence sociální spravedlnosti. Jak však vyplývá z jeho pozdějších textů, je jejím stoupencem i Václav Benda. Všechny tři zmíněné statě, včetně Bendových Poznámek, vyšly nyní v jediné brožuře. Časopis PARAF — Paralelní akta filosofie. Samizdat, Praha 1985. Nový samizdatový filosofický časopis (v adrese redakce je uvedeno jméno V. Bendy), v jehož úvodníku (autorem opět Václav Benda) se volá po co nejširším ideovém spektru a za jediné hledisko při posuzování zaslaných textů se prohlašuje jejich odborná úroveň. Časopis PARAF chce především plnit úlohu fóra při vzájemném seznamování a výměně názorů mezi jednotlivými nezávislými filosofickými okruhy a školami, jichž v Československu působí nemálo : hodlá proto přebírat i texty, které v samizdatu již vyšly. První číslo uvádí stati z per filosofů domácích (Javorová, Machovec) i exilových (Kohák), překlad ukázky z E. Lévinase spolu se stručným medailonem o autorovi a jeho díle, dále řadu recenzí a informací. Časopis Reflexe. Samizdat, Praha 1985. Reflexe je název dalšího nového časopisu pro pěstování filosofického a teologického myšlení. Programově se hodlá zabývat zkoumáním povahy krize, v níž se ocitá evropské myšlení současné doby, jakož i rozsahem toho, co z dosavadní tradice zůstává ještě natolik nosné, aby napomohlo k překonání dnešní krize. A protože evropská myšlenková tradice je nemyslitelná bez řecké filosofie na straně jedné a bez židovsko-křesťanského myšlení na druhé straně, 197 [pageend199]časopis “nechce utíkat” ani z momentální dějinné chvíle, ani z konkrétní národní a kulturní situace; tudíž ani z dvou uvedených velkých linií, bez nichž Evropa není Evropou. V prvním čísle najdeme studie o smyslu dějin a “české otázce” (Komárková, Zvěřina), o povaze času (Dubský), o vztahu myšlení a víry (Trojan, Hejdánek), o nepředmětnosti (Balabán, Hejdánek) a o filosofickém významu aktuálnosti (Glucksmann). Dále pět recenzí, čtyři diskusní příspěvky a poznámky. Časopis Komentáře. Samizdat, Praha 1985. Za poslední tři měsíce vyšla již čtyři čísla Komentářů, dalšího nového samizdatového časopisu, z jejichž obsahu plyne, že redakce se zaměřuje na problémy míru a na evropskou politiku. V prvním čísle jsou články Jiřího Hájka (jeho příspěvek do Amsterodamu, Jiřího Dienstbiera a Luboše Dobrovského, projev britského ministra zahraničí v Praze, dokument Charty 77 k 10. výročí podpisu Závěrečného aktu v Helsinkách a konečně dopis dvaceti evangelíků z českobratrské církve Všekřesťanskému mírovému shromáždění z června tohoto roku. Druhé a třetí číslo Komentářů obsahují různé, převážně zahraniční reakce na Pražskou výzvu, dopisy polského KOS a Janusze Onyszkiewicze do Amsterodamu, materiály britské liberální strany, vyjádření Mihaila Markoviče a dopis Petera Cadogana. Čtvrté číslo přináší velmi zajímavý rozhovor s aktivistou podzemní Solidarity Zbygnievem Janasem, stať maďarských publicistů Agnes Hellerové a Ference Fehéra Východní Evropa ve stínu nového Rapalla a rozhovor, který s Jackem Kuroněm pořídil Jan Mient Faber. Je nepochybné, že Komentáře vyplňují mezeru, která v českém samizdatu dosud byla : seznamují totiž čtenáře s politickými názory a stanovisky z Československa i zahraničí; oproti sborníku Střední Evropa se omezují jen na oblast politiky a svým levicovějším zaměřením představují jeho vhodnou protiváhu. Lze jen doufat, že příští čísla budou lépe redigována a že se zvýší jazyková úroveň, jež dosud byla, zvláště u překladů, dosti nízká. Časopis Opinie. Polský samizdat nakladatelství AISW, 1983 (?). Vychází v češtině. S dvouletým zpožděním se nám dostala do rukou dvě “zkušební cisla kvartalnika Opinie”. Jde o jakýsi čtvrtletní výběr (v rozsahu cca deseti stran) nejdůležitějších ukázek ze širokého spektra polského nezávislého tisku. Je psán v jazyce, který podle nejlepšího přesvědčení našich polských přátel zřejmě má být češtinou a který je skutečně pro českého čtenáře srozumitelnější (ač místy ošidnější) než polština s úskalími jejího pravopisu. Aktuální politická stanoviska a reakce jsou pochopitelně poznamenány také dvouletým odstupem a výrazně změněnou situací. Navzdory oběma těmto handicapům je však četba Opimíspojena se zvláštní autentičností a naléhavostí, jaké např. nezakusí posluchač sebeaktuálnějšího zahraničního vysílání v polštině, byť by mu tento jazyk nečinil žádných problémů. Skutečné solidaritě a srozumění, přeměně myšlenek Solidarity v účinnou a univerzální zbraň, pravděpodobně více prospívají takovéto pokusy, než chladná, technicky perfektní a dokonale zkomercionalizovaná masová média. 198 [pageend200]Kritický sborník Z obsahu 3. svazku Kritického sborníku (roč. 1985) upozorňujeme zejména na dvě úvahy Zd. Neubauera : Dvě přízemní meditace, filosofickou studii Paul Ricoeura : Dějiny filosofie a jednota pravdy, recenzi Ivana Klímy : O životě France Kafky, a na rozhovor K. Hvizd’aly s Václavem Bělehradským : O člověku “pozdní doby”. Josef Lichý : Pozdní syn království. Samizdat, Praha 1985. (133 ss.) Kniha o bezdomoví a cestě, žízni a zdroji ; mimochodcova podobenství o bludu i bráně umění. V dvojdílném poetickém eseji o prologu, dvanácti kapitolách a epilogu snaží se autor vyjádřit konflikt uměni a viry v duši umělce ; činí tak formou vnitřních rozmluv (místy přecházejících z prózy do řeči vázané), jež vkládá do úst postavy charakterizované jako “nekatolický teolog a přitom tvrdošíjný obhájce vnitřních krásných tvarů a přísné duchovní skladby jazykové a obrazové, /.../ malíř a přitom husitský ještě snad obrazoborec, /.../ subtilní lyrik /.../ a přitom katecheticky tvrdý konfesionalista a věroučný dogmatik’’. Svým žánrem, konfesijním východiskem i barokně rozevlátou dikci upomíná dílo na Labyrint světa J.A. Komenského, zpracovává však zkušenost o půl čtvrtého století bohatší : "duchovní potomek Amosova Poutníka" nemůže již dojít spočinuti v pokojíku srdce, neboť labyrintem je dnes samo srdce a v jeho hlubinách sídlí netvor Minotaur. Úvahy o smyslu umění, o roli umělce v dnešním světě rozpřádá autorova postava v rámci niterného účtování svého dosavadního života, hledání ztracené identity osobni i národní. Jan Patočka : Co jsou Češi ? Samizdat, Praha ? (94 ss.) Malý přehled fakt a pokus o vysvětlení. Překlad německy psané studie (Was sind die Tschechen ?), kterou Patočka koncipoval ve formě dopisů své německé přítelkyni ke konci 60. let, se v Praze dostal do oběhu zjara letošního roku. Autor zde podává přehled nejdůležitějšich historických události, které formovaly povahu Čechů a utvářely osud národa. Neomezuje se na popis rozhodujících momentů v historii národa, nýbrž hledá jejich souvislosti evropské. Patočka zde není nestranným pozorovatelem : uvažuje o výhodnějších alternativách národního vývoje a posuzuje podle následků činy politických představitelů Čechů. Jednotlivé historické etapy ve vývoji národa spojuje jednotně pojatou filosofií českých dějin. Práce konči rozborem důsledků české kapitulace v r. 1938. Zdeněk Rotrekl : Sad a menší prózy. Samizdat, B.m. 1985. (93 ss.) V knize jsou soustředěny autorovy povídky z let 1943 až 1980, a to Sad (1943), Zpráva o pádu města (1946), Očekáváni v divadle (1963), Modrá krychle omývaná podzimem (1973), Nezvyklý způsob pravdy (1974) a Okno ■ la fenětre (1980). František Moravský : Čteni o světových dějinách. Samizdat, Praha 1985. Díl II. Středověk. (293 ss.) Po několikaleté přestávce vychází (žel, již po autorově smrti) druhý díl “neoficiální” učebnice dějepisu, určené především pro středoškolskou mládež. Současně vychází v nové, pečlivější redakci také díl první (Starověk). 199 [pageend201]Jan Patočka : Umění a filosofie. Samizdat, Praha 1985. (Soubor statí, přednášek a poznámek) - Svazek 4 : Dodatky. (340 ss.) Tento svazek navazuje na třisvazkový sborník autorových prací týkajících se uměni, sestavený v roce 1977, původně jako reprezentativní čtenářské vydáni. Tímto sborníkem byla též otevřena řada SPISŮ JANA PATOČKY. V rámci této edice se ukázala nutnost doplnit jej svazkem čtvrtým, který by obsahoval jednak další spisy k danému tématu, ať již dříve publikované či nikoliv, jednak originály několika textů sepsaných přímo v cizím jazyce, které byly ve sborníku uvedeny pouze v českém překladu. Poprvé je zde publikována obsáhlá studie o prostoru určená pro historiky umění (z roku 1961), dále studie o problémech filosofického překladu z r. 1968, několik náčrtků týkajících se velkých historiků umění jako byli Winckelmann, Riegl, Schnaase a dopis Václavu Černému, kde autor hodnotí jeho esej Co je kritika z roku 1968. Z prací dříve již otištěných obsahuje tento svazek kromě četných recenzí hlavně obsáhlou úvodní studii k autorovu překladu Hegelovy Estetiky, vydané r. 1966. Jan Patočka : Aristotelés. Samizdat, Praha 1985. (Přednáška z roku 1949.) - (140 ss.) Text poslední autorovy přednášky před jeho nuceným odchodem z filosofické fakulty UK v roce 1949. Podkladem pro toto vydáni bylo několik dochovaných cyklostylovaných exemplářů, které si posluchači svépomocně rozmnožili. Text bylo nutno na mnoha místech opravit a rekonstruovat přesné zněni odkazů na literaturu a řeckých citátů. Jde o obsáhlý úvod do studia Aristotelovy filosofie. A. Guggenbiihl- Craig : Archetyp invalidy aneb proti zdraví - za invaliditu. Samizdat, Praha 1985. Edice Jungiana. (25 ss.) Překlad článku Der Archetyp des Invaliden etc. Taženi moderní vědy proti nemocem všeho druhu ; archetyp invalidy jako nepřekonatelná překážka na cestě za ideálem absolutního zdraví ; skutečný a "archetypový" invalida ; mytologické a umělecké obrazy archetypu invalidy - pozitivní a negativní stránka tohoto archetypu. S. de Voogdová : C.G. Jung jako psycholog budoucnosti a “filosof' minulosti. Samizdat, Praha 1985. Edice Jungiana. (32 ss.) Překlad článku C.G. Jung, Psychologist of the Future, “Philosopher” of the Past. Byl Jung kantovcem, za něhož se sám pokládal ? Kantova filozofická soustava a imaginace ; srovnáni Kantova modelu “noumenon-fenomenon” a Jungova modelu “archetyp-psychický obraz" ; spornost Jungovy kantovské sebeobhajoby. P. Berryová : Únos Démětry-Persefóny a neuróza. Samizdat, Praha 1983. (39 ss.) Překlad článku Der Raub der Demeter-Persephone und die Neurosis. A.L. : Několik úvah k článku. Mýtus, psychopatologie a neuróza ; amplifikace mýtické postavy Démétry-Persefóny z hlediska archetypové psychologie ; důsledky působeni tohoto archetypu na ženskou psychiku : narcismus, deprese, “únos do podsvětí" atd. 200 [pageend202]C.G. Jung : Psychoterapie a světonázor. Samizdat, Praha 1984. Edice Jungiana. (12 ss.) Překlad 3. kapitoly knihy Aufsátze zur Zeigeschichte. Fyziologický a duchovni faktor lidské psýchy ; světonázorová konfrontace jako součást psychoterapis ; filozoficko-náboženský charakter duchovního faktoru psýchy a jeho úloha při “výronu archetypových obsahů”. C. G. Jung : Základní problém současné psychologie. Samizdat, Praha 1984. Edice Jungiana. (30 ss.) Překlad přednášky Das Grundproblem der gegenwártigen Psychologie. "Psychologie bez duše” v materialistickém 19. stoleti ; nahrazení metafyziky duše metafyzikou hmoty ; charakteristika ducha doby ; tradiční představy o duši ; pojetí psychické reality ; psychologický dualismus. C. G. Jung : Freud contra Jung. Samizdat, Praha 1985. Edice Jungiana. (12 ss.) Překlad článku Der Gegensatz Freud und Jung. Jungúv vlastni pokus o charakteristiku rozdílných názorových stanovisek Freudovy psychoanalýzy a Jungovy analytické psychologie ; “pravdivé vyjádřeni” jako “karteziánské” východisko Jungova přístupu ke světu psýchy ; tři základní odlišné znaky Jungovy psychologie oproti Freudovi : uznáni subjektivního charakteru každé psychologické nauky, snaha vyhnout se nejhrubšim nevědomým předpokladům, tradiční pozitivní pojetí duchovních a náboženských prožitků. Martin Buber : Platón a Izajáš. Samizdat, Praha 1985. Edice Jungiana. (24 ss.) Překlad inaugurační přednášky. R.S. : Několik komentujících poznámek k Buberově přednášce. Téma ztroskotání lidského ducha při pokusech o nápravu společenských poměrů ; dva odlišné přístupy duchovního člověka k politické realitě : Platónova vize uskutečňování ducha a Izajášovo prorocké posláni zprostředkováni duchovního poselství ; Buberovo zhodnocení obou těchto neúspěšných pokusů. .. G. Jung : Analytická psychologie a svétonázor. Samizdat, Praha 1985. Edice Jungiana. (36 ss.) Překlad přednášky Analytische Psychologie und Weltanschauung. Charakteristika světonázoru jako “pojmově formulovatelného životního stanoviska” ; význam světonázoru z hlediska utvářeni světa a sebeutvářeni člověka ; může Freudova psychoanalýza obohatit náš světový názor ?; příspěvek Jungovské analytické psychologie k prohloubení moderního světonázoru ; nevědomí jako autonomní a tvořivý faktor psychického života ; přiklad pacienta s mateřským komplexem ; trvale působící psychické faktory a dějinné proměny jejich způsobů projevu a pojmového vysvětleni ; analytická psychologie není světovým názorem ; zásadni omyl dosavadních světonázorů ve světle výsledků moderní psychologie. Autoři recenzí: Ivan Binar, Karel Hvížďala, Martin Hybler, Karel Jadrný, Helena Kosková, Petr Král, Sergej Machonin, Karel Moudrý, Jan Procházka, Sylva Richterová, Ivo Řezníček, Dušan Šimko, Milan Uhde 201 14 [pageend203]Nové knihy českých a slovenských autorů a o Československu 1. Zaslané knihy Anonymus, překl. My /Jevgenij Zamjatin ; /přel. Anonymus/. — Kóln : Index, 1985. — 212 s. Binar, Ivan Rozprava v krabici / Ivan Binar. — Múnchen : Obrys/Kontur-PmD, 1985. — 82 s. : il. — (Beletrie v PmD ; sv. 2) Bondy, Egon, pseud. Zbyňka Fišera Pražský život / Egon Bondy. — Múnchen : PmD, 1985. — 51 s. — (Nová ř. poezie ; sv. 15) Dvořák, Eduard Když procházel jsem zahradou / Eduard Dvořák. — Múnchen : PmD, 1985. — 78 s. : il. — (Nová ř. poezie ; sv. 14) Foglar, Jaroslav Stínadla se bouří / Jaroslav Foglar. — Múnchen : Obrys/Kontur-PmD, 1985. — 191 s. : il. Záhada hlavolamu / Jaroslav Foglar. — Múnchen : Obrys/Kontur-PmD, 1985. — 211 s. Havel, Václav Largo desolato : hra o sedmi obrazech / Václav Havel. — Múnchen : Obrys/Kontur-PmD, 1985. — 99 s. — (Beletrie v PmD ; sv. 1) Hostovský, Egon Dobročinný večírek / Egon Hostovský. — Toronto : Sixty-eight publishers, 1985. — 237 s. ISBN 0-88781-144-2 Janouch, František Ne, nestěžuji si: malá normalizační mozaika / František Janouch. — Kóln : Index, 1985. — 221 s. : il. Kalvoda, Josef Czech and Slovák prisoners of war in Russia during the war and revolution / /by/ Josef Kalvoda. — Přetisk z : Essays on World War I : origins and prisoners of war. — Brooklyn : Brooklyn college of the City univ. of New York, 1982. — Pp. 217-238. 202 [pageend204]Kaplan, Karel Anatomie einer regierenden kommunistischen Partei / /von/ Karel Kaplan. — Koln : Bundesinst. fúr ostwissenschaftl. und internát. Studien, 1985. — T. IV : Apparate und Apparatschiks. — 59 s. — (Berichte des Bundesinst. fiir ostwissenschaftl. und internát. Studien ; 9-1985) Poválečné Československo: Československo, 1945-1948: národy a hranice / Karel Kaplan. — Mnichov : Národní politika, 1985. — 245 s. Klíma, Ivan Milenci na jeden den / Ivan Klíma. — Purley : Rozmluvy, 1985. — 68 s. ISBN 0 946 352 20 8 Klofáč, Jaroslav Sociální struktura ČSSR a její změny v letech 1945-1980 /Jaroslav Klofáč. — Koln : Index, 1985. - 176 s. Kolář, Jiří Prométheova játra /Jiří Kolář ; il. autorovými kolážemi. — Toronto : Sixty-eight publishers, 1985. - 221 s. ISBN 0-88781-1604 Kosta, Jiří La crise économique dans lespays du C.A.E.M. ďEurope de 1’Est //pír/ Jiri Kosta /et/ Friedrich Levcik. — /Koln/ : /Index/, 1985. — 58 s. — (Les crises des systěmes de type soviétique ; étude no. 8) Laub, Gabriel Entdeckungen in der Badetvanne: neue Satiren / /von/ Gabriel Laub. — Míinchen /etc./: Knaus, 1985. - 158 s. ISBN 3-8135-0822-6 Mlynářík, Ján Thesen zur Aussiedlung der Deutschen aus der Tschechoslowakei, 1945-1947 / /von/ Danubius / = / Jan Mlynářík. — Míinchen : Danubius, 1985. — 57 s. Nováková, Helena Nevina aneb Vražda v Příkré ulici / Helena Nováková. — Koln : Index, 1985. — 152 s. Pele, Jan ... a bude hůř: román o třech dílech : Děti rodičů. Děti ráje. Děti cest. / Jan Pele. — Koln /etc./: Index /etc./, 1985. — 516 s. Renner, Hans, red. Geschiedenis na 1945 / onder red. van J.L. Heldring, H. Renner en R.B. Soetendorp. — Utrecht /etc./ : Het Spectrum, 1985. — ca 460 s. : il. — (Aula pocket ; 748) ISBN 90 274 5520 1 203 [pageend205]Sviták, Ivan Velký skluz : ]an Masaryk v kritické dekádě československých dějin 1938-1948 / Ivan Sviták. — Mnichov : Národní politika, 1984. — 163 s.: il. Šimečka, Milan Kruhová obrana : záznamy z roku 1984 / Milan Šimečka. — Koln /etc./ : Index /etc./, 1985. — 220 s. Škutina, Vladimír Lenin v Curychu: padělaná vražda / Vladimír Škutina, Jaroslav Gillar /a/ Jiří Hochman ; koláže Karel Trinkewitz. — Curych : Konfrontace, 1985. — 144 s. ISBN 3 85770 112 9 Škvorecký, Josef Ze života české společnosti / Josef Škvorecký ; il. Jan Brychta. — Toronto : Sixty-eight publishers, 1985. - 300 s. ISBN 0-88781-151-5 Švec, Jozef Zambezi / Jozef Švec. — /Cambridge, Ont./ : Priatelia Dobrej knihy, 1985. — 99 s. : il. ISBN 0-919865-12-7 Taussig, Pavel Jedinečná svata / Pavel Taussig ; il. Chlodwig Poth. — Toronto : Sixty-eight publishers, 1985. - 241 s. ISBN 0-88781-152-3 Volková, Bronislava Dům v ohni / Bronislava Volková. — Miinchen : PmD, 1985. — 77 s. : il. — (Nová ř. poezie ; sv. 16) Waker, Milan ]an Patočka: sein Lehen und sein Werk: eine monographische Betrachtung seiner friihen und mittleren Entwicklungsphase, (1907-1963) / von Milan Walter. — VI, 404 s. — (Diss. Múnster, Westfálische Wilhelms-Univ., 1985) 2. Knihy, o kterých jsme četli Adam, Jan Employment and wage policies in Poland, Czechoslovakia, and Hungary since 1950 / /by/ Jan Adam. — New York : St. Martin’s press, 1985. — XIX, 251 s. ISBN 0-312-244457-6 Besieged A besieged culture: Czechoslovakia ten years after Helsinki / ed. by A. Henecka /et al./. — Stockholm /etc./ : The Charta 77 Fdn, 1985. ISBN 91-970777-0-4 204 [pageend206]Carretto, Carlo Denn du bist mein Vater: Bekenntnis eines Lebens / /von/ Carlo Carretto. — 12. Aufl. — Freiburg im Br. /etc./ : Herder, 1984. — 175 s. ISBN 3-451-17323-9 leh hábe gesucht und gefunden / /von/ Carlo Carretto. — 2. Aufl. — Freiburg im Br. /etc./ : Herder, 1984. - 200 s. ISBN 3-451-1980-5 Warum, Herr ?: Erfahrungen der Hoffnung Uber das Geheimnis des Leids / /von/ Carlo Carretto. — Freiburg im Br. /etc./ : Herder, 1985. — 176 s. ISBN 3-451-20536-X Deml, Jakub Un révě ďautomne / /par/ Jakub Deml ; trad. du tchěque /par/ Erika Abrams. — Paris : L’Alphée, 1985. — 121 s. Dittrich, Zdeněk Radslav Sovjetrusland: 19171953 / /dooř/ Z.R. Dittrich en A.P. van Goudoever; met medew. van J.G.M. Ruigrok. — Utrecht : HES, 1985. - 192 s. : il. ISBN 90 6194 115 6 Eckert, Eva A contrastive study of Czech and Russian aspect / by Eva Eckert. — 187 s. — (Thesis Berkeley, Univ. of California, 1984) Filip, Ota Café Slavia: Roman / /von/ Ota Filip. — Frankfurt am Main : Fischer, 1985. — 272 s. ISBN 3-10-020808-0 Hames, Peter The Czechoslovak new wave / /by/ Peter Hames. — Berkeley : Univ. of Calif. press, 1985. — 327 s. : il. ISBN 0-520-04859-8 Harníček, Martin Mijso / Martin Harniček. — /Warszawa/ : Przedswit, 1984 Homeyer, Josef Tradice a obnova v církvi / Josef Homeyer. — Mnichov : Opus bonům, 1985. — 55 s. Hrabal, Bohumil La Petite Ville ou le temps s’arréta / /par/ Bohumil Hrabal; trad. du tchěque /par/ Milěna Braud. - Paris : Laffont, 1985. - 192 s. ISBN 2-221-04533-5 Hrnčíř, Reně Jonas mit der Wurmbuchse : eine Geschichte fúr Kinder / /von/ René Hmcir ; mit Zeichnungen von Heinz Ita. — Giimligen : Zytglogge-Verl., 1984. — 133 s. ISBN 3-7296-0197-0 Jesenská, Milena Vivre / /par/ Milena Jesenská ; trad. du tchěque /par/ Claudia Ancelot. — Paris : Lieu Commun, 1986. — 280 s. 205 [pageend207]Johnson, Owen V. Slovakia, 1918-1938: education and the making of a nation / /by/ Owen V. Johnson. — Irvington, N.Y. : Columbia univ. press, 1985. — 520 s. — (East European monograph ser.) Kaplan, Karel The communist party in power: a profile of party politics in Czechoslovakia / /by/ Karel Kaplan ; transl. and ed. by Fred Eidlin. — Boulder : Westvieuw press, 1985. — 175 s. ISBN 0-86531-823-9 Kovtun, Jiří Slovo má poslanec Masaryk /Jiří Kovtun. — Míinchen : Arkýř, 1985. — 209 s., 3 1. il. ISBN 3-922810-11-X Kriseová, Eda Der Kreuzweg des Karossenkutschers: Geschichten aus einem Irrenhaus //von/ Eda Kriseová. — Koln : Bund-Verl., 1985. - 208 s. ISBN 3-7663-0947-1 Kundera, Milan ]acques and his master: an homage to Diderot in three acts //by/ Milan Kundera ; transl. from the French by Michael Henry Hein. — New York : Harper and Row, 1985. — 90 s. ISBN 0-06-091222-7 Das Leben ist anderswo : Roman / /von/ Milan Kundera. — /4. Aufl./. — Frankfurt am Main : Suhrkamp, 1985. — 367 s. — Suhrkamp-Taschenbuch ; 377. ISBN 3-518-36877 Die nnertrágliche Leichtigkeit des Seins: Roman / /von/ Milan Kundera; aus dem Tschechischen von Susanna Roth. — 8. Aufl. — Míinchen /etc./ : Hanser, 1985. — 301 s. ISBN 3-446-14105-7 Leder, Jane Mersky Martina Navrátilova / /by/ J.M. Leder; ed. by Howard Schroeder. — Mankato, Minn. : Crestwood House, 1985. — 48 s. : il. ISBN 0-89686-252-6 Lustig, Arnošt A prayer for Kateřina Horowitzova / /by/ Arnošt Lustig ; transl. from the Czech by Jeanne Němcová. — New York : Overlook press, 1985. — 164 s. ISBN 0-87951-998-3 Luža, Radomír Der Widerstand in Ósterreich, 1938-1945 / /von/ Radomír Luža. — Wien : Osterreichischer Bundesverl., 1985. - 387 s. : il. ISBN 3-215-05477-9 Mácha, Karel Glaube und Vernunft: dte bóhmische Philosophie in geschichtlicher Úbersicht / /von/ Karel Mácha. — Míinchen /etc./ : Saur, 1985. — 1: 863-1800. — 166 s. ISBN 3-598-20130-3 206 [pageend208]Marlow, Frank J. Rejstřík jmenný, místní a věcný ke knize Jaroslava Haška Osudy dobrého vojáka Švejka za Světové války / sest. Frank J. Marlow. — Toronto : sixty-eight publishers, 1985. — 163 s. ISBN 0-88781-162-0 Mastný, Vojtěch, ed. Power and policy in transition / ed. by Vojtech Mastný. — Westport, Conn. : Greenwood press, 1984. — 271 s. — (Contributions in political science ; no. 126. Global perspectives in history and politics) ISBN 0-313-24498-7 Mlynář, Zdeněk Mdglichkeiten einer Stabilisierung des sozialpolitischen Systems in Polen ? /von/ Zdenek Mlynař. — Wien : Braumiiller, 1984. — 61 s. — (Informationen zur Weltpolitik ; 6) ISBN 3-7003-0583-4 Mňačko, Ladislav Die Nacht von Dresden : Roman / /von/ Ladislav Mňačko ; deutsch von Erich Bertleff. — Reinbek bei Hamburg : Rowohlt, 1985. — 259 s. — (rororo ; 5522) ISBN 3-499-15522-2 Navrátilová, Martina Martina / by Martina Navrátilova ; with George Vecsey. — New York : Knopf, 1985. — 287 s. : il. - (A Borzoi book) ISBN 0-394-53640-1 Provazníková, Marie Výklad Tyršovy soustavy a názvosloví / Marie Provazníková ; doplněno článkem Dr. Miroslava Tyrše o tělocvičné soustavě sokolské. — Salem, Ore. : M. Provazníková, 1985. — 125 s. Rice, Condoleezza The Soviet Union and the Czechoslovak army, 1948-1983: uncertain allegiance / /by/ Condoleezza Rice. — Princeton, N.J. : Princeton univ. press, 1984. — XIV, 303 s. ISBN 0-691-06921-2 Rýzl, Milan Nutzen Sie Ihrephanomenale Geisteskraft //von/ Milan Rýzl. — Genf : Ariston, 1985. — 207 s. ISBN 3-7205-1303-3 Seifert, Jaroslav Alle Schonheit dieser Welt: Geschichten und Erinnerungen //von/ Jaroslav Seifert ; deutsch von Hans Gaertner; mit einem Nachw. von Gabriel Laub. — Miinchen /etc./ : Knaus, 1985. — 413 s. ISBN 3-8135-0629-0 Gewitter der Welt: vom sůssen Ungliick, etn Dichter zu sein/ /von/ Jaroslav Seifert ; iibertr. von Hermann Buchner; 111. von Irena Rácek. — Karlsruhe : Loeper, 1984. — 79 s. ISBN 3-88652-073-0 Jaroslav Seifert: Nobelpreis 1984 / /lil. : Josef Mánes, Pablo Picasso, Alfons Mucha et al./. — /S.l./ : Freundschaftskreis des Dichters J.S., West Germany, ca 1984. — 34 s. 207 [pageend209]Der Regenscbirm wm Picadilly; Die Pestsaule; Gedichte / /von/ Jaroslav Seifert; in der Úbertr. aus dem Tschechischen von Franz Peter Kiinzel. — Miinchen : Schneekluth, 1985. — 168 s. — (Miinchner Edition) ISBN 3-7951-0945-0 Sonnets de Prague; Huit poemes; Le Cháteau de Prague / /par/ Jaroslav Seifert ; trad. du Henry Deluy, Jean-Pierre Faye /et/ Dominique Grandmont. — Paris : Seghers, 1984. — 24 s. — (Autour du monde) ISBN 2-221-04654-4 Was einmal Liebe war / /von/ Jaroslav Seifert ; ill. von Jiří Trnka ; iibers. von Olly Komenda- Soentgerath. — Hanau/Main : Dausien, /1985/. — 78 s. ISBN 3-7684-3464-8 Sensibilités Sensibilités contemporaines, 1970-1984 = Contemporary artistic sensibilities, 1970-1984 : 70 artistes ďorigine tchěque et slovaque hors Tchécoslovaquie = 70 artists of Czech and Slovák origin living outside Czechoslovakia. — Aubervilliers : Geneviěve Bénamou, 1985. — 297 s. Sládek, Mirko Fragmente der hermetischen Philosophie in der Naturphilosophie der Neuzeit: historisch-kritische Beitrdge zur hermetisch-alchemistischen Raum- und Naturphilosophie bei Giordano Bruno, Henry More und Goethe / /von/ Mirko Sládek. — Frankfurt am Main /etc./ : Lang, 1984. — 208 s. — (Europáische Hochschulschriften. R. 20 : Philosophie ; Bd. 156) ISBN 3-8204-5537-X Stankovský, Jan Kapitalbesitz der Oststaaten in Gsterreich / /von/ J. Stankovský. — Sonderdr. — Wien : Verein Wiener Inst. fúr internát. Wirtschaftsvergleiche, 1984. — 43 s. — (Repr.-Serie ; Nr. 71) Šejna, Jan We milí bury you / /by/ Jan Sejna. — London : Sidgwick + Jackson, 1984. — 206 s. ISBN 0-283-99153-4 Tomáš, Ivan, překl. Sborník překladů z děl Martina Heideggera / přel. Ivan Tomáš a přátelé. — Oxford : Atheneum, 1985. — 208 s. Zelenka, Aleš Sudetendeutscbes Wappenlexikon : Ortswappen aus Bobmen, Mahren und Sudetenschiesien //von/ Aleš Zelenka ; Wappenzeichnungen : Tony Javora. — Passau : Passavia, 1985. — 445 s. ISBN 3-87616-106-1 208 [pageend210]3. Bibliografie literatury vydané českými a slovenskými autory v zahraničí 1973-1976 Levčík, Bedřich Arbeitskráftepotential und Arbeitskraftebedarf in Ósterreich und seinen Nachbarstaaten: Perspektiven fůr den ósterreichischen Arbeitsmarkt //von/ Friedrich Levcik. — Wien : Wiener Inst. fúr internát. Wirtschaftsvergleiche, 1975. — 66 s. — (Forschungsberichte ; Nr. 26) Der Aussenhandel der RGW-Lander, 1960-1974 / /von/ Benedykt Askanas, Halina Askanas /und/ Friedrich Levcik. — Wien : Wiener Inst. fúr Wirtschaftsvergleiche, 1975. — 13 s. — (Reprint-Serie ; Nr. 16) Economic planning: its relation to the socio-economtc development / /by/ Friedrich Levcik. — Wien : Wiener Inst. fúr Wirtschaftsvergleiche, 1976. — 15 s. — (Forschungsberichte ; Nr. 36) Entwicklung und Niveau der Lokne in den RGW-Landern : mit einem Lohnniveauvergleich mit Ósterreich / /von/ Benedykt Askanas, Halina Askanas /und/ Friedrich Levcik. — Wien : Wiener Inst. fúr Wirtschaftsvergleiche, /1976/. — 13 s. — (Reprint-Serie ; Nr. 21) Migration und Auslanderbescháftigung in den RGW-Landern und ihre Probléme / /von/ Friedrich Levcik. — Wien : Wiener Inst. fúr Wirtschaftsvergleiche, 1975. — 29 s., 3 1. il. — (Forschungsberichte ; Nr. 32) Probléme der langfristigen Entwicklung und Plannung / /von/ Friedrich Levcik. — Wien : Wiener Inst. fúr Wirtschaftsvergleiche, 1973. — 36 s. — (Forschungsberichte ; Nr. 11) Structural developments in CMEA foreign trade over the last fifteen years, (1960-1974) / /by/ Benedykt Askanas, Halina Askanas /and/ Friedrich Levcik. — Wien : Wiener Inst. fúr Wirtschaftsvergleiche, 1975. — II, 57 s. — (Forschungsberichte ; Nr. 23) Die Wirtschaft der RGW-Lander, 1971/1975 und die geplante Entwicklung bis 1980 / /von/ Benedykt Askanas, Hakina Askanas /und/ Friedrich Levcik. — Wien : Wiener Inst. fúr Wirtschaftsvergleiche, 1976. — 15 s. — (Reprint-Serie ; 22) Die Wirtschaft Osteuropas und der UdSSR im Jahre 1974 //von/ Benedykt Askanas, Halina Askanas /und/ Friedrich Levcik. — Wien : Wiener Inst. fúr Wirtschaftsvergleiche, /1975/. — 12 1. — (Reprint-Serie ; 19) Libro Libro negro de Checoslovaquia. — Madrid : Centra de informacion y orientacion, 1976. — 319, XXXI s. : il. Lobkowicz, Nikolaus Die politische Herausforderung der Wissenschaft: gegen eine ideologisch verplante Forschung / Kurt Húbner, Nikolaus Lobkowicz, Hermann Lúbbe /et al./, (Hrsg.). — Hamburg: Hoffmann und Campe, 1976. — 225 s. — (Kritische Wissenschaft) ISBN 3-455-09211-X 209 [pageend211]Loch man, Jan Milic Barmen 1974: Romantik? Orthodoxie ? Ruf nach vorwárts 1: Vortrage vor der Synode der Evangelischen Kirche der Union / von Jan Milic Lochman und Hans Thimme. — Witten : Luther-Verl., 1974. - 48 s. ISBN 3-7858-0193-9 Cristo o Prometeo ? / Jan Milic Lochman ; introd. di Italo Mancini. Assisi : Citadella editrice, 1975. — 130 s. — (Orizzonte filosofico) Gottesrecht und Menschenrechte: Studien und Empfehlungen des Reformierten Welthundes /hrsg. von Jan Milic Lochman und Jiirgen Moltmann. — Neukirchen-Vluyn : Neukirchener VerL, 1976. — 103 s. ISBN 3-7887-0510-8 Tragt oder trůgt die christliche Hoffnung ?: biblische Erbe in den Herausforderungen der Zeit / /von/ Jan Milic Lochman. — Zurich : Theologischer VerL, 1974. — 73 s. ISBN 3-290-11346-9 Knihy je možno objednat v knihkupectví Dialog, Gutleutstr. 13, 6000 Frankfurt/M. 1, BRD, nebo v knihkupectví Petr Pastrňák, Lindergasse 5, Vídeň 1070, Rakousko. Některé knihy a časopisy v obou knihkupectvích zdarma pro návštěvníky z Československa. Zpracovala Ludmila Seflová (Groningen) INDEX Edice Paternoster vydáváme: Vlastimil Třešňák Bermudský trojúhelník Pét novel jednoho z nejoriginálnějších autorů současné mladé generace prozaiků. Již třetí kniha, po Jak to vidím já (zcela rozebráno) a Babylon. 19 DM. připravujeme: Zbyněk Benýšek Výzkumný ústav Vídeň Ivan M. Jirous Pravdivý příběh Plastic People 210 [pageend212]tribuna svědectví Vážený pane Bělehradský, Svými “Dvěma poznámkami k jednomu dokumentu” (Svědectví, 76) jste připomněl mně, klukovi z dědiny, kamaráda, co je na školách v městě, jak se u nás říkalo, a který se momentálně přijel blýsknout. Taková konfrontace je riskantní pro obě strany, i když pro každou jinak. O klukovi z dědiny řekne jen to, co se stejně tušilo : že je hloupý a hodně věcí neví. Kamarád z města někdy dopadne hůř. Píše o tom Tolstoj v mikropovídce o študentovi, jak se doma nechtěl znát k hrábím, až na ně šlápl. Poučení z Vašeho pera o tom, jak tam u vás pohlížejí na dějiny, bylo pohříchu jen částečně přesvědčivé, takže si, kluk z dědiny, stejně myslím své : dějiny, o nichž píšete Vy, budou asi něco jiného než dějiny, které má na mysli např. “Právo na dějiny”. Nechválím ten dokument. V příliš mnoha důležitých věcech trefil do bílého a jeho zveřejnění bylo tak trochu podrazem. Ale teď je mi přednější Váš text. Opravdu myslíte, že v současné české diskusi jde jen a jen o staré mýty ? Jsou “dějiny” v této diskusi pouze “státotvorným epickým mýtem” ? I když se stále trochu podobáme bohatým paničkám prvního světa, nemáme už také něco společného s příslovečnými africkými kmeny “bez dějin” ? Je-li právo na dějiny, jak píšete, “značně zkompromitováno” určitým pojetím kultury, proč je podle Vás naléhavější otázka po právu dějiny nemít a proč bychom se neměli dovolávat nezkompromitovaného práva na dějiny ? Vždyť i Vámi vzpomenutý žid (nemyslíme tím občana izraelského státu) má své dějiny, které jsou především něčím jiným než státotvorným epickým mýtem, a střeží své právo na ně do posledního vydechnutí. Vámi pranýřované nešvary jsou v našem tápání samozřejmě také, dokonce i kus té agresivity. Člověk tísněný neřádstvem ze všech stran může dostat ve slabé chvilce vzteklou chuť poslat to všechno k čertu. Hanbím se za tu pošetilost, ale zase ne tak moc. Rozumím-li Vám dobře, souhlasím, že spor o staré mýty se podobá hádce o vyžilé politické programy, o fangle, pod nimiž se to dopracovalo právě k tomu debaklu, v němž tady (a snad i jinde) vězíme. — Nabídnu ještě jiné přirovnání. Člověk, jímž smýkl osud (ocitl se např. na dlažbě, v kriminále, utekla mu žena apod.), se může zachovat všelijak. Může začít i pátrat po tom, co on sám je zač. Zdůrazňuji, že mám na mysli člověka, který se ptá, ne toho, který se utvrzuje v předem fabrikovaném sebeprojektu. Tento tázající se také zpravidla vzpomíná, hledá své dějiny, ty nezkompromitované předem zaujatými postoji. Jde mu o (nikoli biologickou) sebezáchovu, “o lidskou identitu”, jak by se dnes u nás řeklo po havlovsku. Dodávám neobratně : o identitu živou (tak jako i víra může být živá nebo mrtvá). Hledaje sebe 211 [pageend213]nerozhlíží se takový člověk po svých dějinách jako truhlář po zařízené dílně, aby našel vhodný vercajk ; spíše je nechává jako ty maličké přijít k sobě. Myslím, že dnes jde u nás i o toto. Co říká takovému člověku v takovou chvíli neodmyslitelný svět ? I on se mu jeví jinak. Některé věci nehodné pozoru zpravidla ustupují skromně do pozadí. Obávám se, že v našem českém případě se to týká spousty toho, na čem právě Vy demonstrujete světovost Vašeho světa. Ty tzv. velké západní intelektuální revolty let šedesátých, a pak zase sedmdesátých, a možná už i osmdesátých, ty nás dnes zajímají, upřímně řečeno, spíše ze zdvořilosti. Nejsou nám k užitku, neinspirují nás a už ta jejich efemémost tu budí nedůvěru. Když historik Jan Tesař vycestoval z vlasti, byl samozřejmě fascinován dosud netušenými obzory a kdekomu doma nespokojeně vzkazoval, že tady odtud vidíme svět úzkým hrdlem láhve. Asi pozapomněl, že každý vidí svět především odtud, odkud se na něj dívá. Ostrovan z ostrova, mukl z kriminálu, dítě očima dětskýma, stařec stařeckýma a Čech ze zadrátovaného Česka. Spousta globálních problémů nám pochopitelně uniká. Nějaký pocit současného světa jako celku tu asi zakoušet nemůžeme, bylo by pošetilé něco takového předstírat, ale i po nás žádat. Způsob, jakým pojednáváte o polaritě světovosti a domáckosti (“provinciálnosti”) mi vnukl smutně starostlivou otázku : nezpychl nám trochu kamarád na školách v městě ? Člověk by málem řekl, že už nás nepokládáte za Evropany. Přitom zrovna tady u nás dostává Evropa viditelně na frak — a my s ní; dokonce se zdá, že právě kvůli tomu našemu zbytkovému evropanství. Co myslíte, nemohla by být v jistém smyslu Evropa nejvíce tam, kde je nejvíc ohrožena ? Nepodobnost dispozic Vaší a mé mysli napovídá, že mezi oběma kusy “třídně rozdělené Evropy” budou asi ještě jiné rozdíly. Je zkrátka docela možné, že lidem zde jde také o něco jiného než lidem tam a naopak. Pokud jste na toto nezapomněl, nač se vlastně ptáte, kladete-li Kunderovým kritikům otázku po důvodech rozchodu literárních vkusů ? Býváte nepřesný. Pojetí dějin, hlásané L. Jehličkou, je pojetím L. Jehličky, případně pojetím příslušníka jisté vyhraněné skupiny naší meziválečné katolické generace, ne však “katolickým pojetím českých dějin”. Něco takového ve zřetelnější podobě u nás zatím neexistuje, teprve se to začíná tvořit a ani inkriminovaný dokument tu není jediným směrodatným modelem. Dnešní čeští katolíci nemohou sobě zapřít, že totalitní režim jim v nejednom ohledu předvádí karikaturu něčeho, co je příznačné i pro protireformační katolictví. Řekl bych, že se většině z nich nechce takovéto experimenty opakovat. Ani na některých jiných místech jste, myslím, neměl povedenou trefu. Tak třeba některé Vaše výroky o bělohorské porážce a protireformaci. Deskriptivně vzato, od Evropy odpadla protestantská společenství. Idiotismus tohoto mého konstatování samozřejmě neimplikuje, že by si ta katolická Resteuropa počínala znamenitě. Naopak, upadala. Komu však přisoudit ono kompromitující “modernizační a státotvorné pojetí kultury a vzdělání vůbec”, které, jak se zdá, i Vy chováte v nelibosti ? — Váš demografický odhad rozsahu pobělohorského exilu ; Vaše partes pro toto (Florian, Durych) a údajné účtování Nemesis s katolickými spisovateli po roce 1948 ; Vaše potřeba doušky o nesvětovosti ukřivděných ; Vaše dotčenost stařičkým Habáněm ; Vaše “směšná hranička, na níž naši katolíci už léta upalují Milana Kunderu”... Proč tím zdržuji ? Protože se zdá, že máte na ten český katolicismus nějak spadeno. Někdy se Vám vlastně ani tolik nedivím. Pokud ale nějak předpokládáte, že Vaše pravdy o Vaší mysli mohou ovlivnit nějakým příznivým způsobem naše pravdy o našich myslích, měl jste se s českým katolicismem vypořádat bez hněvu a kvaltování — a otevřeně. Třeba by mu to prospělo. 212 [pageend214]O “české katolické filosofii” platí vcelku totéž, co o české filosofii vůbec. Výjimečnost Patočkova je tu zajisté výjimečnou výzvou. Je srovnatelná s výjimečností Masarykovou, jejíž výzva, jak se ukázalo, zůstala v hájemství tvorby české politiky bez odezvy. Uvidíme. Zatím se však česká filosofie — řečeno Vašimi slovy — nedopracovala žádné důstojnější podoby, srovnatelné s filosofií francouzskou nebo německou. S tou důstojností je to tady vůbec mizerné. Ale na závěr Vás pobavím poukazem na groteskní spojitost. Z Vašich textů, které mi byly dostupný, jsem nabyl dojmu, že právě ta důstojnost je hodnotou, na níž Vám velmi, velmi záleží a jejíž deficit své staré vlasti zazlíváte (možná, že tato jemná strunka zhrzené lásky je právě tím, co Vás spojuje s Milanem Kunderou). Všimněte si, prosím, že ti naši neimpozantní novotomisté, včetně již zesnulého Metoda Habáně, pozoruhodně přispívají k zdejší záchově oné nedostatkové hodnoty tím, že — přes neduživost textů — osvědčují podivuhodnou vytrvalost a výdrž ve strádání. I ten K. Severa, jehož žvást tolik pohnul Vaší spravedlivou žlučí, strávil skoro deset let v třetí nápravné skupině a — nefňuká. Představte si : v době, kdy se hroutíme po vyhazovu ze zaměstnání, kdy si stýskáme, že nám nevzali děti na školy, kdy se v zatěžkávacích zkouškách rozpadají disidentská manželství, kdy si dokonce renomovaný disident stěžuje celému světovému světu, že mu policajti zabavili rukopis, takoví Severové prostě nefňukají. Tohleto, vážený pane, dovedeme na dědině ocenit někdy víc než znamenitý text. S pozdravem Vojtěch Kořán (Praha) Milý redaktore, bývávalo chvalitebným redaktorským zvykem, a Svědectví v té tradici drželo primát, zuřivé osobní útoky, jakými je prošpikována polemika Václava Bělehradského (“Dvě poznámky k jednomu dokumentu”, č. 76, str. 817), v nichž se to jen hemží nelichotivými přídomky typu “plivnul”, “upaluje”, či rovnou “idiotský”, prostě nepublikovat. Úzus byl už porušen a tak mi dovolte, abych se přimluvil za starý anglosaský redakční návyk podobné výpady škrtat, zvláště pak jedná-li se o články filozofujících publicistů, které fascinace vlastní myšlenkou svedla k přesvědčení o absolutní nadřazenosti vlastního předsudku vůči předmětu nazírání, jak vysvítá ze závěrečné pasáže Bělohradského článku. Nejednalo by se pak jen o obyčejný redaktorský zásah, ale o jakousi terapeutiku, která by mohla autorovi pomoci, aby se probral z provincialismu vlastního já. Neboť o provincionalismus mu jde v diskusi především. Provinční jsou katoličtí autoři Durych, Deml, Florian a Čep, kdežto Kundera, ať se nám to líbí nebo ne, je dnes “nejsvětovějším českým spisovatelem.” Ba provinční je vlastně celá katolická kultura, takže nás Bílá hora odsoudila ke zpátečnictví jehož pokrokovým protipólem je protestantský liberalismus, kapitalismus a politický princip tolerance. Aby na tomto přečinu nebylo dosti, Bělohradský přímo obviňuje chudáka Jehličku ze souhlasu se zločiny páchanými na poražených evangelických stavech a mrtvého Demla (zřejmě nebyl dost provinční) považuje za takovou zrůdu, že to anuluje veškerou hodnotu jeho celého díla. Takových zjevných paradoxů najdeme v článku tolik, že by polemika s nimi vydala na tlustou knihu. K provincialismu a světovosti jen tolik : Jistě, světové uznání je i nepřímým důkazem 213 [pageend215]uměleckých hodnot. Platí to o Homérovi, Vergiliovi či Shakespearovi. Jde o jakési obecnější prověření díla historickým časem. Kunderův světový ohlas je zatím jen záležitostí několika let, aby mohl být takovým vodítkem při posuzování uměleckých kvalit. Platí však toto nic neříkající empirické vodítko o autorech jimž se světovosti možná z mimouměleckých příčin nedostalo ? Vzpomínám si na bonmot Škvoreckého : “Co by se stalo, kdyby psal Shakespeare bulharský ?” Deml, podobně jako polský básník Norwid, nebyl jen geniem loci a nepochybuji, že kdyby psal světovým jazykem dočkal by se asi českého ohlasu, který jak známo neustále stoupá, ač uplynulo více než půl století od napsání mnoha jeho děl. K příkladu jak ošidné je takové měřítko slávy při posuzování uměleckého díla by mohly posloužit i věhlasné kýče jako např. Cyrano de Bergerac apod. Ale dosti o tom. Obviňovat však Demla z takové vady charakteru, který bez rozdílu diskvalifikuje celé jeho dílo a to hned v sousedství za příklad dávaného Kundery lze snad považovat jen za nemístný žert. Demlova politická slabomyslnost, jak jinak nazvat jeho pajány na Sokoly, Masaryka a Republiku, které byly vystřídány takovou deziluzí, že ze vzteku podlehl mocenské vrchnosti nacionálsocialismu, si v ničem nezadají s Kunderovou poplatností jiné socialistické vrchnosti (rovněž okupované země), když tento intelektuál, ještě v roce 1960, přepisuje svou fučíkov- skou legendu pro druhé vydání. A nevěděl-li Kundera, jak tušila většina národa, že fučíkovské martyrium vzniklo v úřadovnách StB, dobře věděl k čemu slouží... A diskvalifikuje snad tento lapsus celé jeho dílo ? Když už měřit, tak stejným metrem 1 Zdá se mi však, že je to s osobní morálkou a uměleckým dílem někdy zatraceně složitější. Bělohradský končí svou filipiku proti katolíkům mládežnickou výzvou, aby se “kritici Kunderova světového úspěchu pokusili nalézt hlubší příčiny rozchodu domácího vkusu se zbytkem Evropy.” Vychází přitom z předpokladu, že v Čechách panuje jakási všeobecná katolická nevole a z ní vyplývající honba na čarodějníka Kunderu, ba mluví dokonce o “upalování”. Inu, všechno je jinak. Pro věřícího křesťana, pro kterého je etický náboj díla (na rozdíl od morálky autora) neodmyslitelný od uměleckých kvalit téhož díla, je Nesnesitelná lehkost bytí intelektualizovanou pornografií á la these, že nic na světě člověka nepřesahuje, nic nemá smysl než nezávazné (bez lásky) sadistické sexuální hrátky. Každý jistě uzná, že lze těžko takovýto názor sladit s křesťanstvím. Vůbec však z toho nevyplývá, že by čeští křesťané kvůli tomu vedli proti Kunderovi nějakou kampaň, vždyť jsou na takové věci po dvoutisícileté zkušenosti s pohanským nihilismem dávno zvyklí, neřkuli otrlí. Jinak je tomu však s pražskou a brněnskou literární obcí. Zde už skutečně jde o rozchod, ne-li o “rozkol dvou kulturních prostředí”, jak problém domácích rozpaků nad Kunderovým dílem charakterizuje jeden z nejlepších kritiků Milan Jungmann + . Kunderovo hledání svobody, po deziluzi ze stalinismu a revizionismu totiž končí odmítáním jakýchkoli transcendentálních, etických, či metahisto- rických hodnot, kdežto v Čechách se ubírá hledání svobody právě cestou osobního přesahu. Zde se rozchází s českou poliš i Václav Bělohradský. On totiž proti imperiálnímu etatismu 19. století a novodobému socialismu postaví rovnou abstraktní, libertinský ideál minimálního státu, který ve jménu nejvyšší politické hodnoty, to jest tolerance, vypudí z veřejné diskuse všechny otázky po vyšším smyslu dějin a údělu člověka. Proto je mu také sekularizovaná protestantská kultura pokrokovější než české baroko. Proto nás také Bílá hora odsoudila do provinciálnosti. Nechápu sice v čem bylo protestantské Prusko, do kterého bychom po vítězství na Bílé hoře časem spadli, obyvatelnější než barokní a Viz rubriku Literatura a umění v tomto čísle. 214 [pageend216]mnohonárodní Rakousko. Nejde mi však o historická kdyby. Ideál Bělehradského je ahisto- rický (právem nemít dějiny), avšak zcela reálně existuje. Založili ho nonkonformní Pilgrim Fathers, kteří se politicky vymezili proti etatizovanému protestantismu z něhož uprchli a tak vlastně novým “contrat sociále” u sebe zrušili ducha evropské historie a to podřízením věcí veřejných (státu) zcela soukromí (jednotlivci), konkretizovali vlastně jakýsi utopický protipól teokracie. Aristoteles, podobně jako židé a později Římané, chápal poliš jako ono místo, kde se morální, politické a metafyzické problémy veřejně sváří a řeší. Američané chápou poliš pouze jako místo, které umožňuje občanovi soukromou cestu za štěstím. Za tímto konečným, individuálním cílem se skrývá bezdomoví moderního člověka. Američané sice vytvořili nejdynamičtější a nejbohatší republiku na světě a této monumentální tvořivosti, jíž vděčí za přežití snad polovina lidstva, se lze jen obdivovat. V historii však žádný politický národ nepřežil bez vlastního metahistorického sebevýkladu a sebeurčení. Zdá se mi totiž, že za vnějším, materiálním úspěchem se skrývá latentní hedonismus, stále ještě držený na uzdě soukromou náboženskou vírou většiny občanů. Tragická otázka zní : jak dlouho může tato poliš bez cíle a smyslu vydržet. Hedonismus je totiž neslučitelný s heroismem a obětí pro celek. Nejsem futurolog, narážím jen na Bělohradského apokalyptická tušení. Chtěl jsem tím naznačit, že katolické communio je české paralelní obci mnohem bližší než abstraktní libertinský individualismus. V tomto kulturním smyslu byl katolíkem i tolikrát autorem jinde citovaný Jan Patočka. Český člověk se ptá rovnou svých druhů po smyslu věcí, údělu svého i obce. Anglosaský liberál už dávno ví, že takové otázky jsou nepřípustnou touhou po “objektivitě”, abych použil podivného výrazu raženého v tomto kontextu Bělehradským. Obdivuji anglosaské politické instituce, jezdím však na dovolenou zásadně do “zaostalých” katolických krajin. A nejsem sám. Jsou totiž dnes jaksi ekologicky moderní a svou lidskou soudržností připomínají náš pravý domov. Snad je to i s tou přímočarostí pokroku v lidských dějinách trochu jinak. Nostalgicky a konzervativně Váš Alexander Tomský (Londýn) Vážená redakce, V záhlaví úvahy B. Komárkové (Svědectví, 76) chybí tento citát z T.G. Masaryka, bez něhož je nejen nepochopitelná její úvodní část, ale celý článek zpotvořen : “Neběží o jazyk a národnost, ale o duši. Kdo nalezne duši svou, neztratí jazyka... Bratří nevolali po literatuře a překladech, ale protože stáli za pravdou cele, vytvořili literaturu... Nevolejme ani my po češství, ale po pravdě a pravdě vydávejme svědectví. Musíme milovat pravdu, musíme statečně být celými lidmi, zkrátka — musíme nalézt svou duši a bude postaráno o všecko. Potřebujeme ideí, živých velkých ideí a nebudeme malí. Musíme mít idee světové, idee nejen pro sebe, ale pro všecky...” (T.G. Masaryk, Česká otázka, Čin, Praha 1948, str. VII.-VIII.) Tento technický lapsus, vzniklý — jak jsem se dozvěděl — závadou použité nejmodernější tiskařské techniky, je po mém soudu případná, i když jistě nechtěná pointa k “elektronickému” číslu Svědectví (č. 73). Z těchto selhání techniky lze ovšem čerpat naději : 215 [pageend217]jednak že člověk je nenahraditelný i ve světě komputerů, a dále že možná i všechny ty rakety, kterě jsou na nás ze všech světových stran namířeny, jsou ve skutečnosti podobně houby vert, protože jsou s to fungovat podobně dokonale jako aparatura, která řádila v tomto 76-tém čísle Svědectví.+ Váš Pečlivý čtenář Drahý Pavle, Článek jistého Fištejna, který jsi mi poslal (Svědectví, 76), je natolik nepoctivý v argumentech a tak chabý obsahem, že nemám ani chuť, ani čas na něj odpovídat. Jak se říká u nás v Rusku, byla by to pro autora příliš velká čest. Při příležitosti otištění tohoto článku bych jen rád položil několik otázek Tobě a těm, kdo sdílejí Tvé názory, protože s autorem článku se prostě nemám o čem bavit : 1) Kde byl Fištejn a jeho “demokratičtí” přátelé, když spolupracovníci a autoři “šovinistického” Kontinentu (N. Gorbaněvskaja, V. Dremljuga, V. Delone, L. Bogoraz) demonstrovali na Rudém náměstí proti okupaci Československa a doplatili na to dlouhými léty věznění v táborech a blázincích ? 2) Co dělal a čím se zabýval “demokrat” Fištejn, když členové redakční rady “nacionalistického” Kontinentu, Andrej Sacharov, Vladimír Bukovskij, Eduard Kuzněcov, Petr Grigorenko, Josif Brodskij, Alexandr Ginzburg, Gustav Herling Grudzinski, Milován Djilas a Paul Goma začínali ve svých zemích boj o demokracii a také na to doplatili dlouhými léty věznění v táborech a ve vyhnanství ? 3) Kde že se činil ten “bojovník za demokracii”, když “šovinista” a “totalitarista” Alexandr Solženicyn poslal dopis sjezdu Svazu čs. spisovatelů, aby podpořil jejich boj za svobodu a demokracii a riskoval tak, že se dostane za mříže ? 4) V které sovětské noře si hověli páni Fištejnové, když dva představitelé “šovinistického” národa, Andrej Sacharov a Alexandr Solženicyn jako první v totalitním světě prolomili ideologický krunýř komunistické ideologie ? 5) Jaké zvláštní zásluhy v našem demokratickém hnutí mu dovolují polemizovat takovým tónem s lidmi, kteří věnovali a věnují i nadále boji za demokracii nejlepší léta svého života ? Časopis Kontinent je pluralistický. Vyjadřují se v něm nejrůznější hlediska od marxistických po nacionalistické. Ten, kdo vytrhává z kontextu jednotlivých článků věty a vydává je za redakční, používá špinavé metody sovětského tisku. Totéž mohu říci o svém pamfletu “Sága nosorožců”, který byl vydán už v osmi evropských jazycích (ve Francii v Tel Quel a ve France catholique) a byl na Západě jednoznačně kladně hodnocen (nemám tu na mysli publikace emigrantů jistého druhu, neboť pamflet je zcela zaměřen proti silám, pokoušejícím se destabilizovat západní demokracii). Kromě toho se autor jako poddůstojnická vdova z ruské klasiky šlehá vlastními argumenty lépe, než by to mohla učinit jakákoliv cizí kritika. Většina záporných soudů o Rusku, které uvádí, jsou citáty ryze ruských autorů, Gercena, Černyševského, Lermontova, Čaadajeva, Ključevského, Berďajeva, Šulgina, Amalrika. Není to snad samo o sobě nejlepším důkazem + Naprosto s Vámi souhlasíme a rádi bychom sdíleli i Váš optimismus stran raket. Za Vaši připomínku Vám děkujeme. (Redakce) 216 [pageend218]vysoké úrovně ruské kultury a jejího ducha, kterým je cizí jakékoliv sebevynášení a šovinismus ? Dej Bůh, aby příslušníci ostatních evropských (a nejen evropských) národů měli dostatek intelektuální odvahy, aby dokázali říci něco podobného o sobě, místo aby si vymýšleli narcisistické teorie o jakési zvláštní “středoevropské” a “evropské” snášenlivosti. Pochop mne, Pavle : jsem rozený internacionalista, podle mého názoru jsou si všechny národy rovny, v dobrém i ve zlém. Věříme-li však Kunderově koncepci, jsou mnohá fakta českých dějin v naprostém rozporu s touto koncepcí. Například chování českých legionářů na Sibiři za občanské války bylo daleko odpornější, než chování sovětských okupantů v Československu. Zapomeňme na ruské zdroje a vzpomeňme si například na předsmrtný dopis českého plukovníka Ševče. Zde je : “Nemohu přežít ostudu, která postihla naší armádu, ostudu, zaviněnou četnými fanatiky-demagogy, kteří v sobě i v nás všech ubíjejí to nejcennější — čest.” “Středoevropská snášenlivost” Čechů, přesněji řečeno určité, ne zrovna nejlepší části Čechů, se neprojevila zvlášť vynikajícím způsobem během únorových událostí roku 1948. Totalitární režim byl tehdy v Československu zaveden bez jakékoliv intervence sovětských tanků, vlastníma českýma rukama. Jistě uznáš, že nelze nazvat snášenlivými lidi, kteří vyhodili z okna — nebo přinutili vyskočit — Jana Masaryka, ministra zahraničních věcí, demokraticky zvoleného jako poslance. Důkazem tolerance nejsou ani popravy, které byly výsledkem procesu s Rudolfem Slánským a jeho skupinou, už po Stalinově smrti, kdy v SSSR byli už osvobozeni dokonce i “lékaři-traviči”. Důkazem v její prospěch není ani odmítnutí rehabilitovat Gustáva Husáka (ať si už dnes o něm myslíme cokoli), který si musel odsedět svůj trest od prvního do posledního dne v době, kdy v SSSR (nemluvě o ostatních “bratrských zemích”) byly už rehabilitace podstatné většiny nevinně odsouzených lidí dávno ukončeny. Je také obtížné považovat za příznak zvláštní snášenlivosti chování jisté části českého národa (včetně mnohých představitelů “pražského jara”), která skoro dvacet let pokorně podporovala veškeré zločiny sovětského systému : štvanici proti Jugoslávii, udušení Maďarska, vydírání Polska. Ať je to jakkoliv smutné, musíme uznat, že Československo bylo během celých svých dějin národní nezávislosti (i v dnešní době, i když ze zcela jiných důvodů) nejsovětofilštější zemí ve střední Evropě nebo dokonce v Evropě vůbec. Stačí si třeba vzpomenout na Benešovu účast při předání provokačního dokumentu Stalinovi, o “spiknutí sovětských maršálů”, vyrobeného hitlerovskou rozvědkou, který zavinil smrt mnoha důstojníků (a dokonce i civilů) v Sovětském svazu. Přesto však nehodlám připisovat podobná fakta jakýmsi ontologicky negativním zvláštnostem českého národa jako celku, a budu vždy protestovat proti pokusu kohokoliv takto generalizovat. Opakuji, že každý národ má svá období vzletů a pádů, všechny národy však konec konců představují jediný celek, který můžeme nazvat Lidstvem. Pokus vyloučit jakýkoliv národ z tohoto kontextu je podle mého názoru nedůstojné člověka a zejména pak kulturního člověka. Na tom trvám a trvat nepřestanu. Tvůj I77 , , r 1 Vladimír Maximou (Panz) Naše adresa : Témoignage, 30, rue Croix des Petits Champs 75001 Paris 217 15 [pageend219]Vážená redakce, Článek Jefima Fištejna “Výhled na severovýchod”1 je lépe číst zprostředka, od té části, v níž hovoří o politickém spektru ruské emigrace, a pak se teprve vrátit k začátku. Autor totiž dokázal pohlížet na severovýchod tak, že se k němu otočil zády a zaměřil svůj pohled opačným směrem, tedy na Západ. Hodnoty západního světa považuje autor článku za soběstačné2 a názory, vyjadřované v nejaktivnějších kruzích ruské emigrace se mu jeví jako zrcadlový odraz úrovně společenského vědomí v Rusku, v minulosti i nyní. Fištejn pohlíží do západního zrcadla a snaží se tak ohodnotit zvláštnosti země, v níž mu “rarach napískal” se narodit. Názor, že ve spektru politického života demokratických zemí je napravo od rusko-sovětských emigrantů už jenom zeď, je pravděpodobně správný. Nesmíme však zapomenout, že většina emigrantů “třetí vlny” nejsou Rusové a k ruským kulturním tradicím mají jen nepřímý vztah (i když k nim jistý vztah samozřejmě mají). Ideologická základna “druhé vlny” (představitelů “první vlny” už zbylo jen velice málo) je tradičně v důsledku situace, v níž se tito emigranti ocitli na Západě spojena s jedinou ruskou zahraniční stranou, jak ji nazývá Fištejn, jejíž proto- fašistický sociální program nepodlehl změnám po porážce nacismu. Pravicové až krajně pravicové názory však vyjadřuje bohužel také značná část politicky aktivních emigrantů (a mezi nimi i bývalí disidenti). Avšak, za prvé, jen málokteří ruští “pravičáci” jsou nacionalisté, kteří stavějí do protikladu ruskou “cestu” a západní formy demokracie (jsou to ti, kdo považují za svého ideologického vůdce Solženicyna; Maximova, Bukov- ského a ostatní nelze nazvat ruskými nacionalisty, jejich ideologie je beztvará, mění se v závislosti na situaci a má jen jednu stálou charakteristiku, totiž antikomunismus), a za druhé, pravé křídlo není ani tak početné jako spíše velmi aktivní. Názory liberálních emigrantů západní společnost zná, jsou jí srozumitelné. Ji spíš zajímají militantní postoje extrémistů ze “záhadného” Ruska. Každopádně je zřejmé, že pravé křídlo má daleko větší podporu (také hmotnou) než levé a liberální emigrační skupiny. Často se posuzuje politický postoj ruské emigrace jen podle její viditelné pravicové části spektra. Zdá se nesporné, že “reakčnost” sovětských emigrantů je ve značné míře jejich reakcí na nedostatečný zájem (podle jejich názoru) o problémy země, kterou opustili a která je jim drahá. Je však také zřejmé, že sklon k přehánění, maximalismus a zároveň abstraktnost a někdy dokonce absurdnost požadavků, politický extrémismus — to vše jsou také důsledky výchovy v totalitárním režimu. Fištejn jde dál a tvrdí, že to je právě projevem zvláštních rysů ruského charakteru, protože podle jeho názoru “nelze určit hranici, za níž končí okolnosti, které zplodily ruský charakter a kde se tyto rysy staly samy hlavními okolnostmi ruských dějin”. Je tomu skutečně tak ? Není vhodné snažit se nalézt odpověď na tuto otázku v emigraci jako “zrcadlo” ruského vědomí, už třeba jen proto, že Richard Pipes, kterého Fištejn cituje, tvrdí, že “KGB jistě dobře vědělo, co dělá, když neprodyšně izolovalo Sacharova a Solženicyna poslalo na Západ.” Raději se budeme věnovat závěrům, které J. Fištejn činí na základě poučení z ruských dějin. Vraťme se tedy na začátek. “Tatarské jho nad Ruskem netrvalo déle, než mongolské nad Čínou, turecké nad Uhry. Nebylo ani zbla ukrutnější... Jestliže cizí nadvláda podstatně nezměnila hodnotový systém čínského úředního učence nebo maďarského magnáta, ale rozvrátila ruská knížata a bojary, 218 [pageend220]pak to nelze vysvětlit bez účasti ruské povahy, bez její vnitřní připravenosti k tomu, co se stalo,” píše Fištejn. To všechno je mírně řečeno sporné. Mongolská nadvláda nad Čínou trvala jen něco přes sto let — do povstání “červených stuh” v půli čtrnáctého století a východní Uhry byly pod tureckým jhem také kratší dobu (160 let) než Rusové pod tatarským (250 let), zatímco západní Uhry byly ve stejném období součástí habsburské monarchie — tedy to, čemu se říká nepřerušené spojení s Evropou. Hlavní však je, že dříve, než Čína byla podrobena, existovala po několik tisíc let jako samostatný stát, Maďarsko mělo také za sebou pět set let samostatné existence. A Rusko ? Kijevská Rus jako kulturně politická jednotka vznikla podle nejnovějších historických studií3 ve druhé půli 11. a na počátku 12. století, to je však Ukrajina, jejíž dějiny nejsou v 14. až 17. století v úzkém vztahu k osudu Moskevské Rusi. Velkoruský národ se začal vytvářet teprve ve 12. až 13. století (Klujčevskij, Platonov, Piontkovskij, Pogodin, Pokrovskij a jiní), tedy v době, kdy Slované začali masově kolonizovat území na sever od řeky Sejm až po Bílé moře, území, obývané předtím převážně ugrofinskými kmeny. Pogodin se navíc domnívá, že kolonizace začala teprve poté, co Tataři obsadili Kijev v roce 1240 a Lev Gumiljov, na nějž se Fištejn odvolává, tvrdí, že velkoruský (ruský) národ se začal tvořit právě v boji s Tatary. (Považuje za okamžik vzniku národa rok bitvy na Kulikově poli.4) Kde se tedy vzal “ruský charakter” předtím než vznikl ruský národ ? O jaké “vnitřní připravenosti” ke zkažení tohoto charakteru pod vlivem Tatarů se tu vůbec dá mluvit ? Příslušník Zlaté hordy byl otcem novorozeného Velkorusa, matkou byla pravoslavná Byzance. Otec byl krutý a nenáviděný divoch, ale kromě nářezu bránil také novorozeně před sousedy, kteří si brousili zuby na prostorné území Rusi. Dítě tak vyrůstalo na širých prostorech, poznalo, co je to volnost (pamatujete si, Tolstého Protasov říká : “To není svoboda, to je volnost I”), a nikdy se nenaučilo vážit si cizích hranic a práv sousedů. Rusko vyrostlo, zesílilo, zatlačilo Tatary kamsi na jih a na východ a pak se pustilo lokty do sousedů. Ještě, že bylo dost místa pro ty sousedské potyčky. Matka naopak byla oblíbená. Po pádu Byzance se Rusko prohlásilo za dědice byzantské dynastie i byzantského mesianismu (Třetí Řím). A na tomto dědictví trvá dodnes. Je však nicméně zajímavé povšimnout si, kdy že dějiny tvořily “ruský charakter” a kdy charakter ovlivňoval dějiny. Pokud se nám to podaří, pochopíme, jak to, že Češi a někdy dokonce západní Ukrajinci nacházejí občas snáze společný jazyk s Němci nebo Maďary než se svými slovanskými bratry Rusy. Zejména je pak důležité, aby to zjistili sami Rusové, aby mohli rozhodnout, jaké historické tradice mají rozvíjet v zájmu uchování své nacionální tvárnosti a jakých se mají zbavit, aby tak překonali svou odtrženost od ostatního světa a zbavili se těžkých a nebezpečných neduhů (nejen pro Rusko samotné). Rusko se zvětšovalo a současně vznikal ruský charakter. Kdo že byl vychovatelem ? Východ ? Ne, vliv Východu se do Moskevské Rusi téměř nedostával. S Tatary existovaly jisté kontakty (nebo častěji konflikty) a to bylo všechno. Za Krymským chanátem je Černé moře, za Kazaňským, Astrachaňským a Sibiřským jsou nedozírné liduprázdné prostory, nedovolující 219 [pageend221]intenzivnější styky s Východem (Kavkaz a střední Asie byly připojeny k Rusku jen několik desítek let před revolucí). Spojení se Západem bylo určitě silnější. Koncem 16. století na příklad v úřednictvu a armádě Moskevského Ruska bylo 49 % Němců, Poláků a Litevců, 33 % Rusů a jen 17 % příslušníků východního původu5. Nejvýznamnější byl vliv mateřský. Z Byzance, zpočátku prostřednictvím Kijevské Rusi, přišlo křesťanství ve své slovanské variantě (připravené pro západní Slovany, která se však dostala k Slovanům východním), církevní texty, malířství ikony, architektura... a samozřejmě také ideologie. Byla to ideologie pravoslavného impéria, která si měla podrobit svět jako jediná pravá pokračovatelka křesťanství. Řím se také považoval za jediného pravého dědice, za skutečnou apoštolskou církev, avšak na Západě se církev téměř nikdy nepodřídila státu (výjimkou je anglikánská církev), zatímco v Byzanci byl vládnoucím ideologickým principem princip césaropapismu. Stejný princip ovládl také Rusko po té, co se prohlásilo za Třetí Řím — a vládne tam doposud. Podstata principu je v tom, že vládce je současně ideologem. Ideologie slouží zájmům státu a stát se snaží podporovat vedoucí úlohu ideologie. Arnold Toynbee se domnívá, že v tomto principu je podstata totalitarismu : “...církev se prostě stala jedním z úřadů středověké východořímské říše. Stát, který přivedl církev do takového stavu, se sám stal totalitámím, pokud dnešní termín ‘totalitární stát’ označuje společnost, v níž moc má pod kontrolou všechny stránky života občanů... Moskevské velkoknížectví bylo laboratoří, v níž se konal tento politický experiment... Politický režim Moskevské říše dvakrát změnil svou fasádu, poprvé za Petra Velikého, podruhé za Lenina, základy stavby se však přitom naprosto nezměnily”6. Mám dojem, že to Toynbee trochu přehání. Ruská říše nebyla totalitámím státem, neboť nemohla kontrolovat “všechny stránky života občanů”. Rusko bylo příliš velké a státní aparát příliš špatně organizován. Zeměpisný faktor tu sehrál svou úlohu. “Bůh je vysoko, car daleko.” Život v zemi si řídil každý, jak chtěl. Statkář rozhodoval podle svého. Rolníci rozhodovali o svých záležitostech společně podle “obyčejového práva”. Proto je v chování Rusů tolik nepředvídatelného, proto tak často zdůrazňují význam veřejného mínění a snaží se vyhnout samostatnému rozhodování, proto v jejich vědomí tak snadno existují vedle sebe křesťanské ideály a pohanské představy, proto si ještě zdaleka neosvojili principy práva, byť kanonického. Je to zkrátka ještě příliš mladý národ. Totalitámím se ten stát nestal za Lenina, nýbrž až za Stalina. Tím se samozřejmě vztah k právu nezměnil, neboť v totalitámím státě je právo jen rouškou svévole. Moc založená na principu césaropapismu (bez ohledu na to, jedná-li se o totalitární či autoritativní stát) nemůže dopustit, aby se v zemi vyskytovaly samostatné instituce jejichž vztahy se státem by měly právní charakter (a přece jen takové instituce s přesně vypracovaným statutem by mohly změnit obrovskou zem), nemůže nepronásledovat své odpůrce (kde by se tu také vzala úcta k nezávislému myšlení!), nemůže neusilovat o karanténu zahraničních vlivů, nemůže nepodporovat xenofobii, nemůže nevést agresivní zahraniční politiku. Fištejn s tím jistě bude souhlasit. Nevidí však, pohlížeje do zrcadla na ruský severovýchod, že tu nejde o zvláštnosti ruského charakteru, nýbrž o zvláštnosti ruské státnosti, od samého počátku úzce spojené s monoideologií. To je hlavní neštěstí. Nechce si uvědomit, že princip moci v rusko-sovětské říši se sem dostal ze země, která má k evropské kultuře ten nejbezprostřednější vztah, tedy z Řecka. 220 [pageend222]Od doby Petra Velikého se vláda, která zůstává věrná principu césaropapismu, orientuje na Západ. K lidu však západní vlivy téměř nepronikly. Nemyslím si, že by to bylo zaviněno ruským charakterem. Prostě mladý národ nemohl jen tak lehce a jednoduše přejmout kulturu, která po staletí zrála v Evropě (nemohl by ji ostatně přejmout žádný jiný národ, který nežil v Evropě). Despotický stát, snažící se za západní fasádou uchovat si byzantskou tradici, neměl jistě zájem na hlubokém pronikání západních myšlenek. A tak žily horní část společnosti podle svých pravidel a lid (rolníci, měšťané, kupci) také podle svých. V půli 19. století se však objevuje inteligence. Podle Fištejna vyjadřuje jen ruského národního ducha, jemuž je cizí osobnostní princip. Souhlasím, že pro Rusy není typická úcta k osobnosti. Je však typická pro nějaký evropský národ ? Francouzi měli jakobínský teror, Španělé generalisima, Italové duceho. Německo je přímo v srdci Evropy. Pro Polsko, Československo a Maďarsko evropský vliv znamená především německý vliv. A v tom Německu, v půli dvacátého století miliony lidí, vychovaných tisíciletími evropské kultury si dobrovolně volí za vůdce Hitlera. Fištejna takové argumenty nepřesvědčují: “V dnešní době je čím dál méně lidí, kteří chápou fašismus jako tradiční sociální západní hnutí”. Mně je celkem lhostejné, kolik lidí srovnává hitlerismus s hodnotami západní kultury. Je pro mne důležité, že německý dav, vychovaný evropskou kulturou řval jako jeden muž “Heil Hitler I”, a ostatní národy by si bez pomoci z Východu asi samy s hnědým morem těžko poradily. Nebudu moci nikdy smeknout před lidem země, která vystavěla koncentrační tábory na Kolymě a Solovkách, zastřelila miliony svých občanů a dnes vede zločinnou válku v Afganistánu. Tomu, kdo by chtěl příliš energicky zametat před prahem Evropy, začínajícím u bývalých germánských území, bych poradil, aby nejdříve pronesl slova “Majdánek, Treblinka, Osvěčim” a pak teprve zkusil dělat pukrlata. Pokud jde o terminologii : národ je obvykle národem, v některých případech však je to jen dav, s nímž si každý fůhrer lehce poradí. Jsem pro evropskou kulturu a pro její vliv na mé bývalé spoluobčany, obávám se však, že si její hodnoty ještě neosvojili nejen příslušníci ruského národa, ale i mnohých evropských národů. Právě v tomto kontextu bych uvedl citát z Kierkegaarda, jehož užil Fištejn : “Paradoxem křesťanské civilizace 19. století je to, že na světě není jediného skutečného křesťana”. Dodal bych, že ve dvacátém století křesťanů nepřibylo. Začali jsme však hovořit o inteligenci. Pro ruskou inteligenci jako celek je beze sporu charakteristický velice silný zájem o osud národa, zájem o téma “pravoslaví-Západ”, o otázku “kolektiv — jedinec” a samozřejmě rozštěpenost, nezakořeněnost ve vlastní “půdě”. Bylo by divné, kdyby tomu nebylo tak, je to přece výraz specificky ruského života. Tyto problémy ruská inteligence neřeší jednoznačně. To především. Za druhé : reakce na jevy života je typická i pro západní intelektuály; v případě ruských intelektuálů je jen chorobnější (jaký život, taková reakce). Za třetí je nesporné, že ruskou inteligenci zajímají nejen otázky 221 [pageend223]ruského života a skutečnosti, ale i všechny problémy, které znepokojují západního intelektuála. Ruský pojem “inteligent” však není totožný se západním pojmem “intelektuál”. “Intelektuál” přemýšlí, “inteligent” si své přemýšlení bere velice k srdci, porovnává výsledky své intelektuální analýzy a kategorie morálních hodnot. Na Západě také samozřejmě existují inteligenti v ruském smyslu slova, je jich však asi mnohem méně než “intelektuálů”, jako v Rusku je daleko méně inteligentů než “pracující inteligence”. Lze jistě pochybovat o tom, že kultura ruské inteligence se stala kulturou ruského národa. Stejně však lze pochybovat i o tom, zda kultura pronikla hluboko do vědomí národů Evropy. Evropské “vzdělané” měšťanstvo umí, jak víme, pálit knihy stejně dobře, jako daleko méně vzdělaní Rusové. Civilizace a kultura nejsou jedno a totéž. Člověk se musí velice snažit, aby na základě Camusova Moru nebo Cizince dospěl k závěru, že autor je ve stavu “duševní rovnováhy”. Jsem přesvědčen, že Camus, Kierkegaard nebo Kafka si nikdy nemysleli, že být svobodným v absurdním světě znamená přijmout tento svět, dosáhnout duševní rovnováhy v situaci, kdy se všude rozmáhá “vzdělané” šosáctví. Myslím, že by se spíše připojili ke slovům ruského filo- sofa-personalisty Berďajeva : “Kultura není uskutečněním nového života, nového bytí, nýbrž uskutečněním nových hodnot... Kultura byla vždy velkým neúspěchem života. Je to jako by existoval protiklad mezi kulturou a ‘životem’. Civilizace se pokouší uskutečnit ‘život’. Vytváří mohutný germánský stát, mohutný kapitalismus a s ním spojený socialismus. Uskutečňuje snahu o světovou moc a světovou organizaci. /.../ Duch civilizace je měšťanský, vtěluje se do pomíjivých věcí, nemá rád věčnost. ‘Buržoaznosť je otroctvím vůči pomíjivosti, nenávistí vůči věčnosti”.7 Obvinění ruské inteligence z kolektivismu, národnictví, slavjanofilství a xenofobie není oprávněné, přesto, že je potvrzuje řada výroků “kajících se” ruských inteligentů. Vždyť bít se v prsa, flagelantství je podstatně charakterističtější pro ruské inteligenty, než všechny výše uvedené vlastnosti. Podívejme se však na to objektivně. Není těžké dokázat, že západnictví je mezi ruskými inteligenty stejně populární jako slavjanofilství. Podařilo se snad někomu vyvrátit názor “neoslavjanofila” Solženicyna, že ruská inteligence byla těsně před revolucí pokud ne zcela kadatská, pak alespoň socialistická ? Xenofobie ? Zřejmé jsou xenofobské tóny u Dostojevského a Gogola. Je však zajímavé studovat vztah prvního ze slavjanofilů, Chomjakova, k západním kulturním hodnotám; stačí to rozhodně k tomu, aby člověk začal pochybovat o tom, že xenofobie je typická pro celou ruskou inteligenci (názory prozápadního křídla inteligence pak jen tyto pochybnosti posílí). Xenofobie je bohužel pro ruské společenské vědomí skutečně typická, její zdroj je však třeba hledat jak v oblasti “státních” lidí, tak i mezi lidem, zejména ve vrstvě kupců a měšťanů. Ruská inteligence není přímým výrazem společenského vědomí Rusů. Jistě: za sovětů, v totalitárním státě, který neprodyšně uzavřel hranice a tvrdě pronásleduje každého, kdo by se osmělil propagovat západní myšlenky, jsou pravděpodobně xenofobní nálady mezi inteligencí daleko více rozšířeny. Zakrnělost osobnostního prvku. Pokud ji chápeme jako nerozvinutost právního vědomí, pak je tomu skutečně tak, i když inteligence má větší úctu k právu než ostatní vrstvy společnosti (včetně těch nejvyšších). Problémy osobnosti, individualismu nejsou však přece jenom problémy občanských práv. Zákeřnost principu “pravda — spravedlnost” jako první nezaznamenal Andrej Amalrik, ale Berďajev v knize Subjektivismus a individualismus v sociální filosofii. Idealistické zdůvodnění 222 [pageend224]principu svobody osobnosti je základním směrem nábožensko-filosofického bádání nejvýznamnějších ruských myslitelů konce 19. a počátku 20. století počínaje Vladimírem Solov- jovem. Je to také hlavní téma ruské poezie symbolismu. Ozývá se také stále v románech Dostojevského (je zbytečné zaměňovat velkého spisovatele s průměrným novinářem rusko- šovinistického zaměření). Proti této linii lze postavit pozdní tvorbu Lva Tolstého (jak literární, tak filosofickou). Jeho heslem se na sklonku života stalo : “Podřiď se, hrdý člověče !” Tady ovšem jde o podřízení se vůli Všemohoucího, nikoli lidské moci či výbojům západní civilizace. Jde o spor na nejvyšší úrovni, neomezený hranicemi ruské říše, o spor všelidský. Není náhodou, že Lev Šestov staví proti ideám “mudrce z Jasné Poljany” myšlenky německého filosofa Friedricha Nietzscheho (a nachází mezi oběma autory, ať se to zdá jakkoliv překvapivé, mnoho společného). Ostatně Nietzsche sám si stěžoval v předmluvě k Ecce Homo, že ho v Německu málokdo chápe, zatímco v Rusku čte jeho díla spousta lidí. Vztah ruské inteligence k národu. Je to tak jednoznačné ? Láska ? Ano. Ale láska charitativní, láska ke slabému, bezbrannému, nedorozvinutému. Národníci se po několika letech “chození mezi lid” zklamali a přešli buď k individuálnímu teroru nebo k drobné osvětové práci zcela podle evropských norem. Nacionalistické strany zdaleka nebyly nejmasovější, Čaadajevovy názory byly na přelomu dvou století poměrně značně rozšířeny. “Věchovci” také zaznamenali vznik nového “neruského” typu, totiž “čechovského inteligenta”. Vztah k národu se stále častěji projevuje ve formě “lásky-nenávisti”. Nutkavá potřeba přispět k uzdravení národa pravděpodobně posiluje mravní prvek v systému hodnot ruského inteligenta a možná chrání jeho vědomí před nákazou bacilem skepticismu, který jak se zdá zamořil mozek a city podstatné části západní inteligence. Je-li to dobré či ne, nevím. Vím však, že je mylné nasypat všechno do jednoho pytle : principy státního řízení, zvláštnosti národního charakteru, hodnoty ruské inteligence a chorobné představy těch sovětských emigrantů, kteří se proti své vůli ocitli na Západě. Jinak se totiž severovýchod odrazí v zrcadle zkresleně. Souhlasím s Fištejnem, že sovětský režim se pokouší využít pro své cíle šovinistické nálady jisté části rusko-sovětské inteligence. r P.S. Napsal jsem svou odpověď a teprve potom jsem si přečetl v Novém ruském šlové (Paříž) odpověď V. Maximova na článek J. Fištejna. (Viz výše česky, jak ji adresoval Svědectví, pozn. red.) Tón mě nepřekvapil, od Maximova lze čekat cokoliv, ale rozčílil mě. Nejen, že Maximov polemizuje proti pravidlům formální logiky tak, že se snaží roztrhat autora a ne jeho argumenty, osvojuje si navíc právo rozhodovat o tom, kdo má či nemá právo vyjadřovat své myšlenky o minulosti a současnosti Ruska. Má na to připravený celý dotazník : “Kde jsi byl, co jsi dělal než...” Člověku se vnucují jisté analogie, tím spíš, že tu nechybí ani pátý bod (“pátý bod” v sovětských dotaznících je národnost, pozn. překl.) v němž sice není otázka po národnosti, ale po příslušnosti k demokratickému hnutí (Maximov sám sebe zřejmě považuje za jednoho z představitelů tohoto hnutí). Krátce : pokud ti Maximov nedá potvrzení, že ses ho zúčastnil, ať tě ani nenapadne mít nějaký názor. Fištejnovi Maximov nejen zakazuje psát, ale dokonce i mít jméno. Přesto, že článek je podepsán, Maximov nehovoří o Fištejnovi jinak než o “jistém panu X”. Ve svém článku se Fištejn dotknul řady vážných problémů. Rusko je opravdu choré a každý, komu záleží na osudu této země a národů, které si podrobila, 223 [pageend225]nemůže nehledat příčiny nemoci. Jaké budou výsledky, budeme-li na tuto otázku odpovídat po maximovsku ? Vladimír Malinkovič (Mnichov) 1. Svědectví, 1. 7b. 2. Na začátku svého článku sice J. Fištejn tvrdí, že není předpojatý vůči principům Východu a Západu, tón celého článku nás však přesvědčuje o tom, že autor dává zjevně přednost západním principům života (což mu samozřejmě nelze vyčítat). 3. Viz např. O. Pricak, “Otkuda jest’ pošla ruskaja zemlja”, Fórum, č. 8. Mnichov 1984. 4. L. Gumiljov, “Epocha Kulikovskoj bitvy”, Ogoňok, č. 36, 1980. 5. V. Ključevskij, Sočinénija, Moskva 1957, díl II., str. 205-206. 6. Toynbee : “Vizantijskoje nasledije Rossiji”, Svobodny} mir, č. 1, New York 1985, str. 87. 7. N. Berďajev, Smysl istorii, Ymca-press, Paříž 1969, str. 253-262. Milý redaktore, Fištejnův článek o ruském antisemitismu vychází, myslím, z jakéhosi nedorozumění: rusko- dizidentskou obměnu antisemitismu nelze vytrhovat z ruských dějin. Až do roku 1914 nesměli ruští židé bydlet jinde, než v západních guberniích, ortodoxní carský režim s nimi zacházel jako s lidmi třetí kategorie. Je proto pochopitelné, že v židovských ghetech se dařilo kabalistům a pravověrným — však s nimi mají v Izraeli dnes starosti — i “mesiášům” socialismu a komunismu. Když pak car musel po nátlaku Anglie počátkem roku 1915 dát židům větší svobodu (mohli se stěhovat i do velkých měst, hlavně do Moskvy a do Petrohradu), proudila tam hlavně “revoluční” židovská mládež. Revoluce 1917 byla skutečně z velké části dílem židovských intelektuálů ze západních ghet, kteří v ní viděli šanci i příchod “mesiáše”. Však ty komunistické myšlenky, vzniklé právě v ghetech západního Ruska, objevíš ještě dnes — byl jsem měsíc v Izraeli — v četných kibucech. Řekl bych dokonce, že československá jednotná zemědělská družstva jsou ve srovnání s pravověrným kibucem zařízení liberální... V kibucech, kde dnes pracují a žijí hlavně pravověrní z východní Evropy, panuje komunismus ve své nejryzejší podobě, disciplina jako řemen. Takže : kritické stanovisko, které Rusové zaujímají k židům, není tak zcela neoprávněné. V žádném případě ho nelze srovnávat s perverzním antisemitismem, jak ho známe z Německa a ze západní Evropy. V Německu tvořili židé německou kulturu, podíleli se na ní — zapomíná se, že Prusko bylo už v 18. století ke svým židům velmi liberální, že třeba Dreyfusova aféra by ve vilémovském Prusku nebyla možná, a že německý antisemitismus zrál po staletí především v katolických částech země, třeba v Porýní — kdežto v Rusku se židé na kultuře, vědě a na politice mohli podílet až po revoluci 1917. Samozřejmě, jejich podíl nepřinesl Rusku očekávané osvobození a štěstí, ale cosi úplně opačného. Fištejn reagoval dost hystericky. Pravda, také čtu výlevy ruských ortodoxních radikálů, jsou 224 [pageend226]opravdu někdy děsivé ; ostatně psal jsem o tomto velmi trapném jevu už před lety v německém židovském časopise ve Vídni, mluvil jsem o ruské odrůdě “antisemitismu” s izraelským velvyslancem ve Vídni a mám dojem, že stát Izrael to všechno vidí přece jen jinak, než Fištejn. Ota Filip (Mnichov) Milí priatelia ! V auguste 1983, šest’ mesiacov potom ako ma prvýkrát přepustili z vazby, do ktorej som bol vzatý za moju činnost’ vo Výbore pre ochranu práv maďarskej menšiny žijúcej v Československu, som poslal písomný odkaz všetkým tým, ktorí sa za mňa angažovali a ktorým som mohol ďakovať za prerušenie súdneho pojednávania a prepustenie na slobodu. /.../ Musím přiznat’, bol som spočiatku malověrný. Keď sa brána vaznice vtedy — čiže opat’ — za mnou zavřela, myslel som si, že to bude bezmála na jedno desaťročie. Vzdal som sa nádeje, že idea demokracie by mohla byť pomstychtivosti podporovanej štátnou mocou dostatočnou protiváhou. Nemal som pochybnosti, naozaj som tak cítil, že tentokrát pádném za oběť mocenskej zvóle. Bol to neopisatePne zlý pocit. /.../ Ní v šiestom mesiaci trvania mojej vazby sa dostalo ku mne malé znamenie signalizujúce, že moja viera nie je bludom, že je opodstatněná. Poštou mi bol doručený krátký pozdrav odkiaPsi z vonkajšieho světa — neskór som sa dozvěděl, že z Belgická — od pre mňa neznámej rodiny Szemere. Zdálo sa mi vtedy, že za týmito riadkami stoja tisícky l’udí. V tomto čase som sa dozvěděl i o početných listoch lekárov z USA a z Anglicka, v ktorých naběhali, aby mi bola vo vaznici poskytnutá opatera odpovedajúca mójmu zdravotnému stavu. Onedlho prišiel ďalší signál solidarity : balík z Tokya od japonských a maďarských členov Centra Kórósi Csoma. Žial’, tuto zásielku mi nedovolili prevziať, nakoniec ju dostala moja rodina. Na začiatku decembra som obdržal jeden milý balíček poslaný na moje meniny z Paríža a v januári osem pozdravov z Maďarska, Švédská a USA v maďarskom, francuzskom a anglickom jazyku ; a před VePkou nocou mi odovzdali jeden oneskorený balíček z connecticutského Greenwicha. Aj z balíkov, ktoré mi posielala manželka do vaznice na úradné povolenky som videi že nezabudli ani na ňu. Cítil som, že to, čo sa ku mne z prejavov solidarity dostává je iba zlomkom množstva všetkých prejavov. /.../ Len po prepustení z vazby, lO.mája 1985 — po súhrnnom vážnění bez rozsudku v trvaní 470 dní — som sa mohol přesvědčit’, že moja viera bola skutočne racionálna, nakoPko to, čo som len tušit’ mohol bez informácií, skutočne existovalo. Teraz, spatným pohPadom na věci sa mi zdá, že keby bol hoci len jeden z prejavov solidarity a konkrétných opatření učiněných v záujme mójho vyslobodenia chýbal, výsledok by bol býval menej istý. Časové a finančně obete prinášané tak doma ako aj vo svete — v Maďarsku, Rakúsku, Taliansku, Belgicku, Holandsku, Anglicku, vo Švajčiarsku, Francúzsku, Švédsku, alebo od Austrálie cez Argentinu, Brazíliu, Venezuelu po Washington, New York, Chicago a ďalšie mestá v USA, od Ottawy po Tokyo (a pravděpodobně aj inde, len ja ešte o nich neviem, lebo podobné ako mnohí odosielatelia pozdravov do vaznice zostali pre mňa utajené) sa přičinili o to, aby sa brána mójho žalára pohla. Přispěli k tomu aj tlačové orgány Maďarov, Slovákov a Čechov žijúcich mimo svojej vlasti v emigrácii, přispěli k tomu aj světové spravodajské kancelárie ako AFP, AP, UPI, Reuters, tlačové orgány Die Presse, The N.Y. Times, N.Z. Zeitung, Le Monde a podobné aj československé a maďarské vysielania BBC, Hlasu Ameriky a Slobodnej Európy. /.../ 225 I [pageend227]Prosím skupinu Hungarian Human Rights Foundation v New Yorku, členov Duray-ho výboru v Budapešti, členov Informačnej skupiny Výboru pre ochranu práv maďarskej menšiny v Československu v Bratislavě a mluvčích Charty 77 v Prahe, aby tento máj dopis dali na vedomie všetkým, ktorí sa svojimi prejavmi solidarity přispěli k mójmu prepusteniu na slobodu a tak isto k možnosti nádejnejšej budúcnosti stredoeurópskej politiky. Miklós Duray (Bratislava) Kritické poznámky ke stati J, Mlynárika “K osudu tézí o vysídlení čs. Němců” (Svědectví 75/1985) a k redakčnímu textu “Stručná historie rozpravy o historií” (v témže čísle). Ad 1) V uvedeném textu, jakož i ve stati “Charta 77 a diskuzia o historiografii”, publikované v Národní politice č. 2 z února 1985, slovenský historik J. Mlynárik, dlící v exilu, hrubě zkresluje autentickou historii svých tezí o vysídlení čs. Němců. Spolu s ním ji zkresluje i redakční úvodník Svědectví když píše : “Nezahálela ovšem ani Stb, která usilovně pátrala po autorovi”. StB nepotřebovala po autorovi “usilovně pátrat”, protože ho znala. Nejpozději od 22. února 1979, kdy dopisovatel “Hlasu Ameriky” p. J. Daněk uvedl vysílání převážné části textu “Danubia” tak, že jde o práci slovenského historika, signatáře Charty 77. V odpovědi na Mlynáříkovy klevety v Národní politice k tomu M. Hubl trefně poznamenává : “Byla to pro vyhledatele a vyšetřovatele StB tajenka bez jediné neznámé” (neboť signatáři Charty — Slováci byli tehdy tři). “Orgánům” šlo hlavně o to, donutit autora k přiznání autorství a diskreditovat Chartu 77 v očích čsl. veřejnosti jakožto spojence sudeťáckých nacistů a revanšistů. “Zásluhou” pana Mlynáříka, Tigrida, Danka a jiných by se jim to bylo málem podařilo, nebýt toho, že řada chartistů (byl jsem mezi nimi) a také rozvážných a moudrých lidí v zahraničí (Luža a jiní bývalí členové redakční rady Svědectví a četní další diskutéři) věcnou argumentací bez hanlivých nálepek prokázali : a) Neserióznost, nevědeckost textu — za všechny cituji dnešního horlivého “danubiovce” a blízkého spolupracovníka P. Tigrida O. Filipa, který ve Frankfurter Allgemeine doslova napsal, že jde o text psaný “jako intelektuální provokace, tedy úmyslně téměř na sudetoněmeckém stanovisku ”, b) Jde o text sloužící politice jisté části naší zahraniční emigrace. V bilanční závěrečné stati “Příspěvek k bilancování jedné diskuse”, který P. Tigrid a O. Filip odmítli zveřejnit, jsem tehdy mj. napsal : “Pane J.T., tohle není politika ? Hodně unfair faulující ? A ovšem nemoudrá, využitá vládní propagandou proti Chartě ? Představující Chartu jako stoupenkyni ortodoxních sudet’áků a pangermánů ? Neboť u Danubia nacházíme všechny základní prvky jejich programu : vůdčí roli Německa, zpočátku minimálně ve střední Evropě, nový Mnichov, revizi Versailleského míru, dohod postupimských, nevyjímaje ani “Es kommt der Tag”, pokud Danubius vyhrožuje českému národu německou pomstou”. Dále zde píši : “Zejména Luža, ale i jiní, poznamenávají, že jednání s Němci rozličných politických barev — (hnědá nechybí) — již probíhá. Samo o sobě by to nevadilo, pokud by ovšem jednající Češi neprojevili ‘nedostatek smyslu pro čs. státnost a překvapivě nízký stupeň národní hrdosti’ (Luža). Vadit to bude, pokud českou platformou pro jednání bude Danubiův nebo Bohémův text, platformou 226 [pageend228]německou pak snaha o jeho praktickou realizaci”. A ještě: “K 35. výročí osvobození republiky vyšly v NSR i jinde články z pera českých autorů, které zpochybňují českou státnost vůbec (!!!), nikoli jen státnost představovanou nynějším vládním režimem CSR. Tihle lidé ve jménu Masarykova úsilí o uchopení třeba i nepříjemných pravd, plivou na celé dílo, symbolizované jmény Masaryk, Beneš, Štefánik...” Komu chce pan dr. Mlynárik namluvit, že mu nějaký zlomyslný redakční šotek zaměnil zvolený pseudonym Zdeno Grener za Danubia ? Kdyby on a jeho stejně smýšlející přátelé opravdu zaslali text p. Tigridovi, či p. Daňkovi pod pseudonymem Grener a bez dovětku, že jde o slovenského historika, signatáře Charty 77, nikdy by si ani Tigrid, ani Daněk nedovolili volit svévolné postupy. Domnívám se — dokázat nemohu, to si musí p. Mlynárik srovnat s vlastním svědomím —, že když jeho sondáže u jednotlivých profilových chartistů, zda by text nemohl vyjít jako dokument Charty 77, nevyšly, rozhodl se sám, nebo se skupinou stejně smýšlejících, pro pseudonym Danubius a pro ten dovětek o slovenském historikovi, signatáři Charty 77. Aby Chartu do věci zatáhl a zajistil si, když už ne její podporu, tak alespoň solidaritu, která mu, přes nutné odhalení, zajistí osobní bezpečnost. Chartu pak zapojí touto cestou do “šiku” “frankenských” Němců i emigrantských Čechů. Takže pan doktor je s největší pravděpodobností sám sobě Jidášem (deset vykřičníků). Jeho dnešní tvrzení, že tehdy věřil, že nebude odhalen jako autor nemohu brát vážně. Nepřijímám ! — Ovšem, je-li tomu tak, jak věci líčí dr. Mlynárik ? Pak by za Jidáše neměl označovat ani Hubla, ani Janýra, nýbrž... koho asi ? Poznámka k tomu, že v Mlynáříkově textu figuruje v nelichotivé podobě i moje maličkost (vyšetřovatel : přece vaši vlastní kolegové vás pěkně nakopli ! Netvrďte nám, že neznáte jejich sborník... snad nám nechcete tvrdit, že jste nečet Hubla, Kohouta a ty ostatní... ti vás ale natřeli, co ?). — Mlynárik se “natřel” — a to nahnědo — sám, svým neúnosným, nevědeckým a politice revanšistů sloužícím textem. My ve sborníku, a spolu s námi i přemnozí jiní (jak ukazuji výše, dokonce i p. Filip !) tuto vědeckou prohru a politický úpadek bývalého ortodoxního clena KSČ a režimního historika pouze konstatujeme. Nepotřebujeme ji dokazovat. To činí Mlynárik za nás svým prosudeťáckým pamfletem. Jiní i já, ještě před vydáním našeho sborníku, v početných statích, z nichž jen nepatrný zlomek zveřejnil p. Tigrid ve Svědectví, pak ještě odmítáme navíc i autorův (i jiných) pokus o diskreditaci Charty 77 v očích angažované čs. veřejnosti, zejména pak v očích starší generace : od komunistů a exkomunistů, přes sociální demokraty, v jejichž odbojářských skupinách se myšlenka odsunu převážné většiny Němců zrodila, přes největší prosazovatele odsunu — až nacionalisticky a šovinistický protiněmecké — tj. národní socialisty, až k lidovcům, kteří, připopujíce se k jiným, současně odsuzovali — právem — excesy, doprovázející odsun... (lidovci nebyli ovšem v odsuzování českých antihumanismů a zvěrstev, doprovázejících odsun, osamoceni. Jmenuji kupř. E. Beneše, F. Peroutku, J.S. Hájka (ten tak učinil v rámci své drobnější studijky), Rudé právo a jiné komunistické tiskoviny, které hájily práva německých antifašistů rozhodnout se, zda zůstanou nebo budou emigrovat do Německa, aby je odnacizovali a zdemokratizovali). Přitom v našem sborníku : “K dějinám česko-německých vztahů, Praha 1980” (tiskem nikdy nevydaném na základě svorné péče “ideologů” tu i tam) nebyla hlavní kritika Danubia, ba ani kritika Bohéma, jíž zde bylo nepochybně věnováno daleko více pozornosti. To hlavní a přínosné ve sborníku bylo, že autoři, zejména, jak soudím, Křen, Kural, Hubl, Opat, Vrabec, pozitivními, nepolemickými myšlenkami prohloubili poznání opravdových zájemců o vědu historickou, pokud jde o složitou otázku česko-německých vztahů v 19. a 20. století. Ani můj 227 [pageend229]příspěvek : “Dějinné souvislosti odsunu a jeho důsledky” nebyl především polemický, ale byl naopak pokusem pozitivně osvětlit zvolenou problematiku. Předpokládali jsme tehdy, že do sborníku přispějí svými studiemi i lidé ze skupiny Bohemus. I Mlynářík. Nic nevím o Křenově podmínce, aby autor psal znovu pod pseudonymem Danubius. Naopak, zda pod vlastním jménem, nebo pod jakýmkoli zvoleným pseudonymem napíše kdokoli svoji úvahu, mělo být, jako zcela podružná otázka, dohodnuto na společné schůzce “kdesi v Praze”. Ač byli pozváni, nikdo ze skupiny “Bohemus” na schůzku nepřišel. Chtěli jsme, aby z monologů vznikl opravdu plodný dialog, ale nepodařilo se nám to. “Bohémové” a “Danubius” tím jen stvrdili, že jejich texty sledují ideologické a politické, nikoli objektivně vědecké cíle, úsilí o uchopení co nejplnější pravdy o složité, dramatické nedávné minulosti. Stejně tak, ba hůře, si počínaly v diskusi — a dodnes počínají — redakce Svědectví a Práva lidu. Tehdy bylo demokratičtější přece jenom Svědectví, jehož šéfredaktor po příslušných urážkách mé osoby (on, Tomský, Filip a jiní) uťal dialog až ve chvíli, kdy cítil prohru. Právo lidu k pořádnému dialogu vůbec nepřistoupilo, vylučujíc z něho všechny čs. domácí “Bohémovy” oponenty. Jen slabou náhražkou tu bylo zveřejnění dílčí a nepodstatné kritiky “Bohéma” z pera Pfaffova a Bendžova. Ve výše uvedeném bilančním článku p. Tigridem odmítnutém k publikování jsem tehdy k tomu napsal : “Ideolog se domnívá, že by ztratil autoritu a svatozář, kdyby se snížil k racionálnímu dialogu. Danubius a Bohemus, jako klasičtí ideologové, sdělují čtenáři zjevenou pravdu. Neuvádějí prameny, ignorují dosavadní literaturu, neuvádějí citáty, a pokud ano, komolí je... A monology ex cathedra vždy bývají doprovázeny apodiktickými a výrazově silnými kletbami nad kacíři...” Má-li si někdo stěžovat na urážky, pak si dovoluji poznamenat, že jsem to spíše já, než Danubius, kterému bylo dokázáno přemnohými, že svým textem slouží nedobré, nepokrokové, a také neperspektivní, nerealistické politice. V úvodu redakce Práva lidu k Bohémově studii jsou možní, budoucí, i dnešní, faktičtí oponenti “Bohéma” vyhlášeni za prodlouženou ruku režimu doma, ba skoro i StB, zcela ve stylu Rudého práva z padesátých let. Já jsem si do sbírky k dosavadním početným cejchům mohl přidat nové cedulky : pro P.T. jsem beznadějný stalinský dogmatik, u Tomského patologický případ českého šovinismu, u “Bohéma” opovrženíhodný pozitivista se špatným svědomím, nu a Filip mluví rozkošně o podivínském pěstiteli folklóru. Náš sborník obklopilo jak zahraničí, tak naše domácí “ideologická fronta” spiknutím naprosté mlčenlivosti, přesněji, ostré cenzury ! Jako kdyby nebyl ! Minimálně jeden exemplář “ukořistili” pracovníci StB při pouličním přepadu jednoho z autorů, V. Vrabce. Pokud jde o české emigrantské zahraničí, je jeho postoj obzvláště tristní. Pro Svědectví a Právo lidu zejména. Jak to, že lidé, kteří se vydávají za demokraty, stoupence vědecky objevené a zdůvodněné PRA VDY, kteří i v otázce německé odsunové problematiky vytáhli do boje za “vyšší morální principy”, se projevili jako potlačovatelé dialogu, jenž jediný — zavilé nenávistné monology nikdy — může vést k uchopení nových, celistvějších pravd ? Zatím je “Bohemus” v zahraničí šlágr, který zaznamenává za burácivého potlesku všech nacistických pohrobků a všelikých “Landsmannschaftů” permanentní reprízy. Tak kupř. na počátku února 1985 jsem si přečetl ve sborníku “Historické studie a recenze”, Praha, duben 1985, kde ozdobou sborníku byla protinacistická stať J. Doležala, i kvalitní, a ovšem kritickou, recenzi J. K. na nový, asi koncem 1983 vydaný sborník studií: Leopold Griinwald (Hrsg.): Sudetendeutsche Opfer und Tater. Verletzung des Selbstbestimmungsrechtes und ihre Folgen (1918-1982). Nesmrtelný “Bohemus” i v tomto sborníku kraluje na prvním 228 [pageend230]místě. A zase ani zmínka o sborníku našem ! A zase nová Jobova zvěst : “Historické studie a recenze” s recenzí J. K. v počtu deseti kusů úspěšně “ulovily” orgány StB s následujícími hodně nepříjemnými výslechy autorů i jiných, a co horšího, i s následujícími následky, jež mohou u někoho (předčasné je jmenovat) vést i k existenčním postihům. A osudy mých přátel se bolestně dotýkají i mne. Svému “andělu strážnému” jsem v té souvislosti řekl něco na téma o permanentním degenerovaném slepectví režimu a na téma “koho bohové chtějí potrestat, toho raní slepotou” ! Neboť Doležalova studie hovoří o odporu české literatury a kultury proti rdousitelskému nacismu, a to by v režimu Novotného let 1962 - 1968 normálně vyšlo tiskem, neboť my, reformní komunisté, jsme ten režim někam — v pozitivním směru — k této době dokopali. Item Mezníková svědomitá studie, která byla ve sborníku příspěvkem číslo dvě. Exile, zejména exile HISTORIKŮ, alespoň v této souvislosti, — PROBUĎ SE 1 Na “případu Danubius-Mlynárik” jsem si totiž znovu ověřil své dávné přesvědčení, že PRÁVO NA DĚJINY nutno vybojovat nejen proti domácím, ale i proti zahraničním padělatelům dějin, snažícím se historiografii i historii národů naší země, Čechů a Slováků, postavit do služeb — každý té své — politiky. V “Právu na dějiny” je otázka postavena a řešena špatně : jakoby nepoctiví a prodejní prostituti žili jen v české kotlině, a zde převažovali nad několika málo poctivými historiky. Jakoby nežili i v emigraci. Nicht nur Haubelt nebo nebožtík již — zaplať pánbu — V. Král, sondern auch... Musíme všichni společně, doma i v exilu, zahájit, a důsledně vést boj proti prasáctví, jež vyjadřuje ta smutná anekdota, že historie je kurva, kterou jebe každý z té strany, ze které se mu zachce... A proti "prasatům” — “tu” i “tam”. Moc se mi líbil diskusní příspěvek k “Právu na dějiny” z pera mého přítele a současně i permanentního oponenta a kritika mého “pisání”, Honzy Tesaře, dlícího v exilu. Tenhle temperamentní, duchem mladistvý, skorostařec mi mimo jiného domů napsal : “Dále chci vyjádřit čtyřem signatářům dopisu poklonu za jejich noblesu, s níž odmítají extrémní odsudky tzv. oficiálních historiků, obsažené v napadaném dokumentu mluvčích Charty. Ač sami byli zbaveni možnosti pokračovat ve své práci, zčásti i za součinnosti svých bývalých kolegů, přece jen po pravdě oceňují výsledky jak institucí, z nichž byli vyhnáni, tak kolegů, kteří v nich směli zůstat. Takový postoj je ovšem pro historika vlastně samozřejmostí (a měl by být samozřejmostí i pro kultivovaného politika), vždyť je to v podstatě jenom konstatování objektivní pravdy”... A pod čarou píše J.T. mj. : “Chtěl bych své kolegy ubezpečit, že kdykoliv se mi v zahraničí dostane příležitost hovořit o nynějším stavu čs. historiografie, vždy velice zdůrazňuji zasloužilou práci, kterou vykonali naši kolegové, jejichž charakter byl v určité chvíli slabší, než tlak moci na ně. Zdůrazňuji velkou kulturní práci, kterou vykonali navzdory režimu, ale také jejich nepochybný zápas o znovunalezení vlastní lidské integrity, narušené tlakem moci : vždyť jejich pracovní výsledky nepochybně dokazují, že jejich dilema z let 1969-1970, pokračovat v práci nebo se zachovat čestně nebylo, v jejich subjektivním světě, jenom vykonstruovanou výmluvou pro špatnost a nečinnost zároveň. Vždycky upozorňuji na pozoruhodná díla, týkající se nejen obecně českých a slovenských dějin, ale též například dějin české literatury, dějin české filosofie atd... Také představitele české kultury v zahraničí, pokud to jsou schopni chápat, upozorňuji, že pod skromnými názvy dílčích prací o našich dějinách se nejednou skrývají zcela nové pohledy, překonávající tradiční stereotypy jednotlivých filosofických přístupů k českým dějinám, a nové, jasné syntézy — které je ovšem nutno umět vyčíst” (Dialogy, 6/84, Paříž, str. 89-91). Souhlasím a personálně konkretizuji : kdybych měl možnost volby, pak padělateli dějin a kariéristovi (také díky sudeťákům) 229 [pageend231]Mlynáříkovi, ruku nepodám. Vynikajícímu historikovi, který může pokračovat v práci vzhledem k tomu, že uznal “moudrosti” vládně stranického “Poučení z krizové situace”, mému fakultnímu kolegovi R. Kvačkovi, vždycky. (A neurazím se, pokud by tu mou ruku, napřaženou na nějakém, příliš veřejném fóru, nepřijal.) Vůbec mě nepřekvapilo, že páně Mlynáříkova snůška rádobyjánošíkovského naparování, kombinovaná klevetami a insinuacemi, proti lidem, kteří ztrávili několik let v režimních věznicích, dosáhla již tučných 300 stran textu a zřejmě bude — tučný honorář pro autora, již tak dost zabezpečeného existenčně sudeťácko-revanšistickou zaměstnaneckou péčí — publikována. S totální nechutí přistupuji nyní k obhajotě své cti proti nactiutrhačnému textu dr. Mlynáříka, posvěcenému redakcí Svědectví. V době prvního stadia vyšetřování dr. Mlynáříka jsem nebyl orgány StB ani soudu povolán k svědecké výpovědi. Z té doby existují jen mé početné, také polemické stati k “Danubiovu" textu. Při výsleších a rozhovorech (nikoli právní povahy) s orgány StB jsem na jejich neustálé, permanentní zdůrazňování toho, že “Danubius” je dr. Mlynárik, odpovídal, že mne vůbec nezajímá, kdo je autor textu, že mne zajímá text samotný a že si mohou ve Svědectví i jinde přečíst mé názory. A že napsání takovéhoto textu může být předmětem názorového střetu, nikoli předmětem trestního stíhám. Ze sborníku “Hlasy k českým dějinám” č. 2, z Hůblova textu, je patrné, že odpovídal podobně, jako já, a že si dr. Mlynárik vymýšlí, když hodnotí jeho výpověď jako pomoc k identifikování “Danubia” jakožto Mlynáříka. V druhém stádiu, kdy již dr. Mlynárik byl (v souvislosti s “kamionovou” aférou) zatčen a vězněn, nebyl jsem povolán jako svědek k činnosti jeho, nýbrž jako svědek k činnosti na svobodě vyšetřovaných a z trestné činnosti obviněných dr. Hájka a dr. Jičínského. Oba trestně stíhaní mi nevyslovili jediné kritické slovo, pokud jde o moji výpověď vyšetřujícím orgánům StB. Trestně stíhaný dr. Jičínský mi vyslovil v bytě ing. Slánského své uspokojení nad mými výpověďmi. Odpověděl jsem mu (i dr. Hájkovi), že jsem vypovídal v souladu se skutečnostmi a že jsem nezamlčel, ba zdůraznil, že oba jsou rozhodnými a pevnými socialisty, dbajícími vždy ve svém slovním vyjádření i ve skutcích blaha a prospěchu věci socialismu v Československu, jakož i v Evropě a ve světě. Jsou ovšem, dle mého názoru, oprávněnými kritiky některých z počinů dnešního vládního režimu v Československu. A to zajisté není trestné! Ba ani podle kostrbatých výkladů právního řádu některými státobezpečnostními či právními úředníky ! Jak v době Mlynáříkova věznění, tak i v době, kdy byl již v zahraničí, jsem “orgánům” vytýkal (a ostře odsuzoval) jeho krátkodobé (ve srovnání s Baťkem, Uhlem, Šabatou či s Hůblem, jejž Mlynárik lživě ostouzí) věznění. Již po propuštění dr. Mlynáříka a po jeho odchodu do emigrace jsem v rozhovoru se svým “andělem strážným”, mimo nehostinné zdi Bartolomějské... řekl, že udělali chybu, když pana doktora zavřeli. A že si museli být vědomi, že ho dříve či později musí pustit, dokonce do jím vytouženého zahraničí. A že mu takto udělali reklamu a uhladili cestu k dost oslnivé kariéře “venku”. (Můj názor se ukázal prorockým : dr. Mlynárik žije a pracuje “venku” v podstatně lepších materiálních poměrech, než drtivá většina historiků odtud, kteří emigrovali často podstatně dříve, než on... Nedeprimovaný “příslušník” mi s převahou více vědoucího a mocnějšího odpověděl asi v tom smyslu, že žádnou chybu neudělali, neboť právě takové typy, jako je Pachman nebo Mlynárik v zahraničí potřebují. Jednak jim dodávají munici pro režimní ideologické dělostřelectvo, propagandu, jednak to “tam”, jakož i “doma” pořádně rozeštvou. Domácí nonkonformisté i exil se budou zmítat v šavlování na druhořadá témata a také v bolné nostalgii a nebudou mít čas a energii na páchání všelikých, režimu nepříjemných, nepravostí. 230 [pageend232]A opravdu, jako jeden z přímých důsledků téhle danubiovsko — bohemovské “historizující” a politizující (to především !) kampaně jsem zaznamenal kupř. hluboký rozkol v zahraniční sociální demokracii (nemluvě o redakčním rozkolu ve Svědectví). Curyšský sjezd této strany v roce 1983 stvrdil vítězství “frankenského” křídla (Bernard, rozhodující lidé v Právu lidu ) nad “lužovským”, jež je bližší opoziční sociální demokracii německé. Takto zaznamenávám smutnou skutečnost, že rozhodující síly zahraniční čs. sociální demokracie se svými pohledy na evropskou, středoevropskou, německou, německo-československou a německo-polskou problematiku blíží optice CDU-CSU, tedy optice lidí, kteří jdou na konfrontaci. A protože tento postoj rozhodujících sil zahraniční sociální demokracie je iluzionistický, nerealistický, vzhledem k evropským i světovým mocenským poměrům, pak nemůže objektivně sloužit pozitivnímu pohybu ani v německé problematice, jako zajisté — všichni uznávají, naposledy i “Pražská výzva” některých chartistů — centrální problematice dnešní blokově rozdělené Evropy. Ad 2) Redakční “Stručná historie rozpravy o historii” je textem nepřesným, zkreslujícím skutečný průběh diskuse, až nepravdivým. Početní kritikové “Práva na dějiny”, chartisté i nechartisté, pokud chartisté (převažující), pak zdaleka ne jenom z řad bývalých “reformně-komu- nistických” historiků, nýbrž kupř. i z řad křesťanů-nekatolíků, vytýkali především : jde o světonázorově a politicky jednostranný text, plný věcných chyb, nepřesností, nedoložených tvrzení a generalizací, čímž autoři poškodili dosud dobré jméno a vysokou prestiž Charty 77 u angažované veřejnosti. Text napomáhá sektářské izolovanosti Charty obviněním většiny čs. historické obce z nepoctivosti, čímž ji nejen myšlenkám Charty nepřibližují, nýbrž ji od ní odpuzují. Mluvčím Charty z té doby se právem vytýká, že pokud již text signovali, měl být jasně označen nikoli za stanovisko Charty, nýbrž za skupinové vyjádření jednoho z jejích proudů. — Cituji k tomu ze svého dopisu mluvčím, zveřejněného v prvním dílu “Hlasů k českým dějinám” : “Za nejzávažnější považuji, že nebyli konzultováni početní profesionální historikové, filosofové, politologové, kteří vesměs patří ke ‘kmenovým’ chartistům z první vlny. Dokument objektivně vnáší rozkol i do řad Charty a jejím protivníkům z vládní strany dává do rukou cennou zbraň — vydávat, ostatně ve shodě s částí exulantů v zahraničí, Chartu 77 jako celek za stoupence koncepcí uspořádání Evropy dle představ Otty Habsburského. Za těchto okolností považuji za chybu, pokud text nebyl vydán (třeba pod pseudonymem) jako příspěvek katolické skupiny v Chartě do diskuse, směřující k tvorbě seriozního dokumentu Charty 77 a že byl signován mluvčími”. Anonymní tvůrce redakčního úvodu Svědectví k stati Jehličkově a Severově obrátil fakta naruby, když z Hubla, či Kohouta, stěžujících si na nedemokratičnost v tvorbě a vydání “Práva na dějiny”, udělal uměle, bez důkazů, které neexistují, antidemokraty. Cituji : “Zatímco Jan Křen, třebaže zaujal kritické stanovisko ke stranicky katolickému akcentu argumentace Práva na dějiny, současně označil nárok katolické historické tvorby na spoluutváření českého historického myšlení za legitimní... Milan Hubl a Luboš Kohout právo na legitimitu katolického pojetí závažných otázek českých dějin rázně odmítli”. — Anonymní autor tohoto textu nemůže citovat jedinou větu z textu kteréhokoli z kritiků “Práva na dějiny”, jež by jeho interpretaci Hublových či Kohoutových názorů potvrdila. Myslím, že autorovi redakční stati by měly elementární zásady novinářské etiky přikázat, aby se lidem, neprávem osočeným z nedemokratismu, omluvil... 231 [pageend233]Historikům-katolíkům přeji opravdu upřímně, aby namísto nekvalitních textů typu “Práva na dějiny“, zplodili pokud možno co nejvíce textů dobrých, které budou prohlubovat naše poznání dávnější i nedávné historie. Samozřejmě, vyhrazuji si právo kritiky jejich historické produkce. Také ovsem považuji za samozřejmé ostré se ohradit proti tomu, když by se znovu pokusili, jak učinili v “Právu na dějiny“, vydávat svůj světový názor a své politické přesvědčení za světový názor a politické přesvědčení mé.}^ bych si nikdy nedovolil opatřit si pro nějaký svůj ateistický výplod podpisy mluvčích Charty 77, tím méně vydávat jej za dokument Charty 77. K L. Jehličkoví, publikovanému ve Svědectví č. 75/1985 jsem se vyslovil ve zvláštním textu “České dějiny v pojetí katolického “integrála“ (12 stran strojopisu), navíc pak se jeho padělání dějin dotýkám i v textu-odpovědi na druhý text autorů “Práva na dějiny“, jenž byl zveřejněn v druhém dílu “Hlasy k českým dějinám“ pod titulem : “Poznámky k druhému textu autorů “Práva na dějiny“. Redakce Svědectví, která až dosud vždycky všechny texty “odtud“, pokud o ně měla zájem, získávala a “bez vědomí autora“ zveřejňovala, má nyní možnost osvědčit svůj — mnohými akty zpochybněný — demokratismus, vůli a statečnost k rovnoprávnému dialogu. Ono zaklínadlo “bez vědomí autora“ si mohou klidně odpustit. Zakotvil jsem již ve stavu penzistickém. A tak si mohu dovolit trochu více nepříjemností ze strany “orgánů“, než coby stále ohrožený zaměstnanec-dělník, kteroužto “příjemnou sinekuru“ jsem zastával po dobu 15 let. K panu K. Severovi se ještě hodlám vyslovit. Předběžně mu nyní vyslovuji vřelý dík za jeho výplody, jež mi pro můj budoucí text značně nahrály na smeč. Luboš Kohout (Praha 2, Varšavská 24) Vážená redakcia, dovoPte mi poďakovať Vám za Váš vynikajúci časopis a zároveň si ho touto cestou objednat’. Musím sa přiznat’, že som nesmierne šokovaná, koPko informácií nám bolo doma utajovaných a v akej nevědomosti sme žili. Do BRD som přišla len v septembri 85 a tak mám ešte v živej památi čo sa doma deje. Je to smutné, že Slovensko ako také a zvlášť východně Slovensko (odkiaP som přišla) je tak obmedzované akýmkoPvek informáciám. Niet sa preto Čomu divit’, že tu má alkoholizmus takú dobru živnu pódu. O to viac ma zaujímajú zprávy vo Vašom časopise, pretože doma v Košiciach som zanechala dobrých priatelov, ktorí na ne tiež čakajú. Zaujímalo by ma tiež, prečo je situácia na Slovensku tak odlišná od situácie v Čechách. Iste, je to dané politickým i ekonomickým vývojom, ale predsa tak vePké rozdiely nemóžu byť nikomu 1’ahostajné. Z tohoto pohPadu by ma zaujímal i Váš názor pretože z přečkaných knih a časopisov vzniká vo mne dojem, že snáď okrem Prahy a Brna, kde sa ešte niečo deje sú ostatně kraje akoby pod bodom mrazu. Sama som to mala možnost’ pocítit’ na vlastnej koži, keď pri žiadosti o zájazd do Jugoslávie som bola paťkrát vypočúvaná StB a len za úplatný peniaz som nakoniec po deviatich rokoch žiadania obdržala cestovný pas a výjazdnú doložku, a to len preto, že před deviatimi rokmi som vo svojej diplomovej práci citovala prof. Kusého a čerpala som náměty polských ekonómov. Olga Bačová (Brémy) + Redakce nic dosvědčovat nemusí a ani nechce. Jisté je, že dávno před touto bojovnou výzvou výše podepsaného autora byly do tisku připraveny a zveřejněny obsáhlé články profesorky Komárkové a Václava Bělehradského (Svědectví, 76), kritické to a místy i polemické analýzy “Práva na dějiny”. Red. 232 [pageend234]Cena Jaroslava Seiferta K uctění památky velkého básníka se Nadace Charty 77 se sídlem ve Stockholmu rozhodla zřídit Cenu Jaroslava Seiferta za nejlepší díla české a slovenské literatury, která nesmí být publikována v Československu. Cena bude udělována každoročně k výročí básníkových narozenin (23. září) výborem, složeným z předních čs. spisovatelů, žijících doma i v exilu. Peněžní cena, jejíž výše bude určena později, bude provázena diplomem, provedeným jedním z předních čs. umělců, a také kulturní subvencí, která umožní vydat odměněné dílo v jednom z exilových nakladatelství. Nadace Charty 77 vypisuje tímto sbírku na financování ceny Jaroslava Seiferta a vyzývá všechny příznivce svobodné české a slovenské literatury, aby přispěli na tuto cenu. Příspěvky mohou být poslány na kterékoliv z níže uvedených kont s poznámkou : Cena Jaroslava Seiferta. The Charta 77 Foundation Box 50041, S-104 05 Stockholm, Sweden Toto číslo dáno do tisku 10. února 1986 Svědectví (Témoignage) est une revue indépendante paraissant tous les trois mois et rédigée en tchèque et en slovaque. Publiée depuis 1956, elle traite principalement des problèmes de la Tchécoslovaquie et son rôle est double : elle constitue une tribune où les intellectuels tchèques et slovaques peuvent librement exprimer leurs opinions ou publier leurs ouvrages, et elle permet à ses lecteurs de Tchécoslovaquie de ne pas ignorer les conceptions et les œuvres de leurs compatriotes du dehors. En outre, elle s’efforce de faire mieux connaître les grandes questions politiques ou culturelles du temps et leur évolution par des articles inédits ou la reproduction de textes d’un intérêt particulier pour le public auquel elle s’adresse. Svědectví (Testimony) is an independent quarterly review published in the Czech and Slovak languages since 1956. Devoted essentially to Czechoslovak affairs, its aim is two-fold: to provide a free platform for Czech and Slovak intellectuals who want to express their views or publish their work in a periodical devoid of any bias; and to introduce to readers in Czechoslovakia the thoughts and the work of their compatriots living outside their native country. In addition, the review attempts to contribute to the understanding of major political and cultural issues and trends by commissioning or reprinting articles of specific interest to Czechoslovak readers. [pageend235]