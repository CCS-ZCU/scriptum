VĚSTNÍK ČESKOSLOVENSKÉ NÁRODNÍ RADY AMERICKÉ Číslo 196 Ünor 1971 JOSEF FALTA: UMĚLCI AKOMUNISTICKÝ RÁJ V televisním programu byla nedávno rozprava umělců o potřebě sbližování národů. Jeden z účastníků vyprávěl, že se sešel s třemi sovětskými filmovými režiséry. Byli prý to nejroztomilejší lidé a říkali, jak krásné by bylo, kdyby národy mohly žít ve shodě a zvláště kdyby Sovětský svaz mohl budoucími dějinami kráčet ruku v ruce se Spojenými státy ku blahu všeho lidstva. Všichni přisvědčovali a shodli se celkem v tom, že tedy všecko záleží jenom na Spojených státech. Divadelní a filmoví umělci zejména v Americe (pokud nedělají stafáž politickým osobnostem pochybné pověsti) mají jistě úmysly dobré, ale často jim uniká holá skutečnost. Na příklad ta, že v imperialistických státech — a Sovětský svaz takovým státem je — ani umělci, ani učenci neměli a nemají vliv na vytváření poměru k jiným státům a národům, a že zrovna dobyvačné “lidové” vlády nejméně dbají přání lidu a veřejné mínění si vytvářejí podle svých potřeb. Účastníci zmíněné diskuse mohli si arciť snadno připomenout osudy sovětských umělců a vědců, kteři se opovážili mít vlastní názor nebo se nějak znelíbili moskevskému na- čalstvu. Popudili proti sobě komunistickou stranu a vládu právě tím, že upřímně chtěli sbližování národů, kritisovali násilníckou politiku sovětské vlády a protestovali proti in- vasi do Československa, nebo se veřejně zastali persekvova- ných, jako nyní slavný čelista a dirigent Mstislav Rostro- povič. Sovětská justice proslula od samých začátků krvelačností a cynismem. Bolševici a jejich zahraniční obdivovatelé “vysvětlovali” dříve starostí o bezpečnost státu i barbarský způsob “podmíněného” odsouzení na smrt, při kterém odsouzenci byli drženi jako rukojmí, aby jejich příbuzní se neodvážili projevit nesouhlas s režimem. Dnes tyto soudy předstírají, že rozsudky jsou na ochranu míru a svobody. V jednom z posledních procesů v Moskvě zeptal se předseda soudu obžalovaného buřiče, zač bojoval Sovětský svaz ve světové válce. Když “zločinec” odpověděl, že za svobodu a lidská práva deptaná nacisty a fašisty, a přisvědčil, že tito nepřátelé byli poraženi, soudce zajásal a rozkřikl se na obžalovaného: Jak si tedy troufáte demonstrovat, když jsme přece zachránili svobodu a lidská práva? A v duchu sovětské svobody poslal obžalovaného na tři léta na nucenou práci v sibiřském táboře. * * * Ale takové “maličkosti” mnohé umělce nezajímají. Nepřestanou tvrdit, že Sovětský svaz (a každá komunistická země) je ráj nad ráje a že by byl ještě krásnější, kdyby mu “západní svět” neubližoval. Nechtějí vidět, že i umění v komunistických státech musí sloužit politickým cílům vlád a komunismu a že jen tak umělci mohou pracovat, ba vůbec žít. O tom dostatečně svědčí stanovisko sovětské vlády k Nobelovým cenám. V Rusku se vědecky a umělecky pracovalo i za carů a úřední nátlak jistě nebyl větší, než je za režimu sovětského, kdy je umožňována hlavně jen ta práce, která souvisí s moderním válčením, s dobýváním vesmíru a s průmyslovou technikou. Není tedy divu, že díla sovětských učenců pronikají za hranice, jsou oceňována a že při obvyklé jednostrannosti a t. zv. “nepolitičnosti” odborníků usmiřují jaksi — stejně jako umění — nekomunistické činitele v zahraničí i se sovětským režimem a milosrdně přikrývají jeho pravou tvář. Tak byla ze švédské Nobelovy nadace odměněna cenami i díla sovětských učenců: r. 1956 dostal cenu v oboru chemie Nikolaj Semjonov, a pak fysikové: r. 1958 Pavel Čerenkov, Ilja Frank a Igor Tamm, r. 1962 Lev Landau a 1964 Nikolaj Basov a Aleksandr Prochorov. Je dost divné, že Nobelovu cenu v oboru lékařství dostali jenom dva proslulí Rusové: r. 1904 Ivan Pavlov a r. 1908 Elie Mečnikov, jenž byl v té době francouzským státním občanem a působil v Paříži. Za sovětů, kde zdraví národa by přece mělo být mezi nejpřednějšími úkoly, se lékařské vědě a hlavně praxi příliš nedaří, nebo aspoň není dostatečně oceňována. Ruská literatura dosáhla také uznání Nobelova výboru Švédské akademie. Když r. 1901 bylo zahájeno udílení pěti různých Nobelových cen, byl navržen pro literaturu Lev N. Tolstoj, ale cena byla přiřčena francouzskému básníku (možná proto, že podle přání Tolstého mělo být těch 100,000 rublů vyplaceno pronásledované sektě duchoborců). Teprve r. 1958 dostal Nobelovu cenu za literaturu Boris Pasternak, tvůrce slavného románu Doktor Živago, po něm r. 1965 Míchají Šolochov, autor Tichého Donu, a loni Aleksandr Solženicyn, jenž podle osobních zkušeností vylíčil m. j. život v “nápravném” pracovním táboře, život v sovětském žaláři a v ústavě choromyslných, kam ho zavřeli, když neúnavně protestoval proti surovému zacházení se vzdělanci, kteří odepřeli se smířit s úředním potlačováním nejzákladnějších lidských práv. Solženicyn je původně profesorem matematiky a fysikem, ale podle staré tradice ruských vzdělanců sloučil vědu s uměním a odvážně riskoval všecko. Tři Solženicynovy knihy vyšly také anglicky ve Spojených státech a největší úžas vzbudila jeho první kniha Den v životě Ivana Děnisoviče s dějem z pracovního tábora. Nobelovu cenu dostal Solženicyn za to, že s takovou “mrav- ni silou navázal svým dílem na nejlepší tradice ruské literatury.” Ale tato tradice je právě boj proti útisku a zvůli, obrana člověka proti nelidské mašinérii moci, a úsilí o jeho svobodu. Sovětský režim však nedovoluje, aby umění, především ovšem písemnictví, ukazovalo bolestné, “chmurné” stránky lidí a poměrů, a to ani z minulosti, protože “chmurná” minulost snadno připomene i neradostnou přítomnost. Lid musí jásat jako na dožinkových slavnostech v době roboty, musí vystupovat jako silák oproštěný ode všech slabůstek, život v sovětském zřízení musí vypadat radostný a kladný, vždyť i u soudu musí se lidé nadšeně přiznávat k zločinům, které nespáchali, a to všecko jenom pro větší čest a slávu sovětského “řádu”. * * * V takovém pozlátku musí sovětský život podávat literatura, hudba, tanec, výtvarné umění — kdo chce tvořit jinak, podle pravdy, je v očích vládního a stranického aparátu [pageend1]VĚSTNÍK FEBRUARY 1971 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois VĚSTNÍK ÚNOR 1971 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Úřadovna: 2137 So. Lombard Avenue, Cicero, Illinois 60650 Tel.: 656-1117 zrádce, nepřítel státu a lidu. Byl tedy proklet Pasternak, musil Nobelovu cenu odmítnout a že před žalářem ho zachránila jenom těžká nemoc a smrt, byla na léta uvězněna aspoň jeho tajemnice. Tím spíš byl proklet nepovolný Sol- ženicyn, který Pasternaka doprovodil k hrobu. Nesměl přijmout Nobelovu cenu, kteréžto vyznamenání sovětské noviny a po nich východoněmecké a československé označily za Sol- ženicynovo “Kainovo znamení.” Autor je s hloučkem svých stejně smýšlejících přátel psancem ve vlastní zemí. K slavnostnímu udílení Nobelovy ceny směli přijet do Stockholmu poctění sovětští učenci, z rukou švédského krále přijal cenu i Šolochov, na jehož návrh byl Solženicyn vyloučen ze Svazu sovětských spisovatelů, což znamená, že nesmí uveřejňovat ani články, ani spisy. Ale svobodné živé slovo, promluvené nebo napsané, vzbuzuje v diktátorech stále největší strach, proto Pasternak a Solženicyn nesměli vzít nejslavnější světovou cenu a proto komunistický tisk tak spílá Švédské akademii —• r. 1935 stejně zuřil Hitler a nacistické noviny, když Nobelovu mírovou cenu dostal rozhodnutím výboru Carl von Ossietzki, vězněný v nacistickém koncentračním táboře. Komunistická diktatura je rodnou sestrou diktatury nacistické. Obě ničí svobodu a lidská práva i důstojnost člověka a snaží se umořit každého, kdo se vzepře. Ale z hlavních rysů komunistického řádu je podezíravost a nedůvěra plynoucí snad z toho, že vládci si přec jenom nejsou jisti ani v dobách, podle jejich tvrzení ustálených, a nedůvěřují ani svým, o čemž dostatečně svědčí zvraty a popravy. A nedůvěřují ani komunistickým spisovatelům z ciziny, i když si je pozvou. * * * Jel jsem r. 1941 ještě před německo-sovětskou válkou sibiřskou drahou z Moskvy do Vladivostoku (a odtud lodí do Los Angeles) se známým německým básníkem a dramatikem Bertem Brechtem, jehož Matka Kuráž se hraje na amerických divadlech a jenž dosáhl také úspěchu kompilací anglické Žebrácké opery. Byl nejdřív v exilu v Dánsku, pak ve Finsku a konečně ho pozval Svaz sovětských spisovatelů. Brecht byl z mála německých komunistů, které sovětská vláda nevydala Hitlerovi, když s ním r. 1939 ujednala “družbu na věčné časy.” Nakonec však Brecht přijal nabídku, aby na Kalifornské universitě přednášel o německé literatuře, a tak jsme se sešli. Vezl s sebou plný kufr rukopisů, básně, hry, eseje, náčrty přednášek atd. Ale host nehost, přístavní celní úředníci ve Vladivostoku, kteří jako ještěrky rejdili v našich chudých zavazadlech, zmocnili se Brechta, jeho manželky a sekretářky a sháněli úřední osobu, která by jim mohla potvrdit, že Brechtovy rukopisy neobsahují nic velezrádného a vy- zvědačského. Ubohý Brecht v leninském úboru, v blůze po krk zapjaté a s placatou čepicí na hlavě stál nad rozházenými rukopisy se slzami v očích a všecek do sebe zhroucený. Marně se dovolával toho, že byl hostem Svazu sovětských spisovatelů a že uprchl z Hitlerovy “třetí říše”. (To ostatně bylo špatným doporučením v době, kdy Stalin se bratřil s Hitlerem proti “západním plutokratům.”) Hodiny utíkaly, loď nemohla odplout, až konečně někdo někde Brechta “prověřil.” Utrmácený, zpocený a lítostí zoufalý německý komunistický spisovatel se svými průvodkyněmi přešel můstek na loď i s kufry, do nichž mu strážcové bezpečnosti Sovětského svazu pomohli nacpat páté přes de- váté zmuchlané rukopisy. Byla noc, když loď vyrazila z vladivostockého přístavu i s Brechtem, jenž teď na tu dlouhou cestu trnul hrůzou, co řeknou jeho revolučním rukopisům američtí celníci. Neřekli nic, uvítali ho a Brecht se po válce vrátil do komunistického východního Německa. Vla- divostocká zkušenost strašila ho až do konce života (r. 1956) i pod ochranou sovětských bodáků. * * * Možná, že se americkým umělcům všechny tyto věci zdají malicherné proti představám o široširém ráji pod sovětskou hvězdou, kladivem a srpem, o ráji bez hranic, kde osud jednotlivce byť sebe důležitějšího (pro blaho člověčenstva, jak praví řád Nobelových cen) neznamená zhola nic. Pravda, umělci mají vždycky a všude stát na straně svobody a lidskosti a nesluší jim úloha nadháněčů diktátorských režimů. A i když mají často oprávněné výtky proti západnímu společenskému řádu, nesmějí zapomínat, že jen demokratická svoboda je spolehlivým nástrojem zlepšování a zdokonalování. Nesmějí pro stromy nevidět les a nesmějí mít krátkou pamět. Dary na činnost Odbočka ČSNRA “St. Petersburg”, Florida ............. $500.00 Philip H. Schaaf, Switzerland ...................................... 500.00 Miss Olga Vondráček, San Diego, Cal.......................... 75.00 Odbočka ČSNRA "28. říjen”, Chicago, 111................... 50.00 Dr. Josef K. Hašek, Washington, D. C........................ 40.00 Mr. & Mrs. Frank Havlík, Long Island City, N. Y. .. 25.00 American Czechoslovak Engineers Society, Chicago .. 21.00 William V. Zeman, V.M.D., Bloomfield, N. J............... 10.00 Mr. & Mrs. Josef Růžička, St. Paul, Minn................. 6.00 Frank Binder, Cicero, 111................................................. 5.00 Mr. James Brantner, Ramona, Cal................................ 5.00 Mrs. Mary F. Greshle, Frankfort, N. Y...................... 5.00 In memoriam K uctění památky úmrtí milované manželky Lidušky věnuje L. Májovský, Stickney, 111.......................... $ 10.00 SCHŮZE VÝKONNÉHO VÝBORU ČESKOSLOVENSKÉ NÁRODNÍ RÁDY AMERICKÉ se koná ve dnech 17. a 18. dubna 1971 v síni č. 205 budovy Č.S.A. (2137 So. Lombard Ave., Cicero, III.) Účasť všech členů nuťná 2 • VĚSTNÍK [pageend2]ZPRÁVA Z PŘEDSEDNICTVA ZE DNE 2. ÚNORA Po tri měsíce předsednictvo ČSNRA se zabývalo ponejvíce hrozícím zánikem Denního Hlasatele, Rada považovala to za svou morální povinnost podniknout kroky k záchraně posledního českého deníku ve Spoj. státech. Od listopadu předseda Krákora věnoval čas schůzím, poradám a jednání s vydavatelstvem o podmínkách prodeje celého podniku v kdysi české Plzni, budovy, strojů, atd. Na výboru s ním působili bří. Dellin a Chalupa. Ve své únorové schůzi, až na tyto 3 členy výboru, kteří se zdrželi hlasování, předsednictvo došlo k závažnému rozhodnutí: vydávání časopisu za dnešních poměrů je nad finanční i pracovní síly Rady. Doporučuje se proto založení krajanské akciové společnosti, ve které by si Rada zakoupila akcie s ostatními akcionáři, jak organisacemi, tak jednotlivci. V této společnosti by Rada vystupovala pouze jako jeden z akcionářů a nebrala by přimou účast na vydavatelském podnikání. Bylo rozhodnuto vyzvat krajanskou veřejnost k účasti a svolat schůzi na neděli odp. dne 14. února, v lóžové síni ČSA. V následujících dvou týdnech byly uveřejňovány výzvy, oznámení v Hlasateli, rozeslány pozvánky organisacím, všem spolkům chicagské oblasti Rady, i dopisy jednotlivcům, u kterých se dalo předpokládat, že by měli zájem o záchranu českého deníku. Schůze byla početně navštívena, ač jsme postrádali účast zástupců důležitých organisací. Předsedali střídavě br. předseda Krákora a místopředs. Mikuláš Ferjenčík. Vysvětlení celého svého jednání s Hlasatelem podal br. Krákora. Jednání bylo ztíženo tím, že Hlasatelem nebyla vlastně podána nabidka a že současně vydavatelstvo žádalo o závažné rozhodnuti v nejkratší době několika dnů. Přítomní se sice shodovali, že krajanský život by utrpěl ztrátou českého časopisu, ale nebylo konkrétních nabídek, ničeho, co by odpovídalo rozsahu, jakého by bylo třeba k utvoření společnosti k vykoupení Hlasatele, natož k jeho vydávání. Byl proto utvořen Přípravný výbor, aby mohl o věci dále jednat a aby zúčastnění mohli přednést zprávu ze schůze ve svých organisacích. K CHYSTANÉ ČS. SMLOUVĚ S NĚMECKEM Předsednictvo ČSNRA se na své schůzi konané dne 2. února 1971 usneslo učinit toto prohlášení. “V dohledné době má dojít k jednáním a snad i k uzavření smlouvy či smluv mezi Německou spolkovou republikou a Československem. Československá národní rada americká samozřejmě vítá každé úsilí, směřující k poodhrnutí t. zv. železné opony a ku zvýšení životní úrovně lidu v Československu. Československá národní rada americká doufá, že nastávající jednáni povedou ku splnění těchto úkolů. Československá národní rada americká však nemůže zatajit své obavy, že by tyto naděje mohly být zklamány. Zkušenost ukazuje, že by uzavírání smluv, prohlubováni mezistátních styků a rozšiřování styků obchodních mohlo také posloužit jedině k zvýšení prestiže a upevnění mocenského postavení dnešní pražské vlády na úkor skutečných zájmů československého lidu. Československé národní radě americké však nezáleží na prestiži a na mocenském postavení dnešní vlády, nýbrž jedině na skutečných zájmech lidu. Proto doufá, že první významné navázání styků posrpnového pražského režimu s jednou ze svobodných západních vlád nepovede k opakování dřívějších omylů.” Nové vydírání Čs. cestovní kancelář Čedok rozesílá v Československu náborové dopisy příbuzným exulantů v USA a v Kanadě se slibem, že jim obstará pas, visum a letenku k návštěvě příbuzných v USA (Kanadě) pokud jim příbuzný, žijící v jedné z těchto zemí, poukáže $950.00. Pokud ovšem příbuz- HUSÁK ODVOLÁVÁ VYDĚRÁČSTVÍ VÍTĚZSTVÍ NAŠEHO SPOLEČNÉHO ÚSILÍ Reuterova tisková služba hlásila z Prahy dne 16. února, že Gustav Husák, gen. tajemník čs. komunistické strany, veřejně prohlásil na schůzi strany v Pardubicích, že musí přestat akce proti uprchlíkům zahájená v Československu pod firmou advokátních poraden. Vymlouvá se, že ani on, ani Lubomír Štrougal nevěděli o této velké akci vydírání peněz na uprchlicích. Řekl doslovně: “Nic jsem o tom nevěděl. I ptal jsem se, co se děje, že téměř na celém západě je takový rozruch . . .” Přiznal, že z Austrálie, Spojených států a Kanady se hrnuly stížnosti. “Byla zahájena velká kampaň a dokonce některé vlády zahájily kroky, aby tyto dopisy (advokátních poraden) nebyly vůbec doručeny”. Jak je vidět, zákrok západu zapůsobil, neboť gen. tajemník Husák zastavil rázně vydéračskou akci těmito slovy: “Soudruzi, nedělejte to, nemá to smysl. Svým nerozumným jednáním jste zavdali příčinu k hanobení nového režimu”. Z celého jeho projevu je jasné, že nová komunistická vláda poznala, že se přepočítala ve svém vydřidušství. Plán takovéhoto rozsahu byl jistě schválen, nikomu z nás nikdo nenamluví, že Husák a spol. nevěděli o akci služebnických advokátních poraden. Bylo to vymyšleno k vymámení peněz ze západu, když však vláda poznala, že ji to vynese jenom ostudu a úbytek turistických dolarů, ustupuje od svých záměrů. My ve svobodném světě jsme docílili společného vítězství. Energický, cílevědomý a jednotný postup nás všech přinesl kladný výsledek, který lze v budoucnu opakovat. CO PODNIKLA ČSNRA Dne 30. prosince zaslala Československá národní rada americká telegram William P. Rogersovi, Department of State, a Attorney General Mitchellovi ve Washingtonu. Naše washingtonská odbočka si hned vyžádala vládní zákrok u senátora Romana Hrušky a v několika dnech bylo jí senátorem oznámeno, že State Department byl již ve styku s čs. vyslanectvím ve Washingtoně. Kromě toho jednal člen politického výboru Rady Dr. J. Hašek se zástupci American Bar Association, aby věc "vyděračství” se dostala na agendu jejich meziroční schůze konané v Chicagu. American Bar Assoc, skutečně odhlasovala resoluci odsuzující vydéračskou akci pražské vlády. Washingtonská odbočka vešla ve styk s dalšími senátory a kongresníky, jejichž projevy byly otištěny v Congressional Record; m. j. protestoval senátor Charles H. Percy z 111. ČSNRA připravila tiskové zprávy a rozeslala na krajanské organisace ve Spojených státech, Kanadě a Austrálii výzvu “Žalujeme”, jejíž text jsme otiskli v lednovém čísle Věstníku na str. 4. Na tuto výzvu Rady odpověděly kladně Čs. národní sdružení a Čs. Sokol v Sydney, Austrálie, Ústředí čs. demokratických organizací v Austrálii, Čs. národní sdružení a Ženská rada v Torontu, Čs. dobročinné sdružení v Kanadě. Společně krajanské organizace v Kanadě protestovaly u kanadské vlády v Ottawě. — Ve Spojených státech souhlasně podepsaly: ČSA, Čs. Sokolstvo v zahraničí, Čs. Orel v exilu, Americko-čs. spolek inženýrů, Národní svaz českých katolíků, Český katolický svaz v Clevelandu, Svaz býv. čs. důstojníků v exilu, Hnutí čs. křesťanských demokratů v exilu, Stálá konference demokratických Slováků v exilu, Česká katolická Jednota, Rada Svobodné Podkarpatské Rusi a další krajanské organizace. ným v ČSR nebude vystaven pas — což je více než pravděpodobné — nebudou poukázané dolary do USA (Kanady) vráceny, nýbrž budou příbuzným v ČSR za to vystaveny tuzexové bony po odečtení výloh Čedoku. Podle této zprávy se za tuzexové bony v ČSR dostává stále méně a horšího zboží. VĚSTNÍK • 3 [pageend3]Z ČINNOSTI ČSNRA V neděli odpoledne 24. ledna 1971 uspořádala ČSNRA přednášku Jaroslava Brodského, autora neobyčejné, velmi závažné knihy Řešení gama. Jaroslav Brodský přednášel v lóžové síni ČSA v Ciceru, 111. a shromáždění bylo v mnohé příčině poučné a povzbudivé. Už tím, že velká síň byla doslova nabita posluchači dychtivými slyšet spisovatele, jehož knihu většinou již četli. Kromě toho chtěli zvědět podrobnosti o činnosti t. zv. Klubu 231, který v Československu za “pražského jara’’ sdružoval tisíce obětí komunistického teroru z padesátých let. Jaroslav Brodský byl generálním tajemníkem Klubu, jehož příslušníci — a to nejenom bývalí vězňové — vytvořili naráz mravní jednotu, vedenou touhou po spravedlnosti, lidskosti a opravdové demokracii. Byla to jednota bez zřetele k někdejší stranickopolitické příslušnosti a tedy jednota tím nebezpečnější. Proto také Klub 231 zašel zároaveň s “pražským jarem,” když československými luhy, slibujícími již úrodu ušlechtilé setby, projely tanky, armádní kamiony a děla Sovětského svazu a jeho čtyř spojenců z varšavského spolku. Brodský stěží unikl za hranice. Přednášku zahájil šťastným optimistickým úvodem místopředseda Čs. národní rady americké prof. dr. František Schwarzenberg, jenž m. j. poukázal na rostoucí odpor slušných lidí proti diktátorskému násilí a zejména na zjevy v samém Sovětském svazu, kde tento odpor se čím dál důrazněji projevuje právě jako neustávající protest proti invasi do Československa. Jaroslav Brodský pak nejdřív promluvil o ohlasu své knihy, jež má již čtyři česká vydáni, překládá se do angličtiny a několika jiných jazyků, také do polštiny a ukrajinšti- ny, a je předlohou pro rozhlasovou hru, chystanou v Kanadě. Název knihy, Řešení gama, znamená jakýsi třetí (podle abecedy) způsob řešení dnešní hlavně mravní a lidské krise, a Klub přijal jméno paragrafu zákona, podle něhož byly ukládány tresty mnohaletého žaláře nebo i tresty smrti. Klub byl založen v březnu 1968, aby vymáhal rehabilitaci neprávem odsouzených a pomáhal při obnově právního řádu a demokratického zřízení. Brodský byl r. 1950 odsouzen na 15 let a ve své přednášce jenom dotvrzoval, co uvedl v knize. Je napsána jako jedním dechem a líčí děsivé případy nelidskosti ze života ve vyšetřovací vazbě, u soudu, v pracovních táborech a v žaláři. Nepřepíná: holá drsná pravda mluví přesvědčivěji než rozhořčené nadsázky. To autor také zdůraznil ve své přednášce. A tak přes všecku hrůzu doby vyznívá poselství Brodského knihy i přednášky jako přímo evangelicky laskavé vyprávění a jako výzva k “obecnému smíru s lidmi dobré vůle”, což znamená, že autor neuzavírá dveře ani stoupencům (asi už rozčarovaným) učení, na němž byl ten ukrutný režim vybudován. Ať je to sebe podivnější: zdá se nám nejen z knihy a z vyprávění, nýbrž i z dotazů a poznámek posluchačů, že z komunistických žalářů vyšli zcela noví lidé (budou to Masarykovi noví Adamové?), že utrpení a ponížení je přivedlo ke zvláštní čistotě mysli a jistě nechtěně ke Komenského světlu, jež v temnotách svítí, a září i v úvahách Tolstého. Tyto oběti křivd a zrůdnosti jsou náhle povzneseny nad pocity msty, aniž se vzdávají boje proti zlu. Avšak, jak se praví v silně znějící a takřka zoufalé předmluvě, tito lidé, povstalí ze žalářních hrobů, cítí zatím marnost všeho, cizotu, rozdělení, ale přece živelnou touhu po spojení. Čekají “na znamení, na které by se poznali”, a vraceli se “k tobě, vlasti”, nové, čisté a spravedlivé. Přednáška měla veliký úspěch, účastníci rozcházejíce se horlivě diskutovali o jejím obsahu a znovu se soukromě dotazovali řečníka na další podrobnosti vývoje v Československu. Čs. národní rada americká připravuje ještě další přednášky o otázkách, na kterých má zájem jak krajanská veřejnost, tak noví a nejnovější přistěhovalci. Brodského knihu Řešení gama je možno koupit v úřadovně Čs. národní rady americké, 2137 S. Lombard Ave., Cicero, 111. 60650. (Cena $5.00, poštou $5.50.) J. F. RADOST NA PLESU I PO PLESU ČSNRA Že ještě teď cítíte příjemné uspokojení z 20. výročního plesu Oblastního výboru Čs. národní rady americké, a že ještě teď vidíte vířivý tanec a slyšíte taneční hudbu? Vždyť víme, že na takové zážitky, jichž teď v našem okolí ubývá, se opravdu nezapomene od jednoho “zastavení” k druhému! Byl to jubilejní ples uspořádaný 20. února t. r. v sokolovně Havlíček-Tyrš na Lawndale Ave. a měl vskutku jubilejní, t. j. velikou návštěvu. Přišli věrní pamětníci toho prvního plesu před dvaceti lety a ani se nám nezdálo, že jim přibylo tolik let. A přišla také mládež, živá, veselá, tancechtivá a rozkošně pěkná a milá v tom rozpuku let, kdy děvčata (třeba vždycky moudřejší) i chlapci jsou přese všecku odvahu plni rozpaků. Nuže, mezi tou mládeží bylo také čtrnáct dvojic, hoši švižní a dívky jako jarní proutky, a ti radostně překvapili výborně a přesně provedenou polonézou a valčíkem (Straus- sovým ovšem) potom besedou tančenou s některými mladistvými odchylkami, a nakonec, už před odchodem, jakýmsi nevídaným, ale hezkým kolovým tancem, vkusně nevinně veselým. A vidíte, všichni mluvili česky a slovensky, ačkoli se říkává, že mezi mladými se česky nebo slovensky nedomluvíš. Abychom vám prozradili, co se mělo povědět už dávno: tato skupina dychtivých tanečníků, pojmenovaná Beseda, “zrodila se” nepříliš dávno v basementu u Blahutů, tedy na půdě asi nejvhodnější. Br. Bohumil Blahut ji vzal do své ochrany a tance a zpěvy usilovně cvičí Dr. Mojmír Vikto- rin, jenž má s touto záslužnou prací zkušenosti již ze Slovenska. Při známých nářcích na mladé lidi je s podivem, že členové této skupiny docházejí do zkoušek přesně, třebaže jsou vždycky v neděli. Že se pak svým (domněle jenom zábavným) zájmům věnují vážně, dokázali nejenom na sobotním plese Oblastního výboru ČSNRA, nýbrž i jindy, m. j. také na oblíbeném podzimním věnečku Čs. ženské národní rady v exilu. (Brzy bude zas jarní, tak se připravte!) Beze všeho mentorování a i bez planého lichocení chceme tu říci, že máme z této mládeže upřímnou radost a že ji máme rádi. Ke zdaru večera přispěla arciť i hudba br. H. Bláhy, a prijemné ovzduší bylo vytvořeno i tím, že na naše plesy přicházejí noví a noví návštěvníci, hledající příbuznost smýšlení a opravdu přátelské prostředí. Kuchyň řídila paní Štrombachová s několika pomocnicemi a večeře byly výtečné. Všude byla vzorná obsluha a ani žízni nikdo netrpěl. Zvláštní zmínky zaslouži také výzdoba taneční síně. S vybraným vkusem a péčí ji provedl neúnavný br. Jan Tesař s manželkou z odbočky Mistr Jan Hus, a br. Sávo Roknič. Ples s tolika různými úkoly a potřebami je vždycky společné dílo obětavých pracovníků. Předsedkyní plesového výboru byla pí. Milada Ferjenčíková. Jako obvykle pomáhali členové odboček ČSNRA a ovšem členky Čs. ženské národní rady v exilu, v práci nejvytrvalejší. Velikou pomoc při přípravě poskytla plesovému výboru úřadovna Čs. národní rady americké. Hosty uvítala a taneční skupinu mládeže představila sestra Milada Ferjenčíková. Plesový výbor touto cestou děkuje všem návštěvníkům, všem pomocníkům, sponsorům a všem dárcům velikého množství pečiva, po zásluze již proslulého a proto také záhy rozprodaného. Roční předplatné Věstníku neb American Bulletinu pro nečleny - $2.00 ročně 4 • VĚSTNÍK [pageend4]Popel paní Zenklové uložen na Českém národním hřbitově V Masarykově mausoleu na Českém národním hřbitově v Chicagu byly v sobotu 27. února odpoledne uloženy zpopelněné tělesné pozůstatky pani Pavly Zenklové, manželky předsedy Rady svobodného Československa dr. Petra Zenkla, bývalého primátora hlavního města Prahy a místopředsedy vlády Československé republiky. Po komunistickém puči v únoru 1948 podařilo se manželům Zenklovým uniknout za hranice a od září téhož roku žili ve Washingtonu. Paní Zenklová podlehla 5. února t. r. dlouhé těžké chorobě. % % $ Byl to smutný den. Chicagskými ulicemi, sobotně takřka pustými, vál prudký ledový vítr, leckde srážel římsy a na Českém národním hřbitově lámal větve. Tato krásná rozlehlá zahrada posledního odpočinku .ie ještě holá a proto v její starší části vynikají pomníky s českými nápisy nebo aspoň se jmény, jimž nešetrná ruka času nesetřela diakritická znaménka, české háčky a čárky. Tím více tedy připomínal bolestný obřad návrat domů, mezi své. Přes zlé počasí sešli se v obřadní síni přátelé a ctitelé manželů Zenklových a jejich společného významného díla. Byla to skupina lidí, jak je známe odevšud, spjalo je nejen vyhnanství, nýbrž i věrné přátelství, které tady má poslední zastavení. Na všech byla rouška zármutku a skutečné bolesti, přidušeně hovořili a čekali, až se konečně ve dveřích objevil nevelký průvod, který všem sevřel srdce a v jehož čele byla nesena urna se stuhami v národních barvách. Čekající se mlčky rozestoupili a pak usedli a tíha věčně jímavé árie z Dvořákova Jakobína, kterou hrál na varhany profesor František Kubina, nachýlila jim hlavy a sehnula ramena. Ku podivu: urna s tím, co tělesného zbylo z ženy zjevu tak podmanivě důstojného a laskavého, ta droboučká urna se v rozlehlé obřadní síni neztrácela, naopak vynikla jako střed všeho myšlení a cítění přítomných. A na pódiu nad ní plynula rozlučná slova projevů, které zahájila čestná předsedkyně Československé národní rady americké Vlasta Vrázová. Po ní promluvil za Radu svobodného Československa Čeněk Torn, jménem Sokola v zahraničí starosta dr. Antonín Hřebik, za Čs. ženskou národní radu v exilu, Chicago, předsedkyně Milada Ferjenčíková a za Sdružení demokratických Čechoslováků Věrni zůstaneme předseda Josef Jakl. Projevy ukončila Věra Rokničová vroucím přednesem modlitby, kterou v úzkostném živoření v nacistickém koncentračním táboře za války dr. Milada Horáková povzbuzovala a sílila ostatní vězněné české ženy. Málokdy se při takových příležitostech řekne několika slovy tak mnoho a tolik závažného. Byly to projevy stručné, ale v jejich prostotě se chvěla upřímnost srdce a pravda rozumu. Bylo to jemné pásmo hodnot Pavly Zenklové, jejich vzorných vlastností, dobroty, její schopnosti pohledět do hloubek utýraných lidských niter. Řečníci líčili její obětavou píli, její statečnost a soucit, její sílu povznést se nad vlastní bolest a pojmout do svých starostí osud všech, celého národa. Měla vzácný dar zůstat svou, nezměněnou a nezlomenou na výsluní i v bouři, v poctách i v ponížení, v radosti i v žalu, být neochvějnou pomocnicí v práci svého manžela a příkladem všem. A tak třebaže venku mrzl dech, tady, pod klenbou obřadní síně, v městě tak vzdáleném od rodných tichých jižních Čech, tady jako by těmi srdečnými projevy rozkvetly naše louky tisíci pestrých květů a zalehla sem jejich vůně. Uma s popelem Pavly Zenklové stála tam jako květ nejušlechtilejší. A slova řečníků a tklivé zvuky národní hymny jako by ji pomalu a něžně zahalovaly československou vlajkou. Potom se účastníci odebrali k Masarykovu mausoleu, kde byla urna pietně uložena. Z Washingtonu ji přivezl sám dr. Petr Zenkl v doprovodu svého synovce a jeho manželky a redaktora Nevluda. Večer pak se s nimi sešli chicagští přátelé ještě na společné večeři v Pelikánově restauraci u br. Desenského na Čermákově třídě. Hosté potom odletěli zpět do Washingtonu. Navštivte s nimi Chicagskou universitu Československá národní rada americká navštíví v sobotu 3. dubna ve 3 hodiny odpoledne Chicagskou universitu. Společně se přesvědčíme, jak pokročily naše naděje, že se Chicagská universita stává hlavním střediskem slovanské kultury ve Spojených státech. V prvé řadě navštívíme novou, jedinečnou Regenstein knihovnu. Nemusíme být odborníky, abychom -pochopili význam této knihovny s počtem 1,800.000 svazků, která byla vybudována za 15 miliónů dolarů a kde byla umístěna česká a slovenská knihovna ve slovanské sekci. V posledních letech ředitelství Chicagské university zakoupilo za % miliónu dolarů časopisů, knih a vzácných publikací pro slovanské oddělení. Knihovník Dr. Václav Laška nás uvítá a vysvětlí nejhlavnější zajímavosti velkých českých a slovanských sbírek a vystavi nám některé z nejvzácnějších starých knih, které universita získala. Hlavou slovanského oddělení je náš přítel prof. E. Stan- kiewicz, který je vždy ochoten vysvětlit nejzajímavější fakta. Čs. oddělení získalo význačného vědeckého pracovníka a nadšeného učitele, prof. Františka Svejkovského z Karlovy university. Prof. Svejkovský již několikrát -přednášel v krajanských organizacích o Komenském, čs. divadelnictví atd. Od prvopočátku vyučuje v čs. oddělení prof. Milada Souč- ková. Ve společenské místnosti v Commons, kde Chicagská universita uctívá památku Tomáše Garrigua Masaryka vystavením portrétu prvního presidenta Československé republiky, nás přijme děkan university Dr. Robert E. Streeter. Návštěvou knihovny čs. oddělení a sálu v Commons se přesvědčíme o skutečnosti, že slovanské oddělení na Chicagské universitě nejen existuje, ale že nabývá stále větši důležitosti. Má k tomu všechny předpoklady. Československé oddělení je též skutečností a stane se střediskem čs. kultury pro budoucí americké historiky, učitele a vědce, v mnohých případech i neslovanského původu. Takový bude vývoj — bez ohledu na budoucnost krajanské větve na chicagské 26. ulici. Zveme své přátele k účasti, zvláště zástupce spolků a organizací, tak aby mohli vyprávět svým známým a členům spolků o naší zajímavé návštěvě na Chicagské universitě. Na shledanou v sobotu 3. dubna ve 3 hodiny odpoledne v Regenstein knihovně. (Zatelefonujte si do úřadovny o podrobnosti.) MÁME NA SKLADĚ K PRODEJI: Poštou Jaroslav Brodský: ŘEŠENÍ GAMA ............... $5.00 $5.50 THE BIRTH OF CZECHOSLOVAKIA ___ 5.00 Josef Falta: PŘES FRONTY A PŘES HRANICE ................................................................ 1.50 1.85 DĚTSTVÍ A MLÁDÍ, vzpomínky Dr. Alice ..Masarykové .............................................................. 2.50 2.75 Vojtěch N. Duben: LEDY SE HNULY ........... 2.50 2.75 CZECHOSLOVAK PRIZE PASTRY RECIPES .................................................................. 0.90 1.00 PROGRESSIVE CZECH, učebnice prof. B. Mikuly, páté vydání, vyšla nákladem Čs. národní rady americké ........................................ 4.50 5.00 CZECHOSLOVAK RECIPES ............................... 1.15 1.25 PANORAMA ............................................................. 7.00 ČS N R A 2137 So. Lombard Avenue Room 202 Cicero, Illinois 60650 VĚSTNÍK • 5 [pageend5]Z UDÁLOSTÍ V ČESKOSLOVENSKU HUSÁKOVO VEDENÍ SE “ČÁSTEČNĚ” STYDÍ ZA STÍHÁNÍ UPRCHLÍKŮ Během podzimu 1970 započalo v Československu trestní řízení proti čs. občanům, kteří po sovětské okupaci odešli z Československa, nebo se právě nacházeli mimo území ČSSR a nevrátili zpět. Od té doby docházely do zahraničí dopisy prostřednictvím právních kanceláří adresované uprchlíkům, kde jim bylo sdělováno, že mohou být za svůj nezákonný pobyt v cizině odsouzeni na dobu trestu 6 měsíců až 5 let a k propadení majetku. Zároveň byli upomínáni o zaplaceni poplatků v částce 500 až 700 Kčs za určeného obhájce, který prý je bude při soudu zastupovat. Poplatky měly být vyplaceny v měně země pobytu uprchlíka. Snad si mnozí komunisté již představovali, jak výhodný přínos cizích valut jim tato neslýchaná akce přinese. Došly již také některé rozsudky, například mladá dívka byla odsouzena na 16 měsíců nepodmíněně, neboť prý odešla z klíčové výroby (JZD — výkrm prasat) a byla jí zabavena polovina majetku — to je polovina rodné chalupy, kterou zdědila po rodičích, a kterou obývá její ženatý bratr. Její polovice byla odhadnuta na 12.000 Kčs, které musí její bratr splatit státu, jinak se bude muset vystěhovat a chalupa bude prodána v dražbě ve prospěch státu. Tento tak zvaný “socialistický humanismus” vyvolal v celém světě a v čs. krajanské veřejnosti takový odpor, že se hrnuly protesty mezinárodním organizacím a vládám svobodného světa, které pak protestovaly u vládních kruhů Československa. ČSNRA též rozvířila vlnu protestů, jak u vlády USA, tak u mezinárodních organizací, a to za plné podpory krajanských a exilových organizací po celém světě, což se doneslo k sluchu vládnoucích v Praze. Dne 16. února 1971 Dr. G. Husák před zahájením tiskové konference překvapil přítomné ve věci vydíráni na uprchlících následujícím prohlášením: “Stalo se tak bez mého vědomí, vědomí presidenta Čs. republiky a vědomí předsedy federální vlády československé. Tato bláhová, z právnického hlediska nezákonná akce některých horkých hlav způsobila naší republice v zahraničí ostudu, a zároveň vzbudila pochybnosti v poctivost a nezávislost československé justice. Byly učiněny patřičné kroky, aby se něco podobného neopakovalo.” Husák měl na mysli vyděračské dopisy čs. advokátních poraden a jeho prohlášení zřejmě mělo získat sympatie zahraničí. Zatím se však dosud nic nemění na tom, že lidé, kteří zůstali v zahraničí, jsou dále souzeni a je jim zabavo- ván majetek, nebo jejich příbuzní musí jejich propadený majetek státu zaplatit. O tomto dalším a to ještě daleko větším vyděračství čs. úřadů se v zahraničí málo ví, a my na ně musíme upozorňovat a tuto nestoudnost před celým světem odhalovat. Jestliže Husák zarazil vyděračskou akci jen proto, že dělala Čs. republice v zahraničí ostudu, pak bude snad důležitější pro jeho hospodářství přínos cizích valut, které pochází právě od těch, které dnes soudi. 70 tisíc uprchlíků odešlo po únorovém puči 1948, několik tisíc během posledních 20 let, a dalších 70 tisíc po sovětské okupaci 1968. Je nás tedy během posledních 20 let na 150 tisíc, kteří mají úzké vztahy ke staré vlasti a svým pokrevním bratřím. Nejméně 100 tisíc z nich pošle 100 dolarů ročně domů svým příbuzným přes TUZEX. Snad si páni v Praze spočítají, kolik dolarů jim přinese styk s uprchlíky, které dnes soudí proto, že zůstávají v zahraničí. Opakuje se znovu primitivní motiv vyhovění politice cizácké a přežité ideologie před zdravým rozumem za cenu ztráty zisku? Čs. aerolinie jsou letos z těch, které nezvýšily ceny letenek a očekávají 20% zvýšení návštěv turistů. Jestliže Husák nevěděl o vyděračských dopisech, je možné, že nevěděl ani o procesech s uprchlíky a o zabavování jejich majetku? Nyní to však určitě ví a musí vědět, že tato trestní řízení dělají Československu mnohem větší ostudu. Dle komunistického učení je dnešní systém sovětského bloku avantgardou nové světové společnosti. Jestliže však systém, jakým se dnes vládne v Československu, je obrazem systému nové společnosti, pak se jistě za takový systém každý rád poděkuje. Je to systém, kde ministerstvo vnitra si dělá co chce, president republiky neví, že se za jeho zády představitelé komunistické strany spolčují s cizí mocností, první komunista se bojí členů v předsednictvu KSČ a předseda vlády musí čekat na rozkazy sekretariátu komunistické strany a strana se musí řídit rozkazy sovětských poradců. Všemožně je ztěžován styk uprchlíků s příbuznými v Československu. Poštovné do západních zemí bylo tak zvýšeno, že prostá matka, která pobírá pensi 450 Kčs měsíčně, si nyní nemůže dovolit zaplatit na poštovném Kčs. 6.- za normální letecký dopis, za který dříve platila Kčs 1.80. Veškeré dopisy po Evropě byly známkovány 1 Kčs, nyni stojí dopis kupř. do Západního Německa 3.80 Kčs, ovšem do Ulbrichtova Východního Německa dosud jen 1 Kčs. Dokonce se proslýchá, že příjemci pošty ze zahraničí, t. j. hlavně ze zámoří, budou doplácet na každý dopis od 3 Kčs výše. Prostě budou vlastně platit zaměstnance čs. cenzury, kteří zabavují dopisy nebo obsah dopisů uveřejňují v novinách. Z obsahu balíčků odesílaných uprchlíkům jsou placeny nehorázné poplatky, i když nemají uměleckou nebo jinou hodnotu; například stará máma chtěla poslat dceři vánoční cukroví, bohužel na ni na poště požadovali 170 Kčs, což obnáší dvoudenní výdělek v Československu. Vyskytly se i případy odmítnuti návštěvních viz do Československa lidem, kteří tam každoročně jezdili. Asi další koníček horkých hlav, které Husák nemá možnost kontrolovat. STALI N ISTÉ NA POSTUPU Po zasedání pléna ústředního výboru KSČ, na kterém Bi- lák veřejně vystoupil s listinou 40 soudruhů, kteří pozvali Sověty k okupaci Československa, se nyní tito výtečníci cítí na koni a ukazují svoji moc kde mohou. Konají schůze a štvou otevřeně prý proti dosud hrozící kontrarevoluci, kterou Husák nechává na volné noze, a hrozí dokonce samostatnými akcemi, i kdyby prý měli použít ilegálních prostředků. To znamená, že v Československu si nikdo není jist svou bezpečností, neboť Husákovo vedení není schopno ho uchránit od chapadel ministerstva vnitra dirigovaného sovětskými poradci. Sám Husák, jak jsme již psali při návštěvě hlavního velení Státní bezpečnosti, se nechal doprovázet vysokými důstojníky armádní výzvědné služby. Koncem ledna t. r. byli Husák, Bilák i předseda federální vlády Štrou- gal pozváni do Moskvy na 24 hodinovou informativní návštěvu, prý týkající se hlavně událostí v Polsku. Po jejich návratu se konalo zasedání stran “Národní fronty”, jejíž předseda Evžen Erban odstoupil, ale zůstává dosud předsedou České národní rady. Předsedou “Národní fronty” se nyní stal sám dr. G. Husák, z čehož lze usoudit, že si konsoliduje pozice proti útočnosti a otevřené opozici stalinistů. Lze to vidět v dnešním komunistickém tisku, který opěvuje všechny, kteří podporovali okupaci. “S lidmi, kteří stojí na břehu revizionismu a antisocialismu se povede rozhodný boj. Nepřipustí se, aby zanášeli do společnosti nové zmatky a rozleptávali socialistickou společnost. V tomto boji budeme důslední a zásadoví”. V slovenské Pravdě lze zase číst opěvování bývalých ilegálních novin “Zprávy” z doby okupace 1968. Jsou nazývány “jediným časopisem na pozicích marx-leninismu”, nebo “Zprávy — světlo třídní pravdy”. Při posledním Husákově projevu v Pardubicích, kde se zmínil o vyděračských dopisech zasílaných uprchlíkům, se pravděpodobně jeho kritika tak zvaných horkých hlav sta- linistům nelíbila a jeho projev v Rudém právu a Tribuně byl otištěn jen z poloviny. Je možné, že příští zasedání ÚV KSČ v měsíci březnu může Husákovi přinést nemilé překvapení ze strany stalinistů, kteří dnes už hrdě přiznávají, že o okupaci Sověty žádali. JAK SI STOJÍ KSČ PO VÝMĚNĚ LEGITIMACÍ K 1. lednu 1970 bylo v řadách strany 1,535.537 členů. V průběhu pohovorů bylo rozhodnuto nevydat legitimaci 326.- 6 • VĚSTNÍK [pageend6]817 členům, což představuje 21,7% procenta členů. Z toho bylo vyloučeno 4,45% a členství zrušeno u 17,22% členů. Kromě toho bylo v r. 1968 zrušeno členství a vyloučeno z KSČ 22.046 členů a v roce 1969 98.823 členů. Úbytek členů od r. 1968 prý činí 474.731 členů, t. j. 28 procent. Strana prý tedy bude mít asi 1,200.000 členů. Proslýchá se však, že asi přes 200.000 členů si nové legitimace nevyzvedlo. Pohovory se členy prý ukázaly, že dlouholetá pasivita je důsledkem nízké politicko organizátorské práce. Projevila se malá znalost celkové politiky strany, nízká ideová úroveň některých členů, ba i neznalost základních otázek marxismu-leninismu. Dále nechuť angažovat se za politiku strany, a to i u některých vedoucích pracovníků. Vážně bylo narušeno vědomi odpovědnosti člena za stranu a strany za člena. Struktura strany sestává z 26,4% činných dělníků, 5,3% členů JZD, 30,9% inteligence. Průměrný věk členů strany se zvýšil na 47,9 roku. To znamená, že mládež se nezapojuje do KSČ, nýbrž že jí mezi členstvem ubývá. Při novém náboru členstva strany prý se musí strana orientovat především na dělníky a družstevní rolníky a na příslušníky mládeže. K. Čer no c h o dvo l a l Populární čs. zpěvák K. Černoch, který na festivalu 1969 v Bratislavě vyhrál trofej Zlaté bratislavské lyry za “Píseň o mé zemi”, prý tuto cenu vrátil. Časopis Mladý svět uvádí důvody. Černoch říká, že prý svou interpretací “Písně o mé zemi” v období vážné společenské krize podpořil nacionalistické tendence. Při zkoušce prý zpíval upravenou verzi, ale večer — na přání poroty — musel interpretovat původní, do soutěže přihlášená slova. Tak prý bylo poznamenáno jméno písňového festivalu a jméno Černocha jako autora a i jako interpreta. Proto se rozhodnul Zlatou lyru 1969 vrátit. Není nám jasné, která slova se stalinistům nélíbila, jasné je, že Černocha donutili, aby jako protest proti kontrarevo- luci svoje vyznamenání vrátil. Ať už byly Černochovy pohnutky jakékoliv, je to důkaz nového lámání páteří. SPISOVATEL JAN PROCHÁZKA MRTEV Dne 21. února pražský rozhlas stručně oznámil, že v jedné pražské nemocnici zemřel známý spisovatel Jan Procházka, 42 let stár. Byl jedním z iniciátorů Pražského jara 1968 — demokratizace vládního systému v Československu, v zárodcích zničené sovětskou okupací. ALOIS ŠALOMOUN. ZPOVĚĎ es. STALI N ISTO Ústřední výbor Komunistické strany Československa o- tiskl v polovině ledna 1971 své stanovisko k nedávnému politickému, hospodářskému a sociálnímu vývoji v republice. Název zni: “Poučení z krizového vývoje ve straně a společnosti po XII. sjezdu KSČ.” Pravděpodobně jen málo lidí si přečte obsáhlé oficiální “Poučení” o “chybách” strany a o reakci české a slovenské společnosti na uvolnění kolem ledna 1968. Kvantita i kvalita odradí od čtení “poučení”, ale kdo přijímá diskusi, nechť přijme několik následujících výňatků jako další námět ke stále trvajícím úvahám. Pro studenty situace v ČSSR budiž tento článek pobídkou ke zjištění, že nebylo snahou “vytrhávat části z celku.” Abychom nenarušili dialektický záměr autorů “Poučení”, můžeme začít citace zajímavým sdělenim: “Po roce 1948 bylo odstraněno vykořisťování člověka člověkem . . .” Přes rozsah zpovědi však vysvětlení tohoto zajímavého zjištění chybí. Historie “nápravných zařízení” je všeobecně známa a není ji zřejmě třeba připomínat; mnozí absolventi “náprav” prchli do svobodného světa — a píší o tom. Principální charakter úvodu oplývá všeobecnými větami, jako: “Cesta budování socialismu nebyla lehká . . . došlo k chybám a tragickým omylům . . .” Přesto: “Zkušenosti potvrdily, že principy socialismu jsou plně platné i pro země, které na socialistickou dráhu vstoupily ve stadiu průmyslově vyspělého hospodářství.” Nekontrolovatelný stav údajů a tedy zcela nezjistitelný stav hospodářství zřejmě těmto "úvahám” nebrání a zanedbávání měřítek dovoluje i konstatování, že “V těchto zemích poskytuje socialismus dělnické třídě a všemu pracujícímu lidu kvalitativně vyšší, jinak nedosažitelné možnosti vzestupu.” Jaké jsou pak možnosti stranického aparátu a jaké prostého lidu v Rusku ? ? Diktátorští propagandisté si byli vždy vědomi, že musí ovládnout “dav”, že v myšlení jednotlivce je potencionální nebezpečí a že propagandy není nikdy dost. Proto znovu připomenuli: “Teoretická práce ve straně byla po léta zanedbávaná a trpěla povrchností . . . buržoasní živelností . . . opomenutím včas reagovat na nové jevy, které přinášel vývoj.” K tomu se řadí zjištění: “Výrazným pokusem nastolení re- visionistické, protistranické platformy bylo vystoupení spisovatelů na IV. sjezdu spisovatelů . . .” Později pak “Pravicové síly desorientovaly stranu i pracující zkreslenými informacemi o výsledcích lednového (68) plena ... a bojem 0 nový, lepší socialismus . . .” “Poučení” celkem pravdivě uvádí: “Za konservativce označovala pravice ve straně každého, kdo hájil principy marx- leninismu . . .”, ale také “V českých zemích se utvořil politický pravicový blok . . . Obnovovali stav před únorem 1948 a dokonce se projevovaly i výrazné prvky z předmnichovské republiky . . .” Komunismus na Slovensku zachraňoval Bilák . . . Že účel světí prostředky propagandy i v ekonomii, dokazuje: “K oklamání a tim i získání dělnické třídy . . . přišel O. Šik . . . s požadavkem vytvoření rad pracujících . . .” Navic “byla podněcována vlna sociální demagogie, živelných tlaků na zvyšování mezd . . . vynucovaná bez ohledu na výsledky ve výrobě, často hrozbou “divokých stávek” . . .” Dlouhý rozbor je věnován vývoji a postupu t. zv. “pravicových a kontrarevolučních sil”. Jedním z projevů jejich nástupu je označeno uveřejnění “2000 slov”. Jejich programem v organisacích jako byly Klub 231 a KAN byla “. . . likvidace vymožeností února 48 a faktická likvidace socialismu . . “. . . svůj vliv měly i síly z posic sionis- mu ... a síly využívající sociálně demokratických přežitků ...” Čtenář může najít v “Poučení” i pravdivá konstatování. Popis společenského vývoje a bojů v ústředním výboru strany to naznačuje. Dnešní KSČ potvrzuje, že t. zv. “demokratický centralismus” bez diktatury nemůže fungovat, když prohlašuje: “KSČ postupně přestala být řídícím centrem socialistického společenského řádu. Mocenské orgány byly ochromeny . . .” “Odboráři měli odmítavý vztah k vedoucí úloze strany . . .” "mládežnické organisace byly vydány na pospas pravicovým a kontrarevolučním silám . . .” Přidáme-li k “Poučení” ještě odstavec o kádrových změnách a seznamy zúčastněných osobností, máme před sebou vlastně zjednodušenou historii 3 let osudu našich národů —- podanou z věčně nejistého hlediska vládnoucí komun, polo- inteligence. Je-li “Poučení” dílem jedinců inteligentnějších, musí v sobě nutně skrývat další taktické cíle. V každém případě stačí přidat měřítka a zkušenost a výsledný obraz se zcela změní. Místo toho se autoři dovolávají svátých povinností a svátých odkazů . . . Rodná strana provedla tedy sebekritiku “podle všech pravidel”. Dnešní místodržící v Praze a v Bratislavě žel neví, jak dlouho jim vydrží vítězství a tedy i posice. Naši doma 1 my ve svobodném světě víme, že nová garniutra v Praze musí něco papouškovat. Víme také, že to doma lid nebere vážně. Muži v pozadí se pyšní, že přivolali okupaci vlasti. Byl mezi nimi i bývalý kněz Plojhar. Sebekritika může být krásná věc. “Poučení” však dokazuje, jak slaboučká je ve staré vlasti víra v zastaralý marx- leninismus. Uvedený myšlenkový zmatek se však již používá pro školení straníků, ROH, mládeže, a celé NF. A tak “nové” vedení KSČ v Praze i v Bratislavě bude se nadále držet prefabrikovaného socialismu, importovaného ze zaostalých ruských stepí.. VĚSTNÍK • 7 [pageend7]PANORAMA ČS. ŽIVOTA V AMERICE Československá národní rada americká vykonala záslužný čin: vydala právě “historický přehled Čechů a Slováků ve Spojených státech amerických.” Kniha se jmenuje Panorama, má 328 stran velkého formátu, jmenný index, je vkusně úhledně svázána do plátna a vytiskla ji s obvyklou péčí v čisté jasné grafické úpravě tiskárna Cicero-Berwyn Press. Událost je tím radostnější, že vydávání knih je dnes nadmíru nesnadné a že zrod Panoramy, i když si odmyslíme finanční stránku, byl dvojnásob obtížný. Bylo nutno shánět materiál po celé Americe, od spolků i jednotlivců, a všichni víme, jak žalostně prořídly řady starých pracovníků. Bylo nutno materiál upravovat, většinou překládat do angličtiny, měřit, aby kniha nepřesáhla určený rozsah, dbát, aby v množství organisačních údajů nezapadly věci důležité atd. Potom musily být opatřeny statí, v nichž by se zrcadlil obraz všeho českého a slovenského života ve Spojených státech, jeho význam pro americké prostředí a ovšem jeho vztah k vývoji národa v staré vlasti. Autoři musili při svém normálním zaměstnání pracně shledávat prameny, pátrat, porovnávat a ověřovat, neboť původní zdroje informací téměř již neexistují a spolkové zápisy nejsou vždycky spolehlivé a často nevystihují hlavní stránku projednávané věci. * * * Přes všechny tyto překážky představuje Panorama dílo na podiv důkladné a zajimavé také pro historické pracovníky. I tam, kde by se nejsnáze mohl uplatnit lokální patriotismus nebo čistě osobní hledisko, vynikají věci všeobecně důležité a podrobností zejména pro nezasvěcence až překvapující. Jsou to zminky o životě prvnich přistěhovalců v minulém století, o jejich účastí ve válkách Spojených států a o podílu na osvobozenských zápasech československých. Střízlivě a s vážnou samozřejmostí píše se tam o řemeslné zdatností, o podnikavostí a nápaditosti, o soudržnosti, poctivosti a hospodárnosti, o příslovečné houževnatosti krajanů jak v městech, tak na farmách, a o snaze zajistit dětem lepší bydlo hlavně vzděláním. Věděli jsme ovšem o těchto přednostech našich přistěhovalců, ale znovu se jim obdivujeme, znovu si je opakujeme s úctou. Dovidáme se na př., že první opravdový český učitel ve Spojených státech byl r. 1859 v Texasu a učil v českém protestantském kostele, prvním, který byl zbudován v Americe. Nezní ještě dnes slavně, když v r. 1869 chudi přistěhovalci, sotva se usadili u Turkey River v Iowě, poslali hned do jižních Čech pro svého učitele a varhaníka? A čtenář přímo zpychne, dočte-li se, že v r. 1870 byla česká škola v St. Paul, Minn., tak znamenitá, že se na ni a na vyučováni chodili dívat cizí veřejní hodnostáři, když zavítali do města. Člověk pak zalituje, že je to už dávno, co přistěhovalci hned zakládali čtenářské a ochotnické spolky, a spolky podpůrné, spořitelní atd. Dnešní novi přistěhovalci se možná podiví, co tito krajanští spolkaři dokázali, když staré vlasti a jejím rozptýleným dětem bylo nejhůř — píše o tom v Panoramě prof. dr. Vojtěch Andic, líčí se to v článcích o Americkém pomocném fondu pro Československo, o Fondu pro československé uprchlíky, ale svědectví o tom je i ve zprávách o činností různých spolků, na př. Ústředny moravských spolků a jejích členských organisaci. Tam ovšem najdeme i — často neprávem skromné — doklady o kulturní práci krajanů a pozastavíme se nad zjištěním, že ve Websterově odbočce městské knihovny v New Yorku bylo obrovské české a slovenské oddělení, které po r. 1948 musilo ustoupit odděleni španělských knih, protože naši noví přistěhovalci nejevili zájem o starší českou a slovenskou literaturu. * * * Panoramu zpracovala Vlasta Vrázová za pomoci básníka Roderieka Gormana a legionáře a sokolského pracovníka James Čiháka. Jsme jim zavázáni vděčností, neboť bez jejich obětavosti a nadšeného zájmu byly by nakonec zanikly všecky stopy o díle Američanů československého původu a o vzácných přikladech jejich účinného vlastenectví. Staré a pro dnešek již neúplné knihy o působení krajanů jsou dávno rozebrány a zmizely takřka i všechny ostatní prameny a doklady. Počínajíc obšírnou a důkladnou úvodní statí dr. George J. Švejdy, historika z vládního departmentu vnitra, je celá kniha jasným průřezem všech stránek života a působení československých přistěhovalců. Jejich účast v nejrůznějšich oborech — i ve válečném námořnictvu Spojených států a ve sportu — dokládá dr. Švejda četnými jmény. Citát z Komenského Kšaftu, jímž autor svou práci zakončuje, vyznívá přesvědčivou nadějí v šťastnou budoucnost našeho národa. Velmi poučné jsou dvě kapitoly o slovenských přistěhovalcích, které napsal rev. dr. Andrew Paul Slabey, zdůrazniv v nich své známé ušlechtilé národni stanovisko. O Češích a Slovácích v New Yorku se podrobně (i o osobnostech uměleckých) rozepsali prof. dr. Vratislav Bušek a rev. Ján Shintay, kdežto české Chicago vylíčil od počátku živě a s obvyklou nestranností prof. dr. Joseph Čada. Rozvoj poměrů v Texasu popisuje prof. dr. Josef Malík, o Češích a Slovácích v Minnesotě napsala zajímavě Esther Jeřábková, knihovnice státní historické společností, o Okla- homě neúnavná Hermína Rabštejnková a o Michiganu Anton Benesh, jenž nechyběl při žádné národni akci. Pozornosti zaslouží také stať o Iowě a o Hopkinsu, Minn., jakož i Buškův statistický obraz přistěhovalectví z československých zemí. Vojtěch Nevlud Duben má v Panoramě přehled českého a slovenského tisku ve Spojených státech, a chicagská Svobodná obec podává stručný popis své stoleté existence. Dále obsahuje Panorama kratší zprávy o činnosti různých společenských, dobročinných a osvětových spolků, řádů ČSA a ZČBJ, Českého národního hřbitova v Chicagu, Čs. Orla v exilu, nakladatelství Universum-Sokol v New Yorku, Slovanské podporujíci jednoty v Texasu, Masarykova klubu na Chicagské universitě, velmi zasloužilé Čs. ženské národní rady v exilu atd., atd. O práci kulturní zmiňuje se několik článků v Panoramě. Z literatury je tu Martínkův přehled českého básnictví v Americe za uplynulé století. V ostatních statích najdeme také zmínky o hudebních, pěveckých a baletních osobnostech, o hercích, výtvarných umělcích, o představitelích vědeckého světa a o Čs. společnosti pro vědy a umění. Úsilí o organisační jednotu Čechů a Slováků a o úspěšné vystupování před americkou veřejností, jakož i o činnosti předválečné a odbojové je podrobně rozvedeno v kapitole o Čs. národní radě americké, o jejích odbočkách a připojených organisacích. Také Československým spolkům v Americe (ČSA), které obětavě podporovaly všecko národní hnutí, je věnována obširná stať. Rovněž americké sokolství české a slovenské a Dělnický Sokol v New Yorku jsou v Panoramě zastoupeny přehlednými články se zajímavými údaji, které zvlášť vynikají ve stati Karola Bednára. O čs. socialistickém hnutí vypráví Josef Martínek a anonymni autor piše o československých legionářích z první světové války. Nazývá je právem “impatient idealists” — takových idealistů národ stále potřebuje, i dnes, v tom nemírovém míru. (Pokračování příště) Darujte svým přátelům — a také sobě dokumentární knihu The Birth of Czechoslovakia V knize jsou shrnuty historické doklady a ilustrace jinak nedosažitelné. Kniha je již v universitních a vědeckých knihovnách v celém světě, v knihovnách četných politických osobností a MĚLA BY BÝT TAKÉ VE VAŠÍ KNIHOVNĚ. Bude mít stále vyšší hodnotu a jednou bude význačným dědictvím ve vaší rodině. Cena knihy je $5.00, včetně poštovného. Zašlete ČSNRA svoji objesdnávku. 8 • VĚSTNÍK [pageend8]Z I • O N/_ F V O dopisy čtenářů . . . “Dále nám otec psal, že .isme byli odsouzeni. Já jsem dostala 1 rok vězeni, manžel 2 roky. Dále nám byl konfiskován majetek. Můj dům odhadnut na 120 tisíc Kčs a manželův na 150 tisic Kčs. Budou státem prodány. Prý byla milostivě udělena přednost někomu z rodiny, kdyby to chtěl koupit. 21. ledna to bylo rok co jsme přiletěli do USA. Zatím se máme dobře, ničeho nelitujeme, snad jen našich příbuzných, kteří v ČSSR zůstali. Máme 3 děti, kterým se tu též líbí, ve škole se dobře učí, psali o nich pochvalu též v místních novinách. Manžel má dobré zaměstnání, já jsem doma.” * * * “. . . Jsme v USA od r. 1951 a máme dvě děti, obě narozené zde. Obě mluví dobře česky a i když jsou spolu samy jinak nemluví. Také dovedou česky slušně psát a dobře číst. Jana je stará 14 let, Láďovi je 18 a je v posledním ročníku High School. Láďa se nedávno rozhodl založit na škole “Klub čs. kultury” pro děti čs. původu. Přihlásilo se několik dětí čs. původu druhé až třetí generace a všechny chtějí, aby je Láďa učil česky. Dokonce se teď hlásí i studenti, kteří nejsou čs. původu a chtějí se připojit. Tak se zatím budou scházet jednou týdně po škole. Je velmi pravděpodobné, že ředitel školy dovolí, aby Láďa učil děti během dne, a to v t.zv. “non-prime time.” Chce je učit nejen řeč, ale i kus historie, hovořit o současné situaci a také o tom, co dali Čechoslováci světu.” Ples ČSNRA v očích dopisovatele Měli jsme radost, když se v sobotu 20. února po 7 hod. večer začali ze všech stran scházet hosté do sokolovny Hav- líček-Tyrš na ples ČSNRA, aby se poveselili, okřáli a také posílili k další práci, kterou ČSNRA jako orgán Čechoslováků v Americe po léta koná. Návštěva plesu byla velmi dobrá, sál byl pěkně vyzdobený a nejvíce hřálo, že na ples přišlo též tolik mladých lidí. Také předtančení polonézy a Straussova valčíku, které provedla skupina mladých tanečníků, bylo líbezné. Kuchařky mohly být věru spokojeny, neboť všem chutnalo; a nápojů byla hojnost. Obsluha byla vzorná, prováděli ji nově přijetí imigranti, kteří též pomáhali při výzdobě sálu, ochotní chlapci, usměvaví — takových by bylo třeba více. Když jsme viděli ten veselý rej, mladé tváře a radost v očích všech, mladých i těch “starších”, bylo nám dobře u srdce — a mysleli jsme na to, že bychom se měli všichni semknout kolem ČSNRA a pomoci jí v její práci pro dobro nás všech tady — a všech našich doma, tak aby v Československu neztráceli naději na lepší zítřek a svobodu. Kdybychom neměli ČSNRA, musili bychom si takovou organizaci utvořit, aby za nás za všechny mluvila, jednala a pracovala, tak jak to naše Rada už po tak dlouhá léta činí. —Tř.— Osmý ročník Proměn V úvodníku prvního čísla 8. ročníku čtvrtletníku Společnosti pro vědy a umění, jež právě vyšlo, předseda redakční rady Jiří Škvor uvažuje o Komenského a Masarykově působení v zahraničí, jež je velkým symbolem a vzorem všem zahraničním Čechům a Slovákům. Nová poezie je zastoupena básněmi I Smutné, O. Štorcha, R. Svatůnka a J. Vej- vody, v čele ukázek z nové české prózy je kapitola z nového románu Egona Hosťovského a povídky M. Šebora, O. Vale- ské a E. Kalesové. Ve ‘‘Statích a úvahách” zaujmou čtenářovu pozornost studie B. R. Bradbrookové o pobytu Komenského v Anglii, analýza Dušana Břeského o obraně české literární řeči, Fanderlikova úvaha o Boženě Němcové — legendární a skutečné, kulturně-politická studie VI. Chalupy, vzpomínka Vratislava Buška na zemřelého Johannese Urzidila a další články, které tvoří také rámec podnětných “Rozhovorů a polemik”. Jako každé číslo “Proměn” minulých sedmi ročníků i prvé číslo letošního ročníku přináší ve své závěrečné části “Kritických marginálií” referáty o knižních novinkách naší i cizí literární tvorby, komentáře a poznámky. Zájemci, kteří dosud “Proměny” neodbírají, mají nyní příležitost předplatit si celý letošní ročník. Každé číslo má více než sto stran zajímavého textu a je věrným svědectvím o všestranné umělecké a vědecké činnosti SVU a o duchovním úsilí českého a slovenského živlu v zahraničí. Předplatné činí pro členy SVU $6.00, pro nečleny $7.50 ročně. Objednávky s peněžním poukazem adresujte na SVU, Room 1121, 381 Park Avenue South, New York, N. Y. 10016, tel. 212 — 686-4220. Tisková služba SVU Český inženýr objevuje Illinois Vždycky nám bylo divné, ze státy amencke Ume map většinou tak rovné hranice, a že americká města si libují v dlouhých přímých ulicích, že tu zkrátka je všecko jako podle pravítka. Až nám tuhle záhadu, všem evropským lidem nápadnou, vysvětlil inženýr silničního výboru okresu Cook Ladislav Matoušek. Přednášel 22. ledna večer v chicagské pracovní skupině Čs. společnosti pro vědy a umění o začátcích vyměřování státu Illinois. Schůzi řídil předseda dr. Jan Micka. Řečník nejenže vyložil americký způsob vyměřování půdy, který pokládá z odborného hlediska za nejdokonalejší, ale probral i dějiny mapování území dnešních Spojených států, přesné zákony vyměřovací a péči, s jakou byly a jsou prováděny.. Ing. Matoušek se podrobně zabýval vyměřováním státu Illinois, zvláštnostmi a omyly, a překvapil posluchače také důkladnou znalostí historického vývoje státu, ujednání a smluv s indiánskými kmeny, atd. Svůj výklad, srozumitelný a velmi zajímavý i pro neod- borníky, opíral ing. Matoušek o bohatý materiál z archivu illinoiského i z archivů washingtonských a jiných. Anglicky vyšla přednáška v lednovém čísle Illinois Libraries ve Springfieldu, kde již dříve byly otištěny Matouškovy práce z illinoiských dějin, zabývající se objevy, které autor učinil při svých inženýrských pracích souvisících s vyměřováním a budováním silnic a dálnic v okresu Cook. Je jistě zajímavé, že československý inženýr pomáhá tak horlivě při výzkumu dávné minulosti Lincolnova státu. Za zmínku také stojí, že ing. Matoušek vystudoval na brněnské technice Edvarda Beneše a jedním z jeho hlavních učitelů byl profesor Semerád, strýc paní Mičkové z Chicaga. PRO ZDRAVÍ A KRÁSU ZDRAVI-TAMIN kapsle na krev a sílu, zásoba na 5 týdnů ...................................................................... $3.98 Na deset týdnů jen ................................................ 6.98 LAGUNA—5ti VITAMINOVÝ krém krášlící i hojivý, nemastný, k použití na den, ideální pod pudr a make-up ................................................................. 3.50 LAGUNA—REGENERAČNÍ krém k oživení a k zušlechtění vrásčité pleti, jemně mastný, výživný, k použití na noc ..................................................... 3.50 LAGUNA—TEKUTÝ krém z olejů čtyř léčivých bylin s A-vitaminem (a pach těla zahánějícím chlorofylem) na ruce i tělo po koupeli a po práci—8 oz.................................................................... 3.00 VŠECHNY TŘI JEN ................................................. $9.00 EUROPEAN DRUGS Břetislav a Anna Jelínkovi P.O. Bo 927 Laguna Beach, California 92652 VĚSTNÍK • 9 [pageend9]Z OBLASTÍ A ODBOČEK ZPRÁVA O ČINNOSTI KRAJANSKÉHO VÝB. V CLEVELANDU V UPLYNULÉM ROCE Krajanský výbor v Clevelandu plnil v uplynulém roce své poslání a úkoly, které na sebe vzal při svém založení. Plnění těchto úkolů vyžadovalo snahu, dobrou vůli a spolupráci řady organisací i jednotlivců. Proto K.V. vzdává díky všem, kteří přiložili ruku k tomuto společnému dílu. O tom, že členstvo pohotově reagovalo na problémy politické, sociální a kulturní, svědčí naše činnost: Výroční schůze se konala v lednu a pravidelné schůze konané každý měsíc (kromě srpna) byly hojně navštěvovány. V březnu K.V. důstojně vzpomenul narozenin čs. presidenta Osvoboditele — T. G. Masaryka projevem br. Martina Hrabíka. Odsoudili jsme pořádání Leninových oslav orga- nisaci UNESCO a poslali protestní dopisy představitelům veřejného života. V měsíci dubnu pořádal K.V. stolečkovou (karetní) zábavu, která byla velice úspěšná. Naši delegáti (bři. Alexander Mikula a V. Hesoun) se zúčastnili sjezdu ČSNRA v Chicagu. Zaslali jsme Národní radě finanční příspěvek. Květen patřil našim nově přijetým krajanům, kteří uspořádali “Seznamovací večírek” s programovým i finančním úspěchem. S jejich pomocí jsme také v květnové schůzi oslavili “Den matek”. Byl zaslán dopis presidentu Nixonovi, ve kterém jsme vyjádřili naši loyalitu, důvěru a souhlas s jeho politikou, hlavně pokud se týká Vietnamu, protože v té době byl president terčem útoků krajně levicových živlů. V červnu nás poctil svoji návštěvou Zdeněk Slavík z Toronta, který na naší schůzi promluvil o Miladě Horákové u příležitosti 20. výročí její popravy. — Sympatie k rumunskému národu — jež si zaslouží za to, že se nepodílel na invazi do Československa — jsme v době velkých záplav v Rumunsku vyjádřili menším finančním darem pro oběti povodní. Dar byl předán zdejším demokratickým rumunským organizacím. Na červencové schůzi promluvil Jožka Pejskař z radiové stanice Free Europe. — Aktivně jsme se podíleli (i finančním příspěvkem) na protestní manifestaci v “Týdnu porobených národů”. V červenci pořádal K.V. piknik — výroční výlet, který jako jiná léta byl velmi úspěšný. V září jsme započali s přípravou na oslavu 28. října. V Clevelandu pořádáme vždy oslavy jednotné — spolu s Družinou čs. legionářů a Českou kulturní zahradou. Oslava se konala v neděli 25. října v České národní síni. Byla důstojná a zdařilá. Při oslavě byli dva zasloužilí a obětaví pracovníci, bývalí předsedové K.V. br. Láďa Kiml a br. Karel Zahradníček. Za svou celoživotní vlasteneckou práci byli jmenováni čestnými předsedy Krajanského výboru. V listopadové schůzi bylo vzpomenuto 300. výročí smrti Jana A. Komenského. Promluvil br. Václav Hesoun. Účastnili jsme se akce pro udržení našeho čs. deníku v Clevelandu (Nový Svět) a finačně na ten účel štědře přispěli. Jako jiná léta bylo pamatováno větším obnosem na čs. uprchlíky v Německu, Rakousku a Itálii. Prosincová Mikulášská nadílka pro děti a vánoční besídka, připravená ses. Hanou Chandryckou, se krásně vydařily. Z prosincové schůze jsme zaslali presidentu Nixonovi protestní dopis ve věci litevského námořnika S. Kudirky. Krajanský výbor po celý rok vyvíjel sociální činnost, jak vyžadovala potřeba. Noví uprchlíci přijížděli buď avisováni AFCR z New Yorku, Charitou (NCWC) nebo sami za známými, někdy příbuznými, kteři se usadili v Clevelandu již dříve. — Krajanský Výbor má samostatný sociálni odbor. Finanční fond soc. odboru je spravován zvlášť a díky porozumění a štědrosti naší krajanské obce jsme stále schopni pomáhati v začátcích našim nejnovějším exulantům, pokud této pomoci opravdu potřebují. Krajanský výbor se velmi často postaral o ubytování, zaměstnání i první pomoc našim nově příchozím. Nikomu z těch, kteří se v Clevelandu přihlásili o pomoc, nebyla odmítnuta. Jindřich Němeček, tajemník. VÝROČNÍ SCHŮZE ODB. ČSNRA “28. ŘÍJEN” SVOLÁNA NA DEN 20. LEDNA 1971 Zahájil ji předseda Emil Svatoš přivítáním přítomných členů a dvou nových členek, paní a sl. Pavelkových. Z referátu předsednictva je nejdůležitější zpráva jednatelky, sestry Júnové: 6. února 1970: výroční schůze v Lincoln Federal v Ber- wynu. Zvolen nový výbor, naznačen plán činnosti na další období. 6. března: výborová schůze v Lincoln Federal. 20. března: výborová schůze v bytě manželů Bartošových. Příprava na debatní večer. Pozváni nově přijetí. 3. dubna: členská schůze v Lincoln Federal. Zajímavý debatní večer s mladými, nově přijetými. Jejich účast by prý bývala větší, kdyby byli informováni (zřejmě málo z nich sleduje krajanský tisk). 10. dubna: výborová schůze v bytě manželů Junových. Příprava na filmový večer. 1. května: filmový večer v Lincoln Federal. Promítán film o okupaci ČSR sovětskou armádou “Seven Days To Remember”. 22. května: filmový večer v Lincoln Federal opakován. 24. června: výborová schůze v bytě manželů Júnových. Příprava na piknik. 28. června: piknik v zahradě manželů Júnových. 18. července: účast na průvodu “porobených národů”. 20. srpna: účast na protestním průvodu městem k druhému výročí přepadení ČSR sovětskou armádou. 2. října: připravovaný další filmový večer odložen pro náhlé úmrtí zasloužilého člena odbočky br. Jana Jůny st. 6. listopadu: uspořádán filmový večer "We the Czechs”. 13. listopadu výborová schůze v bytě manželů Riedlových. Jednatelka sklidila za svoji zprávu zasloužený potlesk. Vzhledem k tomu, že se žádný z revisorů zvolených na minulé výroční schůzi nedostavil, revisi provedli bratři Schliksbier a Lát, shledali vše v pořádku a navrhli, aby odstupujícímu předsednictvu bylo uděleno absolutorium. Pak bylo přikročeno k volbám. Na další období zvoleni: předseda Emil Svatoš, 1. místopředseda Frant. Kalkus, 2. místopředseda Oskar Pejša, jednatelka a pokladní Milena Júnová, zapisovatel Tomsa, rev. účtů Božena Riedlová a Jelena Pellerová. Členové výboru: Vladimír Bartoš, Emanuel Lát, Karel Schliksbier a Elen Pavelková; delegáti do Oblast, výboru: Frank Kalkus, Vlád. Bartoš a Emil Svatoš; delegát do schůze výkonného výboru: Frant. Kalkus; tiskový referent: Vladimír Bartoš. Po volbě debatováno o činnosti v příštím období. Jako první bod z různých námětů bylo rozhodnuto uspořádat 5. února v 8 hod. večer přednášku prof. dra. Svejkovského na théma: “Jak hráli naši předkové divadlo” a jednatelka pověřena, aby co nejdříve rozeslala pozvánky a uveřejnění v tisku. Z debaty hýřící řadou výborných návrhů možno předvídat, že se činnost odbočky v nastávajícím období slibně rozvine. Po účetní uzávěrce bylo odhlasováno, aby z $200.00, které si může odbočka ponechat ku krytí svých podniků, bylo $50.00 odevzdáno ČSNRA jako dar. Zprávu pro Věstník ČSNRA připravil O. Pejša. ODBOČKA WASHINGTON, D. C. Odbočka se se svou obvyklou pohotovostí a vervou ujala propagační akce ve věci vydírání čs. uprchlíků a dopracovala se mimořádného úspěchu. V prvé řadě získala zájem senátora Romana Hrušky, který energicky vystoupil jak v senátě, tak ve State Departmentu — a k protestu proti vydírání uprchlíků se přidružila řada dalších senátorů a kon- gresníků, jejichž projevy byly uveřejněny v Congressional Record. Ses. Anna Faltusová, tajemnice odbočky, zahájila čilou korespondenci nejen s americkými úřady, s ústřednou ČSNRA v Chicagu, ale i s těmi, kteří hlásili případy vydírání. Poukázala též i na jiné formy vyděračství na uprchlících, např. vymáhání alimentačních příspěvků pro děti, 10 • VĚSTNÍK [pageend10]zmocňování se společných majetků po uprchlících a v posledních dnech na akci Čedoku, který nabízí obstarat čs. občanům povolení a cestu do USA, pokud jejich příbuzní Čedoku poukáží $950.00, ovšem pokud by žadatel nedostal pas, dolary by se do USA nevrátily, ale byly by za ně vyplaceny tuzexové bony. Dr. Hašek intervenoval u American Bar Association, aby na své pololetní schůzi vydala resoluci proti vydírání na čs. uprchlících a na jejich příbuzných žijících v Československu. Tyto snahy se setkaly s úspěchem a bude v nich pokračováno. Gustav Husák, gen. tajemník čs. komunistické strany, sice odvolal akci právnických poraden, pokud jde o vymáhání soudních poplatků, avšak to ještě neznamená, že je konec pronásledování členů rodin v ČSSR. Jako loňského roku připravuje se odbočka na tradiční Majales. Byly již rozeslány pozvánky sponsorům. Čistý výtěžek bude opět věnován uprchlíkům — Americkému fondu pro čs. uprchlíky v New Yorku. ČSNRA — VÝCHODNÍ OBLAST Oblastní výbor Československé národní rady americké v New Yorku uspořádal vzpomínku druhého výročí tragické smrti Jana Palacha dne 17. ledna 1971 v T. J. Sokolovně, 420 východní 71. ulice v New Yorku. Oslava 121. výročí narozenin Tomáše G. Masaryka Oblastní výbor Československé národní rady americké, Českoslovenští legionáři a Sokol v New Yorku se usnesly uspořádat vzpomínku na 121. výročí narozenin bojovníka za svobodu a demokracii, presidenta Osvoboditele Československé Republiky Tomáše G. Masaryka v neděli dne 7. března 1971 ve 2:30 hod. odpoledne v T. J. Sokolovně v New Yorku. Jan Babinec, tajemník. PRVNÍ ODBOČKA ČSNRA NA LONG ISLANDĚ, N. Y., nepřestala existovat, pouze její dopisovatel prodlel řadu měsíců na návštěvě v Československu a tím vznikla mezera v podávání našich zpráv. Odbočka je činná jako dříve, účastní se všech národních podniků, oslav, vzpomínek, i protestů, kupř. protestu uspořádaného k výročí srpnové okupace. V neděli 17. ledna byla ve velkém sále Sokolovny na 71. ulici tryzna za Jana Palacha. Podnět k uctění úžasného sebeobětování mladého studenta dal Oto Rambousek, jeden z nově přijetých. S bratrem Janem Babincem jsme upravili důstojně jeviště — s obrazem a dekorací. Bohužel během minulého roku potkaly odbočku ztráty. Zemřeli bratr Blecha a Kroupa, kteří byli od založení odbočky jejími věrnými a svědomitými členy. Také pan Albert Kalabza, rodák z Nepomucká, zemřel na Floridě. Naším členem v poslední době sice nebyl, ale byl dobrým přítelem a štědře podporoval národní život v této zemi. Naše členské schůze řídíme tak, že po vyřízení záležitostí odbočky a po rozhovorech o současných událostech ve světě — hlavně těch, které se točí kolem našeho “starého” domova — doplňujeme je ještě i zábavním programem. Naši turisté nám kupř. přivezou obrázky z prázdninových cest a my s nimi pak “cestujeme”. Předposledně nám naše Martička Peppelová promítla krásné obrázky z Jugoslávie, ukázala tamní města a krajiny zaplavené krásou jižního slunce. Její vyprávění o životě jugoslávského lidu bylo plno bystrých postřehů. M. Peppelová s sebou přinesla i kolekci různých drobných výrobků a upomínkových předmětů. Na lednové schůzi nám promítl překrásné snímky František Smola. Byl letos v jižních Čechách. Viděli jsme Budějovicko, Vyšší Brod s pověstným klášterem a s knihovnou nesmírné ceny, nádherný zámek Hlubokou, a jiné hrady a zámky s bohatstvím kulturních a historických památek. Dále jsme viděli Krumlov, Třeboň a Blatnou, která je mým rodištěm. Br. Smola zajel i do Švýcar a do holandského Naardenu. Zaujali nás obrázky kostelíčka, kde je pochován náš veliký exulant Jan Amos Komenský a připomněli jsme si, že v listopadu uplynulo 300 let od jeho smrti. Poutavě a s důrazem doprovodil slovem náš František svoje obrázky; přivezl jich tolik, že nám stačí ještě na další večer. A teď ještě něco z mých vlastních dojmů z návštěvy Československa. Bylo právě jaro, když jsem tam přijel, trochu pozdní, kvetly stromy a všechna ta přehojná květena na lukách a kolem cest. Když tam našinec přijde po dlouhých desetiletích a sluníčko svítí na ten kus rodné české země, je to jako v té naší národní hymně: “Zemský ráj to na pohled”. Všechno — cesty, rybníky, pěšiny kolem vesnic, mu připomínají mladá léta, najde hrstku lidí, se kterými rostl a měl je rád. Ale celkově je to ráj opravdu jenom na pohled. Když tam s lidmi člověk mluví, vidí teprve tu tragedii, která postihla náš národ. Jsa sedláckého původu, nejvíce mě dojal postižený venkov, na němž komunisté spáchali ten největší zločin. To už nejsou vesnice, které za našich mladých let kypěly zdravím a radostnou prací. Na náves hledí čistě obílená průčelí statků a chalup, ale za nimi jsou chátrající hospodářská stavení, chlévy a stodoly, které jsou dnes prázdné, nepoužívané. Vesnice je vylidněná, škola, kde bývaly dvě třídy plné, je prázdná, byla zavřena už před několika léty pro nedostatek přihlášených dětí. Mladí lidé odcházejí do měst a hrstka těch starých, kteří jsou “dobrovolně” zařazeni do JZD, polní práci nemohou pořádně dělat i kdyby chtěli — a tak za mé návštěvy v polovině září stálo na poli dosud nesklizené obilí. Dal jsem si práci a spočítal si, že před 55 léty bylo v naší vesnici přes 300 kusů hovězího dobytka kromě několika párů koní, které každý větší statek měl. Dnes tam postavili obludnou budovu, která je kravínem a zkazili krásná pole na stráni u rybníka, kde chovají 150 kusů krav a něco mladého hovězího dobytka. Je těžko pochopit lidi, kteři si tuhle velkoprodukci vymysleli a provádějí ji. Zavedenim JZD zničili tu nejpracovitější a nejspolehlivější vrstvu národa a připravili venkovskému lidu utrpení. Nechal jsem si vyprávět, k jakým tragediím docházelo při “dobrovolném” sjednocovánímě Kupř. v sousední vesnici vyhnali “kulaka” z pěkného statku. Dobrého a vzdělaného hospodáře, který prováděl i pokusné hospodářství. Nestačilo, že mu přidělili nejhorší práci, dělalo jim potěšení ještě jej dál týrat a pokořovat — našli jej oběšeného a jeho syn odešel do Kanady. —- Jiný statek, pěkný typicky jihočeský grunt, jehož sedlák se někam ztratil, je obýván cikány. Stojí za podívanou, co dovedou cikáni udělat. Ve starých záznamech je zmínka, že z tohoto statku po 30ti leté válce r. 1651 sběhl hospodář. Jak je to smutné, že i dnešní doba přináší důvody, aby se historie opakovala. Když našinec v ČSSR po nějaký čas žije, má dojem, že je tam v ovzduší něco neskutečného, neboť neví a neslyší, co se ve světě děje — nemá zpráv, na které isme zvyklí ve svobodném světě. Noviny jsou nudným čtením a radiový rozhlas oplývá sebechválou “vedoucích” komunistické strany. Stále a znovu se komentátoři vracejí k srpnu 1968 a denně slyšíte o tom, jaké to bylo štěstí, že ti Rusáci a ostatní socialističtí přátelé přišli čs. komunistům na pomoc v nejvyšší čas a okupovali zem, neboť američtí imperialisté prý už měli na západní hranici armádu, západní Němci nejlepší letky, a po celé čs. zemi prý bylo připraveno ozbrojené povstání, atd. Lidé ovšem smýšlejí jinak, se smutkem vyprávějí o jednotě a nadšení, které na jaře 1968 zachvátilo celý národ v naději, že si konečně bude moci řídit své věci po svém. Komunistů je v Československu podle úsudku domácích lidí asi tak 2 procenta a z těch je ještě hodně pouze prospě- chářů. Osobně jsem tam nepotkal nikoho, kdo by s těmi, co Československu vládnou, souhlasil a měl pro komunistický režim příznivé slovo. F. ZPRÁVA ODBOČKY ČIMICE V ST. LOUISU Koncem ledna t. r. nás náhle opustil jeden z nejvýznačnějších a nejzasloužilejších členů, docent Božetěch Troup, nedacoe. kultumi nracovnik. publicista, režisér, herec, huVESTNÍK • 11 [pageend11]debník a majitel kavárny Archduke, v Čimicích známý pod titulem Arcivévoda Vojtěch Mrávek z Buquitz. Během téměř dvou desetiletí svého exilu v St. Louisu byl hlavním iniciátorem a organizátorem skoro všeho českého osvětového dění nejen v naší obci, nýbrž často i v jiných krajanských spolcích, a úspěšně propagoval čs. kulturu a umění i mezi obyvatelstvem americkým. Např. již léta předtím, nežli se zdejší obec Čimická hromadně připojila k ČSNRA, dokázal přes pesimismus a skepsi i svých nejbližších spolupracovníků, že i starokrajanské veřejnosti je možno s úspěchem předvést hodnotnou novodobou čs. divadelní tvorbu a nejen lehké operety a hry z repertoáru ochotníků. Jeho inscenace Svobodova Posledního muže a umělecky přepracovaného Kohoutova Vrabčáka v podání jím založeného Čimického dramatického souboru přivábila největší počet diváků, jaký zde přišel shlédnout české divadlo od dob dávno před válkou. Troup spoluúčinkoval jako režisér nebo herec i v mnoha divadelních produkcích místního Sokola a farnosti Sv. Jana Nepomuckého, ve skečích v někdejším zdejším českém rozhlase, ba i na scénách amerických. V nejstarším st. louis- ském stálém semiprofesionálním divadle The Southtown Players uvedl m. j. hru The Great Sebastians, jejíž děj se odehrává v Praze ve dnech okolo smrti Jana Masaryka. Vystupoval pohostinně a vždy s úspěchem i na zdejších vysokoškolských scénách, v divadle YMCA a jinde. Několikrát získal veřejné uznání jako nejlepší místní herec nebo režisér roku. V původním orchestru Čimice Metro Band, jehož cílem bylo propagovat moderní čs. taneční a džezovou hudbu, hrál na kontrabas a basovou kytaru, ač jeho vlastním nástrojem byly housle (které v důsledku džezového zaměření souborní nebyly používány). Stál rovněž u kolébky zdejší obnovené České školy, kde v prvních obtížných dobách vypomáhal v případě potřeby jako učitel češtiny. Kromě toho přednášel až do letoška němčinu na Cardinal Glennon College a příležitostně vyučoval i nové emigranty angličtině v International Institute. Obzvláštní úsilí věnoval svým veřejným propagačním přednáškám o Československu, jeho krásách, historii, kultuře a politické situaci, k nimž býval zván nejrůznějšími americkými organizacemi nejen v St. Louisu, nýbrž i v jiných městech této oblasti. Získal tak našemu národu mnoho nových přátel, ba i obdivovatelů, z nichž někteří se dokonce začali učit česky, aby mohli číst čs. literaturu a navštívit Československo bez jazykových obtíží. Výborové i členské schůze naší organizace se často ko- návaly v jeho bytě (a později v jeho restauraci U Arcivévody), při čemž se přítomným vždy dostalo po staročeském způsobu pohoštění — a ne pouze chlebem a solí. Jeho pozitivní přínos naší věci byl důvodem, že od r. 1965, kdy se zdejší obec Čimická stala odbočkou ČSNRA, byl čtyřikrát zvolen jejím předsedou (naposledy i při minulé valné hromadě) a jednou místopředsedou. Z vlastních prostředků financoval všechna vydání spojená s výkonem funkcí a odmítal přijmout jakoukoliv úhradu ze spolkové pokladny i v dobách, kdy jeho hospodářská situace nebyla zrovna nejlepší. Tohoto jeho příkladu následovali i mnozí ostatní naši funkcionáři. O vykonávání úkolů předsednické funkce, osiřelé jeho náhlým odchodem, se až do příští valné hromady rozdělí úřadující místopředseda Žíván Dimitrov a předseda koordinačního výboru Václav Hlaváč. ODBOČKA “ŠTEFÁNIK” — PŘEHLED A NÁSTUP K DALŠÍ PRÁCI Zhodnocení výsledků celoroční práce odbočky bylo provedeno na řádné valné hromadě, konané 21. listopadu 1970 v domě u br. Kaliny. Kromě dvaceti řádných členů byl přítomen jako host též spisovatel J. Beneš s chotí, jenž po vyřízení členských záležitostí vystoupil jako náš řečník. Ve formě debaty osvětlil členům řadu otázek souvisejících s událostmi v r. 1968 v ČSSR, které i jeho přiměly, aby rozšířil řady emigrantů. Je radostným úkazem, že cestu mezi nás našla již řada emigrantů z posledních let. I když se snad mezi námi z počátku objevovaly určité názorové rozdíly, přece většina těchto nových členů již zdárně zakotvila v našem středu a projevuje se dobrou aktivní činností. Poměrná soustředěnost členstva v severních předměstích Chicaga umožňuje častý styk a plynulou práci. Tím je možno vysvětlit dobrou návštěvu na schůzích a našich podnicích. Schůze byly konány každou třetí středu, později sobotu v měsíci, a to v domech jednotlivých členů. Pečlivě vedené záznamy bratra jednatele K. Halašky podávají stručný, ale pestrý přehled o činnosti odbočky v r. 1970. Byla zahájena 21. ledna 1970 valnou hromadou konanou u B. Kaliny. Valnou hromadu pozdravil svým projevem tajemník ČSNRA br. V. Chalupa. 2. února se konala členská schůze u Halašků. Zúčastnili se též noví emigranti manželé Dvořákovi a br. Maxian. Přijata zpráva, že člen odbočky advokát br. Synek, se připravuje na primárky v 1. volebním distriktu do senátu státu Illinois. — Rozhodnuto promítnout film “7 Days To Remember”. 18. března ■— členská schůze u br. Synka. S potěšením vzato na vědomí, že br. Synek primárky vyhrál. Přítomným členům pak jmenovaný přednesl některé myšlenky, s nimiž chce řídit svoji volební kampaň pro listopadové volby. V dalším projednány organisační podrobnosti filmového večera. 15. dubna byl v Obecním domě ve Winnetce promítnut film “7 Days To Remember”. Tato akce neměla výdělečný účel, dobrovolné vstupné však umožnilo krýt veškerou režii. V úvodu promluvil k shromážděným br. Synek. Podnik byl zpestřen velmi vkusnou instalací národopisné výstavky, kterou provedla sestra Ferjenčíková. Přítomnost skupiny žen a dívek v národních krojích přispěla k vytvoření důstojného rámce této akce. Zúčastnilo se asi 170 lidí. 20. června na členské schůzi u Solarů jsme vzpomněli úmrtí br. Maxiana, jednoho ze zakládajících členů odbočky. Opustil nás nečekaně po krátké, vážné nemoci. Dr. Laurich, který se vrátil z návštěvy Československa, sdělil své poznatky z domova v porovnání s r. 1968. Podstatnou část jednání vyplnila živá diskuse mezi českými a slovenskými členy odbočky, týkající se založení nové slovenské organi- sace v exilu. V neděli 9. srpna byl uspořádán zdařilý rodinný výlet k jezeru — k br. Dr. Laurichovi. Zúčastnilo se jej asi 40 členů a hostí. Spolková pokladna byla díky tradiční štěstěně obohacena o 60.00. 16. září se konala členská schůze u ses. Moosové a Hubkové. Tři naše členky, sestry Dellinová, Hubková a Stru- hařová, které během léta navštívily Československo, sdělily své osobní poznatky a dojmy a zodpověděly řadu dotazů o současné situaci ve staré vlasti. Aktivní účast na letošním Folk Fair přislíbily sestry Dellinová, Moosová, Halašková, Žaludová a Hamová. 17. října byla členská schůze u Bukovských, Řečník Dr. V. Laska z Chicagské university promluvil o státotvorných otázkách v ČSSR. Byl to velmi metodicky zpracovaný přehled o vývoji obou našich národů, jenž vyvrcholil v utvoření samostatného státu v r. 1918. V debatě byly též probrány některé otázky související se založením stolice české řeči při Chicagské universitě. Odhlasováno zaslat příspěvek $100.00 ústředí ČSNRA k podpoře činnosti. 12. prosince se u Zemanů konala mikulášská zábava, hojně navštívená, jejímž výsledkem byl přínos $50.00 spolkové pokladně. Vedle této vlastní činnosti obeslala odbočka řádný sjezd ČSNRA v dubnu 1970. Členové odbočky se zúčastnili průvodu porobených národů, protestního pochodu po State Street v srpnu, oslavy 28. října v Chicagu, aj. Zásluhou br. Ed. Dellina Jun. byla vypracována a odeslána řada dopisů a resolucí různým americkým úřadům, presidentu Nixonovi a místopresidentu Agnew — a to u příležitosti různých aktuálních událostí. Br. Synek v listopadových volbách sice ještě nezvítězil, ale jeho 41% dosažených hlasů je dobrým příslibem do budoucnosti. 12 • VĚSTNÍK [pageend12]Ve vedení pro nové období nastala změna pouze ve funkci místopředsedy odbočky, kde Jana Prochotského vystřídal br. Prossnitz. Předsedou tedy zůstává br. Ed. Dellin, jednatelem K. Halaška, pokladní sestra Struhařová. Tak skončilo jedno pracovní období. Dobrá shoda členstva a funkcionářů, dobré soužití obou národnostních větví jsou nadějí zdárné práce i do budoucna. J. Zeman. ODBOČKA ČSNRA MANHATTAN- YORKVILLE, N. Y. Dne 7. ledna t. r. konala se výborová schůze naší odbočky. Jednání zahájila místopředsedkyně sestra Václavková zprávou, že úřadující předseda br. E. Horyna se vzdává funkce, a to pro vážné onemocnění, které si vyžádá ošetřeni a pobytu v nemocnici. Výbor vzal zprávu na vědomí a přeje br. Horynovi brzké uzdravení. Rozhodnuto, že až do valné hromady odbočky převezme agendu předsedy sestra Václavková. Na pořadu schůze byla příprava Matějské poutě, která bude uspořádána společně s jednotou Sokola v neděli dne 28. února 1971 v Sokolovně na 71. ulici. Počátkem měsíce února bude za spoluúčasti Sokola svolána schůze, která bude pracovní poradou, na níž bude vypracován detailní program poutě, která má být příjemným překvapením novo- yorčanů a přátel z New Jersey a okolí, a to jak pro mladé, tak i pro starší. Včas budeme referovati. Tisk, referent F. S Jan Beneš: SECOND BREATH. V anglickém překladu Michaela Montgomeryho vydalo nakladatelství The Orion Press, Grossman Publishers, Inc. v Novém Yorku 1969. Grafická úprava Jacqueliny Schumanové. Obálku navrhl Seymour Chwast. Tisk a vazba H. Wolff Book Mfg. Co. Kniha je registrována v Kongresní knihovně pod číslem 72-86123. 161 stran, cena $5.95. Moderní historie zaznamenala podivný závod člověka o prvenství v nelidskosti. Dodnes pravděpodobně vedou nacisté. Ale hned za nimi, dnes už snad jen o hlavu pozadu v tomto šíleném závodě, s vypjetím všech sil kluše mezinárodní komunismus. Dodnes v uších světa znějí jména Dachau, Buchenwald, Treblinka, v dlouhé, příšerné řadě. Avšak nad positivními jmény uměle vyrobeného lidského pekla se jako mraky kupí scény z míst nepojmenovaných, z takřka anonymních koncentráků komunistických. Ne všechna zvěrstva, jichž se komunismus dopustil na svých poddaných, byla dokumentována a do světa vyhlášena. Spojenecká vojska nikdy nevstoupila na území Ukrajiny po umělém hladomoru Stalinově, nebo do lesa u Katyně poté, kdy tisíce polských důstojníků padlo rukou vraha. Není vyloučeno, že jednoho dne, až historie sečte, uzavře a potvrdí sloupce obětí a utrpení, komunismus získá čelné místo. Nacismus vraždil brutálně a s arogantní okázalostí po deset až dvanáct let. Komunismus volil mnoho jiných způsobů, střídal je podle potřeb — a zabíjí už přes půl století, soustavně a bez halasu, pod praporem míru a ve jménu lidskosti. Celá řada autorů už popsala komunistické koncentráky. Asi před třiceti lety v Topičových Bílých knihách vyšla kniha běžen- ce Grigola Robakidze s výmluvným názvem: Vražděná duše. Mnoho a mnoho knih bylo napsáno v naději, že probudí svět. Svět se však neprobouzí. Zdá se, že ani sám Solženicyn, přes tu úžasnou silu svého pera, svědomím světa nepohnul. Avšak přicházejí jiní a jiní a boj proti zlu pokračuje. Za českou literaturu v tomto boji nemalým způsobem přispěl Jan Beneš. Jeho kniha vyšla anglicky, k světu mluví světovou řečí — a velice lidsky. Benešův příběh je prostý a do koncentráčnické literatury přináší novou variantu: Spor otroků s otrokáři vrcholí morálním vítězstvím utlačených. To je ovšem možné právě jen v letech tak zvaného tání, kdy biřicové v lágrech nevěděli zcela jistě, jakým směrem vítr vane a zda se otočí už zítra, či zda zaduje ještě silněji. V zapadlém, uhelným prachem a lidskou zvůlí poznamenaném pracovním táboře u Mostu v Čechách sešla se pestrá společnost: Političtí vězňové i skuteční kriminálníci, partaj- níci i bezpartijní, chytráci i blbci opilí mocí. Jsou zde lidé, kteří pamatují doby, kdy se rány nepočítaly a možnost nápravy neexistovala. Jedním z nich je bývalý zahraniční letec Havránek, zvaný Pilot. Snad právě za tu odbojovou činnost si vysloužil léta kriminálu. Vzali mu svobodu, ale nepokořili ho. A když vítr donesl až za ostnaté dráty první náznaky změny, Havránek spolu se svým novým přítelem zahájí riskantní akci, která na konec vyvrcholí tím, že jeden ze strážců, a to právě ten nejhorší, postrach tábora známý svou krutostí, je přeložen do jiného tábora. Pohybuje se v tom příběhu mnoho charakterů, vesměs živých a přesvědčivých. Benešovi se podařilo vykreslit obrázek pracovního tábora a oné nejisté doby změny zcela dobře. Nepřehání, má úctu k pravdě a tím právě dosahuje účinku. Za postavičkami vězňů jako mlhavá kulisa pohybují se jejich životní problémy: Žena, svoboda, potrava, láska. . . . A obrazy ze dnů minulých, kdy bývalo lépe. A sny a představy o budoucnosti. Velmi zdařile je vylíčen vznik přátelského poměru dvou letců: Havránka ze staré gardy a Voj- dy, mladého pilota a komunisty, který se do tábora dostal pro zabití člověka v autonehodě. Ti dva se setkávají na všeobecné rovině lidskosti, kde hlavním činitelem už není politický názor, nýbrž kvalita člověka. Benešova kniha by se měla stát povinnou četbou pro všechny, kdož si činí nárok na titul znalce komunismu. Mnozí z kremlinologů by možná právě onoho ovzduší v Benešově příběhu použili k učeným důkazům o tom, že se komunismus s konečnou platností mění a rozpadává a že tedy jednoho dne, zcela sám a bez našeho přičinění prostě vymizí. Jan Beneš však nepsal politický traktát, nýbrž velice lidský příběh. Právě jeho pravdivost má přispět naší společné věci v bojí proti nepříteli číslo jedna. Je to snad první kniha českého autora v exilu, která vyšla nejdříve v cizí řeči. I to bude jednou přílohou k obžalovacimu spisu, i to by si kremlinologové měli stále opakovat. Ta kniha v Praze česky vyjit nesměla —• a to je příznakem další změny komunismu. Změny, kterou nám snad po letech popíše opět někdo jiný. A autor knihy se ocitá mezi námi, na cestách a křižovatkách zmateného světa, ač měl pevně v úmyslu setrvat doma a pokračovat v tom, co kdysi tak neohroženě začal. Nezbývá než doufat, že jednou, v místě, kde leží onen koncentrák, bude veliká louka plná českých květin. A Jan Beneš bude psát knihu k jejich chvále. PANORAMA Všem, kteří zaslali biografie dlouhé jen na 1/8 či 1/4 stránky, nabízíme Panoramu za $7.00 za výtisk (včetně poštovného). Předsednictvo ČSNRA rozhodlo, aby Panorama byla prodávána bez zisku, t. j. pouze za cenu režijních nákladů vytištění knihy a její vazby. Redakční práce byly vykonány zdarma. Panoramu tedy dáváme do oběhu za cenu minimální. VĚSTNÍK • 13 Kniha o kvalitách člověka a vítězství slabých LUDVÍK SLÁMA: [pageend13]ČSA STŘEŽÍ VAŠI BUDOUCNOST. Jestliže jste členem bratrské a sesterské podpůrné Jednoty CSA, jste kryt tím nejlepším životním pojištěním jaké může pouze bratrská jednota poskytnouti. Jakmile se stanete členem Jednoty ČSA, tato přejímá veškerou zodpovědnost a závazky z vašeho členstvá plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovati vám individuální plány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnouti žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 116 let jejf služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. ® 2138 S. 61st Court, Cicero, III. 60650 VĚSTNÍK 2137 So. Lombard Ave. Cicero, Illinois 60650 Room 202 SECOND CLA88 POSTAGE PAID at Chicago, Illinois ADDRE88 CORRECTION REQUESTED [pageend14]