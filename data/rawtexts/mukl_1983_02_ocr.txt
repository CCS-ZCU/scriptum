Ročník 1.- Číslo 2. Toronto, Ontario, Canada ZÁŘÍ 1983. Mojmír Chromec Účinný antikomunismus Není sporu, že mínění jednotlivce, jakož i širší veřejnosti, je manipulovatelné. V diktaturách, kde prameny informací nejsou vždy snadno dostupné, kde vůle po objektivitě je časem otupěna nebo zcela zlomena, kde fanatická zaslepenost jedněch a strach druhých přijímá jako pravdu, co diktátor si přeje, aby bylo pravdou, je i úspěšně organizována demonstrace úředně přijatého veřejného mínění. Účastní se jí dobrovolně stoupenci diktatury a ze strachu nebo z otupění ti druzí. Projev veřejného mínění, jenž je v rozporu s tím nadiktovaným, ,je téměř nemožný a těch málo odvážných končí ve vězení. Když diktátor povolí poněkud otěže, masy vyjdou do ulic, aby vyjádřily politické mínění nebo náboženské přesvědčení. Když si diktátor uvědomí, že dopřál dočasně příliš svobodného projevu, napraví svou chybu a ukáže svou nelidskou tvář - potlačí veřejný projev policií a vojenskou mocí bez ohledu na krveprolití. Režimy za železnou oponou vždy tvrdí, že odpor mas vůči komunistickému režimu byl zorganizován agenty západních rozvědek. Nemohu totiž pochopit, že lid pod jhem diktátu má jiné pohnutky k protestu než lidé svobodného světa, kde agenti zpravo- Pokračování na straně 2 MUKL Bratr Zdeněk Slavík - předseda Sdružení bývalých čsl. politických vězňů v exilu (Kanada), při čtení poselství okupovanému domovu, na protestní manifestaci 19. srpna 1983 v Torontě. Text na straně 2. (Foto: Vladimír Novák) [pageend1]Účinný antikomunismus Pokračovaní se strany 1 dajských služeb zemí varšavského paktu jsou velmi úspešní v organizovaní demonstrací pro své cíle. Je-li pohnutkou jedněch touha zlomit se jha otroctví a touha po svobodě, která je přirozená každé společnosti, je pohnutkou těch žijících ve svobodě touha po míru a svět bez mrtvých nebo zmrzačených ve válce. Sověti jsou si dobře vědomi, že vojenský silný svobodný svět jim znemožňuje, aby si jej nebo kteroukoli jeho část podmanili. Klamnou a podvodnou manipulací hlásají, že oni jsou stoupenci míru a že západní svět zbrojí proti nim. Školený agent získává z řad ideologických stoupenců komunismu, ideologických pacifistů nebo prodejných “charakterů” své lidi, kteří na jeho pokyn zakládají “mírové” organizace nebo infiltrují ty existující. Řídí je pak pro cíle sovětské rozvědky, aniž tato by litovala finančních nákladů. Stojí za zamyšlení, jak svobodný svět čelí těmto snahám. Je nutno připustit, že Sověti mají beze sporu úspěch při organizování masových organizací v západním světě a jejich působnost na rozhodování vlád. Tisk, rozhlas i televize přednostně referuje o takovýchto demonstracích, aniž by si pravděpodobně uvědomovaly, že tím prospívají organizátorům a jejich cílům. Většina lidí se zdravým úsudkem, jež se nedá oklamat lacinou, Sověty hlásanou frází o míru, mlčí! Jen málo sdělovacích prostředků odhaluje klamnou podstatu těchto demonstrací - takové články nejsou naplněny žádoucí sensací. Úspěch a působnost těchto demonstrací a tím úspěch Sovětů jsou umožněny naší netečností a netečností těch, kteří věří, jak jsme věřili kolem roku 1945, že uchopení moci komunisty kdekoli ve svobodném světě je nemožné. My, kteří jsme prošli trestnicemi a koncentračními tábory rozhodně nepokračování na straně 3 Poselství politických vězňů k okupovanému domovu Projev Zdeňka Slavíka, předsedy Sdružení bývalých čsl. politických vězňů v exilu, (Kanada) na národní protestní manifestaci před toront- skou Novou radnicí dne 19. srpna 1983. Paní a pánové, sestry a bratři! Je to neuvěřitelné, ale opravdu už více než třicetpět let vládne v Republice československé bezpráví a násilí. Ve státě, který dříve býval mnohým kulturním- národům vzorem svojí klasickou humanitní demokracií. Letošního roku vzpomínáme tři smutná výročí poslední historie našeho mladého státu. Nešťastný Mnichov v roce 1938, který se stal také jedním z důvodů začátku druhé světové války. Potom únorový komunistický puč roku 1948, který násilím ukončil krátký poválečný zápas demokratické části národa o obnovení svobody a demokracie ve státě. A letos vzpomínáme také výročí sovětské agrese a okupaci Československa v srpnu 1968. Tři výročí se stejným jmenovatelem: likvidaci svobody, demokracie a nezávislosti našeho státu Čechů, Slováků a Podkarpatorusínů. Třikráte za posledních čtyřicetpět let šli českoslovenští političtí vězni do aktivního odporu proti národnímu nepříteli. Nejdříve proti německému fašismu, později proti mezinárodnímu bolševismu. Statisíce politických vězňů obětovalo nejkrásnější léta svých životů, svá zdraví, rodinná štěstí. Tisíce statečně položilo své životy. V pevné víře, že jejich oběti nezůstanou obětmi marnými. Před patnácti lety, v t.zv. “československém jaru” roku 1968, dvacet let násilím umlčovaný národ zase zvedl hlavu a hlas. Demokratická opozice národa - v čele s bývalými politickými vězni komunistického režimu - volala po svobodě, obnovení demokracie a nezávislosti své země. Několik měsíců byl zase národ jednotný, odhodlaný bít se za svoje základní lidská a občanská práva. 21. srpna 1968 sovětské tanky a armády Varšavského paktu - násilím zase potlačily touhy národů Čechů a Slováků. Náš obdiv a uznání patří vám všem, kteří jste se nesmířili s novým násilím, páchaným na naší zemi. Náš obdiv a uznání patří vám všem - těm statečným - kteří tam doma jdete stále denně do aktivního odporu proti násilnému komunistickému řádu. Náš obdiv a uznání patří vám všem, kteří zase zaplňujete věznice a koncentrační tábory naši domoviny pro stejné ideály, jako jsme činili my, v těch krutých letech padesátých. Pro šťastný zítřek naší vlasti. Náš obdiv a uznání patří vám všem, kteří jste doma volili boj s nepřítelem zblízka. Exil je zahraniční fronta národního odboje. My bývalí političtí vězni, kteří jsme odešli do exilu, volili jsme boj s nepřítelem na dálku. Boj dlouhý a tolik vysilující. Denně burcujeme svědomí svobodného světa ve prospěch zase svobodného zítřku naší vlasti. Denně působíme na naše exilové vlády, poslance, veřejné činitele. Na demokratický tisk, rozhlas a televizi. Ve prospěch naší národní věci. Pokračování na straně 3 2 [pageend2]Poselství politických vězňů k okupovanému domovu Pokračování se strany 2 Mnozí z nás jsou hybnou sílou v exilových a krajanských organizacích. Se stejnou vírou, jako měli ti stateční na nacistických a komunistických popravištích: Že už brzo přineseme zase svobodu, demokratický řád a nezávislost do té krásné, malé země - tam přímo v srdci Evropy. Do země - kde je domov můj - a kde je také domov vás všech - drazí přátelé! SDRUŽENÍ BÝVALÝCH ČESKOSLOVENSKÝCH POLITICKÝCH VĚZŇŮ V EXILU ASSOCIATION OF FORMER CZECHOSLOVAK POLITICAL PRISONERS IN EXILE ASSOCIATION DES ANCIENS PRISONNIERS POLITIQUES TCHÉCOSLOVAQUES EN EXIL VEREINIGUNG DER EHEM. TSCHECHOSLOWAKISCHEN POLITISCHEN HÄFTLINGE IM EXIL 158 Michael Blvd., Whitby. Ont., Canada L1N 5Z2 Open Letters - Otevřené dopisy The President United States of America Washington, D.C. U.S.A. Dear Mr. President: In Toronto, the nineteenth day of August 1983. On this 15 th anniversary oi the invasion of Czechoslovakia by the Warsaw Pact forces on August 21. 1968 and the 35 th anniversary of forcible usurpation of power by the communists, we on behalf of those who forsaked their lives in the struggle for freedom, would like to express our lasting convictions that the United States of America and their president will procure l^e fulfilment of our nation's hopes and desires for a free man in a free state in peaceful world. Mojmír Chromée Výkonný ředitel His Holiness the Pope State of Vatican Europe. V Torontu dne 19. srpna 1983. Svatý Otče: My, kteří mluvíme za bývalé politické vězné komunistického režimu Československa, prosíme, abyste laskavé mel na mysli národy Svatého Václava, Cyrila a Metoděje a jejich touhu po životě člověka ve svobodě, lásce a víře v Boha a připoměi světu tyto touhy neumlčené po třicetipěti letech od převzetí moci komunistickou stranou a po patnácti letech sovětské okupace která začala invasi 21. srpna 1968. Mojmír Chromée Výkonný ředitel Účinný antikomu nism us Pokračování se strany 2 toužíme po opakovane neblahé zkušenosti z Československa. Měli bychom si položit otázku, zda hrozbě bolše- vismu a jeho metodám je možno účelně čelit. Výhodou naší organizace je, že sdružuje členy, kteří projevili svou aktivitu, kdy toho bylo potřeba v minulosti a zůstali většinou věrni svým ideálům a předsevzetí i ve svobodném světě. Další výhodou je, že naši členové jsou geograficky rozptýleni po celém svobodném světě a vytvořili si dobré vztahy s vládními činiteli nebo poslanci oposice v zemích svého exilového pobytu, jakož i v politických i společenských organizacích sdružující místní obyvatele. Není to organizační základnou pro vytvoření širší organizace všech lidí bez rozdílu národností a původu, milující svobodu, sociální spravedlnost a opravdový mír bez strachu zotročeného před zotročova- telem, která by byla protiváhou působení Sovětů ve svobodném světě? Organizace, ať již zdražují bývalé politické vězně, emigranty nebo exulanty stejné národnosti mají totiž svou omezenou působnost a jsou mnohdy pokládány vládami za hlasatele požadavků a zájmů politické emigrace. Totéž platí v menší míře i o seskupení organizací representující více národností. Zájmy těchto organizací nejsou považovány za totožné se zájmy místních politiků, jelikož neovlivňují podstatně program politických stran ve volbách. Navíc, členové těchto organizací nedodávají politické straně hlasy, jelikož jednotlivci volí si stranu dle jiných kriterií než programu své organizace. Obsahovala-li by však členská základna organizace, mající jako hlavní program boj za svobodu utlačených a boj proti hrozbě bolševismu, všechny obyvatelé státu bez rozdílu na jejich původ, pak projev těchto mas by měl vliv na vlády a jejich rozhodování. Stojí za zamyšlení právě bývalým politickým vězňům, jež jsou věrni odkazu popravených nebo umučených Pokračováni na straně 4 3 Zdeněk Slavík Předseda Zdenek Slavík Předseda [pageend3]Účinný antikomunismus Pokračovaní se strany 3 bratrů i jsou povinováni sami sobě být nositeli boje proti bolševismu, jak by mohli být prospěšní v účinném boji proti nepřátelům lidstva - mezinárodnímu komunismu při tvoření celosvětové unie proti bolševismu. Pouze vlády v tak zvaných lidových demokraciích si mohou dovolit ignorovat veřejné mínění. V zemích, kde vlády jsou tvořeny ze zástupců svobodně zvolených z vůle lidu, ignorovat veřejné mínění většiny voličů v zásadních otázkách je politickou sebevraždou. Proto Sověti vynakládají neomezené množství trvdých valut, aby vytvářeli takové veřejné mínění, které by sloužilo k ovlivňování zahraniční politiky svobodného světa a jeho obranyschopnosti proti hrozbě rozpínavého komunismu. Mojmír Chromec. "potazy ^tenářůtí Z mnoha míst, hlavně z kruhu starší a poúnorové emigrace 1948, docházejí dotazy, co znamená název našeho časopisu MUKL. Je to zkrátka názvu, který produkoval nacistický režim během druhé světové války pro politické vězně a kteiý tak ochotně převzaly orgány komunistického ministerstva vnitra a národní bezpečnosti. M už u rčený K L ikvidaci Výraz, který jasně hovořil o úmyslech režimu. Nemocní Přejeme brzské uzdravení dlouholetému muklu br. Vladimíru KŘIVÁNKOVI který je v nemocničním ošetření v Torontě. 4 Z protestní manifestace v Torontě [pageend4]Z naší pošty Odezva na prvé číslo MUKLA: Jan Fellmann, sokolský pracovník, Toronto, s velikou radostí jsem přijal a četl pěkně připravené a obsahem zajímavé číslo časopisu Sdružení bývalých čs. politických vězňů v exilu. Političtí vězni musí se stát sjednocující sílou našeho exilu. Mají k tomu správný vztah, možnosti a mravní předpoklady. * * * Líba Drobílková, gen. tajemnice Csl. strany národně socialistické v exilu, New York. Vítám obnovení MUKLA a děkuji kanadskému bratrstvu za jejich iniciativu. Vzpomínám svých popravených kamarádů Míly Choce a Slavoje Šádka a všech svých spolupracovníků, kteří dlouhá léta trpěli v komunistických koncetračních táborech. * * * Zdeněk Pražák, producent čsl. rozhlasu, Cleveland, Ohio. Prvé číslo MUKLA bylo výborné. Obsahem i úpravou. Nenechte se rovrátit komunistickými intrikami, které denně plánovitě snaží se umlčovat aktivitu exilu. Političtí vězni jsou jeho mravní sílou. Mají důvěru domova a také nás tady v exilu. * * * Antonín Popelka, Britská Columbie, Kanada. Jsem rád, že nezapomínáte. Dík za MUKLA. Děláte to dobře! * ♦ ♦ Prof. dr. Victor M. Fic, člen Rady svobodného Československa, St. Catharines, Ontario, Canada. Političtí vězni v exilu jsou aktivní sílou našeho zahraničního odboje. A také stráži jeho politické čistoty. Přeji hodně úspěchů. * * * Jožka Pejskař, žurnalista, býv. redaktor Svobodné Evropy, Califomia, USA. Děkuji za váš časopis. Je moc dobrý a prospěšný. Děláte velkou práci pro naši národní věc v exilu. Fotanres Milan Kubík; V. Novák a K. Dedek. [pageend5]Členky Sokola - Toronto na protestní manifestaci 19. srpna 1983. (Fotopres M. Kubík) “Kdo ztratil majetek, neztratil nic, Kdo ztratil svobodu ztratil mnoho, Kdo ztratil naději a víru ztratil vše.” 15 let dalšího temna V patek večer dne 19. srpna t.r. u příležitosti patnáctého výročí sovětské agrese proti Československu v srpnu 1968 a okupace naší země Rudou armádou a vojsky varšavského paktu, konala se před Novou torontskou radnicí velká národní manifestace zdejších Čechů a Slováků, za velké účasti také kanadské veřejnosti. Silné etnické skupiny Poláků, Maďarů, Bělorusů, Litevců a Vietnamců dávaly této manifestaci mezinárodní protestní charakter proti sovětskému imperialismu a jeho expansivním cílům. Za zvuků československé hymny byla vztýčena na radnicí čsl. vlajka, která zde vlála celý další týden, na počest malé, statečné země. Na řečnické tribuně vystřídala se řada řečníků kanadkého veřejného života a zástupců porobených národů Sovětským svazem. V hlavním projevu náš předseda br. zdeněk Slavík přednesl poselství politických vězňů k okupovanému domovu. Působivý byl také temperamentní projev zástupce bratří Slováků rev. Dušana Totha. Projevy poslanců kanadských parlamentů, liberála Hon. Tony Ruprechta, M.P.P., a konservativce Hon. Yuri Shymka, M.P.P., který přečetl poselství premiéra G. W. Davise a telegram vůdce konservativní strany Briana Mulrone- yho, ujistily naši národní exilovou veřejnost podporou kanadského politického života pro novou svobodu a nezávislost dnes politicky znásilněného a vojenský okupovaného Československa. Program byl zakončen dokumentárním filmem Czechoslovakia 1918-1968. Byl to důstojný, krásný, silný večer, tolik prospěšný naší národní věci a šťastnějšího zítřka naší vlasti. - Předsedou manifestace byl opět br. Milo Komínek, který organizuje manifestace před torontskou radnicí šest let. [pageend6]1948 SDRUŽENÍ BÝVALÝCH ČESKOSLOVENSKÝCH POLITICKÝCH VĚZŇŮ V EXILU ASSOCIATION OF FORMER CZECHOSLOVAK POLlflCAL PRISONERS IN EXILE ASSOCIATION DES ANCIENS PRISONNIERS POLITIQUES TCHÉCOSLOVAQUES EN EXIL VEREINIGUNG DER EHEM TSCHECHOSLOWAKISCHEN POLITISCHEN HÄFTLINGE IM EXIL Milo Komínek 2098 Dundas Street West, Toronto, Ontario M6R 1W9 V Torontu 20. srpna 1983. Milý bratře! Maje osobní zkušenosti z pořádání srpnových protestů proti sovětské okupaci z konce let šedesátých a začátkem let sedmdesátých, tím více oceňuji Tvoje nesmírné úsilí, jež vedlo k úspěchu letošní demonstrace. Výbor naší organizace mne pověřil, abych Ti poděkoval a vyslovil uznání za skvělé provedení úkolu, jímž jsi byl pověřen v Torontu. Ani čtyřtýdenní pobyt v nemocnici, jenž krátce předcházel páteční demonstraci, nebyl schopen ohrozit zdárný průběh manifestace, do jejíž organizace jsi dal mimo svůj talent i své srdce. Prosím, abys tlumočil náš dík svým spolupracovníkům a zejména Tvé rodině. S přáním brzského uzdravení Mojmír Chromec Výkonný ředitel Československý den v Torontě Okénko Okénko do nebe? K svobodě blíž? Ne! Okénko žaláře a v něm je mříž. Mříž ta je rezivá okénko století vše mi to připadá tak jako zakletí. Když večer zamyšlen dívám se z okénka vidím kus nebe jen naděje malinká. Červánků záblesk poslední zlatí v mém okně mříž na stěně kobky žalářní stín šerý značí kříž. Kříž ten je symbolem, ba i moje víra k němu se pojí láska i má naděje, když den pozvolna mizí a slunko dávno nehřeje. Z muklovského památníku. (K.K.) Sestra Dokoupilová a br. Vondráček pokládají věnec politických vězňů v exilu. Jako každoročně, také letos koncem měsíce června konal se v kanadském Torontě na krásném národním středisku na Masaryktovnu, tradiční Československý den. Pod záštitou všech exilových a krajanských čsl. organisací. Za účasti vládních představitelů, členů obou parlamentů a zástupců města Toronta. Přítomny byly také skupiny porobených národů Sovětským svazem, v čele se silnou delegací bratrského Polska. Krásné sokolské cvičení a vystoupení krojovaných národních tanečních skupin, jsou vždy půvabnou kulisou tohoto pěkného dne. Začátkem července zemřel v Praze ve věku 55 let bývalý politický vězeň br. J. KOPTA. Byl synem a vnukem velkého spisovatele a básníka. Před tím zemřel v Praze statečný politický vězeň br. Míla KLAPKA. Čest jejích památce. 7 [pageend7]Návštěvy Československa I když se prázdninové cesty a návštěvy Československa netýkají přímo našich členů, jimž jejich zkušenost a hlavně čest nedovolí, aby oni nebo někdo z jejich rodiny navštívil komunistické Československo, zmiňujeme se o těchto cestách v souvislosti se zvýšenou činností a zájmu československé rozvědky. Tato vítá zvýšenou návštěvnost z Kanady, která jim umožňuje větší výběr pro budoucí činnost jimi školených agentů v zahraničí. Českoslovenští zpravodajci se zejména zaměřují na mladé lidi s vysokoškolským vzděláním nebo potenciálně s dobrým společenským postavením, v nichž vidí prospekty pro “spící” agenty pro čas budoucí potřeby i pro okamžité, byť i někdy nedůležité, dodávání zpráv. Někteří návštěvníci, kteří byli v Československu již několikrát, prodělali letos dokonce i výcvik. Tak některé naivní dítky tak zvaných “politických” uprchlíků, které se nedaly naverbovat do čs. rozvědky pod výhružkou nebo sliby, pokračují ve šlépějích svých rodičů, kteří vyměnili jen svazácké šátky z minulosti a touhu po přežití s komunistickou legitimací za vysokou životní úroveň v Kanadě. Těmto mladým doporučujeme to jediné možné řešení: ohlaste svoji “zkušenost” s československými zastupitelskými úřady nebo s rozvědkou kanadským úřadům. Jinak se nikdy nezbavíte svých komunistických pánů. Dočasné výhody vám nabízené draze zaplatíte v budoucnu. Váš charakter není snad tak pokřiven, že byste se museli zaprodávat za hrst šošovice nebo za výhody pro vaše příbuzné v Československu nebo krytí bývalé činnosti vašich rodičů před jejich odchodem do zahraničí. Energie . . . Díky pochopení těch, kteří si uvědomili, že kdo rychle dává, dvakrát dává , jsme přilili trochu té pohonné směsi do našeho MUKLA. Mnohý, kdo držel v ruce první číslo MUKLA povzdechl a sám pro sebe si řekl: “Zase nový časopis, to jich máme v tom našem exilu málo?” Ano. Exil je přeplněn krajanskými novinami a časopisy, jejichž úroveň se rozplývá v množství a jen několik z nich má požadovanou a v mezích možností očekávanou úroveň. Je jich tolik, že nikdo z nás si je všechny nemůže předplatit a tudíž přečíst. Různé politické skupiny a podskupiny píší o všem možném a snaží se strhnout vedení na tu svou, jedině správnou stranu, ale žádná z nich zatím nenapsala ani řádku o svém politickém programu, aby zejména ti mladí se mohli osobně orientovat. Poučili se velcí politici z minulosti? Nebo dělají zase tu vysokou, kuolarovou a vědeckou politiku, kterou potom stačí postavit na hlavu vlakový zloděj, čalouník a nebo truhlář? S vydáváním MUKLA to je jinak. MUKL je od muklů pro mukly a pro ty, kteří s nimi sympatisují. MUKL je nepolitický a přesto je přístupný pro všechny politické směry kromě toho rudého. MUKL je pro ty, kteří se postavili proti zločinu prosazovat politický názor a směr násilím. Prostřednictvím MUKLA chceme informovat naše kamarády se kterými jsme společně “proseděli” tolik roků a kteří jsou roztroušeni po celém světě o naší činnosti v Kanadě a všech zemích kde muklové žijí, jejichž jediným cílem je obnovení demokracie v naši staré vlasti. Chceme je tím i povzbudit v jejích úsilí a koordinovat naši společnou práci. Na MUKLA nežádáme žádné předplatné. MUKL je vydáván z dobrovolných příspěvků a proto náš dík patří následujícím, kteří si uvedomili naši vyz- zvu z prvního čísla. S. M. Dokoupil Can. $ 40,00 E. Syp ták 5,00 V. Dobner 50,00 J. Felman 5,00 K. Kalenda 20,00 L. Bílý 5,00 A. Popelka 100,00 K. Volman 7,00 K. Palát 15,00 L. Drobílková 10,00 Z. Slavík 40,00 M. Kunta US.$ 50,00 V. Fic 50,00 O. Rambousek 30,00 E. Vondráček 40,00 J. Filipek 30,00 V. Diviš 50,00 J. Sochor 5,00 F. Mika 30,00 V. Škutina 15,00 Pište nám a informujte nás o své činnosti. Cesta je dlouhá, ale není mamá. Eda Vondráček - pokladník. Jasné stanovisko? Odpověď na dotaz p. K. Skorky, HNZNČ, Brno, uveřejněný v letošním květnovém čísle Národní Politiky. Sdružení bývalých čsl. politických vězňů v zahraničí bylo panem Skorkou vybídnuto, aby vyjádřilo svůj postoj ke Košickému vládnímu programu, k odsunu sudetských Němců a k retribučním dekretům. K jednoznačnému vyjádření stanoviska ke Košickému vládnímu programu se Sdružení nepovažuje býti kompetentním, protože v rámci svých stanov v sobě zahrnuje stoupence nejrůznějších světonázorových a politických směrů a zásadně odmítá jen členství přívrženců jakýchkoli totalitních ideologií a Pokračování na straně 11 8 [pageend8]Z našeho hnwtí Bývalí političtí vězni komunistického režimu Československa po svém příchodu do exilu, zapojili se do zdejšího veřejného a politického života. V krajanských a exilových organisacích po celém svobodném světě jsou převážně hybnou sílou těchto organizací. Protože vědí, proč přišli do exilu. Aby zde realizovali sliby, které si dali statisíce politických vězňů v bolševických věznicích a koncentračních táborech naši domoviny: pracovat pro šťastnější, svobodný zítřek naši vlasti. - V činnosti politických vězňů v exilu jsou nejaktivnější naše Sdružení v Kanadě a ve Švýcarsku. Kanada zatím pracuje na celém americkém kontinentě a Švýcarské sdružení v celé Evropě. Vzhledem ke změně kurzu zahraniční politiky Spojených států, zásluhou tvrdého kurzu Reaganový administrativy, nastala situace značně výhodná naši národní věci. To je také důvodem zvýšené aktivity politických vězňů v exilu. Naše hnutí už dávno přerostlo rámec jedné hostitelské země, oblasti a kontinentu. Náš hlas je slyšen a respektován v celosvětových organizacích, v politických stranách a ve vládních kruzích. Naše možnosti a úkoly každým dnem rostou. Právě nyní probíhá jednání mezi našim Sdružením v Kanadě a Sdružením ve Švýcarsku o vytvoření Celosvětového sdružení bývalých Československých politických vězňů v exilu. V tomto výboru by byly zastoupeny všechny země na celém světě, kde dnes naši vězňové žijí ve svém exilu. Bude to těleso representativní s plnou autoritou veřejnosti celého kulturního, svobodného světa. A také mluvčí za dnes politicky znásilněné a vojensky okupované naše bratry a sestry v Československu. -slav- Z naši činnosti Překlad dopisu z anglického originálu, který byl zaslán prezidentu USA Ronaldu Reaganovi: Vážený pane prezidente, při příležitosti patnáctiletého výročí invase do Československa vojsky varšavského paktu 21. srpna 1968 a třicetipěti letého výročí násilného uchopení moci komunisty, my, jménem těch, kteří obětovali své životy v boji za svobodu, rádi bychom vyjádřili své nezlomné přesvědčení, že to budou opět Spojené Státy americké a jejich prezident, jež uskuteční naději a touhy našich národů po svobodném člověku ve svém svobodném státě v mírumilovném světě. S úctou Vaši v Mojmír Chromec Zdenek Slavik Výkonný ředitel Předseda Další dopis - překlad z anglického originálu: Vážený pane Clarku, jménem naši organizace, více než jednoho stotisíc bývalých politických vězňů a zotročených obyvatel Československa, rádi bychom Vám připomenuli, že naše národy po 35 letech od komunistického státního převratu a po 15 letech okupace Československa Sověty stále žijí v porobě a jsou jim odmítány základní demokratická práva a jejich jedinou nadějí je důvěra ve Spojené státy Americké a v zásady, z nichž tyto povstaly a stále žijí. Prosíme, abyste měl na mysli zájmy Československa při Vašich radách panu prezidentovi v zahraničně politických otázkách. S úctou Mojmír Chromec Zdeněk Slavík Výkonný ředitel Předseda Úsměvy za mřížemi V polovici let padesátýchh bolševického teroru v naši vlasti, přišlo na ministerstvu vnitra a národní bezpečnosti oddělení výkonu trestu na geniální nápad: umožnit politickým vězňům v komunistických věznicích a koncentráčních táborech, učit se cizí jazyky. Byla myšlena samozřejmě pouze - ruština. Velitelství leopoldovské pevnosti, kde byla isolována politická promi- nentka z celé republiky, bylo bombardováno žádostmi vězňů. Žadatelé o angličtinu, francouzštinu, nebo španělštinu, náčelník věznice přímo posílal do díry, do korekce. U raportu, před pologramotným náčelníkem, stojí další žadatel. Tentokrát cikán Jurko. “Pan velitel, rád by som sa vzdelal. Chcem sa učit nemecky. Ale rozumíte - tu našu spojeneckú - vy- chodonemčinú!” Náčelníka skoro ranila mrtvice - a cikán týdny hladověl v korekci. 9 [pageend9]Hlavní město, Santiago de Chille. - Já který měl takové postavení, mám sedět? Desáté výročí Koncem léta před roky byl svržen marxistický režim prezidenta Allendeho v Chille. V důsledku levicově zaměřeného a Moskvou financovaného tisku, žije světová veřejnost, která se alespoň trochu zajímá o politiku v domnění, že svržení demokraticky zvolené vlády byl komplot USA a americké C.I.A. Amerika je vinna i tím, že se v Chille na fotbalových zápasech střílejí lidé. C.I.A. je vinna všemu. Allendeho Chille je popisováno jako oběť americké podvratné činnosti a jeho vláda svržena pravicovou sílou reakčníka generála Pinocheta. Pravda, i dnes jsou v Chille nepokoje a nespokojenost, ale hospodářská situace země a obyvatel se nesrovnatelně zlepšila proti Allendeho době, kteiý dal lidu jen násilí a celkový úpadek. Allende byl zvolen 36 procenty hlasů, ale jeho popularita rychle klesala. Druhého prosince 1971 desetitisíce žen hlavního města Santiago de Chille vyšlo do ulic a tlouklo kuchyňskými pánvemi na protest proti nedostatku potravin. V té době tam byl na státní návštěvě Fidél Castro a když to viděl, tak rychle odjel domů na Kubu. V roce 1972 vypukla stávka autodopravců proto, že neměli co vozit. Na podzim téhož roku následovala serie dalších stávek proti vládě. “Chceme vzít měď z rukou komunistů a dát ji zpět chillskému lidu’’ bylo heslo horníků v měděných dolech. V první výročí dne “protestu pánvemi” ženy v Santiagu de Chille otevřely okna a opět tloukly pánvemi na znamení toho, že děti mají hlad. To nebyla C.I.A., ale střední a chudé pracující vrstvy obyvatel. Na začátku roku 1973 Allende zvýšil státní kontrolu a proti vůli Kongresu požadoval povinné vyučování marxismu na školách. Polovojenské skupiny začaly zastrašovat obyvatelstvo. Nejvyšší soud prohlásil Allendeho vládu za vinnou z nezákonností i porušování ústavy a vyhlásil, že už nadále nemůže být považována za legitimní. V létě 1973 Allende oznámil ustavení “přímé vlády lidu”, což mělo odstranit všechny legální tradice v řízení státu. Bylo odhaleno spiknutí na infiltrování chillského námořnictva a zabití důstojníků. Bylo zřejmé, že už nikdy nedojde k nějakým demokratickým volbám a úplné marxistické uchopení moci je přede dveřma. Pokračování na straně 11 10 [pageend10]Desáté výročí Pokračování se strany 10 V tříleté výročí Allendeho vlády inflace dosáhla 1.000 procent. Allende sám v televizi oznámil, že zásoby chleba vystačí pouze na tři dny. Bezmocný, ale stále ještě doufající lid vzhlížel k armádě jako ke své poslední naději, protože ještě nebyla rozložena marxismem. Lidé na ulicích házeli před důstojníky kukuřičná zrna, aby jim symbolicky naznačili drůbeži ustrašenost a nutili je tím k záchraně Chille. Dne 11. září 1973 armáda obsadila palác Modenu - Allendeho sídlo, aby zabránila zhroucení země do komunismu, úpadku a hladu. Allende vyzval lid k odporu, ale málokdo uposlechnul. Allende spáchal sebevraždu, nebo byl zastřelen (KGB). Myslí si každý co chceš. Chille bylo zachráněno před komunismem a poprvé v Historii se vlády ujala vojenská Junta. Před ustavením Allendeho levicové vlády bylo Chille demokracií po dobu 140 let. Armáda se nikdy do politického života země nepletla což je pro Jihoamerický stát skoro nepředstavitelné. Ve volbách 4. září 1970 Allende získal 36 procent hlasů proti 35 procentům a 28 procentům protikomunistických a jsocialistických oponentů. Allendeho vítězství ve volbách nebyl žádný triumfál jak se mnozí v důsledku levicové propagandy domnívali. 63 procent voličů nechtělo marxismus, ale přesto mu svěřili utvoření vlády. Je smutnou pravdou, že o vítězství Allendeho Jednotné Lidové Fronty ve volbách se hlavně zasloužila asi jedna třetina pomýleného římskokatolického kléru, nazývaná “rudí papežové” která s Allendem sympatizovala a silně ovlivňovala prostý chillský lid. Později se od Allendeho odklonila ale tím už nemohla být zachráněna katastrofální hospodářská situace. Po vojenském puči mezinárodní levice hanobila USA a s Allendeho učinila politického mučedníka. Jak se později ukázalo, americká C.I.A. utratila v předvolební kampani v roce 1970 na porážku Allendeho smutnou částku 8 miliónů dolarů. Výročí, které stojí za to si připomenout a dozvědět se pravdu! Pokračování se strany 8 Jasné stanovisko? kolaborantů s jakýmkoli totalitním režimem. Organizace politických vězňů není totiž politickou stranou a nezaujímá tudíž stanovisko k dílčím politickým otázkám, pokud se tyto výhradně netýkají porušování lidských práv a práva sebeurčení národů. Z řečeného nicméně vyplývá, že Košický vládní program, který byl našim národům vnucen, a na jehož základě došlo k hrubému omezování občanských svobod, jež posléze vyústilo v naši národní katastrofu, je převážnou většinou členů považován za ilegální a proto neplatný. Přesto tato otázka není takového charakteru, aby se opačné stanovisko příčilo stanovám Sdružení a stalo se dostatečným důvodem k vyloučení. Naproti tomu k problému odsunu sudetských Němců a retribučních dekretů zaujímá Sdružení stanovisko naprosto jednoznačné. Odsun a retribuční dekrety jakožto dějinný důsledek velezrady, které se převážná většina československých občanů německé národnosti na československé republice v kritickém období 1938-39 dopustila, schvalujeme. Metodu však jakou byl odsun prováděn a jakou byly retribuční dekrety zneužívány k vyrovnání osobních a stranických účtů, zásadně odsuzujeme. Za Sdružení bývalých čsl. politických vězňů E. Hoffmann - tajemník Železná neděle Józa Mrník: Nový Špalíček písní (ne)národních BLANICKÁ Tráva neroste tam, kde tanky stály . . . Na pražském mostě spí husárek malý - husárek z Blaníku - v železné posteli. Čeká, až z pomníku kníže mu zavelí. Vzbudí se ze spánku, až ruka Václava za svitu červánků k útoku zamává. MUKLOVSKÁ D. Zahučaly hory, zahučaly lesy, říkám si tu fóry, říkám si tu kecy. Moje mladé časy nezažily krásy, užil jsem si basy, ztratil jsem v ní vlasy. Mladosť, moja mladosť, tak som ťa utratil, teď už mám všeho dost. Tvůj Jozef Navrátil. V Curychu, dne 9. června 1983. 11 [pageend11]Sověti sestřelili jihokorejský dopravní letoun. Vražda 269 cestiýících! Letadlo 007 (Boeing 747) Korejských Aeroliní odstartovalo z mezinárodního Kennedyho letiště v New Yorku (USA) v 23:40 hod. EDT, v úterý 30. září 1983. Brzy po startu přeletělo nad kanadské území, aby pokračovalo dále na Aljaš- ku do města Anchorage, kde přistálo ve středu 31. září v 10:00 hod. místního času, v 16:00 letadlo opět odstartovalo ve směru Seul (Jižní Korea.). Nikdo s pasažérů na palubě letadla ani dopravní kontroloři na pozemních stanovištích netušili, že je to poslední let tohoto obřího letadla a také cestujících. Radarová kontrola letu dosáhla vzdálenosti letadla 2.880 km. Když letadlo opustilo radarovou kontrolu nacházelo se 480 km jižně od ostrova Shemya v souostroví Aleutions. prostoru Kutilských ostrovů. Ve 14:21 hod. sovětský pilot hlásil, že letadlo 747 bylo ve výšce 10.000 metrů. Ve 14:26 hod. sovětský pilot dávál hlášení, že vypálil raketu a letadlo zničil. V letadle zahynulo 269 civilních osob. Sovětští vrahové se odhalili!!! Pilot navázal radiospojení a kontrolu letu s Tokiem a žádal o povolení stoupat z 32.000 stop na 35.000 stop (11.660 metrů). Ve 12:00 hod. EST upoutalo pozornost sovětského radaru. Letoun se nacházel v sovětském vzdušném prostoru u Kamčat- ky nad Ochotským mořem a letěl dále k ostrovu Sachalin. Sovětské stíhací letadla Sukhoi sledovaly letoun plné dvě hodiny. Ve 14:12 hod. sovětské stíhačky hlásily své pozemní kontrole že zahlédly letadlo 747 které se právě nacházelo ve vzdušném MUKL je zpravodaj, který vychází jednou za dva měsíce. Je tribunou všech muklů roztroušených po světě. Vydává: Sdružení býv. čsl. politických vězňů v exilu (Organ. Kanada). Řídí redakční rada. Výkonný redaktor a grafická úprava: Milo Komínek. Tiskne: Moravia Press Ltd. Toronto, Ont. Canada. MUKL 2098 Dundas Street West, Toronto, Ontario, Canada M6R 1W9 Tel. (416) 533-4242 12 [pageend12]