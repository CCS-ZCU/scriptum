VĚSTNÍK ČESKOSLOVENSKÉ NÁRODNÍ RADY AMERICKÉ Čís. 251 Únor 1976 Světové pojetí Sovětského svazu V Moskvě se koná sjezd komunistické strany a opět Brežněv bude středem pozornosti doma i ve svobodném světě. Záleželo mu velice na tom, aby se mohl prokázat úspěchy, proto usiloval mj. o podepsání úmluvy v Helsinkách, což mělo korunovat jeho zahraniční politiku. Přirozeně bude ve své rozsáhlé řeěi zdůrazňovat klady svého úsilí a zakrývat neúspěchy. Nejzávažnější neúspěch byl v zemědělství. Za dvanáct let jeho vlády výsledky se nezlepšily, dokonce úroda loňského roku byla z nejhorších (viz Věstník, leden 1976). Je to špatné vysvěděení pro zem, která za carské vlády stačila zásobovat nejen svoje občany, ale i vyvážet obilí. Sovětský svaz musel opět nakoupit obrovské množství obilí ve Spojených státech, Kanadě a Austrálii. Československé zemědělství za komunistického hospodaření také nestačí zásobovat občany a tak ěs. vláda je nucena kupovat od Sovětského svazu obilí se sovětskou značkou, aby se neprozradil jiný původ, důkaz mizerného hospodaření. Americké obilí, ať už se octne kdekoli za železnou oponou bude neoznačené. Věc se zařídí tak, že sovětští občané budou vděčni vládě za to, že dobře hospodaří a obdařuje je domácím obilím. Českoslovenští občané mají být také vděčni za láskyplnou péči Sovětskému svazu, že se s nimi dělí o svou úrodu. Dalším neúspěchem je sovětská celková ekonomie. Ač svého času, před svým pádem se Chruščov vychloubal, že sovětská ekonomie pohřbí Spojené státy, nepodařilo se jim Ameriku dohonit, dokonce se nepoměr zhoršil. Za třetí, Brežněv neuspěl ve snaze sdružit a připoutat komunistické strany všech zemí k jednotné akci. Ostatní hlavní komunistické strany odmítly společně odsoudit Čínu a zvláště komunistické strany Britanie, Francie a Itálie se neztotožňují ve všem s Moskvou. Roztržka s Čínou se nepřeklenula. Některé, např. italská, odsoudily invasi a obsazení Československa a dosud se nesmířily se sovětskou politikou vměšování se do vnitřních záležitostí suverénních států. Československo jim zůstalo výstrahou. Na kladné straně může se Brežněv chlubit velkými úspěchy. Je to jeho politika détente, která Sověty nic nestojí a z které jenom těží. Dále, je to vzrůstající válečná moc, která se během let vybudovala a které se obětovalo vše ostatní, výroba spotřebního zboží, zemědělství, životní úroveň, atd. Američtí znalci se obávají, že skutečně Sovětský svaz nabývá přesilu. Admirál E. A. Zumwalt, nejvyšší velitel loďstva, prohlásil nedávno, že sovětská námořní síla (kdysi daleko za námi) dostihla, dokonce předstihla U. S. Navy a že je nyní pánem moří. Admirál Zumwalt to přičítá nešťastné americké zahraniční politice a doporučuje, aby státní sekretář Dr. Henry Kissinger byl odstraněn. U.S. Gen. Alexander M. Haig, nejvyšší velitel NATO varoval, že “Sovětský svaz postoupil ve zbrojení a povšechné vojenské síle tak rychle a tak daleko, že Západ se nyní “nalézá na pokraji pohromy”. I Dr. Kissinger doznává, že Angola je vítězstvím pro Moskvu a obviňuje kongres z nečinnosti. Pravda je, že celá americká zahraniční politika byla a je stále na ústupu a že Kreml si vysvětluje naše ústupky a mírumilovnost ve svůj prospěch. Uskutečňuje se prý předpověď Lenina, který prorokoval neodvratný úpadek a rozklad západních demokracií. Brežněv bude na sjezdu dokazovat, že vyvrcholuje kritická doba v zápase komunismu proti kapitalismu a že naše porážka je na obzoru. Jsou vynikající znalci ve Spojených státech, kterým sovětský konečný cíl není tajemstvím. Po celý život se zabývají studiem komunismu a specielně Sovětského svazu. Jeden z nich je býv. americký velvyslanec v Moskvě Foy D. Kohler. Sleduje bedlivě vývin. Vědom si hrozícího nebezpečí a našich tragických omylů a sebeklamu, svolal loni na poradu dalších jedenáct znalců Ruska, jeho lidu, historie, evoluce, zrodu komunismu a Sovětského svazu. Mezi odborníky byli tři bývalí američtí vyslanci v Moskvě, s dlouholetou zkušeností a velkou znalostí Sovětského svazu a zemí za železnou oponou: Jacob Beam, George Kennan a sám Foy D. Kohler. Konference se konala pod záštitou Center for Advanced International Studies, University of Miami. Před konferencí byl zaslán pozvaným dotazník, aby si připravili svůj rozbor do konference. Výsledek konference byl pozoruhodný už proto, že v zásadních otázkách se dvanáct zúčastněných shodovalo, ač jsou různého politického přesvědčení a zaměření. V otázkách o Sovětském svazu byli jednotní, jenom v některých podrobnostech se jejich názory lišily. Senátor James Buckley z New Yorku předložil senátu podrobnou zprávu a výsledek jejich úvah dal uveřejnit v Congressional Record dne 4. června 1975. American Bulletin, anglicky psaný měsíčník Československé národní rady americké přinesl o tom podrobnou zprávu v červenci 1975. Dnes máme pokračování. Býv. vyslanec Foy Kohler, pod záštitou Center for Advanced International Studies začal vydávat měsíčník Soviet World Outlook. Měsíční zpravodaj se bude věnovat tiskovým a oficiálním zprávám ze Sovětského svazu, jejich podání a úmyslu. Bude sledovat sovětské proslovy, názory a debaty v naději, že pochopíme sovětské plány a činy a že svou znalost poměrů uplatníme při posuzování, rozhodování a řešení svých styků se Sovětským svazem. První číslo vyšlo v těchto dnech a seznamuje čtenáře s názory a úmyslem Kremlu v kritických záležitostech a jeho poměru ke Spojeným státům. Dovídáme se, že Moskva odsuzuje americký výklad détente a naše nepochopení sovětského stanoviska. Chybujeme např. když žádáme od détente “stabilitu a status quo". Moskva se prý nezavázala v Helsinkách k uvolňování mezinárodního napětí. Izvestia, Pravda, různí hlasatelé a vládní činitelé ujišťují sovětské občany, že Sovětský svaz se nevzdal revolucí a osvobozování ujařmených, např. v Angole. Portugalsku, atd. Sověty vysvětlují, že v období détente se musí pokračovat v boji mezi systémy na každém poli. Moskva si reservuje právo zvrátit soeiální-politický řád ve světě: jakýkoli pokus šířit názory Západu v Sovětském svazu, jakýkoli pokus zabránit revolucím ve světě je označen za obnovení studené války a za hřích Ameriky. Mluvčí v Sovětském svazu nemohou pochopit, jak si mohou Spojené státy vykládat détente, prý nejsme schopni pochopit odstíny sovětské politické terminologie a dokonce si vysvětlujeme [pageend1]VĚSTNÍK February 1976 Organ of the Czechoslovak National Council of America Published monthly (Except bi-monthly July-August) Subscription $2.00 a year - Outside U.S.A. $3.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 Second Class Postage paid at Chicago, Illinois VĚSTNÍK Ünor 1976 Orgán Československé národní rady americké Vychází měsíčně (s výjimkou dvojčísla v ěervenci-srpnu) Předplatné $2.00 ročně. - Mimo U.S.A. $3.00 Redaktorka - Vlasta Vrázová Úřadovna: 2137 S. Lombard Avenue, Cicero, Illinois 60650 Tel.: 656-1117 to ve smyslu entente cordiale, přátelské dohody. Sověty nepoužívají slova détente, jenom v úvozovkách. Raději volí slovo “razriadka”. Moskva nemůže přijmout status quo, dnešní stav za trvalý, poněvadž by se musela zřeknout revolucí a osvobozování obyvatel v Africe, Asii a Latinské Americe; musela by přijmout třídní paralysu v kapitalistických zemích a dělat, že nevidí starý boj mezi dělnictvem a kapitalismem; musela by přijmout příměří v ideologické sféře. Kdyby to Moskva dovolila, Spojené státy by si vysvětlovaly détente libovolně, považovaly by Sověty za mrtvé, ignorovaly by skutečný svět a pravý stav v mocenském poměru. Další kapitoly v měsíčníku Soviet World Outlook se věnují rozboru strategie a taktiky Moskvy a revolučních plánů. Brežněv a jiní sovětští odborníci jsou přesvědčeni, že Západ se nalézá v nebývalé ekonomické a sociální krizi s dalekosáhlými zvraty. Brežněv věří, že buržoázni demokracie směřuje k vnitřnímu rozkladu své politické a kapitalistické soustavy. Dle jiných sovětských znalců, kapitalistický systém se hroutí. Všechny ústupky jako je détente děláme ze slabosti a z nemohoucnosti. Sovětští odborníci sledují poměry na Západě, jak by se mohl urychlit náš pád. Vydavatelé Soviet World Outlook jsou přesvědčeni, že je důležité, abychom znali tyto sovětské názory sovětských vládců a abychom nepodceňovali sovětské výroky. “Na základě dlouholetých zkušeností redaktoři měsíčníku jsou přesvědčeni, že sovětští vládci prozrazují mnoho o svém přesvědčení, o svých plánech a cílech ve veřejných proslovech a v tisku, na sjezdech, na zasedání Ústředního výboru strany, od nejvyššího zasedání až po schůze továrních buněk”. Vydavatelé udávají řadu příkladů významných proslovů v minulosti, kdy se udával směr příštího dění, a zveřejňují dnešní výroky oficiálních činitelů a časopisů komunistické strany, jako je Pravda, Komunist, Izvestia i spisy důležitých institucí. Musí se dobře rozumět sovětské mluvě, upozorňuje redakce měsíčníku, neříká se nic nadarmo, vše má svůj účel a je namířeno na efekt nebo za určitým cílem. V debatách a projevech se musí rozeznávat “double talk”. V sovětské mluvě slova mají docela jiný smysl než táž slova na Západě. “Kdo studoval sovětskou mluvu po dlouhá léta, kdo se zocelil a donutil se číst a zvážit nekonečný vodopád slov (tzv. intellectual garbage) a hlavně kdo se trénoval myslit rusky, pozná pozoruhodnou souvztažnost mezi sovětským slovem a činem. Nespočívá to v tom, že Kreml by zakrýval úmysl a nepriznával se jak toho vlastně chce docílit, ale že cizí pozorovatelé často nedávají pozor na to co Kreml říká”. Proč nevěřit sluchu? Proč odmítáme ponaučení z minulosti, proč zavíráme oči, abychom neviděli skutečné nebezpečí? Doufejme, že snaha vydavatelství Soviet World Outlook poučí některé naše zákonodárce a objasní jim některé závady americké zahraniční politiky a že ovlivní novináře, aby se vyvarovali sensačních titulů a planého poplachu a venovali se raději vážným úvahám. Oznamte včas změnu adresy Dr. Mikuláš Ferjenčík: Čo sa robí v Polsku V poslednom svojom článku v Hlasateli a v Hlase Národa “Stane sa Slovensko sovietskou republikou?” som sa zmienil o nekľude v Poľsku. Mám za to, že nie je na škodu informovať našu verejnosť, o čo vlastne v Poľsku ide. Začalo sa to ešte začiatkom decembra m.r. (S. dec.), že sa obrátilo 59 vedúcich poľských intelektuálov na najvyšších predstaviteľov poľského politického života otvoreným listom a vyhlásením, v ktorom žiadajú obnovenie a ústavné zaistenie ‘slobody viery-vyznania, slobody práce, slobody prejavu a informácií, ako aj slobody vedeckého bádania.” Nato koncom decembra m.r. ozval sa VII. kongres “Spojenej poľskej robotníckej strany”, (PUWP) ktorá je čelnou organizáciou komunistickej strany Poľska, ktorý žiada pre (PUWP)vedúce postavenie v politickej štruktúre Poľska a uznanie večného priateľstva a spojenectva so Sovietskym zväzom, čo by malo byť zaistené zmenou ústavy ešte vo februári t.r. potvrdené voľbami v marci t.r. 18. januára t.r. následovaly prejavy dvoch čelných predstaviteľov cirkve rím. katolíckej v Poľsku kardinála Štefana Wyszynskeho a kardinála Karola Wojtyla, ktorí vo svojich kázaniach vo Waršave a Krakove volajú po uznaní dôstojnosti a ľudských práv pre národ poľský. Okrem uvedených hrozia Poľsku aj vážne hospodárske ťažkosti. Vychvalované zlepšenie v posledných 4 rokoch, financované z pôžičiek z cudziny, patria minulosti. Potravín a najma masa je znova nedostatok. - Dlhé fronty čakajúcich pred potravinářskými obchodmi sú zasa bežným zjavom. Očakává sa drastické zvýšenie cien tovaru - a menovite potravín po očakávaných voľbách v marci t.r. Tento stav vzbudzuje obavy z obnovenia robotníckych demonštrácií podobných tým z roku 1970, keď bolo na rozkaz tzv. robotníckej vlády zastrelených niekoľko sto robotníkov. Poľský americký kongres (PAC) v liste adresovanom prezidentovi Fordovi informuje ho o stave vecí v Poľsku, menovite o hroziacej konfrontácii medzi komunistickou vládou a převážnou väčšinou národa. Žiada prezidenta, aby Department of State vážne preskúmal a posúdil vyhlásenie 59 poľských intelektuálov, ako aj naše obchodné zmluvy (trade and loan program) s Poľskom a rozhodol, či výhody poskytnuté Poľsku (most favored status) ma zostať v platnosti. Vyzývajú ďálej prezidenta, aby vláda aj Kongress Spoj, štátov informoval vládu v Moskve aj vo Waršave o zápornom účinku (negative effect) tohto vývoja v Poľsku pre budúcu spoluprácu medzi Východom a Západom a détente. Československá národní rada americká uistila Poľský Americký kongress prejavom svojho predsedu pri verejnom shromaždeniu dňa 9. t.m. usporiadanom poľskými organizaci- emi, o naprostej solidarite a úzkej spolupráci. Boj o slobodu Poľska je aj bojom o slobodu Československa. 2 - Věstník [pageend2]Z událostí v Československu Rudé právo má novou senzaci Do Prahy se vrátil bývalý zaměstnanec Radia svobodné Evropy v Mnichově, kde pracoval od konce roku 1968 jako hlasatel. Rudé právo ho představilo jako kapitána Pavla Minaříka, rozvěděíka ěs. špionážní služby. V Klubu novinářů v Praze byla za tímto účelem svolána tisková konference. Minařík prohlásil, že nejen znal všechny spolupracovníky ěs. oddělení, ale byl činný i v emigrantských spolcích, a hlavně v Poradním sboru pro Západní Evropu, kde úzce spolupracoval s redaktorem Pejskařem. Celá konference měla jeden hlavní účel - ztotožnit RSE se CIA a její zaměstnance za válečné štváče. Na devíti celostránkových sloupcích Rudého práva z 30. ledna 1976 jsou nejen jména exilových pracovníků, ale i jména amerických politických činitelů, a hlavně CIA. CIA prý dostává materiál, o který má zájem a Svobodná Evropa a Radio Svoboda zase přebírají od CIA některé situační zprávy ze zemí socialistického tábora. Z tak zvané tiskové konference je vidno, že zahraniční novináři jsou většinou ze zemí komunistického bloku. Na otázku zástupce Tass jak získává Svobodná Evropa špionážní informace Minařík odpověděl že: . . . “Americká zpravodajská služba pečlivě vyhodnocuje veškeré dopisy, které přichází do obou vysílačů ze socialistických zemí. Veškeré použitelné zprávy sbírá do informačního bulletinu . . . Měl jsem možnost přitom zjistit autory materiálu pocházejících z Československa, měl jsem možnost zjistit jména informátorů a také jejich spojení se Svobodnou Evropou. Další získávání informací pochází od občanů socialistických zemí, kteří vyjíždí na Západ na kongresy, vědecká zasedání, sympozia, sportovní utkání a i soukromné zájezdy ... “Z tohoto výroku se lze obávat, že Minařík zná a prozradil jména lidí z Československa, kteří cokoliv Svobodné Evropě zaslali nebo měli osobní styk v zahraničí. Z Minaříka se stal udavač, který četl cizí dopisy a dle jistých zpráv tyto dopisy též odcizoval. Další reportéři byli z Mladé fronty. Snažili se vylíčit zaměstnance Svobodné Evropy jako bývalé fašisty, hlinkovce a zrádce z poúnorové i posrpnové emigrace. Přítomni byli: Zdenek Rosenbaum z ČTK, German Ustinov z Izvestija, Oldřich Vejvoda z čs. televise, Zbygniev Zamenski, zpravodaj listu Tribuna ludu, Gennadij Manakov z agentury Novosti, Ilja Jenča za čs. rozhlas, zpravodaj bulharské agentury, zpravodaj východoněmeckého listu Neues Deutschland, ing. Julius Petřík, čs. zahraniční rozhlas, zpravodaj listu Žycie Warszawy, zpravodaj listu Komsomolskaja pravda, a zpravodajové polské agentury RAP, polského rozhlasu, televise a tiskové agentury Interpress. Kdo je Pavel Minařík? Narodil se 29. června 1945 v Brně, kde před sovětskou okupací byl hlasatelem a nezávislým reportérem brněnského rozhlasu. Je bledého vzezření a úlisného chování. Po sovětské okupaci v září 1968 uprchnul do Vídně, kde vešel ve styk s bývalým ředitelem Svobodné Evropy p. J. Firtem. Přesto že se narodil po válce, znal prý kdo byl J. Firt a proto “už se předem vybavil pro podobnou eventualitu vhodným materiálem, který mohl mu nabídnout”. Firt prý to odkoupil, zaplatil a zprostředkoval mu schůzku s ředitelem čs. oddělení Svobodné Evropy Jaroslavem Pecháčkem, který mu nabídnul zaměstnání. Sotva mohl být, jak praví, kapitánem výzvědné služby ve stáří 23 let a sotva byl poslán do zahraničí s tímto posláním. Prostě uprchnul a vzal sebou co se dalo, aby si na Západě přilepšil. Ve svém zaměstnání nebyl jen hlasatelem (špatným), ale jako posrpnový uprchlík prý měl dodávat informace Američanům o lidech o kterých se ví, že před r. 1968 byli doma členy KSČ. To prý mu otevřelo dvéře do každého spolku a hlavně do Poradního sboru pro západní Evropu. Jeho zásluhou se dostala jména organizací jako je Poradní sbor, Rada svobodného Československa, Světový kongres Slováků atd. do čs. komunistického tisku. A tak se čs. čtenáři dověděli, že předseda Rady svobodného Československa, Mojmír Povolný a další člen Jiří Horák byli přijati v březnu 1975 americkým ministrem zahraničí a ředitelem národnostní rady demokratické strany. Dále s nimi jednal pokladník odborů AFL-CIO Lane Kirkland. Později sám předseda George Meany zaslal dr. M. Povolnému dopis, z něhož Rudé právo uvádí: “Lze jen doufat, že naším společným úsilím se podaří vyburcovat americký lid a jeho vůdce a ukázat jim nebezpečí tohoto falešného uvolnění. Musíme rozptýlit mýtus o všeobecném uvolnění napětí”. Články i televisní výstupy s Minaříkem jsou mistrně organizovány. Peníze, personál a technologie jde na účet pracujících. Při tom se snaží namluvit německým a americkým poplatníkům, kolik peněz je stojí rozhlasové stanice. Svobodná Evropa a Radio Svoboda a hlavně osoby, které prý tento rozhlas řídí - to je CIA - a jak to kompromituje západoněmecké politiky, že trpí tyto stanice na německém území. Jak zvrácené jsou tyto pojmy! Zběh, špión a podvodník, který má být stíhán pro zneužití bankovního konta své německé manželky, kterou zanechal tak jako před tím první ženu v ČSSR, obviňuje své oběti, které zneužil a podvedl. Prý je to hrubé porušování helsinského dokumentu. Nebylo to Rudé právo, které před podepsáním úmluvy v Helsinkách zdůrazňovalo, že détente neznamená smiřování, nýbrž zostřední třídního boje a potírání imperialismu? ČSSR je “Amerikou” pro sovětského občana Dle zprávy západoněmeckých novin Praha se prý v době vánoc proměnila ve velké nákupiště. Lidé se tlačili jak v obchodech tak u výkladních skříní vkusně upravených. V době, kdy se mělo šetřit svítily světelné reklamy. Pro návštěvníka z Východního Německa a Polska to musel být ráj na zemi. Dva sovětští návštěvníci se piý při nákupu vyjádřili: “Toto je pro nás Amerika”. Ač není k dostání vše, co by si srdce přálo, výběr je veliký, píše německý pozorovatel. A kdo si to může dovolit, nic mu nebrání si koupit luxusní zboží, ať už je to vkusné ošacení, obuv, likéry nebo elektrické přístroje. Nápadný byl velký počet venkovanů, “vykupovačů”, jak je Pražané nazývají. Tito zaměstnanci družstev dobírají koncem roku podíl na výnosu plodin, masných nebo mléčných produktů, někdy to činí 20,000 až 50,000 Kčs. Venkované jedou z Prahy s napakovanými auty a jsou postrachem dopravy, neboť nejsou zvyklí na provoz velkého města. Jsou privilegovanou třídou socialistické společnosti (tzv. beztřídní). Ale i měšťané si prý mohou dovolit dobré bydlo. Je prý letos dost zboží v zásobě k doplňování povánočních zásob a je více vkusného zboží vlastní výroby, které se liší od uniformity z let minulých, je dobrý výběr potravin, zeleniny i ovoce. Výklady řeznických obchodů jsou rozkoší v očích polského občana, který doma musí stát ve frontě. Dokud jsou peníze, tak se nakupuje. Tak referoval německý tisk - Prag-DPA, 16. ledna 1976. Co reportéři nevědí Týdenní pošta Rudého práva přináší dopisy spotřebitelů, kteří si stěžují na určité nedostatky výrobků a služeb, o kterých autor západoněmeckého listu nenapsal. Kvalita výrobků, především spotřebního průmyslového zboží prý je citlivým barometrem spokojenosti a nespokojenosti lidí. Přijde na trh výrobek, který prý byl “upospíchán” a lidem, kteří ho koupili pohne řádně žlučí. Zvláště jedná-li se o výrobek v hodnotě 6.000 Kčs. jako je automatická pračka Tatramat. Několik rodin si stěžovalo, že během krátké doby prorezavěl smaltový kotel a když se stížností nepochodili u výrobce, obrátili se na redakci Rudého práva, Muselo zasáhnout federální ministerstvo všeobecného strojírenství a Tatrasmalt Poprad musí nejen nahradit vadné nádrže praček, ale též přehodnotit smaltování nádrží. V dalším případě šlo o výrobek Tesly, kdysi známé svou vysokou kvalitou, což prý se však nedá říci o magnetofonu B 100 za 3.000 Kčs. Kupují si ho hlavně mladí lidé. Martin Hluchý z Ostravy prý prošel několik obchodů a Věstník - 3 [pageend3]teprve sedmý magnetofon jakž takž vyhovoval. Otázkou je, kdo dostane těch šest pochybných přístrojů a co to bude průtahů, znechucení a nervosity, než magnetofon bude dán do pořádku? Nejde však jen o drahé věci, ale i o zboží nižší ceny. Pan L. Bulíř z Liberce si stěžuje, že si koupil kuře, které mělo uvnitř pouze krk, i když na sáčku bylo uvedeno “Kuře s drůbky”. Obává se, že prý asi nejde o nějakou inovaci, ale že podnik prodává za stejnou cenu méně. V jiném případě malý chlapec dostal od matky nové boty za 88 Kčs. a šel sáňkovat. - Za deset minut se vrátil s odlepenou podrážkou. Druhý den vedoucí prodejny byl neochotný a dokonce hrubý. Reklamní lístek doslovně hodil matce s poukazem, že musí čekat až co přijde z Gottwaldova. Chlapec chtěl jet na lyže, ale boty nebyly, a tak Rudé právo případ vyšetřuje. V budoucnosti prý se má situace zlepšit, neboť nová pětiletka má být “pětiletkou kvality.” Sedmého výročí hrdinného sebeobětování Jana Palacha vzpomínal 19. ledna exil i náš lid doma. Národ jeho oběť pochopil, jak prokázal pohřeb národního hrdiny. Jeho hrob zůstal symbolem i po zneuctění zbabělou exhumací a jméno Jan Palach zůstane v celém světě připomínkou komunistického útlaku. V Římě má Jan Palach pomník (a náměstí), v Clevelandu symbolickou sochu. A v srdci národa věčnou, nehynoucí paměť. Jedno z posledních čísel 40 stránkového časopisu světové humanitní organizace Amnesty International přineslo anglický překlad řecké básně o Janu Palachoví: autorem básně Manifesto je I. P. Coutsocheras; do angličtiny ji přeložila Antigona Kefalová; tento zbásněný výkřik zneuctěného lidství je součástí sbírky, jíž vydalo australské nakladatelství Alpha Books v Sidney; báseň o Janu Palachoví dostala zlatou medajli od Mezinárodního sdružení pro poesii. DARY NA ČINNOST ČSNRA: Generál John Slezák, IL $50.00 Otakar Machek, M.D., MO $50.00 Mrs. Josef Rulíček, IL $25.00 manž. Josef A. Nečasoví, CA $20.96 Frank H. Mařik, OH 10.96 Bohemian Women’s Club 10.00 Dr. a Mrs. Jaroslav Polach, MD 10.00 Mr. a Mrs. Anthony J. Srba, NY 10.00 Mr. a Mrs. Fred Štěpánek 10.00 Augustin Gering, IL 5.00 IN MEMORIAM Antonína Rohela věnují: manž. Frank Froňkovi, IL 20.00 Marie Benešová, IL $10.00 J. Durešová, IL $ 5.00 In memoriam milované maminky, pí. Marie A. Antene, věnuje Hermie C. Rabštejnková s rodinou $25.00 zesnulého manžela, p. Jana Hoška, věnuje Marie Hošková, IL $15.00 zesnulé dcery, pí. Marie Jurčíkové, věnuje Mary Kolár, IL $10.00 Olgy Hurbanove, věnuje pí. Sophia Salma, NY $10.00 Marie Topolové, roz. Bodlákové, věnuje Emilie Bodláková, IL $10.00 Mary Pelcové věnuje C. H. Pokorný, MN $ 2.00 SJEZD ČSNRA V CHICAGU Rádný sjezd Československé národní rady americké se koná v sobotu a neděli dne 10. a 11. dubna 1976 v budově Lincoln Federal Savings and Loan Association of Berwyn, 6655 West Cermak Road, Berwyn, 111. Prosíme oblasti a odbočky ČSNRA, aby nám sdělily jména delegátů. Pak-li nezvolily delegáta na valné hromadě, aby tak učinily dodatečně na řádné schůzi oblasti neb odbočky. Připojujeme ustanovení příslušné části stanov ČSNRA o sjezdu. Úřadovna naléhavě žádá, aby zprávy úředníků a pracovníků výborů předsednictva, zprávy oblastních výborů, jakož i zprávy odboček nesdružených v oblastních výborech, byly zaslány k rozmnožení do úřadovny do 19. března 1976. STANOVY ČSNRA: “HLAVA V. Rádný sjezd.” Článek 1. Rádný sjezd Národní rady se koná každým druhým rokem, a to v létech sudých čísel v místě, určeném předcházejícím sjezdem. Sestává ze zástupců, volených dle následujících pravidel: a) každá celonárodní organizace, mající členství v Národní radě, je oprávněna ke dvěma zástupcům; b) každá odbočka Národní rady je oprávněna k jednomu zástupci. Odbočka s počtem členů vyšším než 150, je oprávněna ke dvěma zástupcům, zvoleným z jejího středu; c) každé sdružení, spolupracující co členská složka Národní rady dle ustanovení těchto stanov, jest oprávněno ke dvěma zástupcům; d) oblastní výbory Národní rady volí ze zástupců přičleněných organizací vedle těch, kdo zastupují přímé odbočky Národní rady dva zástupce, kteří budou zastupovati takový oblastní výbor; e) členové předsednictva jsou ex officio řádnými zástupci na sjezdu. Článek 2. Za zástupce na sjezdu dle výše uvedených ustanovení mohou být voleni pouze členové Národní rady dobré pověsti.” Odišiel nám Prof. Dr. Vojtech E. Andic Niekdajší podpredseda československej Spoločnosti pre vedy a umenie a profesor ekonómie na univerzite štátu New York, v hlavnom meste Albany, doktor Vojtech Ervin Andic zomrel prvého februára vo veku 65 rokov. Profesor Andic sa narodil na Dobrej Nive na Slovensku. Keď dovršil svoje štúdiá v Prahe, kde absolvoval Vysokú školu obchodnú, vyemigroval - zopár mesiacov pred vypuknutím Druhej svetovej vojny - do Spojených štátov. Profesor Andic písal a stal sa prispievateľom nejedného českého či slovenského denníka alebo týždenníka v Amerike a Kanade. Prednášal húževnaté na zhromaždeniach jednotlivých českých a slovenských organizácií v Spojených štátoch o vývine v rodnej vlasti; a neskôr roku 1939 zháňal pomoc pre vysokoškolákov, čo opustili Československo po zatvorení českých vysokých škol za nacistickej okupácie 17-eho novembra 1939. Začiatkom roku 1942 Vojtech Andic posobil v Informačnej službe československej vlády v exile. Jeho hlavnou úlohou bolo vtedy písať v češtine, slovenčine ako aj v angličtine okolo vývoja v Československu, a pripravovať, ako aj podávať rozhlasové referáty o veci Spojencov, domov, českému a slovenskému ľudu. Robil vskutku s veľkou obetavosťou a oddanosťou. V tie časy Vojtech Andic pokračoval v štúdiu ekonómie na Columbijskej a Newyorskej univerzite, kde si nadobudol i doktorát. Akokoľvek, bolo to až prostred rokov päťdesiatych, keď nastúpil na cestu učiteľského pôsobenia v Amerike, čo sa teraz dovršila jeho predčasnou smrťou. V desaťročí medzi zakončením Druhej svetovej vojny a po nej, Vojtech Andic neprestával písať do československých novín v Amerike a za jeden 4 - Věstník [pageend4]čas sa stal aj členom československej redakcie Hlasu Ameriky v New Yorku. Ako človek s akademickým vzdelaním bol nanajvýš aktívny v organizovaní československej Spoločnosti pre vedy a umenie; táto organizácia má teraz medzi svojimi členmi vyše 2-tisíc univerzitných profesorov; vedcov, učencov a umelcov, a to v Spojených štátoch, Kanade, Austrálii a v západnej Európe, ktorým prišlo v ostatných desaťročiach opustiť rodnú zem. Viac ako štvrtinu storočia Vojtech Andic sústavne zacestúval do väčších miest i menších osád Čechov a Slovákov v Amerike a písal neúnavne, s hlubokým ľudským porozumením o ich problémoch, áno, i o ich úspechoch a ašpiráciách. A tak nečudo, že si získal náklonnosť a obdiv tisícov amerických Čechov a Slovákov a vďačnosť mnohých a mnohých, ktorým nikdy neodmietol podať pomocnú ruku v ťažkostiach či núdzi: pomáhal ako len vládal ... A preto ostáva po ňom clivo, bude nenahraditeľne chýbať . . . Zostávajú tu po ňom jeho žena, Emília, a dcéra, Barbara, v Pittsburghu, v Pennsylvanii, a syn Martin, nateraz profesor na univerzite v Dartmouth, v štáte New Hampshire. Dr. Ernest Sturc Dr. Antonín Hřebík: Bratr Břetislav Vaněk zemřel ve věku 76 let V pondělí 23. února 1976 zemřel v Brookfield, 111., po delší nemoci známý národní a sokolský pracovník bratr Břetislav Vaněk ve věku 76 roků. Narodil se 10. dubna 1899 v Třebíči na Moravě, kde se vyučil čalounictví a kde také absolvoval odbornou školu. V roce 1921, u příležitosti odjezdu družstva Československé Obce Sokolské na slet Amerického Sokolstva do Chicaga, odjel do Spojených států, kde od té doby žil a pracoval v Chicagu, až do svého odchodu na odpočinek. Ve Spojených státech se ihned začlenil do národní práce, a to nejprve do činnosti divadelní. Jako člen Česko-amerického národního divadla působil nejen v Chicagu, ale i při zájezdech do četných amerických měst. Při jednom z těchto divadelních zájezdů seznámil se v Omaze, Nebraska, se svou milou manželkou Boženou, rozenou Kloudovou, se kterou dne 17. července 1926 uzavřel sňatek manželský. V Towm of Lake v Chicagu si zařídil čalounický závod, který později přestěhoval do č. 3852 na západní 26. ulici v “České Kalifornii” a který úspěšně vedl po dobu více než 40 roků. Po svém odchodu na odpočinek odstěhovali se manželé Vaňkovi v roce 1972 z Chicaga do Brookfield, 111., kde od té doby žili na zasloužilém odpočinku. Ze šťastného manželství narodili se manželům Vaňkovým dva synové, Miroslav a Vladimír, dnes již oba ženatí a otcové rodin. Jako věrný Sokol a sokolský pracovník již ve staré vlasti, bratr Břetislav Vaněk ihned po svém příjezdu do Spojených států vstoupil do Sokola Town of Lake v Chicagu, kde byl po řadu let nejen pilným cvičencem, ale i činovníkem jednoty. Po 10 roků byl starostou Sokola Town of Lake a po řadu let byl ředitelem a pokladníkem sokolského letního tábora této jednoty ve Willow Springs u Chicaga. Po 10 roků byl starostou Sokolské župy Střední se sídlem v Chicagu a po 4 roky byl místostarostou Americké Obce Sokolské. Bohatá byla také jeho činnost v druhém čs. odboji ve Spojených státech. Po dlouhou řadu let bratr Břetislav Vaněk pracoval také v Československé národní rady americké, kde byl dlouholetým členem předsednictva a dlouholetým pokladníkem. Po řadu let byl také předsedou Oblastního výboru Čs. nár. rady americké v Chicagu a po mnoho roků byl pokladníkem Odbočky "Dr. Milada Horáková” v Chicagu. Bratr Břetislav Vaněk byl také dlouholetým členem chicagského pěveckého Sboru “Lyra” a členem řady dalších krajanských spolků a organisací. Začátkem roku 1972 byl nucen vzdát se pro nemoc členství v předsednictvu Čs. nár. rady americké i funkce pokladníka v odbočce ČSNRA “Dr. Milada Horáková”. Sjezd Čs. národní rady americké, konaný ve dnech 15. a 16. dubna 1972 v Ciceru, 111., udělil mu záslužný diplom za jeho dlouholetou práci v Čs. národní radě americké a v jejích organisačních složkách. Bratr Břetislav Vaněk svou dlouholetou neúnavnou národní a sokolskou prací vyoral hlubokou brázdu v našem národním a sokolském životě, kde dosáhl nejen řady významných úspěchů, ale kde si získal svou vzácnou a milou povahou, svědomitostí a obětavostí také nepřehlednou řadu upřímných přátel. Jeho světlé památky nebude nikdy zapomenuto! Radostné jubileum V krajanském životě máme významných, radostných událostí pomálu. Tím vzácnější byla oslava dvou vynikajících přátel, manželů Dr. Jana Papánka a jeho ženy Betky Papánkové při příležitosti jejich zlaté svatby, na kterou si pozvali členy rodiny z Chicaga a nejstarší přátele. Oslava se konala v sobotu odpoledne dne 14. února v Holiday Inn, Yonkers, N.Y. Z Chicaga přijela rodina pi. Betky, bratr Dr. John Papánek se ženou, sestra Anna Lesáková s mužem a dcerou Aničkou, bratr Dr. Jana Papánka Ing. Štefán Papánek se ženou a neteř pi. Milena Blahutová. Přijelo mnoho přátel z Washingtonu a pro mnohé to bylo milé shledání s ostatními. Byli tu spolupracovníci z let válečných, poválečných, z kruhů Američanů, starokrajanů Čechů a Slováků, i přátelé různých národností. Jejich přítomnost nasvědčovala nejlépe širokému rozpětí zájmů obou mančelů. Oslavě předsedal Andrew Valušek, býv. redaktor a spoluvydavatel newyorských slovenských časopisů, dnes ve Wash, v ústředí demokratické strany, poradce za ethnické skupiny. Bylo vzpomenuto úzkého přátelství manželů Jana a Betky se všemi členy rodiny presidenta Masaryka, jeho spolupráce s presidentem Benešem a členy londýnské vlády v exilu, styků s americkou vládou, v prvé řadě s Department of State, boje na půdě Spojených národů za svobodné Československo po komunistickém puči, práce pro uprchlíky v organizacích International Rescue Commission ve Švýcarech, CARE (Dr. Papánek byl jeden ze spoluzakladatelů před koncem války), International Refugees Committee, American Fund for Czechoslovak Refugees, International Monetary Fund, International League for Rights of Man, organizace, kterou Dr. Papánek zastupoval ve Spojených národech. Výpočet hlavních zastoupených organizací naznačuje rozsah činnosti Dr. Papánka. U Papánků je nutno mluvit vždy o obou, poněvadž pracovali po padesát let v naprosté shodě a v každé práci se doplňovali. Měli pochopení a uznání jeden pro druhého, prožívali vše společně, dodávali si síly do života a víry. Betka Papánková se uplatňovala ve svém prostředí a získala si významného postavení v celonárodní organizaci National Council of Women a v International Council of Women, kterážto organizace má zastoupení jako poradce u Spoj. národů. Téměř čtyřicet let Dr. Jan a Betka Papánkovi se zúčastňují krajanského života. Po proslovech Američanů ze State Department a z různých organizací hlásili se o slovo přátelé z krajanských řad: Rev. Šefl za bratry legionáře. Dr. Pokorný za Americký fond, Dr. Karel Steinbach, rodinný lékař, Dr. Lexa za SVU. Československou národní radu americkou zastupovala Vlasta Vrázová, která mj. vzpomenula spolupráce s Dr. Alicí Masarykovou a Betkou Papánkovou v Československém červeném kříži v Chicagu r. 1939. Byly to vzpomínky nejrůznější, často smutné a tragické. Zvítězila však nálada věrného přátelství a společných nadějí a zapomínalo se na neúspěchy a zklamání. Zavládla radost z krásného přátelství a vděčnost Betce a Janovi za jejich oddanost. Věstník - 5 [pageend5]Zprávy oblastí a odboček Odbočka San Francisco, Calif. Odbočka San Francisco konala valnou hromadu dne 1. února 1976 a zvolila nové předsednictvo: předseda Jiří Spánek, místopředseda br. Harry Jozífek, jednatel br. Jan Turek, pokladník br. Zdeněk Verňák, členka předsednictva ses. Emilie Karelova. Spolková adresa: 847 North San Mateo Drive, San Mateo, CA 94101. Do oblastního výboru na Pacifiku byli zvoleni: Jiří Spánek, Jan Turek a Zdenek Verňák. Odbočka Washington, D.C. Největší společenskou událostí bývá Majales a i letos byly zahájeny rozsáhlé přípravy. Předsedkyní výboru je ses. Tanja B. Sturmanová. Byly rozeslány dopisy i mimo Washington, pozvánky prominentním Američanům, kteří se zúčastňují květnového festivalu. Proslýchá se, že dokonce pí. Betty Fordová, žena amerického presidenta byla požádána, aby přijala čestné předsednictví Majálesu. Výbor v čele s pí. Sturmanovou oznamuje v krajanském Zpravodaji: MAJALES - v sobotu 8. máje 1976 Hotel Mayflower, Wash., D.C. Prípravy na MAJALES sú už v prúde a viaceré výbory začali pracovať vo svojich úkoloch. Očakáváme že Majales bude úspešným, ale, samozrejme, úspech závisí od každého člena a členky nášho československého spoločenstva. Prosíme a očakávame pomoc od každého. Nateraz tiež pripravujeme a rozširujeme adresár. Radi bysme mali mená a adresy novo přišlých a tiež tých, ktorých sme snáď nedopatrením v našej kartotéke dosial nemali. Prosím našich čitateľov aby mi zaslali mená, adresy a tiež telefonně čísla svojich priateľov a známych, ktorí by sa o účasť na Majálesi zaujímali, a tiež by sa radi zapojili do práce pre úspech nášho podujatia v tom bicentenniálnom roku. Jedine spoločnou prácou v prospech ceľku dosiahneme úspechu v našom podujatí. S vďakou - za Majálesový výbor: Tanja B. Šturmanová, predsedkyňa 1200 So. Arlington Ridge Rd., Arlington, VA 22202. CHICAGSKÁ OBLAST ČSNRA Chicagská oblast konala valnou hromadu v neděli odp. dne 15. února v místnosti Lincoln Federal Savings v Berwynu. Odstupující úředníci podali své zprávy za uplynulý rok: br. Kalkus, předseda, Milada Feijenčíková, místopředsedkyně, Vlasta Vrázová, jednatelka, za churavého br. pokladníka M. Mejzra byla předložena krátká zpráva. Rozhodnutí z minulé valné hromady, aby se konalo více schůzí v roce a aby se zvýšila aktivita se osvědčilo. Každá pracovní schůze byla navštívena zvýšeným počtem delegátů. Podniky pořádané v posledním roce se všechny vydařily: ples, Československý den, 28. říjen. Navíc, oblast se zúčastnila výpravy do Lidic a opravy pomníku, manifestace Save America, průvodu porobených národů a výstavy v Lincoln Federal. Ve volbách byli zvoleni: br. František Kalkus, předseda, ses. Milada Ferjenčíková, 1. místopředsedkyně oblasti a předsedkyně zábavního výboru, br. Ing. Vladimír Richter, 2. místopředseda, br. Ing. H. Hama, 3. místopředseda, ses. Marie Langová, jednatelka a br. Miroslav Mejzr, pokladník. Dne 21. února se pořádal XXV. ples ke spokojenosti všech zúčastněných. (Bližší zpráva v příštím čísle Věstníku). Novinkou bude večer “Trampských písní” dne 27. března, v sobotu večer v Sokole Tábor. Sledujte krajanský tisk a rozhlas. Bližší podrobnosti zájezdu kanadské skupiny účinkujících budou sděleny v několika dnech. Bude to mimořádný podnik mladší generace, informujte o tom tzv. “mladý exil” z r. 1968, který o předvedení písní z novější doby bude mít živý zájem. Bude to pro ně “kus domova” a oživení vzpomínek. Pro chicagskou oblast ČSNRA je to nákladný podnik a proto doufáme, že podpoříte naši snahu a pozvete své známé. Matice vyššího vzdělání - Výroční zpráva Dne 30. června 1975, MATICE dokončila 75. rok své činnosti a díky Vaší pomoci, ve školním roce 1974-75 poskytla bezúročné půjčky, 28. studentům (12 dívek a 16 hochů); 9 studovalo výchovu (umění a vědy a z toho 3 studovali slavistiku), 6 lékařství a příbuzné vědy, 2 inženýrství, 3: obchodní vědy a ekonomiku, 2 drama a divadlo, 1 práva, 1 politické vědy, 1 zahraniční službu, 1 psychologii, 1 nemocniční ošetřování, 1 televisi a film. Z toho bylo 17 nových studentů a celkový počet studentů od založení MATICE v roce 1902 dostoupil čísla 658. Celková suma vydaná v bezúročných půjčkách ve školním roce 1974-75 je $21,200.00. Paní Marta Jeřábková, paní Katarina Krno a Čol. William V. Sayner byli znovuzvolení do Výkonného výboru Matice. MATICE vzdává vřelý dík podpůrným spolkům, sokolským jednotám a všem jiným organizacím, českému a slovenskému tisku, jakož i jednotlivcům, kteří jak slovy tak skutky přispěli k tomu, aby americká mládež čs. původu dosáhla vyššího vzdělání. Hovorkova nadace Sedmý rok činnosti Hovorkovy Nadace je následující: 55 studentů (24 dívek a 31 hochů) dostali stipendia ve výši $14,550. 16 studovalo výchovu (umění a vědy a z toho 4 studovalo slavistiku), 13 lékařství a příbuzné vědy, 6 inženýrství, 2 chemii, 3 obchodní vědy a ekonomii, 2 drama a divadlo, 3 zahraniční službu, 2 politické vědy, 1 práva, v noviny, 1 hudbu, 1 geologii, 1 klinická psychologie, 1 nemocniční ošetřování, 1 televise a film, 1 zemědělství. V sedmi letech bylo podporováno 297 studentů a celková suma pene£~výdaná na stipendia byla $ 138,598.(X). Žádosti přijímá v červnu až do 1. července tajemník Dr. Jan Mička, 2408 Oak Park Ave., Berwyn, 111. 60402. “Transcript of Grades” musí být přiložen k žádosti. Upozornění členům ČSNRA, předplatitelům časopisů a šlechetným dárcům Na schůzi předsednictva konané 6. prosince 1975 bylo usneseno, aby v rámci úsporných opatření - úspory jak na pracovním čase, tak na poštovném - úřadovna upustila od vystavování a vysílání stvrzenek za úhrady docházející do úřadovny na platbách členských příspěvků, předplatného či peněžních darů na činnost Čs. národní rady. ČSNRA se tím přiklání k praxi běžné v ostatních organizacích, pojišťovnách či peněžních ústavech, neboť šek prošlý bankou je dostačujícím potvrzením o provedené platbě. Úřadovna bude vysílat stvrzenky jen za platby zaslané v hotovosti, a při této příležitosti připomíná, že placení šekem - pokud je plátci možné - je jistějším způsobem placení, než posílání “cash money” v obálkách. Každému, kdo by si přál, aby mu byla stvrzenka vystavena i na platbu provedenou šekem, úřadovna ochotně stvrzenku zašle. Věříme, že se toto opatření setká s Vaším pochopením - a předem Vám za ně děkujeme. Laskavě oznamte nám včas změnu adresy. 6 - Věstník [pageend6]Špión, jemuž nevěřili V době útoků na CIA, kdy nerozvážní senátoři a poslanci a hlavně sensacechtivý americký tisk si podkopávají důležitou zpravodajskou službu Spojených států je dobře si přečíst, co znamenala pro svobodné Československo, i spojence, její zpravodajská služba. Jsou to paměti generála Františka Moravce. V úvodu anglického vydání “Master of Spies” (nakladatelství The Bodley Head, London) J. C. Masterson, šéf britské Intelligence Service uznal paměti za nejlepší knihu o špionáži od konce druhé světové války. Za první světové války mladý František Moravec (nar. 1895) bojoval nedobrovolně v rakouské armádě na ruské frontě, byl raněn za ruské ofensivy a tak se dostal do zajetí a co nejdříve do ěs. legií. Po zhroucení ruské fronty byl mezi těmi prvními legionáři, které bylo možno dopravit do Anglie. Zúčastnil se bojů na západní frontě. Po šťastném návratu domů dokončil studie na vojenské akademii. Když mu nařídil generální štáb, že se musí přeškolit na zpravodajskou službu, tenkráte primitivní a v začátcích, nerad se ujímal nového úkolu. Jako mnoho vojáků z povolání považoval zpravodajství za nedůstojné důstojníka generálního štábu, ale když začal studovat politické poměry a co se děje v sousedních státech, když poznával nenávist sousedů a přípravy na zničení Československé republiky uznal, že tato služba je naprosto nutná k obraně vlasti. Z ničeho vybudoval v několika letech zpravodajskou službu, která se těsně před vypuknutím války a za války velice osvědčila. Prokázala spojencům tak obrovské služby, že Britové uznali ji za vynikající, za daných poměrů nej lepší ze všech. Generál Moravec byl hlavou zpravodajství od r. 1934, v letech kdy Hitler se již připravoval na dobytí celé Evropy. Zdá se neuvěřitelné, jaké o tom měla podrobné a přesné zprávy ěs. zpravodajská služba, přímo z hlavního nacistického vedení. Informoval je záhadný, zázračný špión pod šifrou A-54. Jeho zprávy o přípravách na zabrání Rakouska, Československa, o útoku na Polsko, byly zprvu považovány za výmysl. Spojenci chtěli uvěřit Hitlerovi, zaprodali Československo za Mnichova a stále nevěřili zprávám československé služby. Proto se paměti v českém vydání nazývají Špión, jemuž nevěřili. Teprve když Hitler vtrhl do Polska, přesně jak to předpovídal špión A-54, začali Britové věřit jeho nedocenitelným zprávám. Po zabrání Československa se podařilo Moravci utéct do Londýna, kde pokračoval ve své činnosti. V knize je popsáno pozadí atentátu na Heydricha, akce, kterou generál Moravec připravil a vedl z Londýna. Generál Moravec se vrátil domů po válce. Přirozeně byl Sověty nenáviděn a dá se předpokládat, jaký by býval jeho osud. Chicagská oblast ČSNRA pořádá v sobotu dne 27. března 1976 v Sokol Tábor 1602 South Clarence Avenue Berwyn, III. 60402 Zábavní večer Vystoupí pěvecká skupina z Toronto, Canada “Večer trampských písní” Vedoucí skupiny: O. Pokorný Naštěstí se mu podařilo utéct do Anglie. Odtud po čase přesídlil s rodinou do Washingtonu, kde působil v Pentagonu až do své náhlé smrti r. 1966. V českém originále paměti jsou podrobnější, věnují se československým problémům, postavení presidenta Beneše, rozčarování s Moskvou, komunistickým nástrahám atd. Závěrem generál Moravec odkazuje nám své krédo, dle kterého by se měli řídit zpravodajci i ti, kteří teď podkopávají svévolně tuto nutnou obranu svého národa. Moravec praví: dobrý zpravodajec si nesmí dovolit dělat chyby (co nejméně chyb), ale hlavně musí mít dvě vlastnosti, aby mohl překonávat ty špatné stránky svého povolání - upřímnou lásku k vlasti a neochvějné přesvědčení o nutnosti svého poslání. České vydání vydalo ěs. nakladatelství 68 Publishers v Torontu, Kanadě. Cena $6.30. Objednejte si přímo a dopište si o zaslání katalogu. Manželé Zdena a Josef Škvorecký oznamují ve své brožuře celou řadu knih vydaných od r. 1972 a mají i další české knihy na skladě a knihy o Československu. - Pište a šeky vypisujte na 68 Publishers, Toronto, na adresu Box 695, Postal Station A, Toronto, Ont. M5W1G2, Canada. Máme na skladě k prodeji: Panorama Historie Čechů a Slováků v Americe Dejte ji nejen svým nejbližším, ale též svým přátelům Američanům. Kniha jim jak svými hodnotnými články, tak biografiemi jednotlivců poví mnoho, nač můžeme být hrdi. Přistěhovalci českého a slovenského původu udělali v Americe kus dobré práce, vyznamenali se svojí pracovitostí, houževnatostí a dobrými vlastnostmi charakterovými. Panorama jejich život a působení v nové vlasti, jíž vždy byli odpovědnými a loyálními občany, zachycuje způsobem, který získal mnohé pochvalné uznání. Pomozte rozšířit Panoramu mezi svými americkými přáteli, tak aby si mohli utvořit správný obraz o přínosu Čechů a Slováků v Americe. Cena Panoramy je S7.00 včetně poštovného, knihu rádi bez prodlení odešleme poštou. Rovněž ji můžete koupit v úřadovně Čs. národní rady americké, 2137 So. Lombard Ave., Cicero, 111. 60650. Poštou The Birth of Czechoslovakia.................................. 5.00 Jaroslav Brodský: Řešení Gama............................ 5.00 5.50 Josef Falta: Přes fronty a přes hranice.................. 1.50 1.85 Dětství a mládí, vzpomínky Dr. Alice Masarykové ........................................................ 2.50 2.75 Objednávky vyřiziye úřadovna ČSNRA: Czechoslovak National Council of America 2137 So. Lombard Ave., Room 202, Cicero, Illinois 60650. Upozornění! Celý náklad učebnice Progressive Czech rozprodán. Věstník - 7 [pageend7]Č. S. A. Nejstarší bratrská a sesterská podpůrná jednota v Americe jest pripravená poskytnouti Vám nejvýhodnější druhy životních pojistek plně zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotně podají: CZECHOSLOVAK SOCIETY OF AMERICA “Pioneer of Fraternal Life Insurance” CSA PLAZA Telefony (312) 795-5800 - (312) 242-2224 2701 SOUTH HARLEM AVENUE BERWYN, IL 60402 VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 • 436 MOVING? Please use this address label and mail it with your new address to VESTNÍK. Second Class Postage Paid at Chicago, Illinois [pageend8]