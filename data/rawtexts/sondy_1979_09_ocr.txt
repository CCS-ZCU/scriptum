SONDY [pageend1]SONDY povídky úvahy verše [pageend2]zemřel 14. 11. 1978, v den, kdy byla uvedena na oběžnou dráhu československá družice pro výzkum magnetosféry a ionosféry začátky jejíhož výzkumu v naší zemi jsou spjaty s jeho jménem. V osobě Jiřího Mrázka ztrácí československá geofyzika zakladatele výzkumu ionosféry a čs. veřejnost vynikajícího populárizátora širokého oboru přírodních věd. Vesmír 1/1979. RNDr. Jiří Mrázek, CSc vědecký pracovník Československé akademie věd [pageend3]Léto 1978. Neděle ... pozdní večerní hodiny. Zvoní telefon. "Bratře, vážná věc. Jirka je nemocný. Je to zlé. Je to moc zlé. Přijeďte." Bylo to opravdu zlé. Navštívil jsem bratra den před operací a potom častějiř jak to jen bylo možné. Pobyt v nemocnici se střiJal s domácím léčením. Hovořili jsme o přírodě, o vědě, o Bohu S přibývajícími dny ubývalo naděje na uzdravení. Začal jsem dělat poznámky z našich hovorů. Měl jsem s tím začít dřív. [pageend4]Navštívil jsem Dr. J. M. v jeho bytě v Libni. Přišel jsem na chvíli, kdy skončili nebo lé» pe jen povolily návaly prudkých bolestí. Když jsem vidšl, jak je Dr. J. M. vyčerpaný, chtěl jsem odejít. Zdržoval mne: "Jen tu, prosím Tě, zůstaň, prosím Tě o to. Rád bych se ti svěřil s něčím, co by mohlo být к užitku i jiným." Byl zesláblý a měl v očích slzy. "Bratře, víš, já se už třicet let modlím křížovou cestu. A pořád tu samou. Rozvíjel jsem v ní myšlenku: chcemeli přjjít к Ježíšovi, musíme jít jeho cestou celý život. Jen tak dojdeme к bohu Otci. Vracím se к jednotlivým zastavením a přijel jsem к tomu, že tu cestu musím jít i s těmi pády! I s přinucemím Šimona, třeba - když musím jít v neděli do kostela. Vím, te budu všechno odevzdávat..." Mluvil s velkým vnitřním pohnutím. "... a budu zbaven všeho ... i to, co jsem dosáhl v práci odevzdávám ... Odevzdávám i děti ... všechno musím odevzdat ... i Mařenku • •. • • V V? \ A přijde Kalvárie, kdy budeme opuštěni i od Boha.... [pageend5]Budeme malí, а úplně malí ... a i bez Krista. A všechno, za čím jsme šli, se nám bude zdát že to byla bludička. Ale i tím musíme projít ... Teprve pak přijde zmr tvýchvátání• Desáté zastavení znamená ... já ti budu vracet vylepšené svým životem to, co jsi mi propůjčil, abych to svým životem vylepšil. Za to jsem se modlil a Pán mé vyslyšel. Теď se ta moje křížová cest dotvařuje a ukazuje skutečností .... Jít křížovou cestu .... Musíme ji absolvovat Toto poznání ve mně zrálo třicet let. A teď je to tady...,. Co si mám co stěžovat: co to na mně posíláš? A vím, že půjdu ještě dál ... Třeba se ve mně všechno vzpřící a řeknu: "A On vůbec ani neexistuje a všechno to byla bludička." Ale to všechno se musí překonat .... VŠICHNI to prožijem a všichni na to musíme být připraveni. Takovouhle křížovou cestu rozjímavou udělat. [pageend6]27. 9. 1978 Vinohradská nemocnice. Návaly návštěv. Každý se snaží pomoci. Výsledkem upřímného úsilí návštěvníků o pomoc je tato varovná meditace: I to je život: jedete si koncem týdne na výlet a tam vás zastihne docela nenápadná zácpa: a nakonec budete - půjde-li vše hladce- několik let bojovat o holý život, a je z toho pracovní neschopnost "zpestřovaná" občasnými pobyty v nemocnici. Do těla jsou vpra- vovány moderní jedy v dávkách, které hraničí se smrtelnou toxicitou, a celé kolektivy odborníků s nasazením vší techniky, kterou lze v nemocnici nalézt, mají s vámi plné ruce práce. Avšak o to teď nejde, toto vše je nutnost a nic jiného nezbývá, když už jste do toho spadli tak nešikovně. Jenže nežijete ve světě sám a kolem vás jsou nejrůžnější přátelé, myslím to doslova. Skutečně v této úvaze půjde o lidi, kteří vás mají upřímně rádi a neméně rádi by vám v tak vážné nemoci pomohli. A teď začne něco, co snad lze srovnat pouze s útrapami nemocničního pobytu: Ozve se přítel K. a po jednoznačném ujištění, že přesné totéž, co vy, měl přítel B., ktě- rý to bezvadně přetrpěl, ale od té doby si vesele žije už dvanáct let. [pageend7]В. totiž znal jednu osobnost, magických schopností, která již na dálku jednoznačně poznala, co člověku je a samozřejmě poznala i magnetický způsob, jek jej vyléčit, Ještě téhož dne večer se dostavil přítel V., vše o průběhu nemoci znal předem a vysypal plnou náruč nejrůznějších čajů - některé z nich jsem znal, byly mimochodem docela chutné. Navíc přinesl německy psaný leták, že v Insbrucku - právě na moje onemocnění - pomáhá specielně čištěný petrolej a připojil cenné zkušenosti, jak se к tomuto petroleji dostat i v našich vnitrošt tnich podmínkách a tak říkajíc bez výdaje cenných valut. Za týden tu byl znovu i s petrolejem. Mezitím však přišel dopis od přítele J., jenž nabízí hypnotizérské umění svého souseda. Nakonec připojil doušku, že nevyužiji- li této jedinečné nabídky, nemám žádnou naději dožít se nejbližších vánoc .... Nejhorší na tom všem je, že jde vesměs o dobré přátele, kteří to s vámi myslí dobře a naprosto nezištně. Protože mám své z sady, bojím se, že je tečí všechny ztratím, VLASTNĚ ŠTĚSTÍ, ŽE SE TĚCH VÁNOC OPRAVDU NEDOŽIJI." [pageend8]12. 10. 1978. Vinohradská nemocnice Dr. J. M. právě prodělal svízelnou situaci: po dlouhé době se mu uvolnila stolice a vyšla bočním vývodem - rozředěná projímadlem s takovou silou, že potřísnila postel, zem, jeho samého - bylo to opravdu hrozné. Tato svízelná situace byla pro něho podnětem к к rozjímání: "Tak vidíš! Co je člověk? Seš pár výkalů - a pak to, co ze sebo uděláš duchovně. Ale pán to chtěl - abychom takovýdle byli. Tak, co je na tom špatnýho? Teď by to chtělo zapnout vysílání a pustit to do televize: "Podívejte se! Takhle vypadá Dr. J. M. ve své ubohosti!" To je odevzdání sebe, víš? Zub, který mi vypadl z pusy - taky jsem o něm rozjímal, co všechno udělal dobrýho. Jestlipak jsem ho vrátil lepší, než jsem ho dostal, poslouchej? Zas jsem o kousek posvěcenéjší, čím jsem ho vrátil obohacenější, než jsem ho dostal. Nevím. Voni se mně takový myšlenky honěj hlavou rychle. Nakonec se dostaneš do situace, kdy ti musí být jedno, jestli jsi zahrabanej ve vědeckých vzorečkách nebo ve vlastních výkalech. [pageend9]To druhý se mi zdá lepší. Jsi v tichým souhlasu. V odevzdanosti, že si to tak Pán přeje. To první, ty vzorečky, to znamená: "Já jsem někdo! Koukejte lidi! Fobdivujte si mě!" Když se to takhle bere, to je Špatný, rozumíš? To druhý je lepší. Odevzdávám. To moje: desáté zastavení. Odevzdal ‘sem dva snubní prsteny. Jeden po mamince, druhý byl můj. Vono nejde jen o to zlato. Taky jsem odevzdal něco víc... Ztratil jsem je. Tak už mám hubený prsty... Lidský život, bratře, to je magnetofon. Co se tu nahraje, je nesmazateln'•" Pak mne požádal,abych mu přinesl zaječickou minerálku, mezitím vyměňoval igelitový pytlík s výkaly, přilepený к bočnímu vývodu. Pak pokračoval: "Pořád je tu to desáté zastavení, pořád musím něco odevzdávat. A odevzdávat to lepší, než jsem to přijal. Tohle desáté zastavení je nejdůležitější z těch nižších zastavení. Pak přijdou ty vyšší. I vlas, jeden z těch třech posledních, jsem odevzdal. Vypadl mi. I nad ním jsem zameditoval: Je kousem mně. Vlas nemůže být lepší - ale já! [pageend10]Leda by se tím vlasem udělalo něco lepšího. Třeba to, že jsem dal před klukam najevo, že mi na něm nezáleží, zatímco se kluci če- žou a půl hodiny fénují před zrcadlem." Pak se Dr. J. M. v klidu odmlčel, jakoby měl myšlenky někde docela jinde? někde hodně daleko a z té vzdálenosti si povzdechl: "Už abych to měl, bratře,za sebou..." "Potom pokračoval: "Pak jsem musel odevzdat ledacos ze svých vědeckých funkcí, věci, které ’sem chtěl udělat, a měl jsem je na dosah ruky... Ale přišel Pán se svým požedavkem a já, místo abych se s ním pral a říkal: nebude to jinak! - když Pán řekl: "... a bude to jinak!" tak jsem se tomu Božímu "jinak" podřídil a snažil jsem se v tom Božím "jinak" hledat a najít tu naprogramovanou cestu. V tom "jinak"... Třebas s bolestí v srdci, posledníma silama a s nechutí, ale přece jsem řekl: "BUDIŽ! JAK CHCEŠ!" To je ta tvoje "alea" - kostka, o které jsi mi napsal před operací... Ale mě to dalo práci - říct: ITA! BUDIŽ! Ale řeknu ti, teprve v tomhleto rosteš." Potom zasténal bolestí: "Teď mě to bolí ... to je taky takový "ita", snášet to. Nakonec se dostaneš k tomu, že máš sílu odevzdávat i větší věci. [pageend11]Přijde čas, kdy je ti nejhůř... Auto ti přejede synka a druhého nemůžeš ve studiu podpořit *..« ,, To je taky "ita!” Budiž! Pak ztratíš dva snubní prsteny •• taky "budiž". Musel jsem je vrátit... Jeden byl můj a ten druhý symbolizoval moji každodenní lásku к rodičům* Proti tonuto "budiž”, ve kterém přijímám svůj zdravotní stav, to hřbitovní "budiž", když jsem už pro nemoc nemohl denné chodit na hrob amince, to hřbitovní "budiž" - zřeknutí se návštěv u maminčina hrobu - se mi zdá tak nicotným a malým... A já jsem tam každej den hodinu, ale taky tři a čtyři hodiny editoval. Ale poslouchej, bratře, to byly meditace! Nechci se před tebou chlubit. Prožívaný! Hmatatelně prožívaný! To bych ti jednou rád pověděl... Odtamtud vím, že to JE! A tak pevně to vím, že tím nikdo neotřese. Byl mě navštívit P. K. Pomalu se začíná formovat hlouček posledních.. To je ti zajímavý, že jsou to docela jiný, než ti na začátku.... Nečekaný... To je předzvěst tý dvanáctky. Vím jednu věc, že ta dvanáctka je dlouhá [pageend12]tři časové jednotky, a ty si odpykám a od- sloužím. Každý z nás. Je potřeba se na to připravit. A skončí to tím, že tě opustí úplně všechno, že budeš úplně sám. A budeš si říkat: ... vždyt to bylo všechno hloupost. Třeba ta pravda byla úplně jinde, a ty jsi šel za bludičkou..." Dávám ti, bratře, dispens, abys o tom jednou mohl mluvit všem. To se o mně ví, že jsem takový, jaký sem. Postarej se mi o ty věci, prosím tě, - ulti- mae res ... pomoz Mařence, prosím tě o to. Buš při tom... Víš, moc se mi chce jít do ulic a říkat lidem: "Lidi, rdi jste se na mne dívali, podívejte se teď - ať vidíte, jak vypadá lidská bída!" To by měli pustit! ..... a učedníci ho opustili. Lidi, bratře, se vytříbí sami. Přijdou, ale někteří jen proto, aby se mělo o čem povídat. Přinesou i vědeckou práci, třeba i převratnou, ale jak už mi ti ta věda připadá nicotná... Vidíš, jak se propast mezi tebou a světem rozšiřuje,- a jednoho dne to s ní dopadne tak, že bude nepřekročitelná... Pamatuješ? Na Lazara a boháče z evangelia? [pageend13]Kdybych se chtěl chlubit, tak bych řekl, že dnes do ledačehos vidím lépe, než kdybych chodil deset let do teologických škol. Vím pár vět, ale jsou pevne prožitý a vydřený. To je to, co jsem ti dnes napovídal. To je těch pár vět: V desátém zastavení musíme odevzdat všechno hmotné a ve dvanáctém vůbec všechno. To si musíme představit, co to znamená. Jako ve fyzice slovo NIC. *o je líc a rub jedné skutečnosti: VŠECHNO A NIC, Všechno a nic má stejný obsah. To mají dialektici pravdu, že ty dvojice slov nemohou existovat rozděleně. Ono i tohle je tam zamontovaný: DOBRO A ZLO. Taky je v tom nějaká jednota. Jsou spolu taky ňák záhadně spojený. Filozofové tomu dodnes nepřišli na kloub. Rozluštěním tohoto dilematu by se asi roz- 1uštily všechny problémy našeho bytí. Kéž by se i nějaký teolog jednou věnoval takovýmto problémům. Věda a technika nás svedly ve všem na scestí. 17. 10. 1978. "Už jsem vyřízený… Cítím to, jak se to rozlézá dál k páteři. Ten zbytek střeva mi působí svízele. [pageend14]Proč už mne to rádio nebaví? Už mě nebaví ani ta počítačka! Už si s ní nemohu hrát»*. Když mám potíce, tak ji pustím, aby na mne alespoň blikala...« Nic jsem za života nedokázal ... Tolik informací mi uteklo a to jsem vždycky říkal Jendovi: "Pamatuj si, každá informace, která ti u- teče, to se začínáš v životě pozdit ...!" 23. 10. 1978. Vinohradská nemocnice, pavilon H, 1. patro, pokoj číslo 105. Když jsem vstoupil, zdálo se mi, že Drl J. M. spí. Byl přepadlý a v první chvíli mne zа- chvátila úzkost, že právě exitoval. Napjatě jsem ho pozoroval, zda dýchá. A oddechl jsem si... Zřejmě cítil, že někdo vstoupil. Pootevřel oči, otočil hlavu - a spatřil jsem na jeho uších sluchátka. Poslouchal se svého satelitu nějakou stanici. Když mě přivítal, řekl: "Ani bys nevěřil, že i v tak jednoduchém aktu, jako je bolest je skryto a obsaženo nekonečno. Z toho vyplývá, že každý den, naplněný bolestí, je jiný. Jeho význam je jiný, podle toho, jak s ním naložíme, jak zužitkujeme utrpení úmyslem, na který jе obětujeme. [pageend15]Z tohoto důvodu může být jiný: z důvodu intence. Když jsem na to přišel, tak jsem se zhrozil. To už je vyšší třída školy. Jsem přesvědčený, že i ta nejvyšší třída školy bolesti se unese boz morfia. Morfium je vždycky možné obejít zvětšením proudu intencí: Za toho za tam... toho..." "A ty, bratře," skočil jsem mu do myšlenek - "posvěcuješ svým utrpením a vykupuješ svět vědy." Mlčel. Protože se к tomu nechtěl přiznat. Viděl jsem, jak se mu na čele lesknou krůpěje potu. "To je reakce po léku, který jsi požil?" Chvíli byl zticha a pak dodali "Ne,to je bolestí." Dlouhou dobu jsme mlčeli.... "Alespoň kdybych ti toho byl dal víc" - povzdechl. Ujistil jsem Dr. J. M. , že naše hovory o fyzice, kosmu, biologii atd, mi pomohly vytvořit hlubší pojetí celebrace: "Když držím v rukou patenu s obětním chlebem a říkám "suscupe", cítím, že držím v rukou nejen kousek nevykvašeného chleba, nýbrž celé dějiny vesmíru v něm. [pageend16]Je mi blízko celá skutečnost dějin kosmu, držím ji v rukou v její přítomné fázi, jak je uskutečněna v tomto kousku chleba na pateně, a v duchu putuji Rasselovým diagramem života hvězd... 1 • ■ Ä A když vyslovuji konskrační slova, slyším, jak rezonují celým vesmírem. Vidím v duchu, jak se týkají nejen chleba, nejen mne a všech ostatních, nýbrž jak pronikají jako Bůh svojí všudypřítomností všechno stvoření, i každou částicí hmoty a pozdvihují je do nové existenční roviny: "Hle, všechno vidím nové»..." /Zj. 21,5/ V duchu vidím, jak tu slova znovu intimně spojují s Bohem všechno tvorstvo. Jak pro Kristovu krev vracejí Bohu, co mu náleží a co mu hřích vyrval. Vidím, jak je Bůh celý nepředstavitelně blíž vše u, než jsou věci samy sobě. Jak povstává v Kristově kněžské oběti nová země a nové nebe. Zakouším vesmírnou dimenzi Kristova kněžství. Sílu Kristovy oběti pro celé stvoření. I eucharistie má svoji kosmickou dimenti. To proto, že Ježíš je vůbec život. Kristus není cizí ani nejmenší a nejzapomenu- tější částicí hmoty na periferii vesmíru.” To bratra potěšilo: "Chtělo by to rozvést pojetí celebrace s vesmírným aspektem stvoření* Moc by se [pageend17]o tom nechalo povídat. Na jedné straně fyzika - Rasselův diagram - a na druhé - "suscipe" kněze.». Na jedné straně je via dolorosa - a na druhé kosmický biologický život .... a ty dvě věci nelze oddělit." "Pomáhá ti to něco?" zeptal jsem se. "Ovšem. čím hlouběji poznávám dílo stvoření, tím zře rěíší se mi stává skutečnost ducha - skutečnost Původce." "Jo, jo..." řekl bratr s živým vnitřním pohnutím, pokyvoval přitom hlavou a usmál se: "To je ono!" 30. 10. 1978: Pohled na Dr. J. M. byl dnes velmi bolestivý. Díval se na mne dost dlouho nepřítomně než mě poznal. Věděl jsem,že čeká na duchovní posilu* "Umřu rychle... nedávej si moc... Poprvé se s tebou, bratře, loučím na ostro... dneska je po mně ..." Dlo hou chvíli jsme mlčeli. "Dnes je pátek ... dnes jsem se poprvé nemodlil braviář. Už to nejde ... To jsem si nechal až nakonec: zříci se officia." [pageend18]"Dnes je pondělí,* řekl jsem. Chvíli mlčel, pak dodal: "Cítím, že tu jde o boj ... měl bych se oholit..." Podal jsem mu holící strojek. S námahou se holil bateriovým holícím strojkem. Při holení mu často klesal na prsa. Když chtěl strojek dát po holení do krabičky, nešlo to: stále dával strojek širší stranou do užší strany krabičky, u řenS a s napětím... Teprve po chvíli marného snažení mi dovolil vsunout strojek do krabice. "Teď už nikoho nechci..." Asi za hodinu usnul.Když se probudil, bylo třeba vyměnit výkalový pytlík z bočního vývodu. Udělali jsme to spolu v koupelně. Dr. J. M. byl velmi slabý, opíral se o mne cestou do koupelny celou vahou svého těla a prohodil přitom sem tam nějakou větu: "... měl jsem vidění. Byl jsem s tebou na procházce... v podvečer ... bylo to na nějaké planině ... někde u Plzně ... lítali tam Ňáký ptáci. Snad tam stálo nějaké děvče - tak šestnáct, osmnáctileté ... ale nápadný bylo to hrozný horko ... a to přihřejvání... jako dneska. Všiml sis, jak jsem se potil?" Po chvilce pokračoval v řeči o vidění: "Bylo tam zapadající slunce ... a teď se to opakuje..." Vrátili jsme se na pokoj. S vypětím všech sil ošel. Pomalu ulehl. Po celém obličeji mu [pageend19]naskákaly krůpěje potu. Po chvíli odpočíval a pak řekl: "Ještě ti musím říct ... vidíš ... už jsem to zapomněl. Až zítra ...” "Zítra přijdu mezi jednou a druhou hodinou," ujišťoval jsem. "Ty přijdeš?" "Přijď!" 31. 10. 1978. V nose sondu až do žaludku, kapačku v ruce, dvě dávky roztoku a jednu plazmu ... tak jsem dnes našel Dr. J. M. ve vinohradské nemocnici Když mě zahlédl, ačkoliv jsem ne neslyšně a doslova vplížil do pokoje - zřejmě to cítil, že se někdo octl v jeho blízkosti - povídá: " Včera jsem odevzdal sebe... Jenom mě nenech mluvit, bolí to...” Pak usnul. Pohyboval ze spaní rty, jakoby s někým mluvil, pak zase ze sna někomu přikyvoval hlavou. SATELIT 2000 stál na stole, sluchátka zamotaná v polštáři, anténa smutně nakloněná nad jeho hlavou. Bublinky kapačky měří čas... jedna, dvě, tři ... hodinu... dvě hodiny... [pageend20]Probral se: "Volala Mařenka" - řekl s očima upřenýma do prázdna. . . "Tak povídej, ale přesně ... když mluvím, bolí mě strašně za nosem. Vyndat to nemůžu.. nevím … chytili mě, a než jsem sе otočil, bylo to tam…" Usnul. 14. 11. 1978. ....Protože jsem byl nachlazený, nemohl jsem si dovolit jít na návštěvu dříve. Přišel jsem do pokoje Dr. J. M. ve vinohradské nemocnici asi v 18» hodin. Byla přítomna paní M. hned na první pohled jsem viděl, že je to zlé. Dr. J. se na mne podíval nepřítomným po— hledem, jakoby se namáhal sehnat vědomí dohromady. Kdуž mě poznal, usmál se: "To jsi ty?" Podal jsem mu ruku. Protože byla venku zima, měl jsem ruce studené. Hned mě pustil se slovy: "Pryč s tou zimoul" Paní K. se zeptala: "Jirko, jestlipak jsi našel ve svých bolestech také trochu radosti a krásy?" i [pageend21]Chvilku se zamyslel a pak řekl: "Takovou krásu, jakou jsem nenašel v ničem jiném." Paní M. připomněla: "Zítra tě přijde navštívit va." "Nepřijde," odpověděl. "Ale ano, přijde,” ujišťovala paní m. "Eva přijde pozdě." "Nepřijde pozdě!" - "va když něco řekne, tak to platí. Přijde včas!" "Přijde pozdě!" - slabikoval s důrazem. Pak mu paní M. vyřizovala, že volal nějaký inženýr z Moravy, že dostali nějaký přístroj s bublinkovou amětí a na cosi se ptal. Dr. J. M« odpověděl: "To už jsem měl promyšlen před rokem. Na tom přístroji bych mohl začít hned pracovat." Po chvilce se obrátil na mně a měl zájem, co jsem dnes dělal. Řekl jsem, že jsem byl s přáteli v údolí Doubravy. "Tak povídej." rozhovořil jsem se o podzimní přírodě, o kráse ojíněných železných hor, o kouzelném údolí Doubravky, o rodném mlýnu Ignáce Herr- manna/, o skalách, o větru..." "Já už jsem v závětří," řekl. "Já už jsem tam, kde vítr nefouká. Tam je ti takový ticho ... a je tam tak krásně...” [pageend22]Přišla sestra. Dala Dr. J. M. injekci morfia Přesně věděl, jak má být veliká. Po chvíli rozhovoru s paní M. se nepřitomně zahleděl před sebe. Za okamžik řekl: "Byl tu pan kardinál Tomášek”. Pak se obrátil ke mně a dodal: "Vidíš? To jsou halucinace! To dělá to morfium.” - Byl k smrti vyčerpaný.' Rozloučili jsme se. Vyšel jsem z pokoje. Bylo 19. hodin. Kolem 23. hodiny přešel Dr. J. M. po mostě smrti na druhý břeh života. Druhý den ráno přišla Eva. Bylo pozdě! 15. 11. 1978. Spolupacient Dr. J. M. sdělil, že po mém odchodu pan doktor usnul. Spal asi do 22. hodin. Pak vstal, mlčky se procházel po pokoji, všechno si urovnal v tašce, na stolku - upravil si postel - lehl si a zemřel ... Buď jméno Páně pochváleno! xxxxxxxxxxxxxxxxxx [pageend23][pageend24][pageend25]