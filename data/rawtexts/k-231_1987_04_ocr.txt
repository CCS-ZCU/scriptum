Ročník 2. čislo 4(10) Leden 1987 K - 231 časopis Klubu bývalých politických vězňů v exilu Slovo předsedkyně Časy se mění a lidé v nich. Aby bylo úplně jasno co tím myslím, ta růžová nálada, s níž jsme se chystali loni do Švýcar vyplývala z našeho růžového přístupu k věcem. Těšili jsme se, že se situace konečně vysvětlí a že těch zhruba 3000 mil, které jsme rádi přeletěli bude bráno už samo v sobě jako důkaz dobré vůle K-231 k spolupráci se švýcarským Sdružením. O nějakém “smiřování” se neuvažovalo, protože mezi námi žádný spor nebyl. Ale chyba lávky! Zdá se, že tam, kde jsme vykročili nohou pravou U nás Alois Hlavatý Tam u nás doma, v sadě u vody, když noční vláha rosí květy stromů a ranní slunko život rozhodí do měst a dědin, do hnízd ptáčat v lomu, kraj rozzpívá se. Buši silou zrodu. Štěstím se rdí, jak matka po porodu, když k svému prsu malé děcko klade. Životem hýří les i růže v sadě. Červánky rána barví strom i luka. Mateřídouškou voní v poli mez. Za řekou v dáli kukačka kdes kuká, údery zvonů budí město, ves. Nad hlavou táhne melodie tklivá. To domov zpívá! Písní Boha vzývá ve slunném létu, za zimního chladu, chorálem lesa, znělkou Vyšehradu. Vltavy báje starou Prahou běží! Podhradím letí píseň staletá. Od Belvederu, svatovítských věží volání věků k lidu zalétá. Postavy dějin spleti ulic bloudí. Čertovka, Kotce, květinářské boudy, Zámecké schody, malostranské strechy! To vlast je moje, domov můj, naše drahé Čechy! Na Mírové v říjnu 1956. Autor této básně je bývalý politický vězeň žijící v Československu. Báseň otiskujeme bez jeho vědomí a souhlasu. (symbolicky? pro štěstí?) jsme radši měli vykročit levou nohou, anebo zůstat stát na místě. Výsledek by byl stejný, v ničem jsme se nezachovali. Připomíná mi to úryvek z jedné básničky. “Hloupý Honzo, (podotýkám, že mám na mysli Viktora Dýka, nikoliv autora pohádky z posledního čísla) veselej se toč. Bit být musíš, aťje aspoň proč.” A aby tedy bylo úplně jasno, chci zopakovat zásady a pracovní náplň K-231. Je to v první řadě pomoc našim doma a k tomu směřují všechny naše akce politické, či nepolitické. Sbírka dokumentačních materiálů. Samozřejmě při každé příležitosti pomoci vrazit hřebíček do rakve režimu, který dusí 300 mil. lidí. Příležitostí je dost, jak pro jednotlivce, tak pro naši organizaci, ale k tomu se vrátím v březnovém čísle, které bude závěrečné pro tento rok. Jeden z našich dobrých přátel mi napsal po obdržení jak posledního čísla K-231, tak Mukla: v mezi- muklovských vztazích je takový galimatiáš, že se v tom nikdo nevyzná. Ba i mazúrka vtom hraje roli! A tak aby byl konečně konec galimatiáši a protože ty tečky jsou ve značné oblibě v poslední době, je nej- vyšší čas udělat řádnou tečku za našimi snahami jít společnou cestou se švýcarským Sdružením (alespoň tak, jak se nám jeví dnes), tečku za všemi Com- plementy, Lambertiny, Rozklady či Rozbřesky, ba i za Eugeny, kteří nejsou všichni stejní a jít svou vlastní cestou, jako dosud. Cestou slušnosti, která se mnohým zdá nudná, s vědomím, že plníme poslání, které jsme si vytkli. Máme sami před sebou čisté svědomí. Nálepky o rozbíječích, pučistech, upravencích, při- sluhovačích režimu, kteří si dokonce objednali proti sobě článek v Rudém Právu někdy zabolí, ale většinou rozesmějí. Zatím nám vždycky pomohl příslovečný humor (vpravdě helmichovský) a hlavně vědomí, že ošklivosti, vznášené proti K-231 nevznikly v myslích či perech politických vězňů padesátých let, ale většinou jsou psány těmi, kteří nestáli před Státním soudem, jak jsme ho znali my. Časy se mění a lidé v nich i v Československu. Václav Havel dostal v Rotterdamu 13.11. m.r. Eras- movu cenu. Zaujalo mne Havlovo prohlášení k této velké události. Nechci a rozhodně nejsem povolaná jeho řeč rozbírat. Chci se jenom zmínit o dojmu, kte11 [pageend1]rou na mne, prostou čtenářku exilového tisku, jeho řeč udělala. V první řadě obdivuji prostotu ve vyjádření myšlenek, snadnost je sdílet a podchytit čtenáře, či posluchače od první věty do poslední. Prostota pouze podtrhuje hloubku úvah, které se týkají nás všech Dotkl se mne citát z dr. Patočky o věcech, které stoji za to, aby za ně člověk trpěl. Kdo z pardubických děvčat by si nevzpoměl na Růženku Vackovou! Přesně toto bylo její životní credo, které nám tak často připomínala! A dále z Havla: všichni můžeme přijmout ten zvláštní, logický a základní imperativ, který říká, že člověk by se měl chovat tak, jak si myslí, že by se měli chovat všichni. Každý z nás má zkrátka možnost pochopit, že i on — byť sebevýznamnější, či sebebezmocnější — může změnit svět. Havel ve dvou větách, všem pochopitelným jasně říká, kde je ten pevný bod ve vesmíru, o nějž je nutno se opřít, aby se pohla zeměkoule. To jsme my — každý z nás, pokud budeme pravdiví sami k sobě a k okolnímu světu. Pozorně jsem četla Havlovy postřehy o změnách v evropském zájmu o situaci ve východní Evropě. Jistě všichni my, kteří jsme byli zavření v padesátých létech souhlasíme s tím, že o nás věděla pouze hrstka zasvěcených Dnes se o každém novem zatýkáni v Československu okamžitě ví a svobodny svět spusti pokřik. Díky Bohu za to! Rychle rozšíření zpráv je jisté zásluhou telekomunikačních prostředků, ale kdyby lidé nebyli pro to “zralí”, nereagovali by tak. jak reagují. Vůbec poprvé, autor žijící v Československu se v oficiálním projevu zmiňuje o raketách, rozložených ve východní Evropě a v prostoru naší vlasti. Nevíme ovšem, jaké následky jeho prohlášení bude mít pro něj v budoucnu, ale je to rozhodně důkaz nebojácnosti, vědomého risku a milá protiváha křiku, který se ozval na naši vánoční akci. Běda nám, ublížíme-li někomu! Letos jsme odeslali peníze již na podzim. Na 51 adres odešlo 1170 kan. dol. Z 51 adresátů u 5 si nejsem jistá věkem — 1 příjemce je pod 60 let, 45 příjemců je nad 70 a z těch 45 je 14 přes 80 let a z toho dvě přes 88. Všichni žijí ve stísněných podmínkách a podle ohlasu na loňskou akci, nemyslím si, že jsme někomu ublížili. Naopak — jejich reakce se nedá nazvat reakcí bázlivou. Závěrem chci ještě jednou popřát všem úspěšný nový rok a hlavně hodně zdraví. Přátelsky vaše Eda Jarošová-Ottová Zdeněk Otruba Co děláme tajně Po dohodě s redaktorem Salivarem jsem dostal příležitost redigovat toto číslo našeho časopisu. Využívám toho k řečení několika věcí, o kterých si už chvíli myslím, že by bylo užitečné je říci. Letos v létě v jedné diskusi ve Švýcarsku pravila naše předsedkyně Ottová, že nic neděláme tajně. Mám zálibu v úsporně vyjádřených pravdách, a tak ten výrok každou chvíli opakuji. Jako každá pravda i to “nic neděláme tajně” platí ovšem pouze relativně. Ve skutečnosti si to žádá jistou kvalifikaci. Jak je to například s naším programem sociálních podpor do Československa? Děláme to tajně? Předně, řekněme hned, že všechny peníze, které K-231 posílá starým a nemocným politickým vězňům v Československu jdou tam přísně legální cestou a s dodržením všech československých devizových předpisů. Nikdo nemůže být trestně stíhán za to, že přijmul od nás peníze. Je nám ovšem jasné, že režim má řadu jiných cest — vyjma soudního postihu — jak trestat své poddané. Lidé, kteří dostávají naši podporu, jsou vesměs staří, řadě z nich je přes osmdesát. Kolik byrokratického šikanování člověk v tom věku potřebuje na srdeční záchvat? Posíláme tedy naše peníze tak, aby to nemělo žádnou spojitost s Klubem 231. Vloni jsme to provedli sérií osobních darů sestry Ottové. Mezitím ovšem jak náš sociální program, tak i sestru Ottovou napadli v Rudém Právu a tak jsme letos naše podpory poslali jinak. Zatím všechno funguje normálně. Jiná area, kde se vyplatí našlapovat opatrně, jsou příspěvky v našem časopise. Patrně jste si všimli, že v každém čísle tiskneme nějaký příspěvek od politického vězně z Československa. Někdy je to dopis, jindy vzkaz (často došlý všelijakou kuriózní cestou), jindy článek. Těch bude v budoucnu přibývat. Náš časopis je pro lidi doma často jediná možnost, jak veřejně říci svůj názor. Naše ediční zásada je v tomto směru stejná jako ve všech odpovědných časopisech vydávaných v exilu: totiž že všechny příspěvky autorů žijících v Československu tiskneme bez jejich vědomí a souhlasu. To se sice rozumí samo sebou, ale aby nebylo mýlky, počínaje tímto číslem budeme to uvádět v tiráži na konci. Poslední problém, který zřejmě vzbuzuje zvědavost v některých kruzích: Slyším, že například bratr Lambert ze Švýcarska se zajímá, jak posíláme náš časopis domú. Inu, stručná odpověď bratru Lam- bertovi je, že mu do toho nic není. Jsou věci, které neříkáme nikomu, ani bratru Lambertovi. Jsem 2 [pageend2]dokonce v pokušení říci — zejména ne bratru Lam- bertovi. V minulosti platíval mezi námi mlčky uznávaný kód, že totiž jsou věci, na které se jeden politický vězeň druhého prostě neptá. To není otázka vzájemné důvěry nebo nedůvěry. Je to uznání prostého faktu, že co nevím, nepovím. Co nevím, to ze mne nikdo nevymlátí. Kdysi na lágrech jsme se na ty zvědavé, na ty co se vyptávali, na ty co sbírali informace dívali úkosem. Většinou nikoli bez důvodu. Snad by bylo dobré připomenout bratru Lambertovi, že se v poslední době přihodily u nich ve Švýcarsku dva-tři incidenty, které v nás vzbudily rozpaky a podiv nad taméjší kontrolou důvěrných informací. Zdá se, že v Praze toho vědí neúměrné mnoho o tom, co se ve Švýcarsku děje. Což je samozřejmé jeden z důvodů, proč některé věci děláme tajně. Jiří Sochor Úvaha Počátkem července právě uplynulého roku probíhal u příležitosti sokolského sletu v Curychu ve Švýcarsku také Celosvětový sjezd bývalých československých politických vězňů v exilu. V tomto čase jsem byl právě také v Curychu a mohl jsem sledovat jak přípravy, tak i průběh a dozvuky celého tohoto dění. Sledoval jsem vše se zájmem, neboťjsem bývalým dlouholetým jednatelem švýcarského Sdružení a to, co jsem viděl, slyšel a zažil, zanechalo ve mně dojmy, které se nedají charakterizovat jako radostné. Právě naopak, mám dojem, že celá spolková činnost celé této části exilu se dostala do situace, ve které panuje zmatek, nedorozumění, rozkol a nenávist. A bylo by nutné s touto situací skončit. Před tím však je třeba, ujasnit si příčiny tohoto neutěšeného stavu. Když jsem počátkem roku 1983 opouštěl svoji funkci jednatele ve švýcarském Sdružení, zdálo se, že situace ve výboru Sdružení je jasná, klidná a konsolidovaná. Je pravda, že bývalí političtí vězni se rekrutují ze všech vrstev obyvatelstva a že se mezi nimi musí vyskytovat lidé všech charakterových vlastností a všech různých letor. Trpělivou spoluprací všech členů během celého trvání Sdružení byly vždy veškeré rozdíly v názorech a methodách práce, tak jak to má v demokratické společnosti být, vyrovnávány a urovnávány. Tentýž stav předpokládalo švýcarské Sdružení i v sesterské kanadské organizaci, takže bez jakýchkoliv obav navázalo s kanadskou organizací v roce 1982 spolupráci. Během času se'však ukázalo, že tomu tak v Kanadě není. Situace tam dospěla tak daleko, že se kanadské Sdružení rozpadlo v organizace dvě. Místo toho, aby byla věnována veškerá energie k tomu, aby byl tento rozkol odstraněn, začal proces, který přivodil ještě větší rozchod a to nejen v rámci Sdružení, ale i vůči jiným exilovým organizacím. Složení švýcarského výboru se za uplynulá léta změnilo natolik, že ani mezi jeho nynějšími členy nepanuje naprosté porozumění. Právě naopak, mnozí jeho členové mne ubezpečovali, že by z toho byli raději venku. Jiní zase kladou všem svým známým otázku: “Jseš s námi, nebo proti nám?” Jak k této katastrofě vůbec mohlo dojít? Příčiny je třeba hledat jednak v rámci Sdružení švýcarského i kanadského přímo, kdy jedni členové neprojevili o dění žádný zájem a tím se vyvinula ve výborech situace, která nevyhovuje všem —což se ovšem v životě stává! Hlavní příčiny rozkolu třeba hledat mimo rámec Sdružení, kdy některé spolky se začaly vydávat za jediné spasitelné a vedoucí a kdy byla tolerována i spolupráce s bývalými (?) komunisty. A to byl konec bratrské spolupráce exilu, neboť někteří nemohou přijmout spolupráci s velezrádci republiky, ať mají charakter politický či národnostní. Celosvětová schůze bývalých politických vězňů v Curychu byla výbornou příležitostí k vyjasnění sporných otázek mezi znepřátelenými stranami a já jsem věřil, že bude korunována úspěchem. To se však nestalo, protože byla do jednání zatažena netakticky otázka t.zv. České světové unie a všechny ty další otázky, které s tím souvisí. Bylo zapomenuto, že zatím co jedni s touto Unií souhlasí, jiní opět nikoliv. Těm druhým bylo tím zabráněno v projednávání otázek, které by byly bývaly mohly vést k nové spolupráci. Tento celý komplex otázek si musí každý v hlavě rozebrat sám, neboť nemám v úmyslu psát o tom všem tlustopis. Lapidárně řečeno: Celosvětový sjezd vězňů nebyl pokažen rozpory vnitřními, nýbrž vnějšími! Nyní pak, jak vidím, začínají se mi dostávat do ruky články plné nenávisti, kde si začínají lidé vyčítat chování v lágrech, začínají špinit jeden druhého, pomlouvat a to způsobem nejenom nechutným, ale i hloupým. Aby toto ostudné chování skončilo, navrhuji všem, aby se alespoň na nějaký čas přestali starat jeden o druhého a o jeho chyby a aby se začali opět starat o věci důležité, jako je třeba pomoc při znovu- 3 [pageend3]získání svobody pro celou republiku. Neboť vězte, že to, co se děje nyní, to nám dělá všude náramnou ostudu — znám mínění mnohých jiných krajanů, kteří mezi vězně nepatří. A co asi tomu říká ministerstvo vnitra v Praze? Můžete třikrát hádat... Na otázku: “S kým jseš?”, odpovídám: Jsem se všemi slušnými lidmi, kterým leží na srdci blaho národa a republiky a nejsem s těmi, kteří se mezi sebou perou, ostouzejí jeden druhého a lžou. Ota Rambousek Ten krásný věk jaré mladosti V šestém čísle Káčka byl uveřejněn článek kolegy J. Lněničky, “Zamyšlení nad seznamem.” Autor článku se zmiňuje mezi jiným o spoluvězni, mladém naivním chlapci Janu Merglovi a píše doslova na konci uvedeného článku: “Jan Mergl, v té době neplnoletý, dostal trest ve výši svého věku. Bylo mu necelých osmnáct let. Kdyby byl o několik měsíců starší, pravděpodobně byl pověšen...” Na následujícím příkladu hodlám rovněž prokázat, že mladiství delikventi souzeni v době, kdy “tvrdá pěsťdělnickétřídy dopadlasměle na nepřátele lidu,” nebyli většinou věšeni, jak byzasvou trestní činnost zasluhovali, ale dostali naopak možnost plně vychutnat proces převýchovy. Zhruba stejně starý jako výše uvedený Jan Mergl, byl i Jan Schneider, mezi námi známý jako “Jéňa.” Nevím už dnes přesně, za co byl souzen poprvé. Byl to nepochybně zločin “proti bezpečnosti státu” a Jéňa fasoval trest smrti, který v případě, že pachatel je mladistvý se automaticky mění na dvacet let vězení. V té době nebyl ještě t.zv. výkon trestu "zhumanizo- ván” a tedy v rozsudcích bylo uváděno na př.: “20 let těžkého žaláře, čtvrtletně tvrdým ložem a půstem zostřeného.” Teprve během dalších let a hlavně díky zvláště k tomu účelu povolaným odborníkům na Humanitu, změnily se žaláře, věznice, trestnice, kriminály a lapáky na Ústavy nápravných zařízení a na příklad při uložení disciplinárního trestu korekce, chovanec dostával stravu již každý třetí den. Na betonu, nebo někde na humánnější dřevěné podlaze se leželo pravidelně a za tuto převýchovu se sráželo z konta pouhých 28 Kčs denně. Jakýpak těžký žalář, půsty a tvrdá lože! Při běžně udělovaném disciplinárním “flastru” 10 dní korekce nebo-li “díry“, byla dieta podávána třetí, šestý a devátý den, leželo se na Záhořově loži a to vše za pouhých 280 kaček měny podložené prací. Ale odbočil jsem: Tak Jéňa s těmi dvaceti lety mladistvého “provazáře” pykal na Borech v zámečnické dílně, když se na něj a na Vlastíka “usmálo štěstí.” V prádelně v bachařských barácích, hned naproti vjezdu do dvora věznice, praskla vodovodní stoupačka. Pro ty, kteří snad vlastní knížku “Krochnu s sebou” je případ podrobně popsán v povídce “Sweet teens.” Vlastík praštil olověnou rourou bachaře do hlavy, vytáhl z pouzdra jeho pistoli a dali se na útěk. Po několika hodinách byli dopadeni ve vilce nedaleko Borů, kde se skrývali. Vlastík se střelil do hlavy. Jéňa si nechal poslední náboj pro sebe... “Když už se chceš opravdu zasebevraždit, koukej, abys ses střelil pořádně,” vyprávěl mi Jéňa v r. 1953 v Leopoldově. Byl už téměř šedovlasý a jemně se chvěl. “Střílet je nejlepší do hlavy. Při ráně do srdce je lepší držet pistoli levačkou, hodně vysoko v podpaždí. Já blbec se střelil jak to vídáváš v biografech, kulka minula srdce o vlas, protože je víc uprostřed prsou než si lidé neznalí anatomie myslí, a vyšla právě tím podpaždím. Hele”... vyhrnul si vysoko košili a ukázal mi zajizvený otvor, kudy projektil vyšel. Jéňu hodili společně s mrtvým Vlastíkem na náklaďák a shodili je na zem na vězeňském dvoře. Teprve tam zjistili, že Jéňa žije. Rozzuření bachaři ho málem rozšlapali a byl to náš nezapomenutelný Honzík Šmíd, přivolaný z ústavní nemocnice, který ho zachránil. Zbývalo mu ovšem k lékařskému zákroku velice málo. Byl to čistý průstřel. Zastavil krvácení, opatřil Jéňu pořádným obvazem a ten šel do suterénu — k Brabcovi. Dostal specielní opičárnu, určenou pro “medvě- dáře”, tedy vězně, trestané korekcí za útěk. Kalhoty se po celé délce vnitrního švu zapínaly na knoflíky, protože delikvent byl po celou dobu trestu korekce zakován do šestnáctikilových želez. Že nešlo o nějakou borskou specialitu, ale běžný trest pro útěkáře, dokazuje případ Jožky Krupy, mladého Slováka, kterému po útěku z Chebu železa na nohou zavařili autogenem. Kotníky na nohou měl spáleny až na kost. V případě Jéni přistoupil Brabec, sadistický velitel horských korekcí k jinému druhu “zostření:” “Kterápak ručička to střílela?” zeptal se a připoutal mu pravou ruku nakrátko k levému kotníku. Jéňa byl denně bit. “Byl jsi někdy na Borech bit?” ptal se pravidelně Brabec. Byla-li odpověď kladná, zrezal ho, aby si pamatoval, že se na Borech nebije. Když “nakládačku” zapřel, dostal svůj díl, aby o nic nepřišel. 4 [pageend4]Brabec byl nepřekonatelně vynalézavý. “Dneska je neděle, ať si pohovíš, kurvo,” řekl s úsměvem — a povolil Jéňovi řetěz o jeden článek. Rozuměli jste správně. Jéňa žil u Brabce v hlubokém, nepřetržitém předklonu —týden? Nebo dvacet dní, maximální disciplinární trest který smí náčelník trestnice (později Nápravný) uložit? Nebudu vás napínat: Bez několika dní, devět měsíců! Pak se najednou otevřely dveře a v nich stál podplukovník: “Člověče, co to tu máte?” ptal se Brabce. Všimněte si, že použil slůvka TO. Jéňa už snad ani člověku nebyl podobný. Neholený, nestříhán, neumytý. Brabec vysvětlil převychovateli z Prahy o jaký případ jde. “Okamžitě!” Rozerval se hodnostář: “Ven s ním. Na nemocnici!” nařídil. A tak se Jéňa zase dostal do péče Jendy Šmída. Tři neděle byl jako v ráji. Krmili ho zvláštní dietou — prostě proto, aby byl schopen předstoupit před normální lidi: tedy před senát. A tady příběh téměř končí. “Blízký věku mladistvého” fasoval Jéňa další “dvacítku.” Prakticky za těžké ublížení na těle, protože převychovatel. tehdy ještě bachař, ránu do hlavy přežil a sloužil Straně a Vládě dál. Někdy v roce 1963 ve Valdicích náhle páni velitelé Jéňu naložili do auta a vozili ho ulicemi Jičína, “aby viděl jak si teď lidi u nás šťastně žijou.” A když jsem já dorazil do Valdíc 7. prosince téhož roku byl už Jéňa propuštěn na svobodu. Chce ještě někdo po tom všem tvrdit, že komunisté jsou nějací nelidové? Zdeněk Slavík Stále stejný Husák Málokterý veřejný a politický pracovník vysloužil si tolik odporu a pohrdání jako dr. Gustav Husák. Poznal jsem ho v době temna našeho národa. Přišel k nám na celu č. 26 prvého oddílu v leopoldovské pevnosti, nejtěžší věznice komunistického režimu padesátých let. Jako nevítaný. Nikdy ho kolektiv politických vězňů nepřijal mezi sebe, protože dobře znal jeho podíl na ničení našeho státu. Mnoho politických vězňů byli jeho osobními obětmi z doby, kdy se ve straně a ve státě dostával k moci. Osobní kariéra v životě dr. Gustava Husáka hrála vždy rozhodující roli. A bezohlednost, s kterou likvidoval vždy ty, kteří mu stáli v cestě, neb o kterých se domníval, že by mu mohli konkurovat. Mnoho svědectví z doby Slovenského národního povstání bude podáno o jeho krvavé cestě k moci. A je známo, jakým způsobem se dostal ještě v době války do Moskvy, aby zde získal důvěru těch, na jejichž zločinnou ideologii vsadil svoji osobní kariéru. Sovětští bolševičtí aparátnici vystihli jeho povahu a kvality a dokonale je využili. Po porážce nacismu vrací se Husák na Slovensko s úkoly zničit demokracii, svobodu a nezávislost své vlasti. Za cenu své osobní kariéry. Ta roste každým dnem, když bez výhrad plní vůli a plány Kremlu. Únorový komunistický puč v roce 1948, v kterém byl důležitou osobností, upevňuje mu moc. Ale Husák je ctižádostivý, touží ještě výše. Stává se nebezpečným konkurentem dalším prominentním komunistům ve straně a ve státě. Přesně podle učení a praktik světového komunismu odehrává se ve straně zápas o osobní moc. Ve stejné době jako v Sovětském svazu. Zde Husák poprvé prohrává. Je smeten silnější skupinou ve straně, která dostává nový kredit skupiny, která získala moc v Moskvě. Vyšetřovací vazba dokonale prověřila jeho charakter. Ochotně podpisuje protokoly na Státní bezpečnosti, které jeho kamarády posílají na smrt. Svojí servilní výpovědí před soudem zachraňuje se doživotním žalářem, když slíbil a podepsal další spolupráci s orgány ministerstva vnitra. Říká se asi právem, že oči jsou zrcadlem duše. Oči dr. Husáka za zlatými brýlemi se nikomu nemohou podívat přímo do tváře. Smutný život žije vězeň Husák v letech padesátých v prostředí, které mu připravila vlastní ideologie. Sám — bez přátel. Když i ostatní jeho soudruzi, odstranění a odsouzení s Rudolfem Slánským, generálním tajemníkem komunistické strany, o jejichž mravních hodnotách si kolektiv politických vězňů nedělal ilusi, Husáka se straní. Ten dochází pravidelně na velitelství věznice, aby u bezpečnostního referenta podával zprávy o činnosti vězňů, jejich náladě, výrocích a plánech do budoucna. Poslední den měsíce srpna roku 1955 u příležitosti výročí Slovenského národního povstání, šli političtí vězni v leopoldovské pevnosti do aktivního protestního odporu. Proti zlovůli velitelství věznice, proti neplnění vězeňského řádu. Několik dní vězni nejí a nepracují. Velitelství věznice kvalifikovalo jejich protestní hladovku a stávku jako vzpouru. Pouze vězeň Gustav Husák a několik málo komunistů ze Slánského procesu, se domáhají stravy a práce. Nemají ale s kým pracovat. Vězeňské dílny jsou prázdné. Další pohrdání vězeňského kolektivu vysluhuje si to srpnové léto roku 1955 — stávkokaz Gustav Husák. 5 [pageend5]Jednou, pod dojmem předvánoční nálady, vmísil Husák svuj nezvaný hlas do debaty spoluvězňů o nedávné minulosti: “Nikdy se už nesmí opakovat to svinstvo. Třídní nenávist a osobní prospěch nikdy už nesmí být povýšeny nad základní práva občana!” Chybělo málo tehdy na té leopoldovské cele k insul- taci Husáka od temperamentních spoluvězňů za jeho neupřímnost. Dosti dlouho čekal Gustav Husák na svoji další příležitost. Po svém propuštění na amnestii presidenta republiky věnoval velké úsilí na rehabilitaci své minulosti. Dočkal se. I kýžené finanční náhrady. V době t.zv. demokratisačního procesu znovu dr. Husák uplatňuje schopnosti svého charakteru. Velmi hlasitě prodává své ukřivdění komunistickou stranou a své “nedávné utrpení”. V Dubčekovi přeceňuje jeho možnosti, uchází se o jeho přátelství a nabízí spolupráci. A důvěřivý Dubček v té době potřebuje každého. Vůbec si neuvědomuje počet jeho tváří a nedůvěru slovenského a českého národa ke Gustavu Husákovi. Ten ještě před schůzkou v čierne pri Čopu spřádá na Slovensku intriky ve straně proti Dubčekovi. V “československém jaru” Husák nachází také své uplatnění. A 21. srpen 1968 přináší opět jeho velkou příležitost. V archivech Kremlu jsou bezpečně uloženy Husákovy osobní spisy. Organisátoři sovětské agrese proti Československu, když vybírali příští české a slovenské Quislinky, znajíce dokonale mravní profil komunisty Husáka, dali mu číslo 1. A ten v době srpnové zrady opět učinil vše, aby si vysloužil plnou důvěru Kominformy. Odlétá do Moskvy a vrací se s posláním důstojným jeho osobních kvalit. Zardousit opět svobodu a nezávislost své země, potlačit touhy českého a slovenského národa po demokracii, po lepším, spravedlivějším řádu, po lidštějším životě. V prvých podzimních týdnech roku 1968 se konala velká schůze studentů ekonomické fakulty v Bratislavě. Pozvaný dr. Husák byl dotázán na své poslední srpnové zážitky z Moskvy. Na zacházení se soudruhy Dubčekem a Smrkovským. Odpověděl přesně v intencích svého nového poslání. Tu však vstává jeho vlastní syn, student této fakulty: “Tato, řekni pravdu! Pověz jim poctivě všechno to, co jsi říkal doma po svém návratu.” A pak už Husák kraluje. Přece se dočkal. Odstraňuje Alexandra Dubčeka a další soudruhy, kteří snad opravdu naivně věřili v možnost “komunismu s lidskou tváří.” V únorové zradě roku 1948 národ viděl hlavního svého Quislinga v osobě Zdeňka Fierlingera. O dvacet let později dr. Gustav Husák daleko předčil jeho kvality. Jeho výrok ve vánočních dnech roku 1955 na vězeňské cele leopoldovské pevnosti jsme tenkrát právem nebrali vážně: “Nikdy se už nesmí opakovat všechno to svinstvo. Třídní nenávist a osobní prospěch nikdy už nesmí být povýšeny nad základní práva občana!” Dnes Gustav Husák, jako president politicky znásilněné a vojensky okupované Republiky československé, plní zase věznice dalšími politickými vězni. Statečnými českými a slovenskými lidmi, kteří jdou do aktivního úsilí o dodržování základních lidských práv v jejich vlasti. Mám smíšené pocity při vzpomínce, že s tímto člověkem jsem byl nucen ztrávit několik měsíců na společné cele. Tenkrát jsme to pokládali za součást a zostření svého trestu. Dr. Gustava Husáka jsem poznal velmi dobře. Vídal jsem ho nahého. Fyzicky i duševně. To přináší prostředí. Jedno vím určitě. Je to chytrý, vzdělaný, inteligentní člověk. Nevěří v ideologii komunismu. Vsadil na ni pouze svoji nesmírnou osobní ctižádos- tivost. Touhu po moci. To bude jednou hlavní článek obžaloby národního prokurátora před soudem národa s Quislingem dr. Gustavem Husákem. Zdeněk Otruba Zrušme Káčko Zrak vás neklame: navrhuji, abychom přestali vydávat časopis K—231. Původně jsem to chtěl navrhnout členské schůzi Klubu na jaře tohoto roku. Ale redaktor Salivar mi nabídl, abych to předložil v časopise a já přijal. Navrhnout zrušení časopisu politických vězňů v časopise politických vězňů odpovídá mému smyslu pro humor. Perverznímu smyslu pro humor, řekla by moje žena, ale kdopak jsme doma prorokem? No tak vážně: Když jsme vydali naše první číslo (o skromných dvanácti stránkách a v nákladu 350 výtisků) stálo nás to nějakých $400, včetně poštovného. Od té doby se počet stran skoro zdvojnásobil a náklad skoro ztrojnásobil, ceny papíru stouply a poštovné, hanba mluvit. Fakt je, že deváté číslo už stálo přes $700, zejména vzhledem k rozšířenému evropskému adresáři.Jedno Káčko do Evropy nás stojí $1.05 na poštovném. Od prvního února to bude zase o pět centů víc. Realisticky vzato, ode dneška za rok nás tisk a expedice každého čísla bude stát tisícovku. Co ten člověk tady brečí, můžete si říct. Nepíšou 6 [pageend6]snad ve stejném čísle, jaké ohromné peníze vydělali na jediné tancovačce? Svatá pravda, vydělali jsme. Já taky neříkám, že na to nemáme. Co říkám, je tolik, že ty peníze mohou posloužit (možná) lepšímu účelu. Prohlížím si naší finanční zprávu za uplynulý rok, jak byla předložena členské schůzi: administrativní náklady prakticky žádné, známky si zřejmě každý platil sám. Slušná částka odešla domů jako sociální podpora starým a nemocným politickým vězňům. Ale náklady, které pohltil časopis, jsou skoro třikrát větší. Otázka je: je to tak správné? Zapomeňme teď na chvíli na hříšný mamon a podívejme se na problém z jiné stránky: když jsme se sešli na první členské schůzi, dostali jsme pověření vydávat zpravodaj Klubu. Zpravodaj jsme si taky vydávali —první tři čísla. Pak jsme zpychli a přejmenovali jsme se na časopis. Nevím, jestli to bylo dobré nebo ne. Koneckonců časopis to je a podle mého, ne špatný (nakonec tam sám píšu, tak ho nemohu hanit). Jenže v poslední době začínám mít tísnivý pocit, že všechno tady není v pořádku. Jaké je vlastně původní poslání našeho Klubu? Existuje Klub 231 skutečně především proto, aby se mohl vydávat (a platit) časopis K-231 ? Nemělo to snad být původně naopak? Neměl časopis sloužit Klubu a jeho potřebám? Co se místo toho stalo je to, že časopis se stal jaksi autonomní složkou, se zájmy a potřebami které ne vždy jsou totožné s potřebami Klubu. K-231 je časopis dobré úrovně. Máme desítky dopisů, které to dokazují. Moje námitka je, že je to kulturně-politická nebo možná Iiterárné-politická revue, která by patrně docela dobře mohla existovat bez Klubu. Pokud by někdo platil účty, ovšem. Aby bylo jasno: teď neútočím na nikoho. Já sám jsem patrně vinen stejně jako ostatní autoři K-231, možná víc. Vezměmesi například můj spor s českou světovou unií. Dobrá, včasné odhalení Unie jako separatistické organizace se sklony kolaborovat s lu- ďáky a sudeťáky patrně podstatnou měrou přispělo k tomu, že se ten spolek prakticky nikdy neodlepil od země. Ale — a to je závažné ale: bylo to nutné udělat v časopise K-231? Není snad v exilu dost jiných časopisů, které by to byly ochotně otiskly? Druhá výroční schůze nás —tedy nás jako Klub — pověřila některými úkoly. Bylo nám uloženo věnovat se práci historicko-dokumentační (což se mimochodem velmi nelíbilo s. Kojzarovi z Rudého Práva), dále práci sociální a za třetí práci politické. Ve všech třech oblastech nám existence časopisu značně pomohla. Publikovali jsme řadu svědectví o barbarských zločinech komunismu. Je pravděpodobné, že tyto dokumenty by jinak napsány nebyly. V sociální práci časopis pomohl obnovit ztracené kontakty s politickými vězni doma, kteří potřebují naší pomoc. Pokud jde o naši politickou pozici, je věc patrně ještě zřejmější. Bez časopisu bychom byli jedna z mnoha relativně neznámých exilových skupinek, bez hlasu, bez významu a bez peněz. Aha, tady jeto, slyším námitky: časopis nějaké peníze stojí, ale také nějaké peníze přináší. Jistě. Ale nemylme se: zdaleka ne tolik, aby to stačilo pokrýt náklady. Ty jsou hrazeny z naší klubovní činnosti, z našich fund- raising parties a především z podniků Kruhu přátel. Máme za sebou půldruhého roku existence. Dost věcí jsme udělali dobře, některé jsme také zkazili. Dá se říci, že se stále ještě učíme. Jeden aspekt činnosti K-231 si velice cením —a to je otevřenost. Všechny naše schůze (včetně schůzí výborových) jsou otevřeny všem členům Klubu i Kruhu přátel a řada hostí také na naše setkání chodí. Konečně samotný fakt, že mohu v časopise K-231 otisknout tento článek svědčí o snaze mluvit otevřeně o našich problémech. Navrhuji tedy: zastavme vydávání časopisu K-231. Místo toho vydávejme Věstník K-231 nebo Zpravodaj K-231 o rozsahu 4-8 stran, věnovaný čistě záležitostem Klubu. Jiné organizace, existující desítky let, to dělají podobně. Československá národní rada americká, Československé sdružení v Kanadě, Rada svobodného Československa —. žádná z těchto organizací nemá svůj časopis. Pokud někteří z nás chtějí publikovat věci, ať už historické či politické, existuje tu řada časopisů nám nakloněných. Jmenujme Reportér, Nový Domov, Americké Listy, Západ, Hlasatel nebo České Slovo — tam všude ochotně otisknou každý dobrý článek. Zpravodaj K-231 by nás stál nějakých 100 či 200 dolarů za jedno číslo. Zbytek peněz, které dnes utrácíme za časopis, bychom mohli použít na jiné věci. Například rozšířit program naší sociální pomoci starým a nemocným muklům v Československu. Potud tedy můj návrh. Máme teď nějaké čtyři měsíce čas, abychom se dohodli, jestli ten návrh má nějaký merit. Třetí členská schůze v dubnu či květnu by pak měla rozhodnout, co dál. Je to náš muklov- ský časopis. Vezměte tedy kus papíru a napište, jestli o něj stojíte nebo ne. 7 [pageend7]Naše recenze V torontském nakladatelství 68 Publishers vyšla očekávaná kniha politického vězně Viléma Hejla a historika Karla Kaplana “ZPRÁVA O ORGANIZOVANÉM NÁSILÍ”. Proč kniha vychází po tak dlouhé době od jejího prvního oznámení je pochopitelně zřejmé jenom zasvěcenci, vzdor tomu, že zásady ediční práce v tomto exilovém nakladatelství byly již několikrát popsány a vysvětleny téměř v každém katalogu zmíněného nakladatelství. Snad se jednou dostaneme k tomu, abychom přinesli reportáž z této exilové činnosti, která nemá obdoby ani u mnohem početnějších emigrantských národnostních skupin. Ve čtvrtém čísle prvého ročníku Káčka jsme přinesli ukázku z této knihy. Dnes, při příležitosti vydání této knihy, se k ní vracíme další ukázkou, která ilustruje poměry v jáchymovských koncentrácích v padesátých letech. Knihu si můžete objednat naším prostřednictvím. Sixty-Eight nám dává 30 % provise. Vy dostanete za $14.00 (kanadských) hodnotnou knihu. My dostaneme téměř pět dolarů na naši sociální činnost, což je výhodný obchod pro všechny tři zúčastněné. Vás, 68 a Káčko. Vilém Hejl — Karel Kaplan Pašijové hry Karel Pecka popisuje osobité “pašijové hry”, pořádané na jednom z jáchymovských lágrů, na něž dodnes vzpomíná mnoho pamětníků: dokud tam byli političtí vězňové v menšině, museli se shromáždit v neděli na nástupišti pod standartami s nápisy jako AŤ ŽIJE TRUMAN! nebo MY CHCEME VÁLKU či SMRT DĚLNICKÉ TŘÍDĚ, a v protilehlém rohu nástupiště se zformovala mnohem početnější kohorta kriminálních a kolaborantů s hesly KUPŘEDU K SOCIALISMU nebo AŤ ŽIJE MÍR. Okrajová epizoda? Sotva. Neměla by být zapomenuta už pro brutální masakr politických vězňů, který nastal vždycky, když velitel dal povel vyrazit do velice realistického “třídního boje”. Skutečnost, že se nikdo ze shromážděných estébáků, kteří na tuto podívanou přicházeli, nepozastavil nad smyslem těchto komunistických “pašijových her”, a že představení skončila teprve tehdy, když na lágru přibylo politických vězňů a kterýsi bývalý voják je dovedl náležitě organizovat, takže pole ovládl “třídní nepřítel”, je značně výmluvná. Nebyl to nijak ojedinělý případ. Starším tábora Nikolaj jmenoval velitel Šamberger retribučního Břetislava Jeníčka, před válkou agenta maďarské špionáže, za okupace konfidenta Gestapa. Jeníček zorganizoval přepadové komando, sestavené z kriminálníků, jež mělo “likvidovat reakci” v táboře. Likvidace to někdy byla téměř doslovná, za nočních vpádů do světnic byli političtí vězňové zbiti až do bezvědomí. Jeníček podobně sloužil ještě na Bytízu u Příbrami a pak byl mnoho let před odpykáním trestu propuštěn. Na Bytízu mu při namáhavější práci, např. při bití vězňů gumovou hadicí v korekci, pomáhal vrah Eichler. Starší tábora na Mořině, František Pytlík, který měl tolik důvěry velitele Pudila, že "mohl kdykoliv zmlátit a také mlátil bez omezení”, nebyl tedy zdaleka jediný vrah, jemuž se dostalo tolik důvěry. Vrah Smožanica, který zavraždil svou ženu a rozčtvrcenou ji v kufru přinesl její matce, byl v sedmdesátých letech na Borech vedoucím “samosprávy” úseku 1/2 (pracoviště Tesla); za donašečství mu velitelství věznice povolovalo “volné návštěvy” s vycházkou do města a dvakrát ročně dostával dovolenou z výkonu trestu. Smožanica se zaměřoval na kontrolu styku a projevů politických vězňů. Za stejné služby získal podobná privilegia ještě další vrah na Borech. “Samospráva” měla být prodlouženou rukou — anebo, řečeno známým výrazem z hantýrky komunistického režimu: “převodovou pákou” — velitelství táborů. Je problematické, jakých výsledků přitom bylo dosaženo; z převážné většiny zpráv vysvítá, že mnohem častěji byla místa v “samosprávě” (starší tábora, starší baráků, táborová administrativa) udělována za odměnu udavačům. V případě nezbytnosti se sahalo po metodách, hodných putimského strážmistra Flanderky: kpt. Koblížek v Pardubicích získával ke spolupráci vražednice, prostitutky, ale i třeba zcela negramotné Cikánky nebo psychopat- ky; věřilo se zásadně každému výmyslu. Základním úkolem bylo udržet tábory a jejich pracoviště v rádném chodu. Postupně se ukazovalo, že je to neproveditelné, pokud budou místa starších táborů zaujímat individua typu Břetislava Jeníčka; docházelo ke změnám a staršími se někdy stávali i vězňové, kteří měli důvěru svých kamarádů — politických vězňů. Jak těžký úkol to byl, zaznamenal ve svých vzpomínkách Jaroslav Brodský. Zcela realistický je také portrét Františka Melichara v Peckových autobiografických Motácích nezvěstnému. Zpravidla ovšem přicházeli na místa v “samosprávě” vězňové úplně jiného druhu. Na Nikolaji v roce 1952 vedl tzv. “pracovní kroužek” Valdemar Solař, bývalý tajemník KSČ v Ústí nad Labem; musel však 8 [pageend8]čelit ostré konkurenci jiného tajemníka strany, Huberta Sobotky z Jaroměře. Uvedli jsme již, že pojem “politický vězeň” (oficiálně neuznaný, mluvilo se o vězních “protistátních”) nelze vztahovat jenom na odsouzené podle zákona č. 231/1948, resp. podle “politických” paragrafů trestního zákona č. 86/1950 Sb. (zejména hlavy I. Zvláštní části tohoto zákona) a jeho novelizovaných znění. Například ještě v roce 1959 Rudé právo oznamovalo zatčení 350 “kulaků” během několika měsíců. Byly to případy nesporně politické, třebaže soudy použily vesměs paragrafů z oblasti obecné nebo ekonomické kriminality. Situace ve věznicích a táborech se však zkomplikovala jinak — příchodem komunistů, odsouzených za “titovštinu”, “šlingov- štinu” a “slánštinu” i za “slovenský buržoázni nacionalismus”, případně podle jiných — též kriminálních — obvinění. V československé publicistice i v zahraničí se hluboko zakořenil naprosto falešný obraz padesátých let. Pod pojmem "politické procesy” se rozuměl hlavně jenom proces s Rudolfem Slánským a spol. a procesy navazující. Někdy z nedostatku informací, jindy záměrně byli jako hlavní obětí “stalinistické- ho” (ne komunistického!) teroru představováni odsouzení z tohoto monstrprocesu. Je zajisté nepochybné, že na nich byla spáchána justiční vražda; téměř však unikala proporce, zapomínalo nebo zamlčovalo se, že poprava Karla Švába, Bedřicha Rei- cina nebo Osvalda Závodského patří mezi zločiny komunistického režimu asi na stejné místo, jako zavraždění Ernsta Roehma mezi zločiny nacismu. ••• Dva Vladimírové — škutina a Valenta, literárně zpracovali příběh československých hokejistů, kteří byli odsouzeni Státním soudem. Příběh byl určen ke zfilmování. Jak píší autoři, “před třemi lety už byl v anglické versi v přípravném stadiu natáčení v kanadské produkci. Ve filmu měl hrát na příklad i Wayne Gretzky. Jenže pak se americký distributor zalekl... aby to prý nerozčílilo sovětské partnery. Ostblok je totiž pro americkou kinematografii velice výhodný partner!” Aby další z mnoha komunistických zločinů nebyl zapomenut, byl tento tragický příběh vydán ve formě filmového scenáre, z něhož přinášíme ukázku. “Presilovka” je dokument, usvědčující komunistické mafiánce, že se pokouší zneužít jakékoliv lidské činnosti, i sportu, k dosažení svých nemorálních cílů. Knihu lze objednat na adrese: EDITION S, Postfach A157, CH-8045, Zůrich, Switzerland. PRESILOVKA Den. Pracovna ministra v Praze Ranní slunce sviti do ministrovy tváře přikryté v tuto chvíli mokrou utěrkou. Holička a manikérka mají ministra v práci. Zatím sekretářka čte denní agendu, která je dnes před ntm: »Pan Stan Buck už tady čeká, soudruhu ministře, pak máte ještě dva zahraniční hosty a v jedenáct přijdou Rusové...« Ministr nadzvedne ukazovák, který měl právě v péči své manikérky a opravuje: »Kolikrát to mám říkat!? Sovětští soudruzi! Tady se nebude říkat Rusové'« V tu chvíli se rozletí dveře a do pracovny vnikne atašé Kuznecov, v jehož ruce vlaji roztažené noviny světového formátu. Kuznécov: »Vjačeslav Antonovíč, co to je za kontrare voluciu!? Smatri, Rudé právo!« Kuznécov strhne Kopeckému s tváře froté utěrku a cpe mu před oči noviny; NOVÝ TRIUMF: CSR SSSR 18:0! Kopeckého reakce je okamžitá a instinktivní, shrábne se stolu nářadí manikérky a holičky, aby bylo místo na Rudé právo a zařve: »Ven! Všichni ven!« Pak ukáže na sekretář ku: »Sarloto Fridrichovno, okamžité zabavit ten plátek' Všude! Na Stáncích taky! A policie ať to bere lidem z ruky1 Zavolejte ministru vnitra, že je to můj příkaz!« Pak teprve se Kopecký divá na noviny a zpět na Kuzné cova: »Co se vlastně stalo, továrišč Kuznécov ? « Kuznécov: »S Amerikanci prohráli dva nula a Sovětský svaz s nima prohraje osmnáct nula! Co myslíš, že zkaže to- varišč Stalin! ? « Tohle je nejtěžší bomba, která může Kopeckého postihnout: »Továrišč Kuznécov, to je strašný! A já jim říkám pořád: to nejsou Rusáci, to jsou naši sovětští soudruzi, naši rodní.. Sto ty zkažeš: ještě jeden zápas a my prohrajeme dvacet nula! ? « Do Kuznécova vjela hrdost, sovětská pýcha: »My s kon trarevolucí nehrajeme, my ji střílíme! Zavřít! Všechny za vřít!« Kuznécov odchází z kanceláře a ještě opakuje: »Do tur my! Do ťurmy!« Kopecký si je vědom strašných následků: »Továrišč Kuznécov, zrovna jsme zdražili pivo, tohle našim lidem nemůžeme ted udělat!« Kuznécov je neoblomný, vrací se ode dveří s výhružným pohledem. Kopecký rychle navrhuje: »Anebo, továrišč Kuznécov, nechte si je tam' Odvezte si je na Siberiu' A my tu napíšeme, že spadlo s mma letadlo..« Kuznécov bere se stolu noviny, vytrhává si z nich článek o triumfu v SSSR a zbytek háže zpátky ministrovi na stůl. Kuznécov: »Néť Eto vaše délo, Vjačeslav Antonovič! Do ťur my1« Atašé Kuznécov zabouchne za sebou dveře. Kopecký 9 [pageend9]zničen dopadne do křesla a civi do diry v novinách. Ve dveřích se objevuje nesmělá hlava sekretářky. Kopecký na ni kývne: »Sarloto Fridri... eh.. soudružko, zavolejte Rudlu Slánskýho, ať dá dohromady bezpečnostní pětku. Ze je průšvih.. velkej!« Sektretářka už chce odklusat, když si vzpomene a ukazuje na svou tvář, co ministr zapomenul: oholit. Sekretářka: »A co, soudruhu ministře., mám vpustit pana Bucka, nebo poslat pryč?« Kopecký: »Nic! Dneska se neholím! Ať ty západáci vídej, jak my tu děláme revoluci! Sem s nim!« Sekretářka otevírá dveře a kyne Buckovi, aby vstoupil. Kopecký se celý mění, chce snad udělat dojem a dohrává dokonale roli svého děsivého šaškovstvi. Kopecký: »Vítám tě do vlasti tvých otců!« Buck je rád, že mu Kopecký ruku neurval. Buck: »Děkuju, pane náměstku předsedy vlády..« Kopecký: »Co si budeme tady tento.. Já jsem Vašek. Ty seš Standa, že jo..« Buck: »Ano, pane náměstku..« Kopecký: »Promiň, že jsem tak rozcitlivělý. Ale vidět zachránce cti československého hokeje, to je opravdu čest!« Buck: »Děkuji, pane náměstku, ale díky si zaslouží ti hoši na ledě..« Kopecký: »Já vím. Vždyť už taky každý dostal auťák.. Když jsou tyhle amatéři, tak jim to musíme dávat takhle.. My je přece milujeme! Strana, celá republika, pracující lid!« Kopecký už nacpal Bucka do pohovky pod Stalinem a sedl si naproti němu. Sekretářka zatím už nalévá a podává vodku a kousek slanečka na párátku. Kopecký navrhne ťuknuti, bere si předem slanečka. Kopecký: »Já ještě nesnídal.. tak na zdraví!« Buck si ulízne vodky a pokouši se rychle navázat na Kopeckého blahosklonnost: »Pane náměstku, jestli chceme, aby chlapci zůstali na špičce mezinárodního hokeje, tak musí mít co nejvíce příležitosti. Musí hrát co nejvíc..« Kopecký: »0 to my se staráme, soudruhu! Proto jsme je poslali do SSSR — tam mrzne celý rok! A my taky můžeme udělat umélej led. Celý léto, bude-li třeba!« Buck: »Já vím. Ale já myslím mezinárodni soutěže, zápasy s nejlepšími mužstvy..« Kopecký se nyní nafoukne. Jeho zmindrákovaná hrdost se projevuje jménem celého režimu: »To ovšem nezáleží jen na nás. My teďka, jako mistři světa, nebudeme někoho prosit, aby si s námi zahrál!!!« Buck rychle hledá ve své tašce a vytahuje obálku s úředními papíry: »Ale to právě vezu! Mám pozvání ještě na tento měsíc na turnaj do Londýna, kluci jsou tedka nádherné rozježděni, zaručuju, že ztráta prestiže nepřichází vůbec v úvahu! Jen potřebuji rychlé rozhodnuti1 Výlohy jsou hrazeny, stačí slib, že přijedou, ostatní se dá vyřídit dodatečně. Vy jste jediný, pane náměstku, kdo to může udělat!« Kopecký na papíry mrkne. Bere pero a podepisuje, že schvaluje. Pak vstává, audience je u konce. Kopecký: »Slíbit můžete. Vidíte, že jsem podepsal. Nezlobte se, soudruhu Bucku, ale vidíte, jak to chodí, člověk si v tomhle úřadě nemůže s krajanem ani lidsky pokecat. A těm v Londýně řekněte, že přiletíme. At se připraví na pěknou nakládačku!« Buck nezná toto slovo z poválečného slangu: »Co prosím ? « Kopecký: »Že jim naši kluci přeříznou žílu. . Tak čest!«, odpoví Kopecký svým slavným úslovím a ještě kývne na Bucka mizejícího ve dveřích. Pak se Kopecký vrátí ještě k jednomu slanečkovi. Než polkne, sekretářka opět vsune hlavu: »Soudruh Erich Honecker..« KoDecký: »Kdo! ? « Sekretářka: ».. předseda východoněmecké mládeže., umí rusky..« Kopecký: »Ježišmarjá, to von bude zase dyndat ze mé půl milionu párů tenisek, co Kléma ve vopici slíbil tomu Ulbrichtovi! Pro ty jejich blbečky s činkama či co.. No tak ať sem de... Erich..« Sekretářka: »Honecker,« napoví sekretářka jméno, jak je obvyklá rutina. Kopecký: »Otčestvo, ženská, otčestvo!« Sekretářka: »Adolfovič..« Kopecký: »Hergot, to nejde! To si s nim snad začnu tykat! S takovým utřinosem! Kruci, lidi mají pravdu, proč zrovna Československo musí dělat celý východní Evropě pořád Mikuláše! ? « Kopecký se pomalu uklidňuje. Usedá si k psacímu stolu. Odstrkuje otrávené papíry, které přinesl Buck. Nařizuje sekretářce: »Tohle hodte někam do hajzlu.. A zavolejte na ÚV, ať si vezmou zpátky toho Matějku. Ať ho daj za předsedu do néjakýho kolchozu! Mě je to fuk, co se s ním stane! Já už ho na ideologii nechci ani vidět! Počkejte., dejte mi to...« Kopecký dostal nápad. Vzal sekretářce Buckovy papíry a studuje je. Zamyšlené nařizuje: »Zkuste mi zavolat státní bezpečnost. Soudruha Švába..« Sekretářka vytáčí číslo, které velmi dobře zná. Sekretářka: »Tady je kabinet náměstka předsedy vlády soudruha Kopeckého... soudruha Švába, prosím..« Pak předává telefon Kopeckému. Kopecký: »Cest, Pepíku!.. Jo!? Ty už to víš! ? Od Kuz- nécova? Tak hele, já mám nápad. Ten Buck letí do Londýna, že bereme pozváni na hokejový turnaj.. No jo, musíme ho nechat odletět.. Já vím, je to syčák, ale měli bysme prú ser s Kanadou., víš jak jsou naši sovětští soudruzi citliví na jejich pšenici... a víš, co říkal soudruh Vyšinský: jen nemo- tat cizince do třídního boje!« 10 [pageend10]Zdeněk Rotrekl Skrytá tvář české literatury nejenom krásné [Vybrané kapitoly biografické] Josef Silvestr Maria Braito Josef Braito se narodil v Ruščuku (Russe) 14. června 1898. Jeho otec, železniční inženýr, známý svým protirakouským smýšlením, tam po svém vypovězení z jižních Tyrol — jehoživotní dráhasměřo- vala přes Prahu do Bulharska — jako soukromý inženýr staví železniční síť. Chlapec, pokřtěný v kapli francouzských pasionistů v Ruščuku, dostává po otci jméno Josef. Kmotrou je mu Anna Mer- hautová, manželka úředníka železniční společnosti. Ve třech letech ztrácí Josef rodiče, z nichž jednoho vůbec nepoznal, a je přijat do Merhautovy rodiny. Pěstouni mu věnují rodičovskou péči a lásku, sestersky se ho ujímají i čtyři starší dcerky rodiny. Josef Braito žije stouto rodinou v Lokti u Karlových Varů a v Uhříněvsi u Prahy, kde začíná chodit do školy. Jeho pěstoun však v Josefových devíti letech umírá a celá rodina se ocitá v nouzi. Malý Josef přichází do útulku sester dominikánek v Praze, ato prostřednictvím bratrance svého zemřelého otce, převora Domi- nikánů P. Odila Pospíšila. Akademické gymnázium studuje v Praze a již koncem svých studií píše s oblibou satirické verše, z nichž mnohé publikuje později v olomoucké Arše pod pseudonymem Bořita. Josef Braito vstupuje do dominikánského řádu a přijímá řádové jméno Silvestr. V Olomouci studuje dva roky filozofii, třetí rok již v Římě na Angelicu, teologii vSaulchoiru. 17. září 1922 je vysvěcen na kněze a pokračuje další tři roky ve studiu teologie. V Olomouci vyučuje filozofii, ale vrací se na dva roky zpět do Říma, kde studia končí doktorátem teologie. Po roce 1930 přichází znovu do Olomouce a přednáší na řádovém učilišti teologii do roku 1950. Stává se jeden čas převorem olomouckých domini- kánů, ale svého úřadu se vzdává, neboť si ukládá úkoly rázu vydavatelského. Již v roce 1926 zakládá revui Na hlubinu a zároveň i další editorskou činnost dominikánského řádu v edici Krystal. Dokázal tu soustředit překladatele také z jiných okruhů (např. Timotea Vodičku, který tu později řídí Patristickou knihovnu). V edici Krystal vydává více než sto knih, Škrabalův překlad Nového zákona je jednou z posledních. V kulturní revui Výhledy se zaměřil na všechno nosné v křesťanské kultuře domácí i zahraniční provenience. Do Braito- vých časopisů píší odborníci literárněvědní, historikové i filozofové, péči věnuje rovněž mladým, začínajícím autorům. Z této doby, do násilného zastavení ediční činnosti za Protektorátu, se datují jeho styky se všemi vůdčími osobnostmi u nás nejen katolické orientace, jako třeba s Františkem Halasem, který právě u něho chtěl překročit “hranice” víry a církve. Zatím neuveřejněná korespondence Oep- Halas vypovídá o této touze básníka, i když je tu zmínka o Dominiku Peckoví, к němuž se chtěl “uchýlit". Osudy Braitovy jsou podobné osudům jeho spolubratra a žáka Reginalda Dacíka. Profesor a žák si dokonale porozuměli. Výsledkem nebyla jenom tvůrčí činnost časopisecká, ale i překlady Summy sv. Tomáše Akvinského, na němž se podílejí překladatelsky i další dominikáni. (Braito přeložil celý třetí díl.) Ve své době byl všudypřítomný. Skvělý kazatel, řečník a inšpirátor kulturního usilování se objevuje všude, kdesejedná o formování tváře mladých. Tato nesmazatelná osobnost v našich kulturních dějinách se projevuje i samostatnými knižními tituly jako Základy (1931), Život (1932), Za příkladem svého velekněze (1934), Kristus je náš život (1935) a pod. Zvláště ho zaujal sv. Filip Neri (v roce 1922 se v Římě účastnil průvodu s jeho ostatky). Po prvním vydání životopisu sv. Filipa Neriho v edici Krystal vychází druhé vydání v brněnské Občanskétiskárně r. 1948. Na tématu Církev — tento bod má společný s M. Janem Husem — pracuje vlastně celý život, opravuje a doplňuje předcházející vydání (poslední z roku 1946) i po příchodu z vězení. Ne zcela úplný přehled jeho vydaných knih pokračuje Podstatou křesťanství (1947), Svatými obrázky z Itálie (1948), překladem mystického díla bl. JindřichaSusaa pod. Románský typ temperamentem dokázal za jakýchkoliv situací improvizovat na témata teologická, filozofická nebo historická při nesčetných exer- ciciích, přednáškách a kázáních nejen na svobodě, ale i ve vězení. Byl více osobností, která jako proud strhávala každého, kdo se s ní setkal, než typem běžného spisovatele, který kromě zmíněných knih publikoval přes pět set závažných statí, článků a studií. Od počátku psával do časopisu Rozmach, řadu let redigoval homiletický časopis Katolický kazatel, vycházející v Přerově. Vyplňoval i strany časopisu Na slovíčko brněnských akademiků po roce 1945, kdy měsíčník Jitro Dominika Pecky nebyl povolen. (Teprve později začíná vycházet Úsviť, periodikum Na slovíčko překlenulo tuto ediční mezeru.) 2. číslo I. ročníku Obrody mu věnuje posmrtný 11 [pageend11]článek (“P. S. M. Braitovi in coelis”) se zajímavými biografickými údaji z doby jeho věznění a kratičký výběr z jeho článků. Silvestr Braito je zatčen 16. března 1950 a poté souzen s řadou opatů, biskupů a kněží v procesech nazvaných “Procesy s vatikánskými agenty”. Pro údajnou velezradu a špionáž je odsouzen na patnáct let žaláře. Většinu své trestanecké doby strávil v Leopoldově. Byl propuštěn na tzv. první amnestii pro politické vězně 11. května 1960, když už jeho nezdolatelné zdraví bylo zlomeno. Nemá se kam vrátit. Pobírá měsíční důchod 190 korun. Zdržuje se přechodné u svých známých v břevnovské vile, letní měsíce tráví na horské faře v Orlických horách. Znovu se vrací ke své eklesiolo- gické práci o církvi, píše Život sv. Dominika, eseje — přednášky o Panně Marii, pracuje na rukopise o Mistru Janu Husovi. Zemřel 25. září 1962 v Praze-Břevnově a podle svého přání byl uložen do hrobky dominikánů v Olomouci. Nikomu nad hrobem nebylo dovoleno pronést rozloučení, pouze tichou písní ho doprovázely sestry dominikánky. První, vlastně jedinou a ne příliš přesnou, biografii Silvestra Braita napsal k nedožitým sedmdesátinám autora Dominik Pecka (Katolické noviny, r. XX, č. 23, str. 1, Praha 9. června 1968, na pokračování v dalším čísle str. 3). Bibliografie dosud zpracována nebyla, stejně jako soupis prací z pozůstalosti. Tito tři, Silvestr Braito, Reginald Dacík a Dominik Pecka, se stali vůdčími osobnostmi katolické Moravy, spoluvytvářeli i její tvář kulturní a literární, nalezli další spolupracovníky, které výrazně ovlivňovali v jejich růstu dokonce i tam, kde by se to nejméně Čeka'°- Líba Drobílková — “60” Protože ženy nerady prozrazují věk, jistě nám paní Líba Drobílková promine, když oznámíme naši čtenářské obci, že dne 22. ledna 1987 bude mít šedesát let. V exilu patří k nejznáméjším, a také k nejzasloužilejším pracovníkům v našem společném úsilí o návrat svobody do naší vlasti. V exilu je tak známá, že se o její činnosti nemusíme příliš rozšiřovat, a tak na Líbu povíme jen to nejdůležitější. Z četných funkcí, které zastává, je to především funkce jednatelky Rady žen svobodného Československa, kterou vykonává již dvacetsedm let. Je pravou i levou rukou její předsedkyně, paní Betky Papánko- vé. V této, zdůrazňuji neplacené funkci, vykonala Libuše Drobílková velké dílo ve prospěch potřebných, především nemocných a přestárlých čs. uprchlíků v německých, rakouských a italských táborech. Za ta dlouhá léta prošlo jejíma rukama nespočetné množství vánočních pohlednic a obálek, které sama vždy napsala a expedovala. Z této vánoční akce jsou pak poskytovány podpory potřebným naším uprchlíkům. Za těch 27 let vynesly sbírky daleko přes sto tisíc dolarů. Tato činnost Líby Drobílkové je krásným svědectvím jejího vlasteneckého a lidského citu a smýšlení. Kdo jiný v exilu se něčím takovým může pochlubit? Jako zástupkyně Českého Slova v USA je vlastně prodlouženou rukou mnichovské administrace, a není to práce malá a snadná, jak by se mohl kdo domnívat. České Slovo i ve Spojených státech má početnou čtenářskou obec, větší, než některé časopisy v USA vycházející. Líba Drobílková je dlouholetou spolupracovnicí Rady svobodného Československa a členkou jejího výboru. Dále je, jako by toho již nebylo na její bedra dost — tajemnicí Ústředí čs. strany národně sociální v exilu, členem jejího předsednictva. Také tuto funkci vykonává znamenitě a s nadšením, které si zasluhujevšeobecnéhoobdivu. Naše čs. politická vězně, bude zajímat (pokud to ještě neznáte), že Líba Drobílková je také jedna z Vás, i když zázrakem unikla rozsudku. Její případ stojí rozhodné za zaznamenání právě u příležitosti její šedesátky. Líba již od svých školních let se zapojila do veřejné činnosti, když se na začátku 2. světové války v pražském Červeném kříži, jejímž byla členkou, založila protinacistická skupina. Drobílková kolportovala mezi legionáři (její otec byl italským legionářem za první světové války) protinacistický odbojový časopis "V BOJ”. Ve dnech , Pražského povstání v květnu 1945 ošetřovala na barikádách zraněné vlastence. Ve svých devatenácti i letech byla zvolena jednatelkou mládeže národně i socialistické strany okresu Praha-Žižkov. Zanedlouho po komunistickém puči, v červnu 1948 pražské STB zatklo 360 národně socialistických pracovníků, mezi nimi i Líbu Drobílkovou. Byla zavřena do cely v Bartolomějské ulici, kde byla podrobena tvrdým výslechům. "Jste obviněna ze 37 vražd!” spustil na Líbu vyslýchající estébák “Já, která střílet ani neumím,” odpověděla překvapená Líba. "Ne, že byste sama vraždila, ale stýkala jste se s lidmi, kteří mají toto na svědomí.” Zněla vylhaná odpověď vyslýchajícího. Nastaly křížové výslechy, ve dne v noci. Policie pátrala po osobě, která zavraždila komunistu, příslušníka NKDV majora Schramma. Nakonec za legální činnost, jako pracovnice mládeže národně socialistické strany, měla být souze- 12 [pageend12]na. Koncem července měla být převezena z věznice v Bartolomějské ulici na Pankrác. Den před převozem dostala Drobílková do cely moták od illegální skupiny — svobodných zednářů, aby se nebála, vydržela mučení a měla důvěru. Tato skupina, která měla v Bartolomějské ulici svoji vysílačku a znala protokoly, připravila plán unést Drobílkovou z věznice. Na Pankrác ji vezl “zelený anton”, ale nedovezl. Zavezl Libuši na Wilsonovo nádraží, odkud ji rychlík Praha-Plzeň-Domažlice zavezl k hranicím, kde po několikadenním pobytu v úkrytech šťastně přešla šumavské hranice. Ale, ani v exilu neměla z počátku klid. Po dvakráte se komunističtí agenti pokoušeli Drobílkovou unést zpět do čs. kriminálu. Neměli štěstí. Jinak bychom my neměli Líbu Drobílkovou mezi námi. A kdo jiný by tu její práci konal? Přejeme Líbě Drobílkové k šedesátinám, aby nadále měla pevné zdraví a žila dlouhá léta. Jožka Pejskař MINISTERSTVO VNITRA TAJNÉ! PRAHA Jen pro služební potřebu! HLÁŠENÍ Vážení soudruzi, v souladu s předpisama o sledovaní zrádné emigrace upozorňuji na jistou Libuši DROBÍLKOVOU která se v přítomném čase skrývá v Americe, t.j. U.S.A. v hnízdě New Jersey a která se narodila 22. ledna 1927, tedy právě před šedesáti lety v Praze na Žiškově, o kterém bezostyšně tvrdí, že byl vždycky národně socialistický, i když víme, co právě naše soudrušky ze Žiškova v májových průvodech dokázali! Má ráda španělské ptáčky s knedlíkama (ta Drobílková), pivo a zdá se, že i ty národní socialisti, který se mezitím premenovali, aniž by se vás ptali na dovolení. Nemá ráda komunisti a tvrdí, že ví proč. Hodně píše různý Prohlášení, Oběžnici a štvavé pamfleti, v nichž zesměšňuje všechno to krásné, co jsme si doma za ta léta, co sme osvobozeni od kapitalismu, vybudovali. Jezdí si po kapitalistické cizině bez platné výjezdní dološky. Je o ní notoricky známé, že někdy v roce 1948 zbaběle utekla z vězeňského transportu, když se měla zodpovídat pracujícímu lidu. To sou, soudruzi oni. Bojí se postavit se před soud nejširší veřejnosti — ale my, a s námi všichni poctiví lidi na celém světě, i v té kapitalistické Americe, což je USA, jsme už za ní a za všemi jí podobnými udělali tečku. Taky se stýká s emigrantskou spodinou, jako zrádnými profesory, prodejnými redaktory a dokonce i s kriminálníky, kteří se sdružují v t. zv. Klubu K-231 a dokonce jím říká bratři a sestry. Nápadný je mezi nimi jakýsi také profesor FIC, který s oblibou přirovnává jakousi Otomanskou říši, která prý zanikla, k našemu osvoboditeli, velkému, slavnému a věčnému SSSR. K tomuto Ficovi se zmíněná Drobílková chová důvěrně a říká mu M i r k u (a to i do telefonu). Taky se přátelí s neblaze známým agentem Rambouskem Otou. Drobílková a jí podobní čekají na třetí světovou válku, aby mohli ukojit svoje chtíče, což se jim nepodaří, zatím co my budujeme náš socialistický MIR. S pozdravem SVĚTU MÍR P.S. Omlouvám se.žese nepodpisujú, aledobaa lidi jsou zlí. Není vyloučeno, že Drobílková a ostatní zrádcové by se mohli vrátit, což se ale nikdy nestane, protože náš pracující LID jim to nedovolí. Ale sami Soudruzi jistě pamatujete, jak v kontra- revolučním roce 1968 byli poctiví komunisti napadány a i jinak šikanovány. Z naší korespondence Uveřejňujeme dnes hrst dopisů z domova od přátel, kteří nejen že potvrzují příjem našich zásilek, ale hlavně mají i po těch dlouhých letech odloučení pocit vzájemnosti a trvalého přátelství. A tato přátelská pouta, která nám estébáci bezděky nasadili, přetrvávají vzdor času a vzdálenostem. Mám před sebou milý, potěšující papírek, který mne ujišťuje, že přátelé, kdysi získaní, i po tolika letech odloučení na mne nezapomínají. I když nás od sebe dělí tisíce kilometrů, není to překážkou a vzpomínky jsou věčné... Slo*a jsou slabá a já marně hledám ta pravá, kterými bych Vám všem kdož se na mé radosti podílejí, vyjádřil svůj upřímný dík. Velmi jste mne všichni překvapili a potěšili. Upřímně děkuji a při té příležitostil současně ještě jednou děkuji i za dříve zaslané léky. Na sklonku života taková radost dvojnásob potěší. Bůh ať žehná Vašemu dílu. 13 [pageend13]Milí, milí vy všichni, lidičkové naši, a vtom n aš i, jeobsaže- no všechno... A je nám oběma, jakoby ty “jingle bells” na titulní stránce vašeho hromadného pozdravu zněly tím, čemu Fráňa Šrámek v “Měsíci nad řekou” říká — “všechny zvony světa”. Když vám napíšeme, že radost z vašeho, tolika jmény zmnoženého pozdravu, v nás dodnes neutichá a v době vánoční zní snad ještě mnohonásobně naléhavěji, nepovažujte to za frázi. Každý z těch podpisů vašeho barborkov- ského Greetings zní tím zvonečkem zdánlivě dávno, dávno zapadlých dní a přece je úplně nejčistším zvukem, ozvěnou, která vrací vzpomínky tak, jako se vrací vždy o vánocích našeho věku vzpomínání na krásná dětská léta. Psal jsem vám v předchozím dopise, že ty roky strávené v tom naprosto neformálním, zdánlivě odlidštěném prostředí, jsou — aspoň pro mne — zdrojem trvale krásných vzpomínek a je tomu opravdu tak. Vždyť právě tam jsme se naučili vážit si toho nejkrásnějšího, co člověk člověku může dávat: přátelství. A to přátelství, nepodmíněnému hlavně materielní pomocí člověku v nouzi, ale především nejprostším slovíčkem, gestem absolutní lidské soudržnosti s vědomím, že tohle není nic vynucovaného, vyumělkovaného, protože TAM musel být člověk takový, jaký je opravdu a nikdo si nemohl nasazovat jakoukoliv masku. Spadla by při nejbližší příležitosti, kdy docházelo k “lámání chleba”. A tak si čtu a luštím podpisy a za každým z nich se ke mně vracíte na návštěvu v tolika, tolika situacích, že se nemůžete vejít do jednoho dne, do řady večerů, které dík vaší připomínce životnosti, ožíváte v stonásobných variacích. Vyčerpal bych dlouhatánské stránky jednotlivými osobami — Milanem Havlínem s jeho poezií kytiček, které nám dokazovaly, že dík jeho péči ještě jsou na světě květy i tam, kde pro ně je tak málo místa; vzpomínám na rozvernosti “Kocoura” i Jirky Duška — jejich spontánnost, zasahující stovky těch,'kteří by jinak viděli svět ohraničený jen do prostoru, ve kterém jsme žili; připomínám si “šumavského jezevčíka Bucka” s jeho historkami; vidím ušima žertování s Frantím a ráčkem. Potkávám se se Zdeňkem Piskem, sedím u stolu s peřím s Oťasem R. a vrací se ke mně další dva Zdeňkové i Dalibor; nakouknu přes rameno do rozehrané partie šachu Karlovi Pinkemu, pozdravím se s Honzou Dohnálkem... odpusťe mi vy, které nebudu jmenovat, stejně jste všichni s námi — ani nevíte, jak často a jak krásně s vámi všemi je člověku, který vás všechny může vzpomínat s tak krásným pocitem, že se mu v životě podařilo být s lidmi v tom významu slova, který je podmíněn právě nepředstíranou lidskostí! A jestli je něco, co na mne dýchne smutkem z vašich řádků, tak jen a jen nemožnost, ještě znovu vám všem'podat ruku, poděkovat beze slov za to, že jste a že stále ještě 14 jste takoví, že pro mne dodnes žijete tak, jak jsem vás poznával, měl rád a měl za co mít vás rád. — Žijete dnes v úplně jiném světě, než tehdy a než i já dnes. Ale stejně jsou to jen ty stovky kilometrů, které nás dělí — nic, nic víc. A tak poprosím Edulku — ta má možnost největší — aby vyřídila všem, všem, všem, že na každého z nich, se kterým jsem rněl to velké štěstí se potkat, vzpomínám s vděčností a tou — jak já tomu říkám: “chlapskou láskou”, t.j. kamarádstvím, jakou mně věnovali třeba jen úsměvem při potkání na cestě, kterou jsme měli společnou. Dovedu si také představit, že nemáte tolik času, jako já, důchodce odkázaný bohužel na takřka nicnedělání (— dík těm zdravotním problémům, ale nejen jim —) než abyste mohli psát tak často, jak bych si tak moc přál a přece vás prosím, abyste někdy našli maličko času na pár obyčejných řádek, které by mně dokázaly, že vzdálenost mezi námi není měřitelná ani vzdáleností, ani časem. Můžu poprosit? ...Upřímný dík za dar, i když bez průvodního slova, podle místa odeslání jsme poznali, že je to od Tebe. ...Dík za pochopení, kterým nás o každých svátcích obdarováváte. Letos v listopadu mi bylo 77 let, zdraví ubývá, ale síla k životu podle víry, a naplněnou radostí, že žijí bytosti, byť hodně vzdálené od nás, s námi soucítí, je takovým impulsem, že se to slovy těžko vyjadřuje. • Bol by to veru veľmi dlhý dopis, aký Ti skladám v duchu za celé tie mesiace, čo si ma tak nečakane svojim vzácnym pozdravom a úprimnými slovami sesterskej lásky dojala k slzám radostného prekvapenia a krásnych spomienok. Bolo to krásne vedomie našej splupatričnosti a lásky, ktorá neprestáva. Pravda, táto veľká radosť zastihla ma v čase, zhoršeného mojho zdravotného stavu a pripadalo mi, že by som ani nedokázala napísať Ti pekný list, aký by si Tvoj krásný pozdrav zasluhoval. Škoda, že tie “Duchové Listy” ako mi to napísala moja priateľka pošta nedoručuje. ... měl jsem velikou radost z posledního čísla “K”. Ten dopis MULRONEYmu ohledně Jižní Afriky byl báječný, udělal jsem mnoho kopií a ukazoval a poslal jsem to i do Švýcar a jednu kopii jsem dal Jihoafrickému konsulovi. Přidávám šek pro “K” na $25. Pozdravte “K” a všechny mukly. Ä Norbert Každan [pageend14]Příjemné prožití vánočních svátků, tak jako stálé zdraví a mnoho dalších úspěchů do roku 1987, přeje Vám a všem čtenářům a přátelům Klubu K-231 Jaroslav Javorský ... gratuluji k vaší činnosti za tento rok. Podařilo se vám pravidelně vydávat časopis velmi slušné úrovně —a to už samo o soběznamená hodně, a navíc zajet (aspoň několika) do Evropy a s elánem si vjet do vlasů s kolegy. Přece nepromarníme ten zbyteček života blbnutím u TV, když máme v sobě ještě trochu jiskry. Přeju mnoho zdaru a samozřejmě zdraví v novém roce. Jirka Krupička Úryvek z dopisu Karla Pecháčka, Vídeň Mnoho srdečných pozdravů jak tobě, tak i všem druhým sestrám a bratrům-členům K-231, z Vídně, kde probíhala tyto dny řada akcí, které měly upozornit na situaci občanů východoevropských zemí. Ve stánku ČSR, jsou nejen různétiskoviny a publikace upozorňující na porušování lidských práv v ČSR, avšak i samizdatová literatura, ojedinělé originály. Snad jak tebe vážená sestro Ottová, tak i všechny druhé sestry a bratry potěší, když zde zdůrazním a potvrdím jakou neobyčejnou pozornost budila mapka Čsl. Koncentráků z dubn. čísla K-231. Hned vedle ní připevnil jsem článek sestry Drobílkové “Nezapomínáme na r. 48”. ... a dopis, který nepatří jenom K-231, ale celému exilu Pánové — K-231. Chápu Vaše bolesti, snahy a přeji Vám zdar! Jinak bolí mne, přes 80letitého staříka, že ty tisíce poválečně za hranice přijetých Čechů, Moravanů a Slováků se nedáváte “dohromady” za účelem boje proti dnešnímu režimu ve staré vlasti — tak, jak při i po I. světové válce se v USA a Kanadě do boje za svobodu otčiny spojili krajané, věřící každého vyznání, bez vyznání a i vyloženě nevěřící. Je vás mnoho a máte snad více talentu, než ti dávní za Rakouska učení předkové! Já odešel z domova v r. 1921, byl v ČSR několikrát za Beneše, za loutkových místodržitelů a i za pobytu “bratří” Zaurálských. Vždy jen několik dní a viděl ty stísněné poměry a mozků-praní lidu a doufám, ba věřím jak Komenský, že po bouři se lidu vyjasní. Dnes mi zdraví ubývá a moje manželka se právě vrátila po vážné operaci a 4 měsíčním pobytu v nemocnici. Proto Vás dnes žádám, abyste moje jméno aadre- su úplně vyřadili a tak ušetřili na materiálu a poštovném. Do Vašeho poštovního fondu přikládám dol. 8. S krajanským pozdravem John M. Sochor Kruh přátel K—231 oznamuje Podařená Barborka Naše druhá Barborská zábava je slavně za námi a nám nezbývá nic jiného, než podat zprávu o jejím průběhu všem přátelům, kteří nemohli být ten večer s námi. Ačkoliv začátek taneční zábavy byl ohlášen na sedmou hodinu, už před šestou se začali scházet první hosté. Netrvalo dlouho a sál byl zaplněn do posledního místa a museli jsme přistavovat stoly a ' židle. V osm začala hrát česká trampská kapela a po- ! málu se plnil i taneční parket. I když věkový průměr tanečníků se blížil padesátce, na tanečních výkonech to znát nebylo. A točili se nejen tanečníci, ale i obsluha. Jídelní lístek nabízel pět chodů, včetně specialit — srnčího a losího guláše. Hned u vchodu vítal hosty cukrářský stůl, kde byly v prodeji rakvičky se šlehačkou, vánoční pečivo, domácí závin, dorty a zákusky — vše vyrobeno přáteli (přesněji řečeno přítelkyněmi) K-231. Nakoupily materiál, všechno upekly, zabalily a také prodaly. Jeden host (jehož jméno neprozradíme) si nechal zabalit celou třenou bábovku. K dobré náladě večera přispěli členové souboru Nového Divadla Bohouš Máca a František Safertal. Zahráli “Polednici” z úspěšné hry Jiřího Suchého “Kytice”, jedné z nejúspějšnějších premier N.D. v Torontě. Popsat průběh večera a vyčíslit finanční úspěch je snadné. Co lze těžko popsat ve zprávě je přátelská atmosféra, radost ze shledání se starými kamarády, dobrá vůle a nezištnost všech pracovníků. To se prostě musí prožít. Řada hostů se nás ptala, v čem je tajemství úspěchů našich podniků. Pokud jde o Barborku, odpověď je jednoduchá: chce to trochu štěstí afůru tvrdé 15 [pageend15]práce. Štěstí jsme měli — počasí bylo ideální, nepadaly trakaře ani malí komunisti. A práce? I tady máme vlastně štěstí. Kde jinde a jak jinak bychom našli tolik obětavých lidí, kteří ochotně pomohou, když je požádáme o cokoliv? Že jedni sekají na farmě chvojí, že druzí jím ozdobili sál, že další shání dárky do tomboly a že dárci nám je dají a ještě další vaří, pečou, smaží a prodávají — ať už jsou to dorty nebo kytky, vstupenky nebo lístky do tomboly. Že někdo zastřelí losa a maso věnuje na Barborskou, že herci hrají bez honoráře a že Masaryk Memoriál Institute propůjčí zadarmo sál a že lidem to stojí za to jet k nám dvanáct hodin z New Yorku a z De- troitu a z Ottawy a dalších měst. Pokusím se vyjmenovat ty, kdo nám pomohli a mohu jen doufat, že na nikoho nezapomenu. Naše díky patří Novému Divadlu vTorontě za “Polednici”, sestře Janoušové a Jarmile a Jirkovi Tálských za výzdobu sálu, na které pracovali také Drahuška a Zdeněk Slavíkovi, Lenka Divišová, Maruš a Milan Frýbortovi a oba Ottovi. Pokud jde o kuchyni, generální podíl práce připadl Lence Divišové. Pomohla nám také Eva Danešová. Speciality obstarali Věra Hut- ková a manželé Bílých z Londonu. Cukrářský stůl zásobily Jiřka Johanovská, Dáša Stračovská, Drahuška Slavíková, Jarmila Bartůňková, Hanka Bílá, Lenka Divišová, Anička Dohnálková, Helenka Hel- michová, Maruš Frýbortová a Věra Rollerová. A to si ještě nejsem stoprocenté jistá, že jsem na někoho nezapomněla. Ať mi to promine. U pokladny jako pokaždé byly sestry Kůstková a Ellingerová. Z dárců, kteří nám přispěli do tomboly, vynechám dary od soukromníků a vyjmenuji pouze naše krajanské podniky. Dary jsme dostali od manželů Synkových z firmy Artlight, z Nordquist Travel Jarmily Pitter- mannové, z Pražského uzenářství od Pichlíků, od Škvoreckých ze Sixty-Eight Publishers a z ottawské restaurace Slavia manželů Havlových. Všelijak — kde bylo potřeba —pomáhali bratři Salivar, Otruba, Diviš, Palát, Dohnálek, Pinke. Děkujeme rovněž paní Márové z Londonu. Druhá Barborská už patří minulosti. Její finanční úspěch ani nechci prozradit: mohlo by se stát, že ti, kteří nás podporují by si řekli, že už žádné peníze nepotrebujem a to by zas nebylo pravda. Ale pravda je, že to byl náš nejvýnosnější podnik vůbec, a že jsme předhonili první Barborku o nějakých $800 čistého zisku. Úspěch společenský a konec konců i politický se vyčíslit nedá. Ono se to řekne udělat tancovačku: ale někteří se o to pokoušeli a zkrachovali dosti hanebně. Že se to nestalo nám je snad i proto, že naše Barborka není žádný soukromý podnik, že zisk nejde do něčí kapsy. Bude použit na práci a podporu bývalých československých politických vězňů. Zbývá poděkovat všem hostům, kteří se k nám přišli pobavit, zatančit si, dobře se najíst a mít pěkný večer. Doufám, že se s nimi se všemi setkáme v květnu na naší jarní taneční zábavě opět na Masaryktownu. Hanka Otrubová Poděkování členům Kruhu přátel K-231, kteří se zasloužili o o úspěch 2. Barborské zábavy dne 22.11.1986 na Masaryktownu. Tak jako při ostatních našich zábavách i letošní Barborka byla vzorem spolupráce mnoha našich členů. Organizace byla dokonalá a tak dík všem sestrám, které vařily, pekly, balily a prodávaly balíčky s vánočním pečivem a ostatní dorty a zákusky, všem kdo vkusně vyzdobili sál a díky všem těm, kteří nelitovali dlouhou cestu z New Yorku, Detroitu, Ottawy, Londonu, Kitcheneru a Hamiltonu a přijeli za námi. Naše díky patří Masaryk Memoriál Institute za bezplatné zapůjčení sálu a kuchyně. Finanční efekt byl obrovský a umožní nám pokračovat v naši práci a v sociální podpore starých a nemocných bývalých politických vězňů v Československu. Za tím úspěchem je ovšem mnoho hodin práce, starostí a závěrečné nervozity. Odměnou za to vše byl nabitý sál a dobrá nálada, která panovala mezi našimi hosty až do závěrečné hodiny. Díky za všechno a nashledanou za rok na třetí Barborce. Výbor K-231 S lítostí oznamujeme, že letos v srpnu zemřeli v rozpětí několika dnů bývalí političtí vězni manželé Malých z Opavy. Emilovi bylo 93 let a Bětušce 88... Vzpomínáme... 16 [pageend16]Ze života K-231 Oznamujeme všem, kteří se zajímali o druhé vydání Zprávy dokumentační komise K-231, že tato kniha nebude v současné době vydána. Šeky, které jsme obdrželi jsou rozesílány zpět zasilatelům. • Při první schůzi současného výboru K-231 v červnu minulého roku, tajemník Milan Frýbort navrhl nové uspořádání schůzí. Scházíme se nyní pravidelně každou druhou středu v měsíci a naše schůze jsou otevřené a přístupné všem členům K-231 a Kruhu přátel. Každý měsíc se nás sejde kolem 20. Škoda, že naši přespolní, zahraniční a zámořští členové se nemohou těchto schůzí zúčastnit. Aby neměli pocit odtrženosti od nás (není možné psát všem každý měsíc, co se mezi námi děje), od tohoto čísla budeme informovat v krátkosti o posledních schůzích. Doufáme, že nám budete psát vaše připomínky, výtky, nebo názory. Listopadová schůze u Otrubů: Výpomoc na renovaci domu vdově po politickém vězni je skončená. Práce se zúčastnili ve svém volném čase bratři Palát, Salivar, Johanovský, Otta, Diviš, který daroval na přestavbu kuchyně kamna. Dopis dissidentu Orlovovi, který byl propuštěný ze Sibiře po schůzce v Rejkjaviku byl napsán, ale zatím nemáme adresu. Dopis presidentu Reaganovi (krátké poděkování za jeho pomoc při akcích na propuštění politických vězňů z východního bloku) bude napsán bratrem O. Rambouskem. Iniciátorem dopisů byl bratr Helmich při říjnové schůzi. S politováním oznamujeme zprávu, kterou jsme obdrželi ze Švýcar. Předseda tamějšího Sdružení vězňů br. Ing. Jaroslav Kelbich resignoval na svou funkci ze zdravotních důvodů. Bratr Kelbich pracoval v hnutí bývalých čs. politických vězňů dlouhou řadu let. Vzhledem k problémům, které se v minulých dvou letech objevily v orgamsacich bývalých politických vězňů, jeho práce nebyla snadná. I když jeho snaha o obrat k lepšímu ve vztazích mezi politickými vězni nebyla úspěšná, přece si br. Kelbich dokázal zachovat značnou míru objektivity a schopnost vidět obě strany problému. Jménem K-231 mu chceme vyslovit poděkování za jeho práci a přání stálého zdraví do dalších let. Vzhledem k resignaci br. Kelbicha sešla se v Zurichu 30. listopadu m.r. mimořádná valná hromada švýcarského Sdružení (které se zároveň přejmenovalo na “Světové sdružení bývalých čs. politických vězňů v exilu”.)Novým předsedou Světového sdruženi byl zvolen dr. ing. Jar. Anděl v čele desetičlenného výboru. Gratulujeme dr. Andělovi k jeho zvolení a přejeme mu v jeho práci hodně úspěchu. Nicméně je nutno konstatovat, že dr. Anděl přejímá vedení švýcarského Sdružení v okamžiku, kdy se tato organizace — podobně jako celé exilové hnutí politických vězňů — nachází v hluboké organizační krizi, ze které, zatím, není východisko. Chceme proto při této příležitosti znovu zdůraznit, že K-231 bude — tak jako v minulosti — podporovat každou poctivou snahu o urovnání vzájemných vztahů. Je jisté, že nedůvěra, rozbroje, pomluvy a zášti škodí naší společné věci. • Vánoční zásilky domů byly odeslány začátkem listopadu. Na návrh bratra Slavíka pro odeslání příštích zásilek bude vytvořena komise z předsedy, pokladníka a sociálního referenta. Sestra Rollerová podává krátký referát o průběhu vídeňské konference. Závěrem schůze se mluvilo o Barborce a posledních přípravách. Datum příští výroční schůze bylo ustanoveno na 2.5. 1987. Prosincová schůze výboru K-231 se konala 10.12. minulého roku vzasedací síní družstva Harmony. Snažíme, se konat naše schůze na různých místech, aby to členové výboru, kteří bydlí na západní straně města, neměli pokaždé tak daleko. Harmony leží takřka ideálně uprostřed města. Hostitelky Mirka Kůstková a Marie Salivaro- vá nakrmily hladové členy výboru, z nichž někteří přijeli rovnou z práce. Schůze projednala připravený program, z něhož vyzvihujeme zhodnocení Barborské zábavy jako jednoznačný společenský, finanční a politický úspěch. Je to zároveň důkaz, že K-231 je (díky obětavosti mnohých) schopen organizačně zvládnout podniky, na které si i větší spolky netroufnou. Druhá etapa odesílání sociálních podpor domů byla skončena, jak se o tom píše na jiných místech v tomto čísle. První potvrzení o došlých zásilkách jsme už dostali. Výběr z těchto mnohdy srdcervou- cích odpovědí uveřejníme v příštím čísle. Letos poprvé jsme do našeho pomocného programu zahrnuli i politické vězně, kteří jsou v současné době ve vězeních v Československu. Sestra Ottová se setkala s p. Jasarem, předsedou Afgánské organizace v Ontariu, tlumočila mu naše sympatie s jejich bojem a hnutím. Pravděpodobně se sejdeme v užším kroužku s nimi v lednu. 17 [pageend17]Zpráva před uzávěrkou. Lednová schůze výboru K-231 (za účasti řady hostí) se konala ve středu 14. t. m. u Helmichů v Mississauze. Podrobnosti o průběhu schůze budou uveřejněny v příštím čísle. Zatím jen tolik, že schůzi filmoval team British Broadcasting Corporation (BBC) z Londýna, který v současné době natáčí v Torontu dokumentární film. Předběžně oznamujeme, že jarní taneční zábava se bude konat 2. května na Masaryktownu. Pořadatelem jako obvykle bude Kruh přátel K-231, hrát bude opět Česká trampská kapela. Bližší údaje se dočtete v příštím čísle Káčku a v torontském Novém Domově. Adam V. Bena K. Bláha J. Bouček B. Březina A. Černík K. Ellinger F. Fellmann J. Frýbort M Haas I. anonym Havel L. Havlová R. Horváth M. anonymous Každan N. Matys Z. Mika F. MMI Novák V+E Otruba Z. Otruba Z. Otta F+E Otta F+E Palát K. Pinke K. Pospíšil I. Rambousek O. Salivar L. Rychtera L. Sbírka Skvorecký J. Škvorecký J. Slavík Z. Sochor J. Tálský J. Vrána J. Zelený R. Dary Káčku 30.00 40.00 30.00 15.00 20.00 15.00 30.00 5.00 30.00 20.00 50.00 20.00 20.00 10.00 20.00 25.00 25.00 20.00 400.00 100.00 50.00 50.00 30.00 30.00 20.00 25.00 20.00 20.00 100.00 25.00 58.00 20.00 20.00 50.00 8.00 50.00 100.00 50.00 Náš pokladník s tombolovým dortem Z muklovského humoru Lágrem šla zase jedna z četných latrín —že bude amňa. Na šachtě deset je náraziště v těžní budově plné muklů vefárákách a čekají, až na ně dojde řada fárat. U klecí stojí dva bachaři-fárači a dohlížejí na pořádek při fárání. Jeden z nich je známá bytízká figurka s přezdívkou “Kobylí Hlava” pro neobvykle dlouhý obličej a koňský mozek. Do obou pater těžní klece nastoupila další skupina muklů, naražeč odzvonil signál a klec se rozjela do hlubin. V tom okamžiku jak opustila náraziště, bylo z těžní jámy slyšet mnohohlasé hromové: “Za pááár!’” Kobylí Hlava se otočí jak uštknut, chytí zavřenou síťovou branku, začne s ní vztekle lomcovat a z plna hrdla křičí do černé díry za zmizelou klecí: “My mííír uhááájííímééé!” Byl div, že se těžní budova ten den řevem kolem stojících muklů nezřítila. 18 [pageend18]Na lágru byl bachař, který byl známý tím, že si pletl pojmy. Když jednou buzeroval dva mukly a poručil: Postavte se vodorovně, když se mnou mluvíte, vysloužil si přezdívku “Pan Vodorovný“. Jednou také přišel na světnici na kontrolu. Okna byla zavřená, protože venku byla zima. Ve světnici bylo tak nakouřeno, že jsme téměř jeden druhého neviděli. A on důležitě rozkázal: “Fuj, tady je akustika, ihned otevřte okna!” • Jednou v neděli odpoledne ležím na horním dvojáku a učím se anglická slovíčka. Vzduch sezdál být čistý, protože služba na chodbě nevolala ani ‘nálet’, ani ‘patnáct’, chudák, asi neměl čas, protože se najednou na světnici otevřely dveře a bachař Janko Železo vrazil dovnitř. Sjel jsem bleskurychlez kavalce, ale papíry se slovíčky jsem již neměl čas schovat. A tak si v duchu říkám, že z toho asi bude korekce, protože ležet přes den na kavalci bylo zakázáno a učit se anglicky bylo trestné ještě víc. Janko Železo zahlédl papíry, vítězně mi je sebral a učeně si je prohlížel. “Co je to?” ptá se přísně. Co to bylo, bylo z poznámek jasně vidět, a tak odpovídám: “Učím se slovíčka, pane veliteli.” Janko Železo triumfálně prohlásil: “A viete, že nesmiete sa učiť cudzí reči?” Protože jsem si byl jist, že Janko nedovede jinak otevřít pusu než slovensky, vysvětloval jsem: “Ale, pane veliteli, to je němčina. Přeci poznáte, že je to východní němčina!” Janko znovu studuje mé poznámky a po chvíli mi je podá zpět se slovy: “To viete, že to poznám. Co si myslíte, že som sprostý? Keby to bola západná němčina, tak ste išol do korekcie.” Autorem použité kresby je dr. Pavel Kantorek (z knihy Brodský-Kantorek “SSSR-ČSSR”) Kus řeči s kamarádem Bývali jsme kamarádi. To jest, dřív než se dal do České světové unie. Teď jsme se potkali v divadle. “Tak co je novýho?” “Ale...”, mávnul neurčité rukou a měl se k odchodu, škodolibost mi nedala. “Heleď, kdy vyjde ten časopis, co ste nám slíbili skoro před rokem, ta vaše Unie?” “A nevíš, kdo to bude platit?” řekl a naklonil se blíž. “Koukej, jedinej příspěvek, kterej jsme do Unie dostali, byl šek na patnáct dolarů. Ten je uloženej na kontě.” “Za patnáct dolarů,” řekl jsem “to by musel bejt velice tenkej časopis. Ale co ten váš milionář, ten nemůže pomoct?” “Heleď, já nevím, kdo tu pověst pustil do světa. Mohl to nakonec bejt sám Chromec, aby vypadal důležitě. Já vím, že o tom Salivar psal v tý svý reportáži. Ale vyřiď mu, že je to blbost. My jsme nikdy nedostali ani dřevěnej niklák.” "Hmmm,” řekl jsem pochybovačně, “a kdo teda v létě platil to vejletování po Evropě?” “Vondráček a Chromec si to platili sami. Komínkovi se to zaplatilo z muklovskejch peněz. Proto jsme taky teď v muklspolku na mizině,” dodal trpce. “Počkej, v jakým muklspolku?” “No přece v tom... jak vy tomu říkáte, KoVoMec, že jo. Koukej, žádnej milionář nevyhazuje peníze jen tak z okna. Kdyby to dělal, tak nebude milionář,” dodal logicky. “Hele, já radši půjdu. Ty nejsi u nás zrovna moc v lásce a kdyby mě s tebou někdo viděl, tak eště budu v maléru.” “No jo, tak to radši jdi,” souhlasil jsem. “Počkej, tohle Ti ještě musím říct. Byl jsem tuhle v pekárně a povídám jim, co jste to udělali tomu Votrubovi, že o vás tak ošklivě píše v tý pohádce.” “Prosím vás”, praví mi pekařka “já toho pana Otrubu ani neznám. Já ho snad viděla dvakrát nebo třikrát v životě. Kdybych ho potkala na ulici, ani bych ho nepoznala.” “Já ho znám,” povídá pekař “je to blbeček. Nojo, von je to takovej blbeček.” Vypoulil oči a zařval: Vůl je to.” "A ta saň,” praví špičatě pekarka “jseš ty.” “Sešblbá?” řval pekař “ten saň je přece Komínek.” “Heleď, tak já radši jdu,” řekl kamarád. “Nojo, radši běž.” Protlačil se mezi stoly a zmizel v sále. A ruku mi nepodal. -ok- 19 [pageend19]Strážny vľavo: Verím, že je vám zima, holúbkovia, ale na to ste mali myslieť, kým ste podpísali Chartu! Ukázka z připravované knihy koláží Pavla Taussiga “Blbé, ale naše”, kterou vydává slovensko-německo-anglicky nakladatelství Sixty-Eight Publishers, Corp. v letošním roce. Toto číslo redigoval Zdenek Otruba K-231 is published bi-monthly by Club K-231 in Exile, P.O. Box 2323, Postál Station B, Scarborough, Ont., Canada M1N 2E9. K-231 je dvouměsíčník, který vydává K-231 — Klub bývalých československých politických vězňů v exilu, ftídi redakční rada ve složeni: Zdenek Otruba, František Otta a Lumír Salivar. Redakce si vyhrazuje právo úpravy nebo zkráceni článku. Všechny příspěvky autorů žijících v Československu jsou otištěny bez jejich vědomí a souhlasu. Sazba, grafická úprava a tisk: Prague Typesetting, lne., Toronto, Canada. [pageend20]