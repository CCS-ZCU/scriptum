SVAZ ČESKOSLOVENSKÝCH SPOLKŮ VE ŠVÝCARSKU CURYCH ZPRAVODAJ Úvodem. Zvoní, telefon.Predstavuje se úředník curyšského sociálního úřadu. ’’Máci u sebe dnes už třetí českou rodinu. Neumí ani slovo německy.S pomocí překladatele mně vykládají, jak jsou odříznuti od světa. Bydlí totiž v malé vesnici asi 40 km od Curychu, Nenají zdání, co se děje ve světe a v Československu. Neví také nic, co se pro Čechoslováky ve Švýcarsku dělá. Chtěli by poznat nějakou českou rodinu, ale neví, kde se Čechoslováci scházejí. Co dělat? ” Zvoní telefon. Ochotný český lékař říká: "Jedna z mých zdravotních sester má otce, který by rád přijal českého architekta do stavební kanceláře. Můžeš to někomu říci? ’’ Zvoní telefon. "Tady je student Novák. Prosím vás, nevíte kde bydlí můj spolužák Vodička. Má prý být ve Švýcarsku. Můžete to laskavě zjistit? " Zvoní telefon.Předseda jednoho krajanského spolku oznamuje, že ví o velmi výhodném bytě. "Můžeš tam někoho poslat?" To je několik ukázek z četných telefonických rozhovorů v patek. Co dělat? Známe jen málo adres. Nebo zase máme adresy, ale ne povolání. Sedli jsme si dohromady a lámali si hlavu. Jediný spolehlivý způsob je, říci to lidem v malém informačním časopise. A prvé číslo našeho Zpravodaje vám, milí Čechoslováci ve Švýcarsku, dnes předkládáme. Vzniklo z bezprostřední potřeby a během 48 hodin. Bučíte proto shovívaví při posuzování. Zpravodaj vydává Svaz československých spolků ve Švýcarsku. Papír a obálky jsme dostali od Švýcarské centrály pro pomoc uprchlíkům. Můžeme proto - alespoň několik čísel - Zpravodaj rozesílat zdarma. Zpravodaj je váš časopis. Jen, když nám budete pravidelně posílat zprávy, kde se co koná - schůze, pobožnosti, přednášky,kulturní podniky atd.- když nám budete hlásit vol- ná^místa a byty, když nám napíšete, že nemůžete dostat přiměřené zaměstnání, když nád budete klást otázky - jen tak č. 1 [pageend1]-2- bude náš Zpravodaj užitečný. Jen, když budeme držet všichni dohromady, jen, když si každý z nás uvědomí, že má pomoci všude tam, kde pomoci může - a to vždy dosud patřilo k hlavním zásadám, všech Československých spolků ve Švýcarsku - jen tak se zlepší situace každého z nás, jen tak je možno se ctí přečkat delší pobyt v cizině. Československé spolky ve Švýcarsku si daly - některé ještě koncem minulého století, novější před druhou světovou válkou - hlavní úkol: udržovat pospolitost Čechoslováků ve Švýcarsku. Krajanské spolky rozšířily činnost v závažných dobách pro naše národy. České krajanské spolky v Curychu a v Ženevě uspořádaly v roce 1915 u příležitosti výročí smrti Mistra Jana Husa památná shromáždění, na kterých profesor Masaryk poprvé vyslovil požadavek samostatného státu. Za druhé světové války podporovaly naše spolky snahy naší londýnské vlády o osvobození republiky od nacismu. Dnes - v době pro Československo znovu tragické - se Svaz československých spolků domnívá, že je jeho předním úkolem pomoci našim občanům, které neštastná noc na 21. srpen přivedla do Švýcarska. Svaz československých spolků ve Švýcarsku sdružuje těchto pět krajanských spolků: Československý spolek Český domov v Basileji předseda Viktor Polický, Basel,Turnerstrasse 7 Kroužek přátel Československa v Neuchatelu předseda Josef Škrabal, Pesseux, Chapelle 19a Československá beseda Svatopluk Čech v Curychu předsedkyně Štěpánka Čermáková, Curych, Altwiesenstr. 367 Československá beseda Slovan v Ženevě předseda JUDr.Vladimír Kabeš, Geneve, d'l'Athenee 22 Československá tělocvičná jednota Sokol v Curychu starosta Miroslav Svoboda, Zollike.rberg, Rietholzstr. po Spolky v Lausanne a v St. Gallenu zastavily pro přes- tárlcst a nedostatek členů minulý rok činnost. Jejich bývalí předsedové - Josef Michajlák, Amriswil /TG a Josef Hlaváček, Lausanne, ,Beau Sejour 7 ~ vám však jistě poradí, obrátíte-li se na ně. Svaz a jednotlivé spolky nejsou zámožné. Od nikoho nikdy nedostaly žádné podpory a všechnu činnost hradí z příspěvků asi 120 členů. Prosíme proto lépe postavené krajany: přispějte podle možnosti na vydávání našeho Zpravodaje . Zpravodaj pošleme každému, kdo se přihlásí k odběru na adrese': Svaz československých spolků ve .Švýcarsku, Postfach ? 8025 Zůrich 25· Sen posílejte také^příspěv- ky, zprávy a dotazy. Dejte, prosíme, Zpravodaj přátelům. V příštím čísle začneme uveřejňovat také stručné zprávy ze světa a Československa. Měli bychom radost, kdyby se nám přihlásili krajané, kteří by nám s vydáváním po íohli. Štěpánka Čermáková t.č.předsedkyně Svazu [pageend2]-3- Sdélení úřadů a pomocných organisací. Perská vláda je ochotna přijmou.na delší dobu za výhodných podmínek československé lékaře, inženýry, vědce,techniky atd. Podrobnější podmínky přineseme v. příštím, čísle. Kdo se o vycestování do Persie zajímá, aí se laskavě spojí se Švýcarskou centrálou pro uprchlíky - Schweizerische Zentralstelle für Flüchtlinge - Zürich, Kinkeistrasse 2. Hlaste se tam u kantonálního poslance ‘Siegfrieda nebo Dr. Emshei- mera. Také kanadská a australská vláda oznámila, že přijme větší počet Čechoslováků. Bližší informace dostanete na kanadském velvyslanec tví v Bernu a na australském konsulátěl· vúŽ.enevě. Justiční a policejní departement prosí všechny nově příchozí Čechoslováky, aby měli strpení s dosavadním ubytováním a zůstali v obcích kam byli přiděleni. Jde o ubytování přechodná. Za nějaký čas si můžete svobodně rozhodnout, kde se usadíte.Pokudzmáte nějaké těžkosti, obracejte se v prvé řadě na obecní úřady nebo na Schweiz.Zentralstelle für Flüchtlinge, Zürich, Kinkeistrasse 2. Svaz československých spolků ve Švýcarsku doporučuje všem Čechoslovákům, aby se nesoustřeďovali pouze ve velkých městech. Z vlastní zkušenosti víme, že některá města jsou přeplněna; tam nebude snadné opatřit trvalou práci. Podobná potíž tam bude i s byty. Ubytování v menších městech bývá snažší, a i životní náklady tam bývají obvykle nižší. Prodloužení přechodného pobytu ve Švýcarsku provádí bez formalit až do konce listopadu cizinecké policie. Žádosti o politický asyl, t.j. právo trvalého pobytu ve Švýcarsku se podávají tamtéž. Ženevský spolek oznamuje, že v Ženeve jsou tyto úřady příslušné pro bezplatné prodloužení švýcarského visa: Contrôle de l'Habitant, Geneve 6, rue de XXXI Decembre finanční podpory : Monsieur Babel, Caisse de la Prévoyance Sociale 14, rue de l'Hotel de Ville opatření práce: Monsieur Florinetti, Contrôle de l'Habitant 6, rue du XXXI Decembre. Oznámení organisací. Radio Curych pokračuje v akci Švýcarsko-československé přátelství. Adresy rodin z Curychu a okolí, které zvou Čechoslováky na večeře, do divadel a na výlety lze vyzvednout na Zentralstelle für Flüchtlinge, Zürich, Kinkelstrasse 2. Když pozvání přijmete, prosíme Vás, abyste tam také opravdu šli. Kursy němčiny probíhají ve všech universitních městech.Přihlášky podávejte na rektorátech příslušných universit. [pageend3]-4- Studenti, kteří se rozhodli studovat ve Švýcarech,, vy žádá j í si bližší informace na rektorátech a děkanátech jednotlivých universit a vysokých škol. Středoškoláci na ředitelstvích středních škol. československým automobilistům, kteří mají poruchu na voze je připravena zdarma posloužit Pannenhilfe Curych, Uber landstrasse 575, tel. 40 04 00. Svaz čs. spolků vlastní menší českou knihovnu. Zájemci at oznámí na korespondenčním lístku, jaké autory by rádi četli - ochotně knihy zašleme. Automobil Club der Schweiz poskytuje zdarma benzin pouze těm českým automobilistům, kteří odjíždí do československá. Kupony na odběr benzinu obdržíte ve všech sekcích klubu. Z iniciativy studentů sejdou se v Basileji ve čtvrtek dne 12. září ve 20 hodin v restauraci Gift Hüttli, Schneidergasse 11 Čechoslováci. V neděli 15. září v 9 hod. bude sloužena česká mše svátá v kryptě Mission Française, Hottingerstr.56. Před mší svátou je možno přijmout svátosti pokání, český kněz Dr. Jeřábek je přítomen v Curychu do 20. září.· Jeho adresa: Werd- strasse 57, tel. 25 22 20. Můžete se na něj obrátit. 50tileté výročí založení československé republiky oslaví Čechoslováci ve Švýcarech společně v Curychu v neděli 27. října. Prozatímní program /bližší oznámíme později/: v 11 hodin slavnostní shromáždění v Curyšském Schauspielhausu, kde promluví Nationalrat Walther Brin^olf, poté společný oběd a odpoledne krajanská beseda za účasti velvyslance Štefana Osusského, jediného dnes žijícího účastníka ženevských jenání v roce 1918. Tuto oslavu pořádá náš Svaz. V neděli 15. září se slaví ve Švýcarsku spolkový den modlitby a pokání. Letos bude tento svátek ve znamení událostí v Československu. Radio Curych uspořádá pro Čechoslováky velké shromáždění na památné louce Rütli na Vier- waldstátském jezeře. Promluví tam protestantský farář Dr. Vogelsanger z Curychu, katolický Dr. Kramer z Lucernu a českobratrský kazatel Pitter. Čechoslováci mohou jet zdarma autobusy z Curychu, St. Gallena, Bernu a Basileje. Odjezd : z Curychu, Theatherplatz 11.50 Bernu, Schützenmatte 10.00 St.Gallénu, Bahnhofpárkli 10.00 Basileje, Münsterplatz 10.00 Odjezd lodí z Luzernu 11.00 a 12.05 Brunnen od 15.55 stálý provoz. Lodě pro, Čechoslováky zdarma. Aby bylo možno zajistit dostatečný počet autobusů, prosíme všechny, kteří se hodlají tohoto shromáždění zúčastnit, aby poslali přihlášky s počtem osob, které pojedou a z kterého města pojedou, nejpozději do pátku na adresu Svazu československých spolků ve Švýcarsku, Postfach 555, 8025 Zürich 25. Svaz Československých spolků vřele doporučuje účast na tomto shromáždění. Bylo by nezdvořilé, kdybychom tohoto pozvání všichni nevyužili. [pageend4]-5 - Zaměstnání a sociální otázky Architekta zaměstná stavební kancelář. Kovodělníky přijme velká firma v Curychu. Sanatorium u Curychu přijme údržbáře. Lékař chirurg, velmi dobře kvalifikovaný, nejméně primář, at se hlásí o výhodné místo. Českoslovenští lékaři, kteří hledají zaměstnání, at se obrátí na Vermittlungstelle für Aerzte, Bern, Sonnenbergstr, 9 Pokud víte o příhodných místech, hlaste je prosíme. Hledá- te-li místa, napište nám.Rádi vaše přání uveřejníme. Onemocní-li někdo, kdo je ve Švýcyrasku bez prostředků, at se obrátí na obecní sociální pracovníky. Ti zařídí potřeb nou lékařskou péči. Když hledáte pracovní příležitosti, obratte se v prvé řadě na pracovní úřad /Arbeitsamt/ nebo v menších obcích na obecní úřad /Gemeindeamt/. Volná místa najdete také ve většině velkých novin. Místa pro specialisty uveřejňují i odborné časopisy, /ku příkladu pro techniky - Technische Rundschau atd./ Osobní zpráv;/ . Dr.Otto Soyka hledá Františka Soyku. David Šimek hledá Petra Ledena a jeho setru Ivanu Karel Smejkal hledá Majku Šepačkovou. Zpravodaj Svazu československých spolků ve Švýcarsku. Postfach 355, 8025 Zürich 25. Vychází týdně. Rozesílá se zdarma. Objednávky Zpravodaje a všechnu korespondenci posílejte na adresu Svazu. Zodpovědný za administraci a redakci: David Šimek. [pageend5]