SBORNÍK Bohemia S. GHELFAND: Co dělat? 4 1960 DR. O. K. OBERLAND: Odsun a čsl. právo (II.) DR. J. A. BAŤA: Morální ekvivalent války DR. H. RIPKA: Masaryk, Beneš a SSSR DR. PAUL SCHORLEMMER: Češi a Němci v literatuře JOSEF BOUŠA: Wilson neuznává TGM R. KOPECKÝ: Volba B. Vikové-Kunětické VL. PEKELSKÝ: ČSR včera a dnes Cena DM 4. — (1. —$) JAN KLÁNSKÝ: Cizí občanství a mravnost [pageend1][pageend2]E XIL Co dělat? S. GHELFAND Jsme již jedenáct roků v exilu. Není to vlastně ani tak dlouhá doba. Ruští běženci jsou v exilu již přes čtyřicet roků, přemnoho jich je dnes pod drnem, a jejich děti jsou již starousedlíci a mají se zpravidla dobře. Sotva pomýšlejí na návrat do rodné země, odkud jejich otcové byli vyhnáni před čtyřiceti roky. Ceká nás stejný osud? V době našeho exilu se odehrály světoborné události. V r. 1950 stačilo několik leteckých útoků proti čínským základnám severokorejských komunistů, a byla by definitivně vyřešena nejen otázka Koreje, nýbrž také problém komunistického nebezpečí na celém Dálném východě. Avšak gen. McArthur byl dán k ledu a americká administrativa prakticky zachránila a zabezpečila komunistickou expanzi v této části světa. V r. 1956 Američané propásli jedinečnou příležitost, kdy stačilo jen energicky houknou ti na tenkrát ještě váhající Rusy, aby protikomunistická revoluce v Madarsku zvítězila. Je nepochybné, že by v zápětí došlo k řetězové reakci v satelitních státech, snad i v samém Rusku. Avšak pan Dulles tehdy mluvil o jakési oprávněnosti sovětské intervence a o Varšavském paktu, a tak se Rusové, místo aby odešli z Madarska, vrátili do Budapešti a utopili madarskou revoluci v krvi. Mohli bychom citovati dlouhou řadu světových nesmyslů americké politiky, jako vytrvalá podpora Tita, aféra Suezu, tzv. Eisenhowerova doktrína atd. Je ovšem pravda, že v demokracii má každý národ vládu jakou si zasluhuje, což je celkem jeho vnitřní věcí. Avšak největší tragédií naší doby je okolnost, že právě politicky nejneschopnějšímu národu dneška připadl historický úkol obrany nejvyšších lidských hodnot proti komunistickému nepříteli svobody a civilizace. Přesto však nejsem pesimista. Život lidský a společenský se neřídí jen zákony matematické logiky. Když kopnu do míče, mohu předem vypočítati kam poletí a kde se odrazí. Když ale kopnu do člověka, může se státi, že se otočí a dá mi pár facek. Neschopnost francouzské demokracie byla až příslovečná, avšak právě v době nejhlubšího úpadku IV. republiky našel si francouzský lid generála de Gaulle-a a zbavil se nejdemokratičtějším způsobem komunistů, progresistů, levých katolíků a politických šmoků druhu Mendés-France a Mit- teranda. Když nastoupil r. 1953 poprvé presidentský úřad gen. Eisenhower, byl náš exil u vytržení. Pamatuji se ještě na to, jak všelijaké politické a jiné nuly poukazovaly na své zásluhy a činily si dokonce nárok na vedení exilu, nebof prý propagovaly Ike-ovu kandidaturu a zakládaly spolky přátel republikánské strany USA. Jejich bezmezné nadšení zajisté zmizelo v témže roce 1953, když místo akce ve prospěch východoněmeckých dělníků, kteří povstali proti komunistickému režimu, Ike posílal do východního Berlína balíčky pro pozůstalé. 77 [pageend3]Není radno dáti se unášeti hysterickým optimismem ani pesimismem. Není 'třeba lámati hůl nad „prohnilým, zbabělým, nemyslícím“ Západem, protože Chrnščev jezdil po Americe a koexistenčně tlachal do televize. Lidské a společenské vztahy, opakuji, jsou přece jen něco jiného, než logické dedukce a matematické výpočty. Ovšem, Amerika má obrovskou vojenskou a hospodářskou moc, není to však tato okolnost, jež zavdává příčinu k optimistickému názoru na budoucí vývoj. Ale je to pokračující sblížení Francie a Západního Německa, sblížení, jež bylo nemožností jéště před několika málo lety. Před našima očima vyrůstá v Evropě „třetí síla“, a tato, dříve nebo později, bude rozhodovat o osudu světa. * * * Naše emigrace prodělala několik období exilní mentality. Nepíši „vývoje“, neboř vývoj je pokračování od menšího k většímu, přeměna od méně dokonalého stádia k stádiu dokonalejšímu a vice versa atd. Nic takového nezažila naše emigrace. Proč vlastně jsme šli do exilu? U velké většiny to byl skutečný útěk, protože akční výbory a státní bezpečnost krůtě pronásledovaly ty, o kterých předpokládaly protikomunistické smýšlení nebo také možnost, že by mohli být antikomunisty. Komunisté se mstili za to, že v letech 1945-8 někdo mluvil a psal proti marxismu a že po únorových dnech nepodepsal přihlášku do KSC, za to, že v době 1941-45 neschvaloval zvěrstva, jichž se rudoarmějci dopouštěli na obyvatelích v zemích obsazených a „osvobozených“, za to, že odsuzoval nacisticko-bolševistické spiknutí z 23. srpna 1939, kdy byla v Moskvě rozhodnuta válka proti Polsku a západní Evropě, za to, že v první republice byl národním demokratem kdo napsal do novin článek o sovětských koncentrácích. Lidé si útěkem z vlasti zachraňovali svobodu i holý život, a také proto, že akční darebáci jijn odejmuli existenční možnosti. Jiní zase šli do exilu, aby se vrátili do vlasti coby ministři a generální ředitelé (rozkradeného) průmyslu. Tito bývalí budoucí ministři měli značně naspěch a v září r. 1948 byli téměř kompletní. Pospíchali tolik, že jeden bývalý budoucí ministr, který byl už na samých státních hranicích se ženou a s dětmi, pocítil náhlou hrůzu z toho, že přijde na zlatý Západ pozdě a že se naň nedostane ministerského křesla, a ve své obětavé odhodlanosti zachrániti národ, ponechal manželku i s dětmi na holičkách a utekl sám, začež byl pak v Paříži veřejně zpoličkován vlastní ženou, které se přece útěk podařil. Období exilu. 1948-50 můžeme označit jako éru ministerské romantiky. Bývalí budoucí ministři prožívali dny růžových nadějí. „Příští vánoce budeme trávit doma (tj. ve Strakově akademii)“. „Co nejdříve pošle Západ ultimatum Rusku, aby se vrátilo za Curzonovu linii.“ Kdo tomu nevěřil, byl škarohlíd, defaitista nebo politický ignorant. Když se na začátku r. 1949 ustavila tzv. Rada, vědělo se všeobecně, že členství v Radě, to znamená (v brzké budoucnosti!) poslanecký mandát, generální ředitelství neb aspoň místo sekčního šéfa. 30 členů výkonného výboru Rady, to jsou budoucí členové vlády, a předseda RSC, to je přece nesporný president CSR.Rada rozvinula velkou aktivitu, vnější a vnitřní. Vnější, to je pobírání měsíčního žoldu od Svobodné Evropy a pak vzájemné podrážení nohou u téže Svobodné Evropy. To by tak bylo všechno. Vnitřní činnost byla hlavním trumfem RSC: udávání odpůrců, znemožňování jim emigrace, vylučování z dárkových akcí apod. Bylo to období téměř úplného panování so- 78 [pageend4]cáků všech barev a odstínů, jimž oddaně přisluhovali lidovečtí katolíci. V Londýně byl např. národní socák a bývalý spoluzakladatel socialistického bloku dr. Fr. Uhlíř dokonce předsedou exilové katolické organizace. Když pak vy- emigroval do Nového světa, zjevil se mu tam svátý Mikuláš a řekl mu, že jeho pravé místo je ve státní církvi anglikánské. Nyní je dr. Uhlíř důstojný anglikánský pán a nosí slušivý kolárek. V Belgii, za doby panování člena Rady dr. Jaroslava Pecháčka-Jugoslávského a dr. Jar. Profouse, octlo se více než 30 českých uprchlíků bez práva na pobyt a bez prostředků k existenci, jelikož pro neradovské a protisocialistické smýšlení byli tito lidé udáni na IRO jako „nespolehliví“. V uprchlických táborech v Německu ten, kdo nepodepsal přihlášku do RSC, nedostal ani sáček bonbonů pro děti. Zároveň žvanili naši bývalí budoucí ministři o demokracii a pokroku a hlavně se chystali na cestu do Strakovy akademie, odkud měla na národ dopadnout egyptská rána jejich ministrování. Rada se rozpadla na začátku r. 1951. Všechno co se pak událo (včetně tzv. pracovního výboru z r. 1953) bylo jen oživování mrtvol. Neradovská většina emigrace již se definitivně usadila a nebylo možno ji více terorizovat jako v uprchlických táborech. Někteří z bývalých budoucích ministrů (také ten fackovaný v Paříži) ještě pobírali žold z bezedné fryjuropanské pokladny, avšak jejich politický vliv klesl na nulu. Masa exilu se začala politicky kristalizovat V řadách organizovaných socáků všech směrů zůstali jen bud nenapravitelní zabedněnci nebo chamtivci, kterým to „vynášelo“. Obrovská většina emigrace nechce o socialismu ani slyšet. Nehodlá se však ani vrátit k někdejším nesocialistickým politickým útvarům. Každý ví, že se za dobu několika let odehrály v CSR tak hluboké změny, že nelze mluvit o nějaké „totální restituci“ nebo prostě začíti tam, kde se kdysi přestalo. Po osvobození naší vlasti od komunismu nebudeme se ohlížeti na r. 1948 ani na r. 1920. Život jde dál a nebudeme si zatarasovat cestu do budoucna troskami dávné minulosti. * * * Český exil je dnes v letargii. Nelze tvrditi, jako to činí někteří, že-emigrace nevykonala nic pozitivního. Odmítnutí tzv. Rady co by politické reprezentace české emigrace, je důkaz naší zralosti a vysoké politické úrovně. A ať nikdo nepovídá, že je to postoj negativní a destruktivní a že nemá v sobě nic konstruktivního apod. Boj.proti zlu je vždy konstruktivní čin. Dnešní letargie exilu nemá důvod ve vnitřním vývoji emigrantských mas, nýbrž v hlubokém zklamání. Zklamali jsme se, když jsme věřili, že USA, mocná země svobody a blahobytu, neopustí zotročené národy střední a východní Evropy. Proto také nechuť k exilové práci. Chesterton jednou řekl, že právě tehdy, kdy člověk je nejvíce přesvědčen o správnosti svého logického uvažování, mýlí se přečasto. Napsal jsem výše, že v Evropě vyvstává „třetí síla“, a tato převezme politickou iniciativu ve všech světových problémech dneška. Tato třetí síla je sblížení Francie a Záp. Německa, se všemi politickými, hospodářskými a vojenskými důsledky. Tyto dva státy vidí věci jinak než USA a Anglie. Když nechtějí evropští státníci přistoupí ti na oficiální uznání východního Německa, je to pro mnohé Brity a 79 [pageend5]ti. Souhlasíme s obecně již známou a všude přijímanou snahou, že ústavně-práv- ní hlediska jsou a musí býti závazná a rozhodující při všech aspektech na budoucí poměry vzniklé za situace poválečné a snaha, uvésti odsun v souhlas s ústavou Republiky československé z r. 1920 — platné v době provádění odsunu - jeví se tudíž jako pokrok proti dobám minulým, v nichž byla postačujícím argumentem uměle vypěstovaná zášť a násilí. Je pravdou, že par. 4 v odst. 2 ponechává detailní 'úpravu poměru státního občanství zákonu, čili že budoucí zákon upravující ony poměry je autorizován ústavou. Ovšem zákonná úprava státoobčanských poměrů musí se díti v rámci ústavou samou položených principů otázky té se týkajících. Protože ústava je souhrnem principů pro život státu a jeho občanů takové důležitosti, že v zájmu všech musí býti bezpodmínečně respektována (nemá-li dojiti k zhroucení právního řádu a právní jistoty ve státě), a protože ono zmocnění není zmocněním měniti ústavu obyčejným zákonem, nutno i v tomto případě trvati na omezení rámcem ústavy a nikoli jiti za onen rámec třeba v otázce dosahu par. 128 Ustavní listiny, jak se stalo. V daném případě jde o otázku, zda možno 25% všeho obyvatelstva odníti státní občanství z důvodu národnosti, za současného ponechání státního občanství 70% a za odřeknutí se neústavnírh způsobem dalších 5% obyvatelstva státu i s jeho územím. Už odst. 1 par. 4 ústavy pokládá státní občanství československé za jednotné a nedílné. Z hlediska právního bylo odnětí státního občanství sudetskoněmeckým občanům republiky aktem příčícím se ústavě (v oné době formálně ještě platné) a je tudíž právně podrobeno osudu určenému pro veškeré protiústavní akty článkem prvým a druhým Ustavní listiny Republiky československé z r. 1920, určujícím sankci neplatnosti, pokud nebylo, podle odst. 2 citovaného článku, dosaženo předchozí změny ústavy zvláštním ústavním zákonem. Náležitosti nutné pro formu ústavního zákona jsou specielně upraveny, avšak principem pro ústavní zákon zůstává požadavek par. 42 Ustavní listiny, vyžadující k platnosti takového zákona výslovně souhlasu obou komor zákonodárných, poslanecké sněmovny a senátu. Protože však senát, jako druhá komora zákonodárců mající právo souditi vládu a presidenta pro porušení ústavy (par. 67 a 79 odst. 2), byl usnesením minoritních košických stran zrušen, nelze z hlediska československého ústavního práva uznávati jednokomorový parlament a vládu o něj se opírající za orgány ústavně právní. Akty bezpráví. Jak vidno, ani odnětí čs. státního občanství provedené neústavními orgány vládními, ani dekrety presidenta republiky, který v té době byl rovněž jen činitelem prozatímním a neústavním, ani odsun provedený neústavní vládou za podpory neústavních orgánů zákonodárných při současném porušení ústavních předpisů, nemá pro budoucnost právní závaznosti a nutno na ně hleděti jako na akty násilím přivoděného bezpráví. Článek druhý ústavy z r. 1920, stanovící, že Ustavní soud rozhodne zda zákony Československé republiky jsou v souhlase s článkem prvým Ustavní listiny, nemohl býti uveden v platnost v době postavení německých občanů mimo zákon a v době odsunu prostě proto, že ani v r. 1945 ani v letech pozdějších 82 [pageend6]nebyl ústavní soud vůbec uveden v život. Tím byla tehdejší formě diktatury několika menšinových stran dána možnost protiprávního ovládání státu spůso- bem, který se jen nepatrně liší od okupace státu nepřítelem vnějším. Paragraf prvý Ustavní listiny mluví o lidu jakožto zdroji veškeré moci ve státě. Kdo je však lid? Lidem ve smyslu ústavy dlužno rozuměti všechny státní občany, oprávněné k výkonu práva vo 1 e bn í h o, tedy pokud jsou způsobilí vykonávati vliv na veřejné záležitosti. Ve smyslu odst. 2, hovořícího o ohraničení vládní moci závazkem zachovávati všechna práva lidu daná mu touto ústavní listinou, je nepopiratelným závazkem všech vlád i k zachování práv československých občanů německé národnosti, stejně jako občanů národností jiných. Vnější vlivy, jako mnichovský diktát ministerských předsedů Anglie a Francie a diktátorů Německa a Itálie, který vnutil Československu násilím změny hranic a odloučení sudetských Němců, nemění ničeho na právním postavení sudetských Němců, podle v oné době v ČSR platného práva, neboř oddělení pohraničního území obývaného Němci nebylo incorporo- váno ústavním zákonem, jak předpisuje par. 3 pro platnou a definitivní změnu hranic. Právní nárok na restituci. Shodneme-li se na názoru, že osud připravovaný menšinovou Národní frontou v Československu v letech 1945 až 1947 byl protiprávní a nespravedlivý, že byl zapříčiněn porušením nejzákladnějších zákonných ustanovení ve státě, vyplývá z toho, že spolu s většinou našeho exilu a i lidu doma, uznáváme právo sudetských Němců na návrat do společné vlasti. V r. 1954 uspořádal jeden levicový exilní časopis anketu na téma návratu sudetských Němců a k překvapení vydavatelů a redakce nebylo možno anketu vůbec dokončiti. Něco kolem devadesáti procent přispívajících čtenářů do ankety, vyslovilo se kladně k myšlence budoucího návratu, při čemž i důvody hospodářského povznesení země, vedle všeobecného pocitu spáchané křivdy, hrály důležitou úlohu, Teoretické prostředky k provedení návratu. Zdá se, že u našich odsunutých občanů není dosud jednotné představy o použitelných prostředcích pro návrat do vlasti. Podle toho, co bylo již publikováno, připadaly by v úvahu tyto způsoby: (1) Dohoda s oněmi činiteli, kteří za války stáli v řadách nepřátel nacismu, ale zároveň v řadách nepřátel Benešovy koncepce — zkomunisování státu dle přání Stalina. (2) Dohoda s oněmi skupinami obyvatel ČSR, nyní v exilu, které postavily svoji exilovou politickou aktivitu na zcela nový základ federační. (3) Dohoda s nepřáteli Československa, kteří stojí za všech okolností na stanovisku rozbití státu. (4) Restaurace habsburského panovnického rodu na trůn — federace monarchistická. (5) Samostatná akce ve Spojených národech. (6) Přímé jednání se zástupci Rady svobod. Československa. 83 [pageend7]Jen málo pozornosti bylo dosud věnováno řešení ústavně právnímu, neboť toto se vyskytlo, jako exilová moc, až v době nejnovější. Existuje totiž jen jeden jediný způsob návratu vysídlených do Československa, který uspokojí nejen Němce, nýbrž i Čechy a zároveň i ostatní obyvatele státu. Tento způsob bývá někdy označován slovy nárok na právo. Správné označení je právní nárok na restituci. Boj o obnovu právního stavu jediným řešením. Slovo právní znamená, že se takový způsob musí přidržeti nějakého právního řádu, nesporného práva.Takovým nesporným právem jest v přítomné době jen právo platné v době, kdy bylo prováděno vysídlování, právo založené na československé ústavě z roku 1920, platné v době před začátkem mezinárodních komplikací před druhou světovou válkou, dále platné právně i v době trvání okupačního násilí a konečně platné s plnou formální platností v době, kdy vysídlené postihl jejich smutný osud. Dává-li toto právo záruku na pokojný návrat a restituci všech občanských práv, proč hledati jiné nepřirozené cesty k novému komplikování věcí? Bylo-li dosud s úspěchem sudetským Němcům vytýkáno, že nebyli k Československé republice dosti loyální (věříme, že tato generalizace není správnou), proč nedokázat světu, že respektují právo svého státu i tehdy, kdy původci utrpení po tomto demokratickém právu šlapou a je ničí? Nehledě nato, že opření sudetskoněmeckých nároků na návrat o ústavní právo dává tentokráte i mravní možnost, býti mezi nositeli svobody a lidské důstojnosti těm spoluobčanům státu, kteří této pomoci nyní sami potřebují. Nerozhodnost sudetských Němců v této věci není na místě, protože jejich dosavadní separace nemůže otázku návratu, životně důležitou pro všechny vysídlené nijakým způsobem vyřešit. Rozhodně je zapotřebí trpělivé spolupráce pro dlouhodobé uspořádání lepší budoucnosti v prostoru střední Evropy a naší vlasti. Zřeknou-li se však sudetští Němci své ústavně-právní ochrany, kterou jim dosud poskytuje zákonodárství jejich vlasti a zamění-li své právo za přijetí milosti od kohokoli, pak nebude jejich osud nikterak záviděníhodným. Jako poctiví vlastenci a Evropané přejeme si, aby byly poměry mezi oběma našimi národy upraveny s takovou dávkou spravedlnosti a vzájenmého pochopení, aby se již nikdy v historii neopakovaly události z minulých dvaceti let. Zavazuje nás k tomu společná křesťanská víra i společná kulturní minulost. Prokáží-li sudetští Němci svoji vyspělost a pochopení, bude jistě síla miliónů vysídlených, znásobená silou práva a silou ostatního exilu z Československa, taková, že dokáže splnění cíle všech opravdových a vlast milujících demokratů — návrat k ústavním a právním poměrům z doby plné vnější i vnitřní svobody našeho státu. Z takovéhoto základu možno pak vyjít na cestu ústavních změn, pokud doba ukázala jejich nutnost, a ústavními zákony nastoupi- ti kýženou cestu do velkého federačního útvaru ve středoevropském a evropském prostoru. 84 [pageend8]HOSPODÁŘSTVÍ Morální ekvivalent války DR. J. A. BAŤA Napsal o něm knihu v r. 1906 zemřelý americký filozof William James, v níž vyslovil přesvědčení, že dokud se lidstvo neukázní k tomu, aby se věnovalo s nadšením a odvahou něčemu jinému, nežli je válka, válka nepřestane. W. P. Reuther, americký odborář, ve své knize „Total Offensive of Peace“ soudí, že ke vzbudování míru je nezbytné, abychom nejprve my, stamilióny svobodných občanů světa, se spojili a pochopili okolnost, že největší překážky míru jsou nevyřešené hospodářské a sociální problémy. Avšak nejvýrazněji se vyjádřil historik Alfred J. Toynbee: „Historickou výzvou (chalenge) naší doby jest, zda budeme schopni provésti redistribuci obyvatelstva světa takovým způsobem, aby nebylo nedostatku půdy ani zboží. Nedocílíme-li toho, naše civilizace zanikne.“ Tato definice je tím, co W. James nazval „morálním ekvivalentem války“. Zdá se však, že další válka je v dohledu. Svobodný svět se snaží udusiti každou jiskřičku možné války, avšak vlastním, základním příčinám napětí, jež pramení z nevyřešených problémů hospodářských a sociálních, dosud nevěnuje pozornosti nikdo. Ve „Worlds Almanac 1957“ nalezneme tyto číslice o zalidnění světa: Rozloha km2 Počet o byv Hustota obyv. 1 km2 Evropa 4928 000 411000000 93,7 SSSR 20 403 000 200 200 000 9,8 Asie 27049 000 1 481000 000 55,0 Amerika Sev. 24 228 000 238 000 000 10,0 Amerika Jižní 17 850 000 124 000 000 7,2 Afrika 30 284000 220 000000 7,1 Oceánie 8 557 000 14 500 000 1,7 Celkem 133 299000 2 689 000 000 20,17 Je zajímavo podívati se na to, co by to stálo, provésti takový mravní ekvivalent války. Počítáme-li velkoryse, aby totiž každá rodina přesídlenců se mohla dostati ihned do nového, prefabrikovaného domova v novém světě, na vlastní statek o asi 70 měřicích půdy (to by byl statek velkého sedláka v ČSR), 85 [pageend9]s cihlovým domem, příjezdnými cestami, vodou, případně elektřinou, jednoduchým zemědělským nářadím, dvěma kusy dobytka a asi 15 měřicemi vymýcené a zorané půdy, aby mohl ihned začít pracovat, bylo by k tomu zapotřebí kapitálu ve výši 5 000 dolarů na rodinu pěti osob. Podle mých osobních zkušeností s osídlením v brazilském vnitrozemí (více než 100000 duší v posledních 20 letech), může osadník zaplatiti za 15 let oněch 5 000 dolarů i s úroky a míti čistý majetek v hodnotě asi 30 000 dolarů. Komunismus ani fašismus, kolektivismus ani družstevnictví, žádný není schopen zajistiti rodině takový úspěch v jedné a půl dekádě, jako toto uskutečnění Toynbee-ova morálního ekvivalentu války, neboli soukroměpodnikatelsky prováděnou rediscribucí obyvatelstva světa. Výhodou této migrace je, že k provedení tohoto plánu není skoro třeba zákroku státu, kromě poskytnutí zákonné licence a ve mnoha zemích zákonem už stanovené záruky měnové. Celou organizaci mohou provésti soukromé firmy. Ve studiu o migraci, kterou jsem vypracoval na popud papeže Pia XII. v r. 1951, uvádím řadu podrobností. Mezi jiným počítám s možností, že by během několika let mohlo migrovat až 10 miliónů přestěhovalců ročně. Uvádím tam také, že základnou budou zvláštní Migrační banky, jež — opět soukromě vlastněny - by opatřily kapitál ze vkladů „zamrzlých“, schovávaných ze strachu anebo jinak zlenivělých peněz. Oproti uvedeným číslům, jež jsou nikoliv jen výdaji, nýbrž také kapitálovou investicí, která přijde obohacena úroky vlastníku peněz nazpět, lze uvésti výdaje na zbrojení, jež pro případ obrany jsou nutné, které se ale už nikdy nevrátí. A tu shledáváme, že tyto výdaje jsou mnohonásob větší, nežli by stály investice do migrace, tj. přesídlování, onoho morálního ekvivalentu války. Zbrojení za účelem obrany spotřebuje dnes ročně kolem 250 miliard dolarů. — Čím více se zbrojí, tím jistěji přijde válka. Investice na přesídlení 10 miliónů obyvatel za jeden rok činila by asi 10mi- liard dolarů, tedy méně než desetinu toho, co stojí příprava obrany. — Investované peníze přijdou z migrace nazpět, z obrany nikdy! Každý z obyvatelů čtyř světadílů, se kterými jsem o tom mluvil, reagoval myšlenkou, že by bylo nutné, aby vláda ta a ona a ještě některá „něco podnikla“. Dostali jsme se v té míře už do zajetí myšlenky, že stát by měl, má, musí, že nám ani nepřijde na mysl, že my sami bychom mohli, a měli vykonati,co beztoho stát nikdy neumí. Žádný stát na světě není element konstruktivní. Už samotná povaha státu je restriktivní a kdykoliv a cokoliv podniká, stojí to zpravidla pětkráte i desetkráte víc, než by to dovedl pořídí ti soukromý podnikatel. Toho jsou si státníci svobodných zemí vědomi a proto hledí, aby stát nepodnikal tam, kde může podniknouti soukromník lépe. Tím více je třeba odstátniti myšlení a hledati odvahu k podnikání mezinárodnímu tohoto druhu na základě soukromého podniku obchodního. Vidíme z uvedeného, že celý ten soubor problémů dosud nevyřešených, hospodářských a sociálních, není otázkou politickou, není problémem státu či stá- 86 [pageend10]tů, nýbrž naším úkolem, výzvou našim srdcím, rozumu a kázni. Je výzvou těm, kdo mají prostředky, možnosti, znalosti a známosti, aby takovýto morální ekvivalent války zorganizovali. W. James to říká: „ ... But I have no serious doubt, that the ordinary shames and prides of a social man, once developed to a certain intensity, are capable of organizing such a moral equivalent as I have sketched, or some other just as effective for preserving manliness of type... It is but a question of time, of skilfull propagandism and of opinion making men, seizing historic opportunities.“ Úsilí o morální ekvivalent války je povinností každého jednotlivce. Jsme to my všichni, malí či velicí, bohatí či chudí, neznámí či slavní, bezmocní, nemocní či mocní — my všichni máme povinnost usilovati o to. Státníci nás mohou přivést k válce. Avšak k míru máme cestu otevřenu my sami. Nastoupíme ji, dokud je čas? ARCHIV BOHEMIE Masaryk, Beneš a SSSR DR. H. RIPKA Níže otiskujeme část projevu dr. H. Ripky, předneseného v londýnské exilní Státní radě dne 25. Června 1942, u příležitosti uzavření smlouvy o spolupráci mezi Velkou Británii a SSSR. Dr. Ripka byl za druhé svét. války nejen tzv. státním ministrem čs. exilní vlády, nýbrž i úzkým spolupracovníkem a mluvčím dr. E. Beneše; dr. Ripka vedl resort zar hraničního ministerstva, které reprezentoval Jan Masaryk. Otiskujeme jen tu část řeči, ve které dr. Ripka dokazuje permanentní prosovČtský postoj jak dr. Beneše tak i TGM. Vylučování Velké Británie nebo Sovětského svazu z vlastního evropského společenství vede nezbytně k tomu, že by Evropa byla ovládnuta Německem, které je ze všech ostatních evropských národů daleko nejsilnější; a to by znamenalo, že by byla v panství národa, který je od staletí v instinktivní nebo uvědomělé revoltě proti evropskému duchovnímu a sociálnímu řádu, spočívajícímu na dědictví antiky, křesťanství a velkých moderních revolucí, zahájených revolucí husitskou a vrcholící ve velkých revolucích anglické, americké, francouzské a ruské. Přes všechny své odlišnosti a zvláštnosti nejen Velká Británie, nýbrž i Sovětský svaz jsou Evropě a jejímu duchu nepoměrně bližší než zpangermánštěné a znacizované Německo. Nestačila by jejich součinnost s ostatní Evropou: je samozřejmou nutností, aby Velká Británie stejně jako Sovětský svaz byly přímými a hlavními aktivními účastníky nového evropského 87 [pageend11]řádu, který vzejde z vítězství jejich ostatních spojenců. Proto také všechny plány o federalizování nebo konfederování Evropy či o tzv. Spojených státech evropských mohly by se eventuálně uskutečňovat jen tehdy, kdyby výslovně zahrnovaly také Velkou Británii a Sovětský svaz. Ale československá zahraniční politika zachovává vědomou zdrženlivost vůči všem podobným kombinacím, které nejsou pojaty s obecného hlediska světově politického; ostatně vývoj moderní společnosti a konkrétní zkušenosti z poslední, ale zejména z této války vedou k stále zřetelnějšímu poznání, že dělení nebo organizování světa podle kontinentů patří k nevhodným, nežádoucím a vlastně už překonaným koncepcím. Organisace světa má spočívat na zásadě o nerozlučitelné vzájemnosti osudu všech národů v kterémkoli světadíle, na zásadě o nedělitelném míru a a nedělitelné bezpečnosti všech a pro všechny, a na zásadě o obecné součinnosti politické a hospodářské mezi všemi. Britsko-sovětská aliance je zřetelným výrazem takto obecně a synteticky orientované koncepce; podobným jejím výrazem je stále postupné sbližování mezi Sovětským svazem a Spojenými státy, jakož i vůbec rostoucí zájem Spojených států a jiných amerických mocností o věci evropské, asijské a africké. Doufejme, že tato válka zkoncuje definitivně všude s politikou izolacionismů, desinteresementů a oddělovaných bezpečnostních sfér. Není opravdu zapotřebí, abych zvlášť vykládal, že československá politika uvítala uzavření smlouvy s největší radostí. Dovolte, abych tu opakoval, co jsem o tom řekl 12. června 1942 ve svém rozhlasovém projevu v československém vysílání z Londýna: „Československá vláda přijala britsko-sovětskou smlouvu s upřímnou radostí a povděkem. Touto smlouvou konečně se naplňuje dávné přání československého národa, které jeho zahraniční politika vyjadřovala soustavnou snahou, zaměřenou k tomu, aby se bezpečnost Evropy a světa zajistila pevnými spojeneckými svazky mezi mocnostmi západními a mocností sovětskou. Tato snaha byla v ústředí Masarykovy a Benešovy politiky nepřetržitě od minulé války, a president Beneš podle ní orientoval záměrně naši politiku i v této válce, jsa od neblahého září 1938 přesvědčen, že Německo ve válce, kterou plánovitě připravovalo, napadne evropský západ i východ. A jako před nynější válkou, stejně tak od jejího vypuknutí, naše zahraniční politika, vedená presidentem, neúnavně se snažila přispívat podle svých možností stále k tomu, aby se uskutečnila nejtěsnější spolupráce mezi Západem a Východem. Proto československá vláda se zvláštní radostí uvítala konečné dojednání britsko-sovětského spojeneckého svazku, který je dalekosáhlejší, než se namnoze mohlo vůbec očekávat, a proto se také upřímně raduje z příznivě se vyvíjející spolupráce mezi Spojenými státy americkými a Sovětským svazem. Na této světově se organizující bezpečnostní základně československá politika bude moci ještě spolehlivěji a účinněji než dosud usilovat o zakotvení mezinárodního postavení a zajištění republiky, která už pro svoji polohu ve středu Evropy má životní zájem, aby velké mocnosti západní a Sovětský svaz spolupracovaly v těsném spojeneckém souručenství". Chtěl bych jen stručně připomenout aspoň některé významné okolnosti, které zvlášt výrazně charakterizují, jak se naše zahraniční politika orientovala a 88 [pageend12]chovala v těchto věcech od poslední války. Je vhodno oživit v paměti, že Masaryk už 10. dubna r. 1918 ve zvláštním memorandu navrhoval Wilsonovi a spojencům, aby navázali de facto styky s bolševickou vládou, výslovně upozorňuje, že to budou bolševici a nikoliv jejich odpůrci, kteří se v revoluci udrží. Beneš se na pařížské mírové konferenci vzpíral spojenecké intervenci proti sovětskému režimu, otevřeně spojeneckým státníkům vykládaje, že intervence ztroskotá. Konflikt, který vznikl v r. 1918 mezi Sověty a československými legionáři, vyvinul se tak, že nakonec jeho účastníci s obou stran měli vzájemný respekt jedněch pro druhé, a proto nikterak nezkomplikoval vývoj vztahů mezi Sovětským svazem a Československem. Byli jsme mezi prvními, kteří navázali oficiální styky se sovětskou vládou, a úmluva z 5. června 1922, i když upravovala především styky obchodní, obsahovala nejen přiznání diplomatického charakteru představitelům tak zvaných obchodních misí, nýbrž zároveň i vysloveně politické klauzule o neutralitě. Rozličné komplikace mezinárodně i zahraničně politické, jakož i vnitropolitické způsobily, že navázání zcela formálních a normálních politických a diplomatických styků, i když bylo někdy, tak zejména v r. 1922 a 1926 i oficiálně už ohlášeno, bylo provedeno mnohem později. Přesto i v oné periodě poměr mezi Sovětským svazem a Československem vyvíjel se přátelsky a československý zahraniční ministr Beneš přímo proslul tím, jak neúnavně chápal se každé příležitosti, která se naskytovala, aby došlo k sblížení a spolupráci mezi Francií, Anglií a Ruskem, a nedal se odstrašiti ani tím, že v tomto často nevděčném úsilí narážel na obtíže hned z té či oné strany. Když v r. 1934 byly navázány normální diplomatické vztahy a když v r. 1935 byla sjednána smlouva o vzájemné pomoci mezi Sovětským svazem a Československem, bylo tím vlastně jen formálně sankcionováno, co už dávno předtím existovalo, neboř československá zahraniční politika, zcela ve shodě se smýšlením a vůlí Československého lidu spatřovala v přátelské a spojenecké součinnosti se Sovětským svazem stejně důležitou záruku bezpečnosti svého státu jako v přátelství a spojenectví s Francií a Velkou Británií. Od té doby co Sovětský svaz vstoupil do Společnosti národů, co byla také ujednána franko-sovětská smlouva o vzájemné pomoci, když se zejména zásluhou ministra Edena po jeho návštěvě v Moskvě rýsovaly i možnosti těsnějšího sblížení britsko-sovětského, a když se také jevilo větší porozumění pro spolupráci se sovětským Ruskem v Rumunsku, a na čas i v Jugoslávii, zahraniční ministr a pak president republiky dr. Beneš vyvíjel přímo horečné úsilí, aby se vytvořila těsná politická a vojenská spolupráce mezi západními a velmocí sovětskou. Ale proti této snaze, sdílené nejprozíravějšími politiky západoevropskými (mezi nimi zvláště také Anthony Edenem, který jistě patří k těm, kteří mají největší zásluhu o britsko-sovětskou alianci z 26. května tr.), rostly vlivy stále mohutnější, jimž se jejich manévry dařily tím snadněji, čím rychleji se šířila chaotická ideologická a politická krize, záměrně podněcovaná japonským a zejména německým agresivním militarismem, italským fašismem a zejména německým nacismem. Tyto vlivy a živly zvítězily v roce 1938 za mnichovské zářijové krize; tehdy mnozí bláhové doufali, že mír je zachráněn aspoň na jednu generaci, ale ovocem jejich tehdejšího chvilkového triumfu byla 89 [pageend13]válečná katastrofa z roku 1939, které předcházelo odcizení a znepřátelení mezi Sovětským svazem a západními mocnostmi. President Beneš s řadou svých politických přátel a spolupracovníků, byl si vědom, že Mnichov učinil novou evropskou a světovou válku definitivně neodvratnou, a podle toho jsme zařizovali svůj další postup, plný strasti asebeza- pírání a doprovázený hrozným strádáním našeho lidu. Za vedení presidenta Beneše, který správně odhadoval další vývoj, jak události samy dosvědčily a stále potvrzují, nedali jsme se zmýlit tím, za jakých okolností a mocenských konstelací válka v r. 1939 vypukla a v následujících dvou létech byla vedena; stále jsme byli přesvědčeni, že do války bude zatažen i Sovětský svaz, a to na straně protiněmecké. A proto, i když jsme v onom údobí prožívali některé krušné a trpké zkoušky, které zle dopadaly na věc československou, neochvějně jsme sami zůstávali věrni zásadní linii a orientaci; o tom budou ve vhodné době podány dokumentační doklady, zejména z naší aktivity v Americe, v Londýně a v Paříži, ale i v Moskvě — všechny budou svědčit o tom, jak jsme všude před všemi hájili tézi o nezbytnosti spolupráce mezi Západem a Východem. Měli jsme styky s různými příslušnými činiteli sovětskými i v onom údobí, kdy byly přerušeny styky formálně oficiální, a obnovili jsme konkrétnější spolupráci s určitými sovětskými autoritami již v únoru r. 1941, tedy několik měsíců před tím, než byl po vypuknutí německo-sovětské války, kterou jsme předvídali s nepochybnou určitostí, navázán opět ten poměr těsné spojenecké spolupráce, jaký existoval mezi Sověty a námi od r. 1934 až do r. 1938; tomu se dal formální výraz v úmluvě, podepsané velvyslancem Majským a ministrem Masarykem 18. července minulého roku. Nové situace, nevyhnutelnými a námi předvídanými událostmi takto vytvořené, užili jsme nejen pro prohloubení vztahů sovětsko-československých, pro porozumění sovětské vlády pro naše potřeby a pro poskytování užitečných služeb sovětskému politicko-vojenskému úsilí, nýbrž i pro to, abychom podle svých sil a možností co nejúčinněji přispívali k rozšíření a utvrzení spolupráce brit- sko-sovětské, zůstávajíce při tom loyální ke všem ostatním, i nám geograficky nejbližším spojencům. Mohu prohlásit, že toto snažení naší zahraniční politiky, zejména ovšem působení presidenta Beneše, požívajícího mimořádné vážnosti spojeneckého mezinárodního světa, sniž je celkem úměrno hystericky zuřivé nepřátelství Německa a těch, kdož s ním jsou spojeni nebo spjati, je s povděkem uznáváno jak na straně britské, tak i sovětské, jakož i všemi těmi, kteří spolu s námi sdílí přesvědčení, že britsko-sovětská aliance je jedním ze základních pilířů nové bezpečné organisace Evropy a nové naděje civilisova- ného světa. Doufáme a přejeme si, aby tato aliance stala se na dlouhou dobu pevnou a bezpečnou komponentou světové politiky. Je v zájmu obou smluvních stran, je v životním zájmu Evropy a celého světa. A stejně tak je v životním zájmu národa československého. „Neudrží se žádný stát, jenž porušuje všelidské zásady mravnosti.“ MASARYK ve „ S větové revoluci' 90 [pageend14]KULTURA Češi a Němci v literatuře DR. PAUL SCHORLEMMER Autor se narodil r. 1886 v Darmstadtu, záp. Německo, kde jeho rod žil již přes 300 let. Studoval teologii a semitologii a působil jako kněz a profesor v Hesensku. Současně se věnoval vědeckému studiu liturgiky, nauky o náboženství a Židovstvu. Mimoto studuje již 30 let jazyky, literaturu a kulturu národů, vých. Evropy. Za první svět, války byl vojenským knězem v Rumunsku a Bulharsku a naučil se madársky a rumunsky. Po válce se zabýval hodně studiem slovanských jazyků, hlavne Češtiny, a je jeden z vzácných případů z rodilých záp. Němců, kteří si osvojili náš jazyk. Dr. Schorlem- mer projevil prakticky mnohokráte porozumění a náklonnost k Českému národu. Nedávno vydal sborník německých překladů básní národů vých. Evropy, „Blumen und Dichtung11. — red. Češi byli od počátku svého dějepisectví ovlivňováni západoevropskou a zvláště silně německou kulturou. Hlavně v dobách absolutismu a reakce bránila germanizační politika Habsburků rozmachu samostatné národní kultury Čechů. Německý vliv však obohacoval také českého ducha a přinášel jemu myšlenky a směrnice kulturní tvorby. Ukázalo se to zvláště v literatuře. Německá literatura předala literatuře české rozmanité podněty, myšlenky a formy a němečtí spisovatelé a básníci byli zase inspirováni Čechy. Na dvoře posledních Přemyslovců setkávali se němečtí básníci, pěvci milostných písní, s českou šlechtou a hlavně pěvci byli přijímáni u dvora a šlechty s nadšením. Protože Češi neměli tehdy ještě zvláště vyvinuté národní uvědomění, neměl styk s německými básníky žádného vlivu na tehdejší skrovnou českou literaturu. Vliv německé literatury se ukazuje v prvním historickém díle napsaném v řeči české, v rýmované Kronice Dalimila (14. století). Její forma je podle německých „Reim- und Kaiserchroniken“. Kronika Dalimilova byla dvakrát přeložena do němčiny, avšak Karel IV. nechal zase, v německé řeči psanou „Kroniku země české“ od Přibíka Pulkavy z Radetírta, přeložiti do češtiny. Když byla za Karla IV. zavedena němčina jako jazyk úřední, přišla do Čech rovněž německá literatura. Tehdy oblíbená díla, jako např. skladba o „Arnoštovi“ čili „Herzog Ernst“, pověst „Heinrich der Loewe“, malá a velká „Růžová zahrada“, byly přeloženy do staročeštiny a byly jak u dvora tak i vyšších stavů oblíbenou četbou. Některé tyto pověsti, v staročeském zpracování, měly popularitu také v širokých vrstvách národa. 91 [pageend15]Česká svetská lyrika, rozkvetlá ve 14. století, byla sice pod vlivem německých básníků, převzala ale prvky českých národních písní a rozvinula se k samostatnému českému lidovému básnictví. České dílo „Tkadleček“, rozhovor mezi žalobcem a neštěstím, má motivy ze známé německé skladby „Ackersmann von Boehmen“ (r. 1399). Beneš z Hořovic přeložil do staročeštiny německé zpracování římské kroniky od Martimianiho a Vavřinec z Březové přeložil z němčiny cesty tzv. Mandevilly. Janem Husem započatá česká reformace upozornila německé reformátory na Čechy. Dopisy psané Husem z Kostnice vyšly v r. 1537 v německém jazyce. Úvod k nim napsal Luther. Již několik let před tím vyšla řada Lutherových prací v českém překladu. Čeští bratři vyměňovali si navzájem české a německé duchovní písně a ještě v dnešním zpěvníku Evangelické církve Německa najdeme pod čís. 154 píseň od J. Husa. V r. 1541 vydaná „Kronika česká“ od Vách.va Hájka z Libočan, byla nejrozšířenější četbou českého lidu a je v r. 1596 vydána německy. Německé lidové knihy 15. a 16. století, např. „Melusina“, „Engšpígl“, „Faust“, jsou zase překládány do češtiny. Také známé dílo německého humanisty Lauterbecka, „Ke- gentenbuch“, bylo Veleslavínem přeloženo do českého jazyka. Nastolením Habsburků na český trůn začala všeobecně převládat také řeč německá. Nebyla již jen řečí úřední, nýbrž obcovacím jazykem jak šlechty tak i občanstva a stejně se stala i řečí literatury. Také lidová čeština převzala tehdy hodně německých slov. Čeští bratři, mezi nimi rovněž světoznámý Komenský, museli jiti do exilu. Většina jeho spisů vyšla brzy také v německém překladu. Výchovnou brožuru „Informatorium školy mateřské“ přeložil Komenský sám do němčiny. Čeští bratři v exilu nechali své české spisy tisknouti v Německu a Amsterdamu a pašovali je do Čech, kde český jazyk a literatura byly ve stále větším úpadku. Velká zásluha v boji proti úpadku české řeči přináleží osvícenskému učenci Josefu Dobrovskému. Sám napsal skoro všechna svá díla v jazyce latinském a německém, ale ve svém časopisu „Boehmische Literatur auf das Jahr 1779“ přinášel recenze českých, německých a latinských knih. Svými jazykovědeckými spisy ukázal Dobrovský české literatuře cesty k novému životu. Impulzy pro své snahy dostával Dobrovský od německého jazykozpytce Adelunga a jiných německých učenců. A jak přijímal podněty od vědců německých, tak také Dobrovský sám byl povzbuzením význačnému německému jazykozpytci Jakubovi Grimmovi v jeho jazykovědeckém bádání. S ním a s ostatními, např. s filologem Schloesserem a německým básníkem Goethem, byl Dobrovský v pravidelném písemném styku. Goetheho poznal osobně v Mariánských Lázních a Karlových Varech a tento největší německý básník věnoval Dobrovskému po jeho smrti srdečná slova. Za vlády Josefa II. docházelo na politickém poli k silné germanizaci neně- meckých národů Rakouska. Naproti tomu však v kultuře, podle zásad doby osvícenské, převládaly tendence k podpoře vzdělání národa, což prospělo také české literatuře. Vláda se starala, aby český lid dostal náboženské a všeobecně vzdělávací knihy ve svém jazyce. Jenže české knihy z této doby byly většinou překlady a zpracování německých a jiných cizojazyčných děl. 92 [pageend16]Spisovatelé další generace vzali si za vzor německé klasiky. V té době bylo vydáno mnoho českých překladů německých básníků. J. Jungmann překládá básně Buergera, Klopstocka, Herdra, Schillera a Goetheho, jeho přítel A. Marek Schillerovy^balady, česky píšící Slovák Šafařík Schillerovu „Marii Stuartku“. Palacký a Šafařík brali si jako vzor pro formu svých děl Klopstocka, Milota Zdirad Polák bral podněty od Kleista. Herder poukázal na, dosud Němcům úplně neznámou, krásu lidového básnictví slovanských národů. Ve svém díle „Fuerstenhof“ zpracoval pověst o Libuši. Jungmann přeložil Herdrovy názory o slovanských národních písních do češtiny a z Kollárova díla „Slávy Dcera“ je slyšeti zřejmý ohlas Herdrových nazírání. Známé Rukopisy, o kterých se dnes zase živě diskutuje (viz BOHEMIA čís. 89-90), byly přeloženy do němčiny. Na Goetheho zapůsobily tak silným dojmem, že se k vůli nim zabýval nějakou dobu českým jazykem. Jednu píseň z Rukopisů zpracoval do němčiny. Jan Kollár poznal Goetheho osobně za svého pobytu v Jeně. Goethe jej prosil o překlad několika slovenských národních písní do němčiny a byl překlady Kollárových vybraných básní velmi nadšen. Kollárovo největší básnické dílo „Vlastenec“ je českou ozvěnou na německé opěvování svobody. — To jsou příklady, jak v oné době byly živé styky mezi německými a českými básníky. Stejně tomu bylo i v době romantismu. Silné vlivy z kruhů, ve Vídni žijících, německých romantiků, působily na české spisovatele, kteří byli pilnými čtenáři jakož i přispívateli vídeňských romantických časopisů. Obráceně přijímá zase německý romantik Klemens Brentano, který žil 4 roky v Cechách, impulzy od českého básníka Hálka: přebírá od něj motiv pro svůj romantický román „Die Gruendung Prags“. První sbírka básní Ladislava Celakovského je pod vlivem Gojstheho, jehož tvorbou byl nadšen, a také pod vlivem Mathissona a Hoeltyho. Celakovský je Herdrovi a Goethemu vděčný, že mu otevřeli pohled na krásu národních písní. Překládá do češtiny Herdrovy „Listové dávnověkosti“ a Goetheho divadelní hru „Sourozenci'L Znalci soudí, že jeho překlady jsou .výborné. Popud ke svým epigramům měl Celakovský od Herdra a Lessinga. Jeden pražský český časopis nazval českého básníka Jos. Jar. Langra pro jeho „Selanky“ „českým Gessnerem“. V jeho básních o nešťastné lásce k šlechtičně, vyznívají tóny, které připomínají Heinricha Heineho: Písně, moje písně, smutné lásky hrany! Těšte dlouho ještě mládence a panny. Písně, moje písně, srdce mého hlasy! Pozdravte ode mne také pozdní časy! Pokusil jsem se o překlad těchto veršů do němčiny: 93 [pageend17]Ihr Liedchen, ihr meine Liedchen, Unglücklicher Liebe Sterbegeläut, Noch lange die Burschen und Mädchen, Drum bitte ich euch, erfreut! Ihr Liedchen, ihr meine Liedchen, Ihr Stimmen meiner Leiden, Sagt, bitte, von mir viele Grüsse Auch noch den kommenden Zeiten! Kdybych tyto verše přečetl Němci, aniž bych prozradil jméno autora, řekl by: „To je určitě od Heinricha Heineho.“ Nevím však, zda Langer básně svého německého současníka Heineho znal. Učenec Palacký měl důkladné znalosti německých klasiků a filozofů idealismu. Německý básník Egon Ebert byl jeho nejdůvěrnějším přítelem. V r. 1827 založil Palacký dva časopisy, jeden českýma jeden německý. Jeho přání bylo, aby všichni čeští a němečtí spisovatelé v Českých zemích utvořili vzájemnost ve společné službě pro evropskou kulturu. Není jeho vinou, že se jeho přání neuskutečnilo. Goethe přijal radostně Palackým vydávaný německý časopis. Pro knihu „Výběr z české literatury“, na které spolupracovali Palacký, Jungmann a Šafařík, sloužila předloha „Deutsches Lesebuch“ od Wackernagel a. Palackého „Dějiny národa českého“ upozornily na české pověsti a historii také německé básníky, kteří pak přebírali z bohatého českého pokladu látku pro svá díla, jako např. Grillparzer, Klemens Brentano, Alfred Meissner a Moritz Hartm ann. Karel Jaromír Erben přebírá pro své balady a jejich formu podněty od Herdra, Buergera a Goetheho. Přeložil do češtiny známou baladu Goetheho„Erlkoenig“ a jeho balada „Polednice“, ve které zpracoval českou báji, je protějšek Goetheho „Erlkoeniga“. Jak vidíme, měl velký německý básník Goethe rozhodující vliv na mnoho českých básníků a spisovatelů. Také v českém divadle můžeme pozorovati živou výměnu mezi Cechy a Němci. Jan Štěpánek přeložil a zpracoval německou dramatickou literaturu z doby epigonů. Přeložil z němčiny do^češtiny 130 německých divadelních her a napsal 20 českých činoher. Karel Šimon Macháček přeložil pro česká divadla díla Goetheho, Schillera a Raupacha. Jeho truchlohra „Závis“ je český protějšek Grillparzerovy truchlohry „Koenig Ottokars Glueck und Ende“. Macháček chtěl v tomto díle vykreslit pravý charakter krále Otakara, o kterém se zmínil, podle mínění Cechů a také Němců, rovněž Grillparzer. Rada oblíbených veseloher Čecha Václava Kl. Klicpery byla přeložena do němčiny. Klasická činohra „Angelina“ od Fr. Turinského měla, v německém překladu, velký úspěch ve Vídni a v Berlíně. Novoromantik Karel Hynek Mácha, jako tehdy všichni Češi, navštěvoval německé gymnasium a seznámil se tam s německou literaturou. Již jako student pokoušel se o veršování v jazyce německém i českém. Jeho proslulé básnické dílo „Máj“ bylo čtyřikrát přeloženo do němčiny. Z německých básníků jej přitakával nejvíce romantik Novalis. Vlivy Lenaua a Heineho možno pozorovati v 94 [pageend18]básních Václava Bolemíra Nebeského, který ve svém studiu dějin literatury si bral za vzor německé učence a literáty, jako bratry Schlegelovy, Grimmovy, Lachmanna a především Gervinuse. Když po době reakce přišla doba národního obrození Cechů, zmizely postupně idee romantismu a byly nahraženy novodobými ideami liberalismu a realismu. V české literatuře uplatňovaly se silně myšlenky „mladého Německa“. Tyto inspirovaly Boženu Němcovou, aby líčila ve svých povídkách skutečný život českého národa a rovněž ji přiměly k tomu, aby vyhlásila právo žen osvoboditi se od dosavadních pout konvence. Čeští básníci a spisovatelé té doby chopili se s nadšením myšlenky „nového Německa“. Na lyriku Vítězslava Hálka měli silný vliv Heine a Lenau. Jan Neruda učil se stylu fejetonisty L. Boerneho, Gustav Pfleger-Moravský zase od Spielhagena technice romanopisectví. Ale také němečtí klasici měli vliv na českou literaturu. České vlastenecké činohry jsou nejen pod vlivem Shakespeare, ale také Schillera. Ladislavu Quisovi sloužily za vzor, vedle starých skotských balad, také balady Goetheho. U básníků kosmopolitických ustoupil vliv německý za vliv francouzský a anglický. Ale Jaroslav Vrchlický překládal mimo italských, francouzských, anglických a španělských děl také díla německých literátů, jako Goetheho, Schillera, Hamerlinga, Linggeho a K. F. Meyera. Naší procházkou dějinami české literatury až po první svět, válku jsme viděli, že německá literatura měla obecně silný vliv na literaturu českou. Je přirozené, že tento vliv byl mnohem silnější, než působení literatury.české na německou. Ale tento silný německý vliv týká se jen formy, stylu a ideí. Národní zvláštnost české literatury zůstala nejen zachovaná, nýbrž dostala tím dokonce nové impulzy a novou životní sílu. HISTORIE Wilson neuznává TGM JOSEF BOUŠA Všichni, kdo dosud věří v osvobozenství ne pravdumluvného „Osvoboditele“, pana profesora Masaryka, měli by si přečisti dokumenty o americkém uznání československé armády v Rusku a na Sibiři, ze srpna 1918. Tyto dokumenty byly vybrány z „National Archives“ ve Washingtonu, z archivu amerického ministerstva zahraničí (Department of State) a publikovány v „Journal of Central European Affairs“, vycházejícím v Boulder, Colorado, USA, ročník XIII, čís. 1, duben 1953, str. 50 až 60. Po roce 1918 byl to Masaryk a jeho úplatní „historikové“, kteří národu doma hlásali, jak Masaryk byl v Bílém domě „jako doma“ a jak přesvědčil presidenta Wilsona a jeho poradce o nutnosti rozčleniti Rakousko-Uhersko a utvoří ti nový stát, Československo. Historické skutečnosti byly však pravým opakem toho, co Masaryk a jeho nohsledi vždy tvrdili, jak také dokazují dokumenty uveřejněné v „Journalu“. 95 [pageend19]Američané a president Wilson se v létě roku 1918 nezajímali o pana Masaryka, který jim nepřestával doporučovati, aby Amerika uznala krvavou bolševickou kliku v Moskvě za skutečnou vládu Ruska. Amerika se v létě roku 1918 však velmi a nadšeně zajímala o vítězný boj čs. legií proti bolševikům na Sibiři a v Rusku. Proto president Wilson a vláda Spojených států udělali pravý opak toho, co chtěl a doporučoval Masaryk. Místo aby uznali Sověty, jak Masaryk navrhoval, Amerika uznala úspěšné odpůrce Sovětů, naši armádu na Sibiři a ve východním Rusku, jako armádu válčící a spojeneckou. Protože ta naše armáda na Sibiři začala dne 25. května 1918 bojovati proti bolševikům, až když předtím sesadili naši vojáci vedení Masarykovy Národní rady a až když předtím odmítli Masarykovy příkazy neutrality a odzbrojení, — bylo to americké uznání vlastně tak° proti Masarykovu vedení. 0 tom nás nenechávají na pochybách dokumenty uveřejněné v „Journalu“. Byl to sám president Wilson, který z dekretu uznávacího vyškrtl Masarykovo jméno, jako předsedy Národní rady. — Místo zde nestačí podrobně vylíčiti situaci na světě a v Americe. Odkazuji proto čtenáře na jediné dílo, psané pravdivě a bez ohledu na báchorky Masaryka, Beneše a spol., na knihu „Krví a železem“. Je to prvý svazek díla o čs. revoluci z let 1914 až 1918, a o zahraniční politice Spojených států; vydal ji dr. Antonín S. Kalina, aby uctil, jak památku svého otce, vynikajícího českého politika a bojovníka za uznání státního práva českého národa, tak i památku našich sibiřských brášků, jejich nesmírné oběti a nesmrtelné zásluhy. Kniha „Krví a železem“ vyšla v Praze v prosinci roku 1938 a byla, po osudném Mnichovu, velikým povzbuzením. Snad prvé čs. historické dílo, které se prodávalo jako „bestseller“ a četlo jako napínavý román. Lidé naši doma ji četli jako bibli, takže dr. Kalina během dvou měsíců vydal čtyři vydání v mnohatisícovém nákladu, až mu další vydávání bylo znemožněno nacisty. Po 15. březnu 19 39 zabavilo Gestapo dr. Kalinovi nejen knihu „Krví a železem“, ale také rukopis druhého dílu, „Boj o Československo“, v němž dr. Kalina popisoval dobový úsek od června 1918 do června 1919, do podepsání mírové smlouvy ve Versailles. Toto druhé dílo dr. Kaliny dosud vydáno nebylo a tak nám chybí v .pravdivém vylíčení čs. dějin z prvé světové války dobový úsek od června 1918 do září 1918, právě doba, kdy president Wilson uvažoval o uznání naší protikomunistické armády na Sibiři. Byli jsme proto velmi příjemně překvapeni před pěti léty, kdy zmíněný již „Journal“ z Colorado uveřejnil sérii dokumentů o Wil- sonově uznání proti bolševické čs. armády na Sibiři a ve východním Rusku. „Journal“ tak vhodně doplňuje americké dokumenty o čs. osvobození, které dr. Kalina uveřejnil v knize „Krví a železem“ již před více než dvaceti léty. Jaká byla Masarykova politika vůči Rusku? V lednu 1917 vyšel v Petrohradě v orgánu ruským lidem nenáviděného ministra vnitra A. D. Protopopova, „Rus- kaja Volja“, senzační článek Masarykův pod titulkem „Delenda est Austria“, a tam Masaryk psal: „Forma samostatného českého království může býti různá. Dynastie ruského původu byla by nanejvýš populární...“ To však Masarykovi nevadilo, aby o dva měsíce později, po ruské březnové revoluci, bez zachování neutrality v ruských vnitřních věcech, dynastii Romanov- 96 [pageend20]ca opět hanobil. Přijel v květnu 1917 do Ruska, demagogicky prohlásil za re- akčníky a monarchisty ty, kdož již od srpna 1914 tvořili v Rusku čs. samostatné vojsko. Pomocí socialistů sesadil Masaryk z vedení čs. věcí v Rusku pokrokového demokrata dr. Vácslava Vondráka, zasloužilého tvůrce čs. vojenských útvarů v Rusku. Když Kerenský odmítl Masaryka přijati a s ním jednati, začal Masaryk favorizovati „druhou revoluci“ — bolševiky. Tak šel Masaryk z extrému do extrému: od Romanovců k bolševikům za necelý rok. Hned prvý dnen komunistického puče, 7. listopadu 1917, vydal Masaryk příkaz neutrality vůči bolševikům. V březnu 1918 odejel pod ochranou bolševické stráže Masaryk z’Moskvy přes Japonsko do Ameriky. Ti, kdož očekávali, že v podání americké vládě bude Masaryk především žá- dati uznání snah čs. národa po samostatnosti, — byli zklamáni. Hned v prvé větě memoranda presidentu Wilsonovi z 10. dubna 1918 žádal Masaryk, aby Amerika uznala Sověty v Rusku. V „Krví a železem“ dr. Kalina uveřejnil dokumenty, v nichž je v úředním podání amerických diplomatů Masaryk označen za člena bolševické vlády, který do Ameriky přijíždí v zájmu Sovětů. Tak o Masarykovi soudili směrodatní činitelé ve Spojených státech, když Masaryk nepřestával doporučovati Sověty. A také po příjezdu do Ameriky, v květnu a červnu 1918, v řadě článků a na schůzích Masaryk stále doporučoval, aby Amerika uznala Sověty za vládu Ruska. Jaká byla politika Ameriky a presidenta Wilsona vůči Rusku? Příznivá prvé, demokratické ruské revoluci a vládě Kerenského, podporovala proti bolševické hnutí a kategoricky odmítala uznání bolševiků jako vlády Ruska. Čili politika Ameriky byla v naprostém rozporu s Masarykem. Sledovala pravý opak toho, co chtěl Masaryk. A tak, když Masaryk přijel do Washingtonu dne 9. května 1918, musel šest týdnů čekati na přijetí v Bílém domě. Naprosto jisto podle dokumentů jest, že ani tehdy by byl president Wilson nepřijal Masaryka, kdyby mezitím nebyly naše legie na Sibiři nezachránily osud čs. hnutí o samostatnost tím, že se čs. vojáci vzbouřili proti Masarykově politice neutrality, odzbrojení a přátelství k bolševikům a svým vítězným tažením čistili od 25. května 1918 Sibiř a východní Rusko od komunismu. President Wilson a sekretář státu Lansing se obávali, že Masaryk by mohl zhoubně zasahovati do příznivě se rozvíjejících bojů čs. legií proti bolševikům, jelikož oba dobře znali Masarykovo stanovisko odzbrojení a přátelství k bolševikům. Jen z toho důvodu byl Masaryk přijat presidentem Wilsonem dne 19. června 1918. Lansing měl těžkou práci přemluviti Masaryka aby nebránil protibol- ševickým akcím čs. vojsk na Sibiři, když ho pozval dvakráte do Department of State, ve dnech 2. a 25. června. Masaryk se ale přemluvit nedal a ještě tentýž den po rozmjuvě s Lansingem, 25. června 1918, poslal sovětskému komisaři zahraničí Čičerinovi telegram, ve kterém mu nabízel odzbrojení čs. legií v Rusku a na Sibiři. Kdyby tehdy byl Masaryk na Sibiři, domnívám se, že stěží by ušel oprátce, že by ho byli za tuto zradu rozezlení bráškové pověsili stejně tak, jako pověsili Masarykova komisaře Skotáka po bitvě s bolševiky u Lipjag dne 4. června 1918. Masaryk ve své zhoubné politice obrátil zase z extrému do extrému, ale 97 [pageend21]až když bylo jasno, že svým stanoviskem, bolševikům přátelským, by úplně prohrál, nejen u Čs. legionářů, ale také v Americe a u Spojenců. Již dva měsíce čs. legionáři vítězně bojovali s bolševiky a ovládali už Sibiř a Rusko az k Volze, když Masaryk náhle obrátil, dne 20. července 1918. Toho dne, jako titulární hlava Čs. národní rady, požádal Masaryk presidenta Wilsona, aby Amerika pomohla čs. armádě na Sibiři v jejích bojích s bolševiky. Toto zpoždění mělo katastrofální následky. Americká pomoc přišla pozdě. Američtí vojáci do bojů v Rusku už vůbec vážně nezasáhli. Naši bráškové na Volze marně očekávali jejich slibovaného příchodu. A tak byli bolševici v Rusku zachráněni, díky váhavé a jim přátelské politice Masarykově a to v době, kdy bolševici neměli veliké organizované armády a kdy se jich Rusko mohlo zbavit. A tak se bolševický mor přenášel potom do celého světa ... Svým náhlým obratem, 20. července 1918, Masaryk si však nezískal důvěry presidenta Wilsona a sekretáře Lansinga. Americké diplomatické dokumenty dokazují, že ještě koncem roku 1918, po převratu v Praze, president Wilson a sekretář Lansing nebyli přesvědčeni, že Masaryk má za sebou souhlas čs. národa doma, když i legie v zahraničí revoltovaly proti jeho politice. Domajedině noblesa vůdců domácího odboje zachránila Masarykovi příští presidentství jak roku 1918, tak i později za presidentských voleb roku 1927, kdy už většina národa začala oponovati Masarykovu socializování. Coloradský „Journal“ přináší jiné zajímavé důkazy na str. 53, 55 a 56. Když se Amerika konečně rozhodla posiati do Vládivostoku několik tisíc vojáků, aby střežili město a železnici, bylo nutno dáti jejich styku s čs. vojskem meziná- rodně-právní podklad. Proto president Wilson rozhodl, aby naše proti bolševická vojska na Sibiři byla veřejným prohlášením americké vlády uznána za vojska spoluválčící a spojenecká. V právním oddělení ministerstva zahraničí vypracoval poradce Woolsey jeden text prohlášení o uznání čs. vojska pro sekretáře státu Lansinga, který sám koncipoval text druhý. Oba tyto texty, Jak Lansin- gův, tak i Woolseyův uváděly, že profesor Masaryk je předsedou Cs. národní rady, jež měla býti též uznána, jako de facto revoluční vláda. Memorandum bylo předloženo presidentu dne 30. srpna 1918. Wilson sám z textu vyškrtl jméno Masarykovo. Tím, že z textu amerického prohlášení o uznání čs. protikomunistických vojsk president Wilson sám vyškrtl jméno Masarykovo, je podán pádný důkaz, že Masaryk neměl důvěry a uznání hlavy americké vlády. Slavné americké uznání čs. hnutí za svobodu, bez Masarykova jména, bylo uveřejněno ve Washingtonu, dne 3t září 1918, dva měsíce před tím, nežli čs. stát vstoupil v život. Toto uznání protikomunistické sibiřské naší armády Amerikou bylo velikým úspěchem našich proti bolševických vojáků a čs. hnutí za samostatnost a pomohlo též k převratu 28. října 1918 v Praze. (Masaryk v té době dlel v USA a Beneš v Paříži). Bylo to uznání získané naší sibiřskou armádou nejen že bez Masarykových zásluh, ale dokonce přímo proti jeho nešťastné politice přátelské komunistům. Sice pomalu, ale jistě odhaluje historická věda všechny ty podvody a pod- vůdky páchané na novodobých dějinách Cechů a Slováků. Znovu a znovu dávají 98 [pageend22]dějiny za pravdu všem těm, kteří dobře a včas varovali před Masarykovou a Benešovou socializující politikou. Tak jsou dodatečně rehabilitováni dosud nedocenění mužové a vlastenecky cítící vůdcové našeho národa, jakými byli: dr. Karel Kramář, dr. Vácslav Von- drák, prof. dr. Frant. Mareš, dr. Karel Pergler, Viktor Dyk, J. S. Machar a přemnozí jiní. Jsou vyzdvihovány také nesmrtelné zásluhy velikých národních vojáků jimiž byli generálové: M. R. Štefánik, Stanislav Ceček, Jan Gajer, Radola Gajda, Eduard Kadlec, Rudolf Medek, Josef Jiří Švec a nesčetná řada jiných. Studium novodobých našich dějin mne přesvědčilo, že také v budoucnosti mohou snahy po osvobození našeho lidu doma od komunismu, míti úspěch jedině tehdy, vrátíme-li se na cestu, kterou nám ukazovali tito vrcholně obětaví a předvídaví — ale dosud nedocenění tak mnohými — slavní synové národa. Jak zde již vícekráte bylo řečeno, také já jsem přesvědčen, že pod praporem lživých legend a osvobozeneckých pověr, ať Masarykových či Benešových, nikdy se nepodaří soustředí ti národ k boji proti našemu úhlavnímu nepříteli — komunismu. Volba B. Vikové Kunětické R. KOPECKÝ Z připravované knihy politických vzpomínek Rudolfa Kopeckého, býv. redaktora „Národních listů.“, který již od r. 1940 žije v Londýné a jako odpůrce prosovětské politiky dr. E. Beneše se nevrátil po květnu 1945 do ČSR. Kandidatura spisovatelky Boženy Vikové Kunětické do zemského sněmu českého mi poskytla příležitost účastnit se skromným způsobem politického dění. Vzpomínám na to ne abych se chlubil svým nepatrným podílem na této veliké věci, ale proto, že chci ukázat, že i maličkost může někdy pomoci. A hlavně ovšem abych ukázal, že zatím co v mnoha zemích, vychloubajících se svou politickou pokročilostí a přehlížejících soucitně nebo pohrdavě malé národy, považovali obecně bezprávnost žen za věc samozřejmou, Češi tiše a klidně je daleko předstihli. A zásluha na tom patří té tak neprávem zlehčované národní straně svobodomyslné. Staré Rakousko nebylo nikterak nakloněno rovnoprávnosti žen a ženy byly po všech stránkách odstrkovány. Nebrali je na střední školy ani na univerzity a samozřejmě odmítalo také Rakousko jim poskytnouti mnohá občanská práva, jako na příklad členství v politických spolcích a ovšem právo voliti a býti voleny. Je stejně ku cti českého národa i národní strany svobodomyslné, že v Praze byla zřízena péčí Ženského výrobního spolku, který pečoval o vyšší vzdělání žen a který vznikl jako nadstranická organisace úsilím členek a čle- 99 [pageend23]nů národní strany svobodomyslné, první střední škola pro dívky „Minerva“. Tato škola byla později přejmenována na „Krásnohorská“, po spisovatelce Elišce Krásnohorské, jedné ze zakladatelek a hlavních pracovnic spolku. Až do vzniku Československé republiky to byla škola soukromá a neměla práva veřejnosti, to jest, její vysvědčení neměla platnost a nemohla provádět maturitní zkoušky. Její studentky se musely dát zapsat na nějakou chlapeckou střední školu jako externistky a maturovat na ní, pokud nějaká střední škola byla ochotna k nelibosti c. k. rakouské školské správy tak učinit. Ku cti českých profesorů nutno dosvědčit, že „Minervě“ a jejím studentkám pomáhali jak jen mohli. Také pražská univerzita přijala na lékařskou fakultu studentky (obě české vysoké školy v Praze byly v odporu proti c. k. rakouskému reakcionář- ství) a dr. Honzáková byla první promovanou doktorkou medicíny nejen na Karlově univerzitě, ale v celém Rakousku. Snaha o rovnoprávnost žen byla odedávna na čelném místě v českém svobodomyslném programu a kde to bylo možné, jako ve školských věcech, byl tento program plněn svépomocí. Uplatnit rovnoprávnost tam, kde šlo o aktivní a pasivní volební právo žen nebylo tak snadné — ale byla to národní strana svobodomyslná, jež provedla tento průlom do rakouské reakčnosti. Roku 1912 se konala ve volebním okresu Mladá Boleslav doplňovací volba do českého zemského sněmu. Rakousko neznalo poměrné zastoupení, při němž by po odstoupení nebo úmrtí poslance nastoupil ten, kdo byl na kandidátní listině na nejbližším místě. Byla vypsána nová volba. V tomto případě se považovalo za samozřejmé, že za stranu bude kandidován Mag.Ph. Dlabola, vynikající člen a pracovník strany. Vedení strany však docela nečekaně navrhlo místní organisaci národní strany svobodomyslné kandidáta docela nečekaného: slavnou českou spisovatelku Boženu Vikovou Kunětickou. Právní odborník strany, myslím že to byl dr. Václav Škarda, předseda poslaneckého klubu národní strany svobodomyslné na zemském sněmu českém, přišel totiž při zkoumání zákona o volbách do zemského sněmu na zajímavou mezeru v zákoně. Volební zákon vypočítával totiž přesně na jednom místě, kdo nemá právo volit a uvedl zde výslovně ženy. Na jiném místě stejně podrobně vypočítával kdo nemůže býti volen. Nedopatřením zákonodárce tam však ženy uvedeny nebyly a protože nikde nebylo výslovně řečeno, že pasivní volební právo je vázáno na právo aktivní, vyvodil dr. Škarda, že lze kandidovat ženu a vynutit, aby její mandát byl sněmem uznán za platný. Dr. Kramář, tehdy uznávaný a milovaný vůdce strany, byl vždy rozhodným stoupencem rovnoprávnosti žen a proto s důrazem a nadšeně podporoval návrh klubu poslanců zemského sněmu. Akční výbor strany, který měl ve věci poslední slovo, se rozhodl nabídnout Boženě Vikové Kunětické, aby kandidovala. S odvahou a obětavostí sobě vlastní tato horlivá pracovnice v hnutí pro emancipaci žen kandidaturu přijala. Místní organisace v Mladé Boleslavi byla pro kandidaturu ženy poněkud méně nadšena než ostatní strana. Místní vlivy mají při takovýchto volbách vždy značnou váhu a MgPh. Dlabola se zaslouženě těšil velké přízni a oblibě místního voličstva. A tak se stalo, že ač byla Božena Viková Kunětická navržena jako oficielní kandidátka strany, MgPh. Dlabola ohlásil samostatnou kandida- 100 [pageend24]túru a těšil se velmi značné podpoře některých činovníků místní organisace. Výsledek volby se stal poněkud pochybným, tím spíše, že také ostatní politické strany ohlásily své kandidáty a objevilo se nebezpečí, že bude zvolen bud neoficielní kandidát, nebo že mandát- bude ztracen pro stranu vůbec. Ostatní strany sice kaceřovaly národní stranu svobodomyslnou pro její „obojetnost“, jež se jevila tím, že vedle oficielní kandidátky byl to ještě neoficielní kandidát, ale ani jim nenapadlo usnadnit postavení oficielní kandidátky a učinit ženu kandidátkou národní. Neodvolaly kandidatury, jež ve volebním okresu tradičně mladočeském neměly velké naděje na úspěch. Posledních čtrnáct dnů před volbou se množily zprávy, že Božena Viková Kunětická je tak deprimována neochotou některých místních pracovníků strany, že se chce vzdát kandidatury. Jednoho dne přišla do sekretariátu národní strany svobodomyslné v budově „Národních listů“, kde přes chodbu byly místnosti studentské organisace, učitelka Marie Tůmová, horlivá pracovnice strany státoprávně pokrokové a mnoha nestranických ženských organisací. Sla navštívit tehdejšího generálního tajemníka strany Františka Síse, aby mu připomenula, že je potřebí, aby se celý aparát strany postavil s krajní energií za kandidaturu, jež měla důležitost pro celé ženské hnutí a pro všechny pokrokové lidi. Sis měl právě návštěvu a když už musela čekat, zašla si Marie Tůmová do místnosti studentské organisace. V té místnosti nás vždy bývalo několik, četli jsme tam noviny, diskutovali, někdy také četli přednášky a psali. Slečna Tůmová na nás byla přísná. Proč sedíme v Praze, místo abychom byli v Mladé Boleslavi a agitovali tam pro naši kandidátku. Naše odpovědbyla velmi prostá. Studentské kapsy nic takového nedovolovaly. Slečnu Tůmovou to neodradilo. Pokračovala ve svém výkladu, že Božena Viková Kunětická je deprimována, žé je nebezpečí, že se vzdá kandidatury a že to bude ostuda pro naši stranu a pro celý národ. Mluvili jsme ledacos a tu jsem měl nápad: „Což abychom jí poslali telegram, aby se nevzdávala boje, že s ní sympatizujeme a stojíme za ní!“ Slečna Tůmová nám tuto myšlenku nadšeně pochválila a vydala se k Sísovi. My jsme se dali do stylizace telegramu. Napsal jsem jej společně s dr. Františkem Staškem, tehdejším předsedou studentské organisace a pozdějším tajemníkem Maffie. Zněl, pokud se ještě dnes mohu upamatovat, asi takto: „Vytrvejte. Studentská organisace národní strany svobodomyslné stojí za Vámi!“ Napsat telegram byla jedna věc, odeslat jej věc mnohem obtížnější. Telegram stál něco mezi šedesáti haléři ä jednou korunou, ale taková částka nebyla v kapsách nás všech dohromady. Organisace sama neměla ani haléře. Tehdy ještě si strany nevydržovaly své studentské organisace z prostředků divně získaných. Každá organisace měla, co si vybrala na členských příspěvcích a funk- cionářství ve studentské organisaci nic nevynášelo. Bylo by se ostatně považovalo za krajně nemravné, kdyby někdo na něco podobného pomýšlel. A tak jsem šel s dr. Staškem po sekretariátu žebrat. Pan účetní Sikl nám dal co se nedostávalo a poslal hned zřízence s telegramem na poštu. Společně s dr. Staškem jsem šel rozradostněn k Františku Sísovi, abych mu ukázal telegram. Vrazili jsme k němu, když se právě poněkud chladně loučil se slečnou Tůmovou, jejíž temperament ji právě nečinil nejvhodnější vyjednavatelkou. Těžko říci, měl-li radost z toho, co jsme podnikli, ale slečna Tůmová ji měla. Rychle si 101 [pageend25]opsala znění telegramu a následujícího dne jsme mohli čisti v „Samostatnosti“, deníku státoprávně pokrokové strany, nejen plné znění našeho telegramu, ale také nadšenou pochyalu našeho odhodlání spolu s poněkud nadsazeným ujištěním, že se na poslední dny volební kampaně celá studentská organisace vrhne na Mladou Boleslav, aby prosadila zvolení ženské kandidátky své strany. Bylo to nadsazené proto, že ač bychom rádi šli agitovat, naše kapsy nic podobného nedovolovaly a sekretariát na financování takové akce nepomýšlel. Tvrdilo se, snad právem, že by aparát strany viděl ve sněmu raději Dlabolu než Kunětickou. Ale, i kdyby tomu tak nebylo, za rakouských dob se volby vedly s krajní šetrností, strany neoplývaly penězi a očekávalo se, že většinu práce vykonají místní neplacení pracovníci. Zatím však došel telegram od Boženy Vikové Kunětické: „S Vámi až do poslední chvíle“. Snad i ona přecenila naše možnosti, ale vytrvala a zvítězila. Byla zvolena jako první žena do zemského sněmu v celé Rakousko-uherské monarchii. Bylo to ku cti českého národa a národní strany svobodomyslné, jejíž byla zasloužilou členkou. 0 její mandát byly ovšem velké tahačky a juristé popsali mnoho papíru svými posudky. Sněm sám nemohl rozhodnout, protože byl německou obstrukcí odsouzen k nečinnosti. Ale nebylo důležité aby mařila čas ve sněmu. Důležité bylo, že byla zvolena a že český národ demonstroval její volbou svou politickou vyspělost. Po volbách nám přišla paní Kunětická poděkovat. Její stisk ruky byl nám odměnou spolu s vědomím, že jsme drobným způsobem přispěli k něčemu co stálo za vykonání. Mně dala svou knihu „Cop“ s věnováním. Hlavní zásluha na této světlé epizodě našich politických dějin patří ovšem jí, těm, kteří ji proti všem předsudkům navrhli a ovšem i voličům Mladé Boleslavi, kteří ji zvolili. KDE ŽIJÍ EXULANTI Z ČSR? NSR (do r. 1948 asi 1 500) 6 000 Kanada 10 000 Rakousko 500 Již. Amerika 5 000 Francie a kolonie 2 500 Skandinávie 500 Benelux 500 Itálie, Španělsko atd. 200 V. Británie a Irsko 2 000 Asie 200 USA 13 000 Afrika 100 Austrálie 12 000 Celkem 52 500 Do ČSR se vrátilo v době 1948-54 cca. 1 000 a na amnestii v letech 1955 až 1956 1 500 exulantů. Pro nedostatek oficiálních záznamů jsou uvedená čísla přibližným odhadem, podle kterého uprchlo z ČSR od r. 1945 asi 55 000 ob- čanů, z toho cca. 80 % Čechů a 20 % Slováků. 10 2 [pageend26]ČESKOSLOVENSKO ČSR včera a dnes VL. PEKELSKÝ „Jsem optimista, věřím, že nás bude víc takových . . někdy se musí pravda zamlčeti, když ji národ nesnese . . . , vyčkat pravého okamžiku . . ., ale pak ji říci bezohledně a to hned . . . , hned. “ (Z posledních slov těžce raněného dr. Aloise Rašína, dva dni před jeho smrtí, dne 16. 2. 1923, — po atentátu na jeho osobu). V posledních letech pokusilo se několik publicistů našeho exilu o diagnózu tragédie nás všech doma i za hranicemi, ale celkem bez nějakého pronikavého úspěchu. J. M. Kolár je např. dnes již zapomenut a aktuelnější dr. Radimský byl vyzdvihován hlavně vydavateli a nár. socialisty. Při tom oba autoři nakousli mnohou pravdu, kterou však nechtěli nebo nedovedli vyjádřit vždy do konce. Snad se přece jen obávali všelijakých následků. Strach má velké oči, a mnohdy to není jen strach, nýbrž oportunismus a třeba i různé zájmy, které nedovolují zmíniti se o tom, co by snad čtenáře mohlo zajímati nejvíce. Právě to mně dalo podnět, abych se dotkl problémů, které jsou u většiny dnešních exilních publicistů stále přísně „tabu“. ČSR 1918 - 1938. Málokdo chce dnes vzpomínat na dobu první republiky ve zlém. A to bez ohledu na národnost a politickou příslušnost. Mladší generace, narozená po r. 1925, první republiku stejně již nepoznala a nemůže ji tudíž, z vlastních zážitků, posoudit Pro nás znamenala hodně, v tisícileté historii českého národa jen 20 let, a na soudu dějin vzbudí asi jen kritiku, neboř zřízením CSR byla usnadněna cesta novodobým diktaturám do střední Evropy. Jsme zvyklí číst dnes v exilu — od bývalých spolupracovníků dr. Beneše — o první republice jen samou chválu a státní bankroty v r. 1938-39 resp. 1945-48 nejsou viděny také ve vnitřních příčinách, nýbrž vždy jen sváděny na nepřátelské zásahy zvenčí. Nadto je první republika dávána světu jako vzor demokracie, svobody (o francouzském „patronátu“ ani slova), státního pořádku a blahobytu a nebýt- podle nich — zlých Němců či Rusů, bylo by tomu až dodnes. A tak se pokračuje ve falšování skutečností, jak již dříve za Masaryka a Beneše, kdy se vyplácely horentní částky zahraničním novinám a žurnalistům, aby pěli o republice jen chválu. I když budeme zachovávat mnohé dobré vzpomínky na první republiku, bylo by nezodpovědné, nehledati kauzalitu bankrotu a zániku demokratického Československa u nás samých a ve vnitropolitických okolnostech. Dn Václav Bouček, zásadní obhájce Masaryka i Beneše, označil státní zřízení CSR málo lichotivě, jako „quasi demokracii s quasi parlamentarismem“. 103 [pageend27]Spousta dobrých lidí, finančně dobře fundované vrstvy, podnikatelé, státní úředníci, ale i političtí čachráři byli s tehdejším pražským režimem spokojeni. Nemajetné vrstvy obyvatelstva, zadlužení sedláci a domkáři, nezaměstnaní dělníci a příslušníci jinonárodních skupin (např. pro neúměrně vyšší nezaměstnanost v německém pohraničí a marné pokusy nové slovenské inteligence o obsazení důležitějších míst veřejného života na Slovensku) dívali se na státní zřízení s menší nebo i větší kritikou. Málokdo chce dnes také přiznat, že komunismus měl již od prvních let CSR v čs. politickém životě značný ohlas. Pro zajímavost uvádím tabulky výsledků voleb: Pol. strany Počet mandátů docílených ve volbách do čs. parlamentu **) V r. 1935 s Ligou Stříbrného jako NÁR. SJEDNOCENÍ. *♦*) V r. 1935 jako AUTONOMISTICKÝ BLOK. ♦♦**) KSČ byla založena dne 2. XI. 1920 a připojili se k ni poslanci: 23 z Cs. soc. demokracie, 3 z něm. soc. demokracie a 1 z Mad“ soc. dem. r. 1920 r. 1925 r. 1935 Čs. soc. demokracie 74 a 1 Ieg. (r. 48) 29 38 Čs. str. lidová 33 *) 31 22 Čs. strana republ. (agrární) 28 a 1 legionář 45 45 Čs. str. nár. socialistická 24 a 2 legionáři 28 28 Cs. nár. demokracie 19 13 17 **) Čs. str. živnostenská 6 13 17 Socialisté (Modráček) 3 Slov. nár. a rolnická str. 12 Hlinková str. ludová 23 22 ***) Nár. obec fašistická 6 Německá str. soc. dem. 31 (r. 28) 17 11 Něm. pospolitost (nacionálové a DNSAP) 15 • . Něm. nacionálni str. 10 Něm. nár. soc. děl. str. (DNSAP) .. 7 • . Něm. str. zemědělců 11 24 5 Něm. k/esťí-soc str. 10 13 6 Něm. dem. str, svobody 5 - - Sudetskoněm. str. (Henlein) 44 Maďarská str. rolnická 1 - - Ma<£ -něm. křesč soc. strana 5 4 Madľ-ném. str. soc. dem. 4 Madárský blok 9 KSČ - - resp. 26 ♦♦*♦) 41 30 Ostatní 2 - • Celkový počet poslanců 285 300 303 ■ *) V r. 1920 81a Cs. strana lidová do voleb společně se slov, luďáky. 104 [pageend28]Obecní volby do místních výborů v Praze Do obecního zastup, v Kolíně 29. května 1938: 12, Června 1938: Pol. strany: Počet hlasů Pol, strany: Počet hlasů nár. soc. •151 600 nár. soc. 3094 komunisté 99 900 soc. dem. 2762 soc. dem. 75 809 živnostníci 1450 Nár. sjednocení 68 007 Nár. sjednocení 1409 lidovci 37 749 atd. komunisté 1 343 atd. KSČ dostala ve volbách v r. 1925 933 711 a v r. 1935 849 000 hlasů. Z výše uvedených tabulek vidíme neoprávněnost dnes často užívaného ^přívlastku „Masarykova resp. Benešova republika“ a ironii hesla, že občané CSR jsou „děti Masaryka“ apod. Ci chce snad někdo tvrdit, že komunisté, příslušníci Henleinovy strany, ludáci nebo čs. Madaři a Poláci se považovali jako děti Masaryka? Vždyť i česká pravice z velké části Masaryka kritizovala nebo odmítala, a to nejen extrémní skupiny, nýbrž i velká část nár. demokratů, stejně jako část agrárníků a příslušníků lidové strany na Moravě. Vždyť víme, že za vlády Masaryka a Beneše se děly věci, které republice nebyly naprosto ke cti. Např. již v r. 1924 byla okleštěná zákonem čís. 124 tisková svoboda a dnes RFE tak opěvovaná svoboda tisku v demokratické ČSR vypadala ve skutečnosti mnohem nesvobodněji než třeba ve Francii, USA a Anglii. Různé publikace (nejen opoziční) byly často zabavovány, cenzurovány a vycházely s bílými „plachtami“ nebo jako opravené vydání po cenzuře. Tím byli žurnalisté, jak se tehdy říkalo, vychováni ke „klanění se u vrbiček“. Ke schválení požadovaného zákona o potírání značně rozsáhlé korupce nedošlo však pro odpor jak politických stran tak i mnohých vládních činitelů. Stovky miliónů, které mizely v bezedných kapsách, nebyly přece k zahození. Vyjmenujme namátkou jen několik velkých korupčních afér: lihová, benzinová, pražcová, vagónová, cukrová, korupce při stavbě elektrárny v Ervěnicích, Vranovské přehrady, při pozemkové reformě a rozdávání zbytkových statků, aféra pojišťovny Fénix atd. Ale ani volby nebyly v první CSR právě vizitkou demokracie. Vázané kandidátní listiny byly předmětem nespokojenosti u širokých vrstev obyvatelstva, kterým nebyl dovolen výběr kandidátů. Zákonem však bylo přikázáno voleb se zúčastnit a volit ty, které ta či ona politická strana na kandidátku dosadila. Je samozřejmé, že se tím dostali do parlamentu často lidé neschopní, ale věrní straně, osoby nečestné, oportunisté a korupčníci. Volebních výsledků využívaly vládní politické strany nejen k upevnění své moci, nýbrž i k všelijakým politickým čachrům. Při sestavování vlády byl používán jen politický klíč a lhostejná byla kvalifikace ministra pro vedení svého resortu. Zájemci o umístění ve státní a veřejné službě, a také jinde, potřebovali vždy politickou legitimaci té strany, která v onom místě měla vedení. Jelikož stran bylo mnoho a k rozdělení dosti, nosila řada občanů v kapse několik politických legitimací pro tu neb onu příležitost. 105 [pageend29]Tím a mnohým jiným byla podkopávána první ČSR, důvěra ve státní a demokratické zřízení, které licoměrné neslo ve svém štítě heslo „Pravda vítězí“, a které si ponechal ve státním znaku i dnešní čs. komunistický režim! Nadšení, se kterým český a slovenský lid vítal v r. 1918 založení republiky, dostalo řadu trhlin a hnalo mnohé horké hlavy do opozice. Ctižádostivý dr. Beneš si však věděl rady a bezohledně likvidoval své odpůrce. Používal k tomu svého tajného archivu, konstruovaných udání a v případě potřeby i lékařských „dobrozdání“, jako např. u Stříbrného. Demokracie se za života TGM a ještě více za presidentství dr. Beneše zužovala. Masaryk sám se nesnažil opříti se o nějakou politickou stranu. Naproti tomu se však Beneš opíral o nár. socialisty, kteří v r. 1935 odhlasovali zákon o rozpuštění politických stran a připravovali se v zákulisí (bezúspěšně) na založení nové jednotné státní strany, samozřejmě v čele s dr. Benešem. Právě nár. socialisty nutno považovat za hrobaře ČSR a demokracie — viz jejich pozdější hru o dohodu s komunisty za války i po válce. Stále se ještě najdou v exilu lidé, kteří Beneše vychvalují. Jsou to právě ti, kteří na jeho hnojišti parazitovali, kteří nechtějí přiznat svoji vinu na katastrofě čs. státu a kteří dnes, pomocí Benešova jména, hledají spojení s neinformovanou krajanskou obcí starousedlíků hlavně v USA a Kanadě. K ilustraci politického charakteru dr. Beneše přečtěme si jeho nabubřelá a při tom dutá slova např. z návštěvy Podkarpatské Rusi zač. května 1934, kdy byl ještě zahraničním ministrem: „Československo, když se jednou rozhodnutím mírové konference stalo držitelem Podkarpatské Rusi, se země té nikdy nevzdá, jiŽ nikdy žádného revizionismu v této otázce nepřipustí a bude země té s vámi všemi hár jiti do poslední kapky krve.“ (Nár. Politika, 6. V. 1934). Jak Podkarpatskou Rus Beneš hájil všichni víme, stejně také o jeho jednání stran odstoupení Podk. Rusi SSSR již v roce 1941 se sovětským velvyslancem Majským v Londýně. Dne 4. VII. 1938 „prorokoval“ dr. Beneš k deputaci sokolských žup: „Nestane se nic, co by poškodilo stát, republiku a nás demokratický režim; ale právě v jubilejním roce republiky svým opravdovým pokusem o spravedlivou spolupráci se všemi našimi občany všech národností dáme světu nový doklad o tom, jak náš stát je spravedlivý, pevný, odolný, vyspělý a mírumilovný.“ Výsledek byl Mnichov! K doplnění nestoudné povahy velikáše Beneše je jeho tvrzení, otištěno ve „Wiedomosci polskie“ z 15. VI. 1941:„M když Člověk pomyslí, my CeŠi jsme to přece vše předvídali opravdu všecko!’ Na otázku polského novináře, zda opravdu všecko, Beneš znovu opakoval: ‘ Tak jest, vpravdě všecko!’“ Mnichovská katastrofa, kapitulace a odlet dr. Beneše do ciziny vymýtily načas v českém národě takřka poslední zbytky sympatií k jeho osobě (u Slováků a jiných národností ČSR jich stejně nikdy mnoho neměl). V květnu 1945 národ sice uvítal jeho návrat, ale toto nadšení bylo také projevem radosti nad koncem války a nacistické okupace. II. republika Pomnichovská druhá republika měla jen krátké trvání. Byla ještě svobodná, avšak zrazená od všech zahraničních přátel, okleštěná, bez velké naděje na udržení. Byla také bez Beneše, který ze svého presidentského úřadu dobrovol- 106 [pageend30]ně rezignoval a po svém odletu z ČSR přál ježte novému, ústavně zvolenému presidentu dr, E, Háchovi, hodně úspěchů. Dobrovolným sloučením stran na pravicovou „Národní jednotu“ a levicovou „Stranu práce“ byla vyjádřena snaha o zjednodušení a ozdravění politického života. Poměry první republiky, zvláště osoba a okolí dr, Beneše, byly terčem široké kritiky, zejména na straně „Národní jednoty“, ke které se připojila, k velkému překvapení, i strana nár. socialistů. Odřekla se vůdce Beneše a zařadila do pravice. Její předseda J. V. Klofáč ztotožňoval v „Českém slově“ z 30. XI. 1938 čs. nár. socialismus s Hitlerovým nár. socialismem a napsal mj.: „Německo a jeho národní socialismus nesmíme jen dohánět, musíme jej předhánět . . . Musíme ve střední Evropě dát příklad vzornému soužití Slovanů a Němců, což je tím snadnější, Že jsme Často spojeni též krví., Otec mé matky byl plnokrevný Němec. “ A zřejmě na adresu Beneše prohlásil Klofáč: „Musíme odmítati každého, kdo jako dítě blábolí o blízké chvíli, která nám vrátí všechno, oč jsme v říjnu přišli a co je definitivně ztraceno.“ Takové otočení na obrtlíku o 180 stupňů nedokázala včes- ké politice dosud žádná strana. Konflikt se Slováky a Hitlerův zásah likvidovaly druhou republiku a z české části ČSR se stal „Protektorát Čechy a Morava“. „Protektorát Čechy a Morava“ Tíhu německé okupace pocítil nejen veřejný život, nýbrž i každá společnost a rodina. Vedle politického teroru byl pro životnost národa nebezpečím silný germanizační nátlak a kolem 300 000 příslušníků českého národa se přihlásilo za Němce. Vr. 1944 byl jsem na návštěvě v jedné ryze české vesničce na Bos- kovicku, kde jsem potkal malé školáčky zpívající německé písně. V rozhovoru s jistým místním učitelem jsem se dozvěděl, že je nařízeno učit v českých školách české děti německy zpívat a že např. v učebnici pro 3. tř. obecnou lze najiti: „Sedli si do vlaku v Praze (Prag). Jeli do Nymburku (Neuenburg) přes Vysočany (W is sots chán), Horní Počernice (Ober Potschemitz) a jiná města... “ Pokus o sjednocení pravicových stran a skupin, které po 15. III. 1939 vytvořily tzv. „Národní výbor“, selhal a byla utvořena jednotná strana tzv. „Národního souručenství“. Vedle toho existovaly však nelegální, ale trpěné, různé pravicové a fašistické skupinky, které ale u říškoněmeckých orgánů neměly žádného zvláštního vlivu a ani nebyly v oblibě. Německým úřadům vyhovovali mnohem lépe oportunističtí služebníci a funkcionáři bývalých'politických stran než zásadní nacionalisté. Nikdo nechce přiznat, že mezi prvními zatčenými při příjezdu říšské armády do Plzně, mezi popravenými studenty dne 17. XI. 1939 a mezi likvidovanými v Lidicíčh se nacházeli rovněž fašisté a vlajkaři. Kolaborace s Němci, službičkování a donášení bylo spíše otázkou osobního charakteru jednotlivců a to bez rozdílu politické příslušnosti. Značnou rolí — až do porážky Němců u Stalingradu — hrál oportunismus. Odpor Čechů proti nacismu vzrůstal úměrně s blížícím se koncem války. Jeden z největších kolaborantů a služebníků nacismu byl Emanuel Moravec, ministr tzv. Osvěty, býv. spolupracovník Stránského „Lid. novin“ a-býv. Benešův armádní propagandista (pseud. Stáni slav Yester). Vzpomeňme také Arno Haise^ býv. komunistu, který obsadil vedoucí postavení v odborářské organizaci NOUZ a jehož jméno pad- 107 [pageend31]lo dokonce při úvahách říšského protektorátního úřadu, když se hledal vhodný nástupce na místo předsedy protektorátní vlády po zatčení, později popraveného, gen. Eliáše; nebo dr. inž. Emanuela Šlechtu, který byl jako kolaborant v seznamu londýnského exilního ministerstva vnitra, ale i přesto po r. 1945 zaujal místo v předsednictvu čs. nár. socialistů a v r. 1948 se stal předsedou zkomunizovaných českých socialistů. Pozdější Benešovy dekrety proti „kolaboraci“, vyrobené dr. Jar. Stránským v Londýně, trestaly často s tendencí osobní msty — viz případ J. Stříbrného, R. Berana apod.dávaly možnost vyřizování osobních účtů, nedbaly individuálních důvodů problematiky kolaborace a byly více méně zbraní pro politické vyděračství. Na potrestání skutečných zrádců, udavačů, spoluviníků na zločinech proti lidskosti atd. bývaly by zcela stačily tehdy platné trestní zákony. Zahraniční akce dr. Beneše Dr. Beneš se v londýnském exilu uzurpátorsky opět označil presidentem republiky, založil vládu, vyhlásil vojnu Hitlerovi a všem jeho spojencům, vypůjčil si od Britů na svoji akci přes padesát miliónů liber št. a obestřel rouškou tajemství osud zlatého pokladu, který byl v zahraničí. Beneš uvítal porážku Francie, která nejevila k jeho osobě sympatií, založil v Anglii čs. zahraniční armádu o síle cca. 4 000 mužů a prorokoval každým rokem „blízký“ konec Hitlera. Každý, kdo se snažil Beneše kritizovat, byv k tomu třeba jen sveden britskou demokracií, kde i za války padla ostrá slova na adresu W. C. Churchilla, byl u Angličanů bezohledně denuncován a politicky likvidován. Ješitnost a ctižádost Beneše neznaly mezí a tak byli zahnáni do vězení nebo politické izola- lace gen. L. Prchala, poslanec inž. Fr. Schwarz, vyslanec St. Osuský, býv. min. předseda dr. M. Hodža, soc. dem. předák R. Bechyně, president Státní banky Malík atd. Kritických hlasů proti Benešovi bylo hodně nejen v exilu, nýbrž i v krajanských řadách starousedlíků. Čeští katolíci v USA, např. v r. 1940, viděli ještě v dr. E. Háchovi ústavně zvoleného, třeba i ve své funkci nacisty brzděného, presidenta a velká část slovenské emigrace podporovala Slovenský stát. Bez odporu připojily se k Benešovi hned z počátku jen tzv. svobodomyslné a socialistické směry včetně, jinak v akcích vyčkávajících, komunistů. Z odpůrců paktování dr. Beneše se Sověty a moskevskou emigrací KSČ je nutno zdůraznit jméno českého vlasteneckého msgr. Fr. Mikoláška, který v St. Louis, USA, redigoval katolický časopis „Hlas“. Mnozí naši lidé čekali, že proti politice dr. Beneše rovněž aktivně vystoupí dr. K. Pergler, který byl Masarykem a Benešem, přes své zásluhy o ČSR a přes svůj poslanecký mandát, z ČSR vypuzený. A mlčel jako i mnozí jiní. Dr. Beneš připravil v londýnském exilu ještě další zradu na zásadách svobody a demokracie: likvidaci občanských stran, kde vůči jeho osobě byla vždy silná opozice. Nár. socialisty měl v hrsti, k soc. demokratům a lidovcům poslal své agenty (B. Laušmana, V. Majera, P. Tigrida, I. Ducháčka aj.).Jediným problémem pro Beneše, v otázce presidentství, byli komunisté, ke kterým však jistě neměl vnitřního odporu. Jen si přečtěme, co již v r. 1939, v knize „Democracy today and to-morrow“, napsal: „Na straně druhé má komunismus ve své 108 [pageend32]filozofii a mordíce jistou podobnost s demokracií. Je také pro rovnost všech lidí a národů. Je také humanitní, univerzalistický, intelektualistichý a racionalistický. Je také pacifistický, intemacionalistický a je pro politiku Spojených národů. Z tohoto hlediska je jeho mravní a filozofická základna tatáž jar ko u demokracie. “ Hlavní předpoklad dohody Beneše s komunisty byla ujištění, že bude s jejich podporou znovu presidentem ČSR včetně práva diktátorského vyhlašování „revolučních“ dekretů. Chladně se obrátil zády k protikomunistickému polskému exilu, se kterým, když jej potřeboval pro upevnění své moci u Angličanů, uzavřel pakty o přátelství a budoucí úzké politické a hospodářské spolupráci. Lidová demokracie 1945-1948 Události let 1945-48 jsou nám dobře známy. Nadiktované benešovské dekrety přispěly k socializaci Československa, vypovězení sudetských Němců způsobilo dlouholeté hospodářské vakuum, retribuční dekrety pomohly likvidovat protikomunistickou opozici atd. Vrcholem amorálnosti Benešova režimu bylo vydání jeho dekretu ze dne 27. X. 1945, kterým byly amnestovány všechny zločiny proti lidskosti při „trestání Němců a kolaborantů“ po 5. květnu 1945. Tím byly eliminovány veškeré možnosti stíhání a rehabilitace za násilnosti, kterých se dopustila svévolně ulice a zločinecké živly zlatokopů. Tato amnestie představuje v historii ju-stice jedinečný dokument vládního sankcionování vraždy, loupeže, znásilnění atd., což si nedovolila dosud žádná diktatura, nacistickou nevyjímaje. Beneš, jeho vláda a nekomunistické strany přispěly nesporně k počátkům bolševizace Československa a v otázce odsunu Němců a Madarů začaly dokonce s komunisty licitovat a snažily se je přetrumfnout šovinismem. Dne 25. VI. 1945 vytvořili nár. socialisté se soc. demokraty a komunisty tzv. socialistický blok a v květnových dnech počítali dokonce s vytvořením společné socialistické strany — podobné SED ve vých. Německu — což však komunisté odmítli. Samozřejmě ani svoboda tisku v r. 1945 neexistovala a vydavatelská činnost byla umožněna jen povoleným politickým stranám, odborovým organizacím a institucím. Bylo sice několik výjimečných žurnalistů, kteří se čas od času, bezvýsledně, odvažovali kritizovat stávající poměry. Košický vládní program, schválený všemi povolenými politickými stranami sdruženými v tzv. Národní frontě, udával jasně hranice poválečné „svobody“ pro každého a byl programem pro postupnou bolševizaci ČSR. První volby, v květnu 1946, přinesly vítězství komunistům: 38.1 % (na Slovensku jen 30.4 %). Přes volební kampaň nebyla v nové vládě Kl. Gottwalda porušena soudržnost Nár. fronty. Všichni političtí předáci slibovali i nadále věrnost Sovětskému svazu a schválili jednohlasně dvouletý hospodářský plán, který byl vypracován již podle sovětských vzorů pětiletek. Nár. socialistický ministr dr. H. Ripka, stejně horlivě jak propagoval v Londýně čs.-sovětskou dohodu o těsné ^spolupráci z 13. 12. 1943, realizoval napojení čs. hospodářství na SSSR. Když ČSR, donucena Stalinem, odvolala dne 10. VII. 1947 svoji účast na konferenci Marshallova plánu v Paříži, byla tím dána mnohem závažnější 109 [pageend33]příčina k demisi nekomunistických ministrů, než v únoru 1948. Tehdy však tito ministři ještě spekulovali, že se budou moci i nadále dělit s komunisty o moc. Nešlo jim přece o zásadu svobody, demokracie nebo západní orientace, nýbrž jen o politické čachry a řemeslné korytářství. Demise dvanácti nekomunistických ministrů, v čele s dr. P. Zenklem, dne 20. února 1948 (z celkového počtu 26 členů vlády), pomohla jen komunistům k ovládnutí všech pozic, ktqré tehdy ještě plně nedrželi. Zbavila je rovněž obav před novými volbami, ve kterých by KSČ nemusela už získat tolik hlasů jako v r. 1946. Zatím co únorové události zastihly nekomunistické strany bezradné, byli komunisté plně připraveni; na Slovensku likvidovali už na podzim 1947 několik zásadně protikomunistických poslanců. Také dovedli komunisté vytvořit si skupiny quislinků a důvěrníků, kteří sami odstranili ze stran odstoupivší ministry a jejich přívržence, obsadili vedoucí místa a delegovali potřebné tzv. nekomunistické ministry pro novou Gottwaldovu vládu „Národní fronty“. Dr. Zenkl a spol. — když je i jejich poslední naděje, president Beneš, odepsal — poznali svoji totální politickou porážku a beznadějnost. Někteří přišli do vězení, řada jich odešla na Západ, třeba i s vědomím komunistů ... Mouřenín vykonal svou povinnost ... Dnešní komunistické Československo Po únoru 1948 běžela politická perzekuce na plné obrátky, rozsudky lidových soudů z let 1945-48 byly revidovány a nové procesy zahajovány. Desetitisíce občanů opustilo republiku. KSC ovládla všechny pozice, soc. demokraté se dne 27. VI. 1948 „spojili“ s komunisty, národní socialjsté, změnivše své pojmenování na „České socialisty“, uznali vůdčí roli KSČ a dnes odsuzují sebekritikou svoji „buržoásni minulost“, lidovci se stali stranou katolického socialismu, s úkolem, dokončiti kolchozaci zemědělství. KSČ a její tajná policie StB zlikvidovaly bezohledně jakýkoliv nekomunistický vliv a možnost odporu — včetně u církevní hierarchie —, který by jim rušil vazalský poměr k Moskvě a „cestu k socialismu a komunismu“. Malé průmyslové podniky, do r. 1948 ještě vyjmuté z Benešových dekretů, byly zestátněny, stejnějaké postupně maloobchod a živnosti. Současné byla zvýšena industralizace Českých zemí i Slovenska, která pohltila miliardové částky a snížila tak standard obyvatelstva na minimum. I v samé KSČ došlo k čistkám, nejprve vyřazením řady nespokojených předválečných členů a nakonec procesem s gen. tajemníkem KSČ R. Slánským, který byl s dalšími deseti předními funkcionáři KSC dne 27. XI. 1952 popraven. Byli obviněni z „protistátní činnosti, ze špionáže, sionismu a hospodářské sabotáže“. V jádru šlo však o mocenský boj se skupinou Kl. Gottwalda, který ale svého vítězství nad Slánským dlouho neužil, neboť devět dní po smrti Stalina (14. III. 1953) rovněž zemřel. Po tříleté čistce v KSČ, na kterou doplatily stovky funkcionářů a tisíce členů, se v r. 1953 situace v KSČ stabilizovala. Měnová reforma z 1. VI. 1953, kterou doprovázely demonstrace nespokojeného obyvatelstva v Plzni a jinde, měla přinésti ozdravení hospodářské situace také ve prospěch životní úrovně obyvatelstva. Kupní hodnota čs. koruny byla restaurována a špatná kvalita zboží se začala lepšit. Bylo provedeno několik 110 [pageend34]snížení cen zboží a i zvýšení malých platů. Dále také pomohla měnová reforma likvidovat jmění bývalých majetných tříd. Násilná socializace zemědělství načas polevila a od r. 1956 začala komunistická vláda používat rafinovanější metody nejen psychologického přesvědčování, nýbrž i daňovým systémem a zvyšováním norem dodávek. K 1. X. 1959 bylo v ČSR 12 509 JZD a již jen 19 % zemědělské půdy tj. 900 000 ha v rukou soukromohospodařících rolníků. Organizace všech sektorů veřejného a hospodářského života byla přizpůsobena sovětskému vzoru. Průmyslová výroba, která podle komunistických statistik z r. 1959 je prý asi čtyřikrát vyšší než 1938, má dosáhnout na konci třetí pětiletky (1965) dokonce šestinásobný objem z r. 1938. Průmyslová výroba na Slovensku se prý zvýšila koncem r. 1959 asi sedmkrát oproti roku 1937. Zvyšování životní úrovně však hodně pokulhává, není úměrné se stoupajícím indexem průmyslové výroby a služby pro obyvatelstvo jsou stále v katastrofálním stavu. Index životních nákladů se sice v době 1953 — 1958 snížil o 18 % a průměrné mzdy (mimo zemědělského sektoru) se měly zvednout z Kčs 1081 na 1 277. Pro zajímavost uvádíme tabulku cen některých potravin a životních potřeb v ČSR a pro srovnání také z NSR, kde průměrná měsíční mzda zaměstnance činí DM 421,-: ČSR/1937 Kč : ČSR/1959 Kčs: NSR/1959 DM : chléb 1 kg 2,25 2,60 0,96 mouka hladká 2,80 3,20 1,- rýže 3,05 6- 2,- hovězí maso na pečeni 17,- 24,- 9,- vepř, maso na pečeni 13,30 28,- 8,- salám šunkový 22,- 32,- 8,- šunka 60,- 90,- 10,- máslo 16,50 38,- 6,40 sádlo 14,85 28,- 1,80 margarin 10,90 18,- 2,64 cukr 6,35 9,60 1,24 káva 36,- 210,- 17,- pivo 1 litr 2,60 2,40 1,40 mýdlo toaletní 1 kg 18,- 25,- 6,- uhlí hnědé 100 kg 20,80 16,- 7,- uhlí černé 29,10 22,40 12,50 pánský oblek IA 500,- 1 180,- 250,- pánské polobotky 79,- 176,- 40,- šaty vlněné dámské 156,- 275,- 90,- dámské boty 65,- 156,- 35,- silonky 28,- 3,75 10 cigaret 3,- 3,50 1,- rum 40% 1 litr 19,- 57,60 16,- 111 [pageend35]hospodářským celkům. I v organizaci práce dojde k velkým změnám, neboř ve všech velkých podnicích bude postupně zaváděn pracovní chod na dvě směny. Vyhlášení připravené nové ústavy v r. 1960 nahradí stejně již neplatnou komunistickou ústavu z r. 19Ť8. Vedení KSČ žádá od obyvatelstva stále více pracovního vypětí. Musí se mít však na pozoru, aby své požadavky nepřeexponovalo, i když k normám — obrazně řečeno — dává trochu špeku a cukru. Vždyť se často stává, že při špatném výpočtu statiky se zřítí celá budova. A co exil? Cím více nás čas dělí ode dne našeho odchodu z ČSR, tím více se musíme zajímati o dění ve vlasti a vyvozovat z toho konsekvence pro boj o svobodu národa a pro politický program, neboť jinak bychom byli jen ohlasem minulosti, který patří do starých análů. Slavme 28. říjen, který je symbolem svobody českého národa, pišme a polemizujme o historii, vždy ale s vědomím, že historie se neopakuje a před námi je mnoho nevyřešených otázek budoucnosti. V opačném případě dostali bychom se do role statistů, snílků anebo v nej lepším jen do role tlumočníků propagandy všelijakých zájmů. Dnešní spád události nebude brát ohledy na stojaté vody. Kritizujeme-li „zlaté časy“, první republiku (nezmínili jsme se o málo demokratickém zákoně na ochranu republiky z 19. III. 1923 a příčinách tehdy silného vystěhovalectví z ČSR), a neuvádíme-li mnohé pozitivní z této doby, je to proto, že první republika nesplnila to, co slibovala hradní propaganda. Čo však ještě horší: představitelé první ČSR nedovedli zpevnit dlouhou nadvládou Habsburků otřesenou morálku a Benešova kapitulace nalomila mnohou páteř. Také „protektorát“, s výjimkou popravených a mučených a skrovné řady skutečných vlastenců, celkové morálce rovněž nepřidal a první léta po r. 1945 jsou u velmi mnoha lidí totálním úpadkem mravního cítění, hlavně ovšem u tzv. politiků Nár. fronty, kývajícího parlamentu a funkcionářů politických stran a organizací. A že by komunismus přispěl k morální obrodě, o tom snad netřeba plýtvat slovy. Český národ bude žít i po komunismu. Jeho tragédie byla zapříčiněna již v roce 1918 politiky, kteří nedbali národních zájmů, lepší budoucnosti, pevnosti a morální síly čs. státu, nýbrž se v prvé řadě snažili o ukojení své ctižádosti (Beneš), slavománie (Masaryk) atd. Náš národ nese pochopitelně na celém vývoji 1918 až 1948 nepřímou vinu. Nechal se ukolébávat! falešnými hesly, legendami, pokryteckou propagandou a neslyšel varování národu opravdu oddaných politiků (dr. Kramář, Dyk, Machar atd.). Masarykovo heslo „Vývoj jde doleva“ a Benešova kolaborace s komunismem usnadnily hodně vládu komunistům. Nevypočítávám všechny přímé viníky naší národní tragédie. Žijí i zde mezi námi v exilu a mají ještě tu nehoráznou impertinenci organizovat se v zájmových kroužcích (RSČ, straně nár. socialistů v exilu apod.) s tykadly do amerických spolků pro exil, jako je RFE, ACEN a do krajanských spolků. Širokým řadám našich krajanů v zahraničí nemohou býti vzorným příkladem a pro- 114 [pageend36]to pozorujeme i v našem exilu vzrůstající vlivy materialismu, národní bezcitnosti, egocentrismu, intrikánství, nesoudržnosti, pokrytectví apod. Samozřejmě ne u všech, ale u značné části. A právě otázka naší morálky rozhodne o tom, zda náš exil přežije několik dalších příštích let, která, jak se zdá, budou tvrdá a vůči nám bez ohledů. DISKUZE Cizí občanství a mravnost JAN KLÁNSKÝ V českých exilnich časopisech probíhá již delší dobu diskuze o problému přijímání cizího občanství. Hlavné v zámořských zemích stává se mnoho uprchlíků, z ČSR tamějšími státními příslušníky. V rámci této diskuze otiskujeme příspěvek Jana Klánského, který žije již 10 let v USA, Autor je jeden z vysokoškoláků, kteří v únoru 1948 demonstrovali proti komunismu. — red. Otázka přijímání cizího státního občanství uprchlíky byla už v našem exil- ním tisku prodiskutována z mnoha hledisek: politického, právního, citového, praktického aj. Avšak málo pozornosti bylo dosud věnováno hledisku mravnímu. Uvedená otázka bývá formulována různě, často se sofistickou implikací odpovědi, kterou si její autor přeje slyšet. Jeden se např. táže: „Je přípustné, aby př íslušníci politického exilu přijímali občanství států, v nichž nalezli útočiště, a uchovali si přitom právo zúčastnit se celonárodně důležitých akcí exilu jiným způsobem než pouhých diváků nebo finančních podporovatelů, tj. aktivním rozhodováním a reprezentováním ujařmeného národa?“ Jiný'namítá, že tato formulace je chybná a otázka by měla spíše zníti takto: „Je opravdu nezbytně nutné, aby lidé, kteří jsou v nepřátelském poměru s dnešním komunistickým režimem v CSR, zůstali i nadále a za všech okolností jeho bezprávnými poddanými?“ První formulace zřejmé volá po právnickém zjištění, že kdo se dobrovolně vzdá státního občanství své země a přijme jiné, může sice i nadále pomáhat propagačně, hmotně a podobně, avšak nemůže mluvit jménem své staré vlasti nebo zastávat funkce obdobné ministerským či parlamentním křeslům v exilu. Formulace druhá naopak naprosto přehlíží skutečnost, že překroče ním čs. hranic každý z nás přestal být „bezprávným poddaným komunistického režimu“ a získáním statutu politického uprchlíka získal právo asylu, které uznává každý civilizovaný stát. Žádná vláda nebude logicky považovat člověka se statutem exulanta za „bezprávného poddaného“ režimu, před nímž utekl a před nímž mu poskytla ochranu, ani za „nepřátelského cizince“ (pokud on sám svou činností nepřátelské stanovisko neprojeví) jenom proto, že nepožádal o občanství země svého exilu. 115 [pageend37]Avšak při rozhodování o změně státního občanství, jež je samozřejmě přirozeným právem každého svobodného jedince, nejde pouze o legální přípustnost anebo údajnou nezbytnost. Rozhodující zde má být otázka cti, mravnosti a svědomí. U lidí, kterým se z jakýchkoliv důvodů znechutily poměry v původní vlasti a kteří se proto rozhodli usaditi se trvale v zemi jiné, lépe vyhovující jejich životním požadavkům, nemusí ani zde být odpověě problematickou. To jsou prostě emigranti, ař už jejich motivy byly hospodářské, politické, náboženské či jiné a ač opustili svou starou vlast s pasem a vížem nebo ilegálně. U těchto je přijetí občanství země jejich nového usídlení samozřejmým důsledkem jejich původního motivu a nemůže jim být proto z hlediska mravního vytýkáno. Naopak, v takovém případě jde jen o morální důslednost. Mezi Čechy, tč. v zahraničí, jsou však i takoví, kteří se prohlašují nikoliv za emigranty, nýbrž za exulanty, a tvrdí, že opustili svou vlast proto, aby v cizině pomohli k jejímu osvobození a pak se do ní opět vrátili. Tito lidé mají ovšem rovněž přirozené právo na změny svých názorů, právo vzdáti se myšlenky na návrat do jednou osvobozené vlasti a změnit se tak z exulanta v emigranta. U těchto je přijetí nového státního občanství krokem důsledným, nikoli nemorálním. Jsou však i takoví, kteří se stále považují za příslušníky exilu a nikoliv emigrace, kterým je stále ještě český národ a jeho země dražší než kterýkoliv jiný a kteří jsou pevně rozhodnuti opustit při první příležitosti zemi svého nynějšího pobytu a vrátit se do osvobozené vlasti. Jsou tito lidé morálně oprávněni přijmout cizí státní občanství anebo nejsou? Zde je odpověd individuální a záleží také na zákonech země jejich exilu: Ve státech, které připouštějí duplicitu občanství anebo kde udělení občanství cizinci je podmíněno pouze několikaletým pobytem, placením daní a podáním formální žádosti, nemá odpověd kritérium morální, nýbrž pouze prakticky prospěchové. Jsou však i státy (např. USA), které duplicitu nepřipouštějí a kde žadatel musí složit přísahu, že se definitivně odříká své dosavadní vlasti a loyality vůči ní (míněna je země a národ, nikoliv momentální vláda či režim) a že jeho věrnost a oddanost bude nadále platit pouze zemi, jejíž občanem se chce stát a jejíž zájmy bude přednostně hájit Čestný exulant, který se nechce státi emigrantem, kterému je pořád ještě český národ a česká země bližší a dražší nežli ostatní a který se hodlá vrátit jednou do osvobozeného domova, přirozeně za takových podmínek cizí občanství přijmouti nemůže. Dopustil by se tím totiž dvojího křivopřísežnictví, zrady a podvodu: na své staré vlasti i na zemi, která mu poskytla asyl. Namítá se, že jde pouze o nezávaznou formalitu. To je ovšem absurdnost, protože na celém světě je považována přísaha za maximum morální závaznosti a křivopřísežnictví za nízký zločin. Zejména jde-li o křivopřísežnictví dobrovolné. Je pravda, že za Rakouska přísahali vojáci císaři pánu a pak přebíhali k legiím, aniž jim to bylo přičítáno k necti. Avšak ti přísahali z donucení. Nutí však nějaká vláda nějakého politického exulanta pod trestem smrti, aby přijmul její státní občanství? Ne — o to si musí 'každýjednotlivec zažádat sám z vlastní vůle. (Pokračování ve „Sborníku“ čís. 5) 116 [pageend38][pageend39]Kdo chce být informován, čte BOHEMII Chcete-li sledovat život našeho exilu a současně býti řádně informován o událostech v komunistickém Československu, předplaťte si časopis „Bohemii“, list českého exilu. Prozatímní předplatné v Německu na rok 1960 včetně poštovného činí DM 8.—, mimo Německo 2 dolary. Kdo má zájem o letecké zasílání, nechť napíše naší redakci. Tento 4. svazek „Sborníku Bohemie“ stránkujeme tak^e pokračujeme dále od svazku 3. I u příštích svazků toto stránkování zachováme, takže později bude možno „Sborník“ svá- zati v hodnotnou knihu. Kdo nemá „Sborník“ č. 1 až 3, obratem mu jej za sníženou cenu (DM 3.— za svazek) zašleme. Odběratelům „Bohemie“, kteří v r. 1959 a 1960 vyrovnali své předplatné, zašleme „Sborníky“ č. 1 - 3 za zvláště výhodnou cenu: DM 2.— za svazek. U „Sborníku“ č. 1 poukazujeme zejména na podrobný přehled českého a slovenského exilu, uč. 2 a 3 na podrobný přehled českého a slovenského exilního tisku včetně jmen vedoucích a spolupracovníků. Dále byly v uvedených svazcích otištěny tyto zajímavé články: ^dr. J. A. Baťa: „To se nikdy nevžije“, prof. S. Ghelfand: „Čs. strana lidová", dr.O. Oberland: „K odsunu sudet. Němců“ a „Odsun a čs. právo I“, Sirius: „Dr. K. Kramář“, prof. dr. R. w’erer: „Rovnováha Evropy“, dr. Michal Zibrín: „Slovensko-český problém“, Nmošt Vávra: „Statistika obyvatelstva CSR“ atd. Předplatné za „Bohemii“ i za „Sborník“ je v Německu možno uhradit přes Postscheckamt Köln, Kontonr. 132403 nebo na: Sparkasse der Stadt Köln, Zweigstelle Ehrenfeld (8), Konto Nr. 737. Z ciziny zašlete obnos v hotovosti nebo šekem. — Kdo chce mít vlastní, přehledný a obsáhlý archiv o tom, co vše se v exilu : v CSR od r. 1950 událo, nechť si objedná všech 92 dosud vyšlých čísel „Bohemie“. Cena DM 35. Předplatitelům „Bohemie“, kteří uhradili předplatné za r. 1959, je zasílán tento „Sborník“ bezplatně, jako úhrada za nevyšlá čísla „Bohemie“ v r. 1959. SBORNÍK BOHEMIA, vydavatel a odpovědný redaktor VI. Pekelský. Redakce: Köln-Ehrenfeld, Hansemannstr. 54/58, tel. 5 58 38. Toto číslo bylo vydáno v lednu 1960. Tiskem vlastním. Redaktion: Köln-Ehrenfeld, Hansemannstr. 54/58, Tel. 55838, Verlag BOHEMIA. Druck: BOHEMIA, Köln-Ehrenfeld, Glasstr. 11/13. Inhaber und verantwortlich: VI. Pekelský. [pageend40]