ZPRÁVY SVU SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES, INC. ISSN 0036-2050 Ročník XXXI. březen - duben 1989 Číslo 2. Konference o moravských bratrech Jak jsme vás informovali v minulém čísle, plánujeme u příležitosti výroční schůze SVU zvláštní symposium na téma Jednota česko-bratrská a moravští bratři. Konference se bude konat v Betlémě, ve státu Pennsylvanie, ve dnech 13. až 15. října 1989. Prozatímní program: podle abecedy profesor J. Anderle: Masaryk a bratrstvo dr. R. Green: Moravské chorály profesor J. Ligus: Ekumenické dějiny jednoty bratrské děkan G. Lindt: Moravští bratři na dvou kontinentech dr. M. Rechcígl: Moravští bratři ze zemí koruny české děkan D. Schattschneider: Unitas Fratrum a ‘obnovená’ moravsko-bratrská církev profesor S. Segert: Bratři a překlad bible Kralické profesor L. Scott: Umění a vzdělání žen v moravsko-bratrské církvi profesor T. Sovik: Hudební tradice česko-bratrská profesor M. Wagner: Petr Chelčický a původní jednota bratrská Slavnostním řečníkem bude rektor basilejské univerzity Jan Milič Lochman který promluví o Ekumenickém významu české reformace. Konference bude zahájena 13. října valnou hromadou. Celá sobota bude věnována přednáškám. V neděli se zúčastníme bohoslužeb v kostele Central Moravian Church, provedených v tradici moravských bratří. Bohoslužby budou doprovázeny starobylou chrámovou hudbou a chorály, které zazpívají pro naše účastníky členové proslulého sboru Moravian College. Světoznámý archiv moravských bratří bude otevřen během naší konference. Archivář Vernon Nelson promluví o rozsahu a rozličnosti sbírek v pátek odpoledne a v neděli. 1 [pageend1]Navštívila jsem Moravian College v březnu. Byla jsem mile překvapena neobvyklou ochotou a laskavostí našich hostitelů. Dávají nám k disposici krásnou moderní posluchárnu “The Foy Concert Halí” pro schůzi a přednášky. Archivář Nelson připravuje výstavu hymnálu s českým textem a vystaví Kralickou bibli k našemu nahlédnutí. Hudební program bude proveden za vedení profesorky Moniky Schanzové, ředitelky hudebního oddělení na Moravian College. Na nádvoří mezi budovami Moravian College stojí socha Jana Amose Komenského. Při rozprávění se svými hostiteli jsem se poprvé setkala s Američany, kteří věděli tolik o Husovi a Komenském jako jiní vědí jen o Washingtonovi a Jeffersonovi. Ubytování jsme zajistili v Hotelu Bethlehem, kde je zamluveno 30 pokojů, (jednopostelový $55, dvoupostelový $65, třípostelový $75, čtyřpostelový $85). Účastníci si musí zamluvit hotel sami (Hotel Bethlehem, 437 Main St. Bethlehem, PA 18018, telefon (215) 867-3711. Při objednávce poznamenejte, že jste účastníky konference SVU). Pokoje se musí zamluvit do 1. října 1989. Tak prosím nemeškejte a zamluvte svůj pokoj. Hotel je pouze 5 minut od posluchárny, kde se budou konat přednášky a ve středu historické části města. Betlém je snadno dostupný autem (10 mil na jih od 180) v severovýchodní Pensylvánii. Nedaleko Betléma je také letiště, které má spojení s většinou velkých amerických měst. Hotel poskytuje dopravu limuzínou z letiště. Registrační poplatek $75.00 na osobu zahrnuje přístup na přednášky a na výstavu archívních sbírek, hudební program, slavnostní večeři, obědy v sobotu a v neděli, další občerstvení a různý informační materiál. Prosím odstřihněte a zašlete na adresu: Zdenka Pospíšil, 554 Orange St., New Haven, CT 06511 Objednávám (počet).................... lístků na konferenci SVU celkový obnos...................... jméno.................................................................... adresa a telefon..................................................................................................... Šek napište na SVU Bethlehem Zprávy SVU rediguje Andrew Eliáš. Adresa redakce: 10713 Hoverton Ave, Fairfax VA 22030. Zprávy SVU (SVU News)-Date of issue: March-April 1989. Issued bimonthly. Vol. 31, No. 2. Publisher: Czechoslovak Society Arts and Sciences, lne. Office of publication: Mrs. R. Bunza, 75-70 199th Street, Flushing, N.Y. 11366. Tel.: (718) 479-0870. Annual subscription price: Members $2.00; non-members $6.00. Second class postage paid at Flushing, N.Y. Postmaster: Send address changes to ZPRÁVY SVU, Mrs. R. Bunza, 75-70 199th Street, Flushing, N.Y. 11366. 2 [pageend2]POCTY A VYZNAMENÁNÍ Pocta Rudolfu Firkušnému. Na návrh místní skupiny SVU a Amerického Fondu pro čsl. uprchlíky udělil starosta města E. Koch ETHNIC NEW YORKER AWARD virtuosovi na piano Rudolfu Firkušnému. Stalo se tak na slavnosti na radnici 31. března. Firkušný, který je členem SVU, získal věhlas koncertními provedeními, obzvláště československé hudby. Nová akademická pocta profesoru Lochmanovi Nejstarší skotská univerzita v St. Andrews udělila při slavnosti 450. výročí založení své St. Maryš College čestný doktorát teologie českému teologovi, profesorovi a bývalému redaktorovi univerzity v Basileji. Janu Miliči Lochmanovi. Spolu s profesorem Lochmanem byli stejně vyznamenáni i arcibiskup z Canterbury, dr. Robert Runcie, a moderátor skotské církve dr. James Whyte. Ve zdůvodnění rozhodnutí promovat profesora Lochmana se praví: "Profesor Jan Milic Lochman se pokládá všeobecně za jednoho z nejvýznamnějších teologů na evropském kontinentě . . . Jeho zájem na ekumenickém hnutí ho vedl k členství v celé řadě ekumenických komisí a výborů, v posledních letech zvláště v komisi pro víru a řád, na jejíž práci se účastní i oficiální představitelé katolické církve.. . Hrál vedoucí roli v křesťansko-marxistickém dialogu a rozsáhle publikoval v češtině, němčině a angličtině. Je žádaným řečníkem při prestižních řadách akademických přednášek na celém světě." Profesor Lochman je již čestným doktorem univerzity v A berdeenu a nositelem řady mezinárodních vyznamenání, především ceny Jakoba Burckhardta 1987. Prof. Lochman byl jmenován čestným členem SVU 1985. Cena Egona Hostovského za rok 1988 Cena Egona Hostovského za najlepšiu prózu českého alebo slovenského spisovatefa, ktorému nie je dovoleno publikovat’v Československu, bola za rok 1988 udelená Milanovi Uhdemu, za jeho zbierku hier. Velice tiché Ave. vydanou 68-Publishers. V porotě, ktorá o cene hlasovala boli dr. Jiří Kovtun, Library of Congress; prof. A. J. Liehm, Universitě de Paris III; prof. Josef Skvorecký, University of Toronto; a prof. Gleb Žekulin, taktiež University of Toronto. 3 [pageend3]Z ČINNOSTI SKUPIN MS SVU NEW YORK Cestopisná přednáška o Himalájích. Manželé Zbuzkovi, dr. Vratislav a dr. Vlasta, předvedli pro členy a přátele skupiny již čtvrté pásmo diapositivů ze svého seriálu Splněné sny. Bylo doprovázeno jejich vyprávěním a původní hudbou a zpěvem domorodých obyvatel. Diapozitivy a přednáška se týkala severní Indie a tak zvaného Malého Tibetu. Cestovali po stopách švédského Sven Hedina, jeho stezkou z let 1905-1908. Její trasa vede napříč třemi velehorskými pásmy a světem hinduistickým, moslimským a bud- histickým. Jako před tím ve svých třech cestopisných přednáškách pro N.Y. skupinu také toto pásmo manželů Zbuzkových bylo poučením i zábavou v neděli 16. dubna v klubovně Národní budovy na Manhattanu. Jejich diapositivy a dobrodružství upoutalo 75 přítomných. Schůze výboru NY skupiny Čtvrtletní schůze se konala 4. května. Byla na ni zhodnocena činnost v zimním a časně jarním období. Tvořily ji 4 podniky, které byly vesměs dobře navštíveny. Byly také projednány návrhy na podzimní činnost a podána zpráva pokladní. Na schůzi výboru bylo vzpomenuto 70tého výročí smrti generála M. R. Štefánika. Přednáška a filmové představení Skupina předvedla 7. května v Tinker Auditoriu Francouzského Institutu na Manhattanu film režiséra Vojty Jasného: Všichni moji rodáci. Jasného film, umělecky hodnotný, líčí osud moravské vesnice, režisérova rodiště, v údobí násilné kolektivizace zemědělství po únorovém puči 1948. Jasný v uměleckém zdramati- sování působivě zobrazil rozbití občanské snášenlivosti na vesnici do nepřátelských táborů se zhoubnými následky, mravními i hospodářskými. Před promítnutím filmu Vojta Jasný promluvil o své činnosti filmového režiséra ve staré vlasti a nyní jako profesora na Columbia University, Filmmaking Department. Představil se jako režisér, který chápe poslání filmu jako kulturního a výchovného nástroje navzdory přemíře filmové tvorby jen s komerčními cíli. Bylo přítomno 100 krajanů. Co se to v Praze děje bylo téma debatního odpoledne, které pořádala newyorská skupina SVU 5. března v sokolovně. Přehledný úvod do rozpravy o společenských konfliktech v dnešním Československu, o jejich původu a perspektivách, učinil člen SVU z Vídně, dr. Jiří Němec, který tam pracuje pro Institut fůr die Wissen- schaften vom Menschen. Dr. Němec byl s profesorem Patočkou a Václavem Havlem iniciátorem založení Charty 77 a členem VONS. Sleduje z bezprostřední blízkosti poměry v Československu po odchodu do exilu a mohl tak podat s intimní znalostí organizmu režimu, 4 [pageend4]nezávislých hnutí, církví a osob, zevrubný výklad o tom, co se děje v Praze a celé zemi. Pro 115 účastníků přednášky a rozpravy to byl jeden z nejpronikavějších pohledů do československé současnosti pro vzdáleného, ale interesovaného pozorovatele. Vyvolal dvouhodinovou rozpravu, která umožnila přednášejícímu rozšířit informovanost členů a přátel skupiny o překážkách jakéhokoliv reformního vývoje. Dr. Němec připravuje české vydání vybraných spisů Patočkových pro ideovou výchovu a potřebu ve staré vlasti. MS SVU MNICHOV 58. setkání mnichovské SVU proběhlo ve znamení hudby. Přednášel Jaroslav Opela, dirigent Bavorského rozhlasu. Na pořadu byla česká hudební tvorba, konkrétně pak Dvořákovy kompozice podle “Kytice” Karla Jaromíra Erbena. Opelova přednáška — doplněná ukázkami z magnetofonového záznamu — se zaměřila zejména na problém, do jaké míry může být hudebník “věrný” literární předloze a nakolik může jít vlastními — hudebnímy i ryze autorskými — cestami. Nešlo ovšem jen o Dvořáka (za příklad tu sloužilo zhudebnění “Zlatého kolovratu”), mluvilo se i o Janáčkovi a zejména v diskusi se objevily otázky týkající se hodnot tzv. moderní hudby. V této souvislosti se zejména hovořilo o základních vlastnostech hudebního projevu, přičemž fenomény rytmu a melodie byly označeny jako hlavní kvality určující identitu tohoto uměleckého druhu. 59. setkání německé skupiny SVU v Mnichově (14. března; setkání se konají pravidelně každé druhé úterý v měsíci ve Velehradu, Kreuz- strasse 16) bylo věnováno problematice postavení české kultury, konkrétně pak literatury v anglosaském a americkém světě. Na toto téma vystoupili dva specialisté: profesor Alfred Thomas, slavista (a bohemis- ta) z Velké Británie, a profesor Andrew Lass z USA, kulturní antropolog. Oba přednášející podali jednak krátký přehled o dějinách literárních a kulturních vztahů Čechů s Angličany a Američany, a přitom se zmínili o nejvýznamnější události v této oblasti. Jádrem přednášky — jakož i následující diskuse — byly však otázky týkající se současného postavení bohemistiky v Anglii a Americe. Profesor Thomas navíc věnoval zvláštní pozornost anglickým překladům české literatury, zejména pak poezie. V souvislosti s tím též přednesl několik vlastních překladů básní Bohuslava Rejnka do angličtiny. Mimo tyto pravidelné akce SVU v Mnichově proběhlo 20. března ve Velehradu setkání a beseda s předsedou celosvětové SVU, profesorem Igorem Nábělkem, specialistou v oboru audiologie a patologie řeči z Univerzity v Tennessee. Dr. Jan Jirousek MS SVU ŠVÝCARSKO Protest proti odsouzení V. Havla Švýcarská skupina SVU zaslala 5 [pageend5]zahraničnímu ministrovi Švýcarska René Felberovi dopis, v němž upozornila na hrubé porušování helsinské dohody československými úřady a žádala zakročení proti odsouzení Václava Havla. Ministr Felber vyjádřil ve své odpovědi, že sdílí obavy o osud českého dramatika a použil konference zahraničních ministrů ve Vídni začátkem března k tomu, aby vyjádřil ostrý protest proti postupu Československa proti V. Havlovi a jeho druhům. Ministr též oznámil, že zástupci jeho úřadu použijí všech kontaktů k tomu, aby i nadále připomínali československé vládě své znepokojení nad postupem proti V. Havlovi a dalším obráncům občanských a lidských práv. Pětasedmdesátiny malíře Čeňka Pražáka V Bernu se sešli 20. února členové ŠS-SVU a přátelé malíře Čeňka Pražáka, aby vzpomněli jeho pětasedmdesátých narozenin. Č. Pražák, který byl žákem prof. L. Bradáče a F. Tichého, byl v Československu přes svou tvůrčí vyzrálost dlouhá léta umlčován a prohlašován za “forma- listu”. Dlouhou dobu se živil jako lesní dělník — teprve v roce 1964 mu byla povolena první výstava, po níž následovaly další — a to nejen v Praze, ale i ve Vídni, v Anglii, ve Španělsku, v Montrealu, Curychu aj. Po svém odchodu do exilu v r. 1969 se usadil ve Švýcarsku, kde jeho tvorba nachází mnoho příznivců, jak ukázala zejména poslední výstava na švýcarském biennale v St. Gallen. O Pražákově tvorbě a jejím místě v historii českého výtvarnictví promluvil zasvěceně prof. Mojmír Vaněk ze Zenevy. Pařížská “Revue K” vydává k Pražákovým pětasedmde- sátinám monografii “Čeněk Pražák” s předmluvou Johna Mathesona. Shrnuje v 160 černobílých a více než 50 barvených reprodukcích bohatou žeň jeho tvorby. Publikaci lze objednat i prostřednictvím švýcarské skupiny SVU. Hudebně-literární pořady Koncem minulého roku se uskutečnil v Bernu “Poetický večer při kytaře”, na němž zpívala Melitta Moravcová, recitoval Milan Moravec a doprovázeli dr. Branná (klavír) a Stanislav Malý (kytara). Večer uváděla spisovatelka Blanka Kubešová. V polovině ledna 1989 četla pak Blanka Kubešová v kavárně Roxy v Lucernu ukázky z české poezie. O hudební rámec večera, který byl velmi dobře navštíven, se postarali dr. Branná, J. Havlín, Melitta a Milan Moravcovi. Hudebně-literární pořady, s nimiž skupina Blanky Kubešové hostuje i v jiných švýcarských městech, se těší velké oblibě publika. Igor Nábělek ve Švýcarsku Předseda SVU I. Nábělek se během své evropské cesty sešel s výborem a členy švýcarské skupiny na diskusním večeru v Bernu, kde nastínil principy a program práce SVU v příštích letech a informoval se o plánech švýcarské skupiny. Svým upřímným přístupem ke všem aktuálním otázkám vztahu evropských skupin k ú- středí vyvolal otevřenou diskusi, v níž se podařilo vyřešit nemálo ne6 [pageend6]jasností a připravit tak pro další spolupráci velmi příznivou atmosféru. MS SVU AUSTRÁLIE Místní skupina SVU v Perthu v Západní Austrálii uspořádala divadelní představení Moliěrova Lakomce v překladu a úpravě režiséra Josefa Kučíka; 30. října. Úspěch byl značný. Náročnou úlohu Lakomce úspěšně zahrál J. Kabelka. 19. listopadu byl uspořádán literární večer o životě a tvorbě Ludvíka Vaculíka; připravil Petr Hrubý, četné ukázky četl Stanislav Kubalčík. Po letní přestávce se sešla valná hromada místní skupiny SVU v neděli 19. března v Kings Parku a zvolila vedení společnosti na rok 1989: předseda, Jaroslav Kabelka; místopředseda, Karel Slavík; pokladník, Evžen Koňařík; jednatel, Petr Hrubý; členka výboru, Zdena Menšíková. Byl navržen program celkem sedmi odpolední a večerů. Mezi nimi je zájezd k jezeru s přednáškami o zlatě a zlatých dolech a prohlídkou sbírky pěstitele kaktusů; divadelní představení; literární večer; zájezd do podniku firmy Alcoa; hudební pořad a zdravotnická přednáška. Petr Hrubý jednatel SVU MS SVU CHICAGO Poslední písemné volby na podzim r. 1988 ustanovily tento výbor: předseda, lékárník Vladimír Holeček; místopředseda, ing. Štefan Papánek; jednatel, Tony Jandáček; pokladník, Josef Pavelčík. Další členové výboru: dr. Zdeněk Hruban (též členem ústředního výboru SVU); dr. Eduard Dvořák, paní Sonja Becvarová. Výkonný výbor: Vladimír Holeček, T. Jandáček, J. Pavelčík. Letošní činnost byla zahájena 17. února v Mid-America Bldg., 5900 W. Čermák Rd., Cicero, “České dějiny očima našich umělců” byly námětem Tony Jandáčka, který barevnými diapositivy z fotografií pohledů a obrazů, jakož i svými vhodnými poznámkami, nám přiblížil význačné události naší bohaté historie. Pěkná návštěva svědčí o oblíbenosti našeho všestranného řečníka. Příští plánované jarní přednášky o 7:30 hod. večerní jsou na 17. března, 21. dubna a 19. května. Schůze výboru se koná o 7 PM téhož večera. Členové, přátelé a hosté jsou vítáni. Odbočka SVU v Chicagu se schází pravidelně třetí pátek v měsících září, říjnu a listopadu na podzim a pak zase v únoru, březnu, dubnu a květnu na jaře každoročně v místnostech (4. poschodí) Mid-America Sa- vings, 5900 W. Čermák v Ciceru, 111. Mimořádná činnost odbočky je organizována podle potřeby a oznamovaná v místním českém tisku. Většina přednášek je v češtině nebo slovenštině, některé též v angličtině. Tony Jandáček nejen upoutal svou přednáškou “O houbách”, 19. února t.r., všechny nedočkavé sběratele, ale též je pojmenoval ve 3 jazycích (včetně latiny) a k jejich rozpoznání přispěl svými diapositivy. Pan lékárník Holeček nás 18. března uvedl do prostředí líbivé “České národní písně”, kde mohl 7 [pageend7]dobře uplatnit svůj vycvičený hlas. Oblíbené “Lidové písně” byly námětem p. prof. Hrachovského 15. dubna, které jsou tak vystižné při zachycení všech citů našich lidí. Anglická přednáška “Diagnosis of cancer” p. prof. dr. Čapkem 20. května byla hodně informativní při ukázce posledních moderních technik k rozpoznání a zastavení této nemoci. Letní mimořádný výlet byl u jezera před letním sídlem p. Holečka. Dr. Petr Hrubý (z Austrálie) promluvil 8. října na téma “Jar. Seifert — Sen o komunismu”. 21. října paní Ruth Holečková upoutala své posluchače cestopisnými obrázky ze “Soviet Union as seen by an American”. Paní Jana Štěrbová zase seznámila návštěvníky s “Czechoslovak Field- post Stamps”, kterými její sbírka mimořádně vyniká. To se konalo 18. listopadu. J. Pavelčík pokladník SVU Chicago MS SVU V. BRITÁNIE Zápis z výroční schůze MS SVU ve V. Británii, konané 26. 11. 1988. Přítomno 14 členů. 1. Zápis z členské schůze konané 28. května 1988 byl schválen aklamací. 2. Pokladník B. Borsuk přednesl pokladní zprávu za uplynulé období. Vyzval britské členy SVU, aby platili příspěvky prostřednictvím pokladníka MS SVU a ne přímo do ústředí. Plénum jednomyslně rozhodlo účtovat administrativní poplatek i členům, kteří platí přímo do USA. V této souvislosti předseda MS prof. Krejčí referoval o poradě zástupců evropských skupin SVU v Mnichově, kde se otázka financování MS rovněž diskutovala. Členská schůze pak pověřila pokladníka D. Borsuka, aby potvrdil písemně do USA, že budeme pokračovat s ponecháváním 10% příspěvků na účely MS SVU. 3. Podzimní konference SVU “Cze- choslovakia — past, present and fu- ture” byla zhodnocena některými účastníky. Ing. K. Staller a P. Moritz poukázali na některé organizační nedostatky. Týkaly se převážně role Birbeck College v zajištění účasti britských zástupců pro něž byla také zvolena angličtina jako jednací jazyk. Zatímco čs. exil byl velmi dobře zastoupen, britských účastníků bylo méně než se očekávalo. Otec Lang poukazoval na to, že datum konference nebylo projednáno s Koordinačním výborem dem. spolku ve VB, a že některé organizace nebyly včas informovány. Celkově však byla konference zhodnocena jako velký úspěch, nejlepší podnik v dějinách MS, který by se měl pořádat pravidelně. Prof. Krejčí byl pověřen, aby zjistil jestli budeme moci pořádat příští konferenci na podzim 1989 vSt. Anthony College, Oxford University. Po finanční stránce konference přinesla menší zisk MS. Předseda MS prof. Krejčí informoval, že po zaplacení £99 za sál, £50 sekretářce prof. Scrutona, £20 Birbeck College za poštovné a £60 za oběd pro řečníky — £35 zbylo z uvolněných fondů. Tato částka bude ponechána na organizaci příští konference MS SVU. 8 [pageend8]4. Nový výbor MS byl zvolen tajným hlasováním přítomných členů. Předseda: Prof. Dr. J. Krejčí, Místopředseda: Ing. M. Miessler, Pokladník: D. Borsuk, Jednatel: P. Moritz, Člen výboru: dr. Z. Latymer 5. Paní Koblihová navrhla, aby místní skupina přijala nějaký jednací řád, neboť v současné době takový řád pro MS neexistuje. Členové výboru Moritz, Borsuk a Latymer byli požádáni, aby předložili návrh na řešení. 6. Program na 1989: leden — přednáška dr. B. Bradbrookové o K. Čapkovi; červen — filmové představení. Zapsal: P. Moritz Z ČINNOSTI ČLENŮ Zpráva K. Pecháčka o jeho činnosti pro SVU Slavnost dne 8. října v Nagelbergu u Gmůndu. Tato slavnost navazovala na tryznu, která se konala již 27. února rovněž v Nagelbergu, kdy byl vztyčen kříž na stupních nagel- bergského kostela. Abych zajistil co největší účast, podnikl jsem celkem dvě cesty do oblasti, kde se toho času nachází největší část našich uprchlíků. Je to zejména část Doln. Rakouska od Kottinbrunnu, Bad-Vóslau, Neu- hausu, Alternmarkt, Thennenbergu, Ramsau a Adamstalu. Vyhledal, navštívil jsem osobně naše emigranty, abych je včas informoval o plánované oslavě. Taktéž jsem již týdny před plánovaným datem vyvěsil oznámení o plánované oslavě ve všech hotelech a pensionech, kde jsou naši uprchlíci t.č. Tímto způsobem se nám podařilo společně s p. O. Koutným, ved. AFCR, který zajistil účast čs. skautů ve Vídni, že účast z Rakouska, byla tentokráte 2% krát tak velká jako během tryzny v únoru a větší nežli v kterékoliv jiné sousední zemi. Během slavnosti byl odhalen pamětní kámen s bronzovou deskou, jejíž text “Obětem komunist. teroru v Československu v českém a německém a anglickém znění bude poutníkům z celého světa připomínat nejtemnější období českých dějin, které nastalo před čtyřiceti lety. Slavnost sama byla zahájena svatováclavskou mší v Nagelbergském kostele, po ní následoval slavností projev dr. A. Kratochvíla, který obšírně na stupních nagelbergského kostela vylíčil komunist. puč v r. 1948, co ho předcházelo zřízení koncentr. táborů poté, jakož i neslýchané barbarství, jehož se komunist. režim po převzetí moci nepřetržitě dopouštěl, až do krátké fáze “Pražského jara, aby pak po obsazení v r. 68 v persekuci pokračoval. Oslava našeho Státního svátku dne 28. října 1918. Dne 15. října uspořádal jsem oslavu našeho Státního svátku v Alten- marktu N. Ó. (Doln Rakousku), kde jak jsem již shora uvedl bydlí t.č. nejvíce našich uprchlíků. Zajistil jsem jak sál v hotelu “Lam- wirt”, taktéž již 3 týdny před plánovanou oslavou vyvěsil oznámení ve všech hotelech a pensionech a opět před zahájením podnikl cestu jak již shora vylíčeno, abych naše emigranty osobně informoval. K oslavě 28. října 1918 promluvil 9 [pageend9]náš host p. Zdenek Slavík, který k tomuto účelu přiletěl z Kanady, člen výboru K-231 bývalý politický vězeň. Ve svém projevu zdůraznil p. Slavík zejména co 28. Říjen pro nás znamenal v minulosti, znamená dnes a bude znamenat též v budoucnu. Dále promluvil p. O. Koutný, ved. AFCR, který informoval ty kteří hodlají vycestovat, o současných podmínkách k vycestování jak do USA, tak i Kanady a též informoval o situaci ty, kteří se rozhodli zůstat v Rakousku. Na závěr večera pronesl jsem citát z knihy Harryho Schwarze redaktora New York Times, který zastupoval svůj list od ledna 68 do srpna v Praze, po okupaci ČSR sledoval další vývoj z redakce svého listu v New Yorku. Ve své knize Pragues 200 days the struggle for democracy in Czecho- slovakia praví m. j. “Nechť se zítra stane v Československu cokoliv, v této zemi i jinde se najdou jiní, kteří pozvednou pochodeň, zapálenou Alexandrem Dubčekem a jeho spolupracovníky. Československá sága r. 1968 je důkazem odhodlanosti, národní nezávislosti a demokracie i v tváří v tvář velké přesile. “Přijde den, kdy i národy sovětského svazu vzdají dík a poctu Alexandru Dubčekovi za jeho příspěvek k uspíšení konce byrokratické ne- ostalinské diktatury. Tato tyranie už přežila svou dobu, avšak tvrdohlavě odmítá opustit jeviště.” K oslavě našeho Státního svátku přišli hosté z Vídně, Lince, Nauhau- su, Altenmarktu, Ramsau, takže sál kde se slavnost konala, byl doslova zaplněn . . . JUBILEA Známý batbvec, ředitel Antonín Cekota, oslavil na Batawě dne 13. ledna t.r. své 90 narozeniny. Asi 50 našich batawských krajanů se sešlo v neděli dne 15. ledna, aby toto jubileum jak se patří oslavili. Byla to radostná událost v kruhu nejbližších přátel, ale nejvíc ho potěšilo, že jeho šéf, Tomáš Baťa (II) oznámil zřízení stipendia pro trénování mladých lidí firmou Baťa, které ponese jeho jméno. Během večera byly předneseny jeho básně (pí Jahodová a M. Třetina), za Sokol jubilanta pozdravil Fr. Janák a jeho životní dráhu popsal Antonín Daičar, Arnold Marek a F. Rábel. Ředitel Antonín Cekota je rodák z Napajedel (blízko Zlína), kde také vyšel základní školu. Po vzoru TGM se začal učit řemeslu (zedničině), ale pak se u Baťů stal výborným kráječem kůže. Po vyhlášení samostatné Československé republiky se přihlásil jako dobrovolník do 1. moravského pluku, který se formoval v Uherském Hradišti. Odjel s plukem na Slovensko a účastnil se bojů s Maďary. U Bánovců byl zraněn. Po vyléčení se vrátil do Zlína, pracoval jako kráječ a šetřil na studia na průmyslové škole v Pardubicích. Po jejím absolvování na sebe ve Zlíně upozornil zakladatele firmy Tomáše Baťu (I), který mu svěřil redakci časopisu “Sdělení”. Po německé okupaci 10 [pageend10]v r. 1939 byl gestapem zatčen. Po propuštění (na zákrok starosty města D. Čipery) se mu podařilo odjet do Ameriky. Později byl pozván Tomíkem Baťou do Kanady a stal se jedním z jeho nejbližších spolupracovníků. Za války se staral o nábor pracovních sil (firma měla tehdy přes 1.200 zaměstnanců a vyráběla válečný materiál, vedle bot). Staral se o místní firemní rozhlas a o firemní publikaci. Už tehdy začal sbírat materiál pro svou nejúspěšnější knihu Boj o domov. Pokud se týče krajanské činnosti, byl u kolébky Sokola a krajanské školy, jakož i místní farnosti. Psal do mnohých listů a byl aktivním členem SVU. K významnému životnímu jubileu mu upřímně gratulujeme. {Kanadské listy, 15. ledna, 1989, str. 2.) * * * * * * Dňa 1. februára 1989 sa dožil v New Yorku 80 rokov dr. Emanuel T. Bóhm, významný politický a kultúrny pracovník. Za okupácie južného Slovenska bol v Hortyovskom Maďarsku predsedom Strany slovenskej národnej jednoty a vydavatelom slovenského časopisu Jednota. Po roku 1945 bol povereníkom zdravotnictva a potom podpredsedom Parlamentu za DS. V exile pracuje pilné na obhajobě zaujmov Slovákov v Maďarsku. Vydal o slovensko-maďarskej problematike niekofko práč, váčšinou vlastným nákladem. Je v exile iste najlepším znalcom slovensko-maďarskej problematiky. Pozdravujeme ho pri tomto vzácnom jubileu a prajeme mu, aby pracoval Martin Zapletal, slovenský krajanský pracovník, se 1. února 1989 dožil v New Yorku 75 let. Narodil se v Nitře, kde také vystudoval a pracoval až do vzniku tzv. Slovenského štátu. Tehdy ho spolu s manželkou Margitou, židovského náboženství, (Martin Zapletal sám pochází ze smíšeného manželství) odsunuli do pracovního tábora v Seredi. Jeho těhotnou manželku pak zařadili do transportu židů do koncentračního tábora v Oswiencimi, kde byla a přežila za nelidských podmínek a utrpení až do roku 1945. Tam také porodila syna Pavla. Po osvobození se rodina zase sjednotila a přestěhovala do Žiliny, kde Martin pracoval mimo jiné též ve slovenském sportovním životě. V roce 1967 opustil Slovensko a po překonání různých překážek se dostal do Spojených států, kde si zajistil existenci. Zapletal se pak plně věnoval sbírání a uveřejňování materiálu o utrpení slovenských židů. Byla to velmi namáhavá a finančně náročná práce pod heslem: povězte národu pravdu. Psal a přednášel o tragedii slovenských židů, ale při tom úzkostlivě dbal, aby neublížil dějinám slovenského národa. Za zásluhy v této práci byl Martin Zapletal zvolen do National Executive Committee American Federation of Jewish Holocaust Survivors a za člena výboru v Society for History of Czechoslovak Jews. Martin Zapletal žije se svou manželkou v Queens, New York a je členem výboru místní skupiny SVU. 11 [pageend11]pilně ďalej a přežil mnoho pokojných rokov s manželkou Mariškou, doktorkou medicíny. * * * Dne. 22. dubna 1989 se v Los Angeles dožil 65-ti let český výtvarník, malíř, grafik, předseda Klubu československé kultury, výkonný místopředseda SVU — Los Angeles, spolupracovník České katolické misie svátých Cyrila a Metoděje, společenského klubu BESEDA — PASADENA, Sokola Los Angeles a dalších krajanských spolků tamtéž, výtvarný ředitel CBS Tele- vision Network v Los Angeles, výborný společník a dobrý přítel Jiří Karger, narozený v Opavě. Klub československé kultury děkuje touto cestou Jiřímu za všechnu jeho dlouholetou, nezištnou a obětavou práci v nelehkých podmínkách české kultury v exilu, přeje mu, ne-li ještě jednou 65, tedy alespoň ještě 35 krásných, umělecky i lidsky bohatých let, a prosí Boha, aby láskou, zdravím a talentem i nadále žehnal nejen jeho samého, ale celou jeho milou rodinu! * * * Dr. Jaroslav Polach, jeden z trojice, která začala realizovat myšlenku založení SVU, se dožil 20. dubna 1989 75ti let. Narodil se v Ostravě-Michalkovicích, doktorát práv získal na Masarykově univerzitě v Brně r. 1938 a doktorát filosofie v ekonomii na Amercian University ve Washingtoně, D. C. v r. 1962. Na podzim 1938, v době zabírání Těšínská Poláky, stal se tajemníkem “Slezského odboje”, který se po německé okupaci českých zemí 15. března 1939 začlenil do “Obrany národa.” Hlavním úkolem organizace bylo nyní převádět naše vojáky, zejména letce, do Polska. Touto cestou odcházeli ovšem do zahraničí také naši politikové a představitelé kulturního života, jako na příklad dr. Jaroslav Stránský se synem Janem, spisovatel František Langer, bratr prezidenta Beneše Vojta Beneš a jiní. V polovině listopadu 1939 se dr. Polach již skrýval, protože mu hrozilo zatčení gestapem. V Praze, kam se uchýlil, byl gen. letectva Vicherkem představen plk. gšt. Vedralovi a mjr. gšt. Hájíčkovi a na jejich rozkaz odejel do Budapešti, aby tam řídil přechody našich vojáků i dobrovolníků, kteří se chtěli dostat přes Maďarsko do Jugoslávie a odtud do tvořící se československé armády ve Francii. V Budapešti byla u francouzského konzulátu tajná čs. misse, jejíž hlavou byl bývalý tajemník prezidenta Beneše, Miňovský. Polach v ní vedl tehdy nebezpečné záležitosti illegálních přechodů Maďarskem. Dne 20. února 1940 byla celá misse zatčena a obviňována ze špionáže proti Maďarsku. Dr. Polach byl poté držen ve vojenských věznicích, nakonec souzen maďarským vojenským soudem a osvobozen. Těsně před vypuknutím německo-jihoslovanské války se po všemožných obtížích dostal k našemu polnímu praporu na Střed12 [pageend12]ním východě. V r. 1942 se přihlásil k letectvu, byl přijat a sloužil pak u 311 bombardovací peruti. Po válce a návratu domů byl zaměstnán u Čs. hutě, n. p. Ferromet, ale po Únoru 1948 opět odešel za hranice. Dr. Polach hned v organizačních počátcích SVU spolupracoval na stanovách plánované organizace, byl zvolen po dr. J. Němcovi předsedou studijního odboru washingtonské odbočky ČSNRA, z níž se v r. 1959 stala první pracovní skupina SVU. Washingtonská skupina SVU pod jeho vedením byla vzorem pro další skupiny, především v USA a Kanadě. V této své funkci pak organizoval také tzv. “Washingtonský cyklus přednášek” s titulem “Idea čs. státu v letech 1938-1948”. V běhu let byl mnohokrát členem výboru SVU a předsedou, či členem různých komisí a Valné shromáždění SVU jej zvolilo zakládajícím členem SVU.” Mimoto v SVU pomáhal kde se dalo, ale byl zároveň podle své povahy neúprosným kritikem všeho, co pokládal za nesprávné, nebo cílům SVU škodlivé. Dr. Polach je autorem mnoha studií článků a recenzí, publikovaných v odborných časopisech v USA i v Evropě. Mnohé z nich byly přeloženy, zejména do francouzštiny, španělštiny a japonštiny. Přednášel na velkém počtu kongresu, většinou na náměty ekonomické. V r. 1976 representoval svůj úřad (V Tresury Dep’t.) v U. S. Presidential Council for Natural Resources, Subcommittee for Nuclear Energy. V r. 1979 byl hlavním autorem úředního reportu “The Implication of the Iranian Crisis for the World Petroleum Situation”, který vyvolal vyšetřování vládní petrolejářské politiky americkým kongresem. Redaktor Zpráv SVU, frontový příslušník Slovenskej povstaleckej armády, salutuje kapitána dr. Polacha, nekompromisného bojovníka za slobodu našej rodnej vlasti a (i keďoneskorene) dvíha čašu tokajského na jeho zdravie. Jaroslave, ad multos annos. IN MEMORIAM Dne 23. března 1989 zemřela ve Švýcarsku jedna z nejstarších a nejzasloužilejších členek SVU, dr. Zorka Černá. Byla pochována dne 30. března v Lucernu. Narodila se 1. listopadu 1902 v Praze a po absolvování gymnasia studovala na právnické fakultě Karlovy univerzity a tam získala doktorát práv v r. 1934. V r. 1940 složila advokátní zkoušku a od té doby až do r. 1948 měla v Praze vlastní advokátní praxi. Po únoru 1948 opustila Československo a dost brzy po příjezdu do USA nastoupila jako “research analyst” v Library of Congress. Mimo zaměstnání studovala na Georgetown University a tam obdržela MS diplom v politických vědách v r. 1961. 13 [pageend13]Za členku SVU se přihlásila hned v počátcích našeho organizačního úsilí (7. prosince 1957) a byla znamenitou pomocnicí. Na prvním valném shromáždění SVU v New Yorku v r. 1960 byla zvolena členkou smírčí a rozhodčí komise SVU, participovala na přípravách I. sjezdu SVU v r. 1962 a zúčastňovala se všech podniků washingtonské místní skupiny SVU až do svého odchodu do penze a přestěhování do Švýcarska. V r. 1971 vznikla z její iniciativy myšlenka zřízení skupiny SVU ve Švýcarsku a když došlo v r. 1972 k jejímu uskutečnění, byla zvolena její první jednatelkou. * * * Dne 5. 5. 1989 zemřela v Anglii v nemocnici paní Jana Feierabendová, vdova po bývalém ministru financí čs. vlády v Londýně za II světové války, dr. Ladislavu Feierabendovi. Narodila se 17. února 1903 ve Velešíně, po ukončení střední školy studovala filozofii a historii umění na filozofické fakultě Karlovy univerzity a tam obdržela absolutorium v r. 1936. Když její manžel, po Mnichově ministr zemědělství v tzv. protektorátní vládě, utekl před zatčením nacisty v r. 1940 do zahraničí, byla Jana Feierabendová zatčena gestapem a až do konce II. světové války vězněna v různých koncentračních táborech z nichž posledním byl Ravensbruck. Po skončení války byla celá Feierabendova rodina pod komunistickým tlakem všemožně šikanována a po únoru nezbylo jejím příslušníkům než odejít do zahraničí, aby zachránili aspoň holé životy. Uchýlili se do Anglie a v r. 1950 přijeli do USA, kde se dr. Feierabend stal rozhlasovým komentátorem ve Voice of America. Oba manželé se přihlásili za členy SVU hned v r. 1958 a dr. Feierabend po několik let dokonce vedl washingtonskou místní skupinu SVU. Jeho manželka učila od roku 1960 po nějakou dobu v československé škole ve Washingtonu, v r. 1962 organizovala výstavu knih českých a slovenských autorů a připravila jejich katalog, od téže doby byla vícekrát členkou školské komise SVU a podporovala všemožně všechno naše podnikání až do doby svého odchodu do Anglie, kde žije rodina její dcery. Budeme na ni dlouho vzpomínat! * * * Vilém Hejl, spisovatel, novinář, rozhlasový komentátor, humanista, zemřel letos 23. ledna v Mnichově, kde byl o týden později pohřben. Zemřel mlád, bylo mu čtyřiapadesát let. Ač zálibou a rozsáhlými vědomostmi historik (Palackého měl v malíčku už jako desetiletý chlapec), nepatřil k vědcům, kteří — zabráni do minulosti — opomíjejí současnost. Hejlovi byla minulost spíš odrazovým můstkem k současnosti, kterou soustavně, pronikavě a kriticky sledoval. Byl k tomu trochu předurčen vlastním trpkým osudem. Jako devatenáctiletý mladík byl 14 [pageend14]krátce před polovinou padesátých let pro údajné sdružování proti republice dlouhé měsíce ve vyšetřovací vazbě v Ruzyni, odsouzen na rok do vězení a na tři léta ke ztrátě občanských práv. Po propuštění vystřídal několik krátkodobých zaměstnání, v každém směl pracovat jen tak dlouho, než zaměstnavatel dostal jeho kádrový spis. Přitom, stejně jako během později nastoupené vojenské služby, se po jedenáct let ucházel o přijetí na filozofickou nebo právnickou fakultu Karlovy univerzity, avšak z politických důvodů byl vždy znovu a znovu odmítnut. Počátkem šedesátých let, kdy se již delší dobu živil perem, byl uznán za osobu ve svobodném povolání. Psal pro rozhlas, film, do časopisů. V době počínající oblevy v roce 1966 vydal svůj první román — Sebrané zločiny Vladimíra Hudce. Kniha vyšla v Českých Budějovicích a byla tak úspěšná, že ji Martin Frič o rok později zfilmoval. Za čas nato vyšla německy v rakouském nakladatelství Styria, potom v Holandsku, v roce 1973 v elitním západo- německém nakladatelství Fischer a ještě jednou v nakladatelství Klett-Cotta. Ale sotva kniha přišla na svět, Hejl už měl jiné, neliterární starosti. V době tání byl všude, kde bylo rušno, pomáhal organizovat, psal. V osudovém roce 1968 jako tiskový tajemník Klubu 231 prosazoval do tisku a rozhlasu soustavně zprávy o otřesných zločinech stalinského režimu. V tom byl neúnavný a nesmlouvavý. Po okupaci zase nastal návrat k anonymitě a k peru. Překládal z angličtiny a z polštiny, psal — studoval — a doufal. Ale když podepsal Chartu 77, situace se pro Viléma Hejla značně zhoršila. Hrozilo mu vězení. Zvolil emigraci a 17. srpna dorazil s manželkou — lékařkou — do Vídně. Později přešel do rozhlasové stanice Svobodná Evropa v Mnichově. Ke své rozhlasové práci si přinesl obsáhlou erudici, knižní i empirickou, analytický, kritický postoj, ale i neúnavnou energii. Byl pln podnětů, napsal stovky rozhlasových komentářů, byl činný jako literární kritik (zejména politické literatury). Ale projevoval se i jako spisovatel. Škvorečtí v Torontu mu už v roce 1979 vydali Zásadu sporu, Konfrontace o rok později Hodinu hvězdopravců a téhož roku zase Škvorečtí román Ex offo. Vilém Hejl se potom zdánlivě odmlčel, ve skutečnosti ale ve spolupráci s Karlem Kaplanem připravoval dokumentárně důkladně doloženou otřesnou Zprávu o organizovaném násilí, která je věčnou žalobou strašných křivd spáchaných komunistickým režimem na čs. lidu. Vydali ji Škvorečtí v Torontu v roce 1986. A pak je tu kniha, jejíhož vydání — bohužel se už nedočkal. Vyjde pod názvem Rozvrat, s podtitulem “Mnichov a náš osud”, rovněž v Torontu. Budou to zamyšlení a úvahy o letech 1938, 1948 a 1968. Nemáme mnoho tak vzdělaných, pilných a ukázněných spisovatelů a komentátorů jako byl Vilém Hejl. Miloval, a mistrně ovládal češtinu — u V. Hejla problémy nezávisely od okolností, ale na okolnostech, lodi nejezdily, ale pluly. Na každou svou práci, ať to byla přednáška pro Společnost pro vědy a umění či na setkání Opus Bonům ve Frankenu nebo na přátelském setkání 15 [pageend15]v Holandsku, se pečlivě připravoval. Nedal z ruky neopravenou či neupravenou sebemenší recenzi, na každé jeho slovo se dal vzít jed. Odešel v něm, věru předčasně, spisovatel a politický analytik, který měl ještě mnoho plánů, mnoho co říci. Věčná ho škoda. (České slovo únor 1989) * * * V Paříži zemřel dne 12. února 1989 Vladimír Srnský, bývalý obchodní ředitel, zaměstnaný u fy. Baťa a jiných firem, později samostatný podnikatel a majitel fy. SANSPAREIL, import a distribuce, na Quadeloupe a po roce 1967 na odpočinku ve Francii. Srnský studoval na Státní odborné škole pro průmysl textilní v Ústí nad Orlicí v letech 1928-30, v r. 1935 složil státní zkoušku z angličtiny na Karlově universitě a poté absolvoval celou řadu kursů v oboru řízení podniku a prodeje, hlavně v Paříži. Po svém odchodu na odpočinek se živě zajímal o dění v československém exilu a v r. 1982 se stal doživotním členem SVU, stejně jako jeho tři dcery ve Francii: pí. dr. Dagmar De Lapouge, pí. dr. Zdena Galliez a pí. Vladimíra Giauffret (advokátka). Paní Srnské, jejím dcerám a jejich rodinám vyslovujeme svou nejupřimnější soustrast. * * * Jeden ze zakládajících členů SVU odbočky v Los Angeles, náš dobrý přítel dr. Josef Jelínek zemřel dne 8. března 1989, ve stáří 93 let. Narodil se 8. ledna 1896 v Duchcově v Čechách. V roce 1903 se rodina vystěhovala do Spojených Států a usadila se v Chicagu. Roku 1918 graduoval jako B.A. na univerzitě Státu Illinois a jako pětadvacetiletý mladý muž v roce 1921 graduoval jako doktor lékařství na Rush Medical School Chicagské university. R. 1924, tedy před 65 lety, se přestěhoval do Kalifornie. Po několika letech jako resident v Los Angeles County Hospital si otevřel vlastní lékařskou praxi. Josef Jelínek byl dobrý lékař a dobrý člověk. Rád debatoval a dokazoval své názory. Byl to člověk společenský a vzdělaný, náruživý kuželkář a sportovec. Říkal, že tomu děkuje za svůj vysoký věk. Byl mezi námi naposled na naší oslavě 70. výročí založení Československa a tři neděle před svou smrtí ještě tančil na našem banketu v Athletic Clubu. Byli jsme vždy rádi, když naší oslavě 70. výročí založení Československa a tři neděle před svou smrtí ještě tancoval na našem banketu v Athletic Clubu. Byli jsme vždy rádi, když byl mezi námi a budeme ho postrádat. Dožil se požehnaného věku a zemřel náhle, bez dlouhé nemoci. To samo je též požeznáním. Jeho ženě, naší člence, paní Margaret Jelínkové, která se o něho tak dobře starala, vyslovujeme upřímnou soustrast. „ , ., , Frank Marlow * * * 16 [pageend16]Dne 22. února 1989 jsme vzpomínali, že tohoto dne by slavil dr. Bohuslav Horák své devadesáté narozeniny. Mnoho z nás v exilu patřilo kjehopřátelům a přátelům jeho nezapomenutelné manželky, dr. Milady Horákové. Po útěku z Československa a několika letech pobytu v Německu, vy- emigroval dr. Horák do USA a usadil se ve Washingtonu. Pobyt v českém prostředí, které ho respektovalo a mělo rádo, byl balsámem na jeho, stále nezacelenou ránu. Měl rád lidi a ti měli rádi jeho. Ač sám raněn, poslouchal především cizí bolesti, těšil a pomáhal, nikoho nezarmoutil a pro každého měl dobré slovo, či omluvu. Bylo v něm kus toho starobylého českobratrství, které nabízelo bližnímu srdce na dlani a poslední skývu chleba. V krajanském životě nechtěl nikdy dopředu, i když pro to měl všechny předpoklady, ale pomáhal a radil, dával k dobru své zkušenosti a konstruktivní kritiku. Byl jedním z největších nadšenců a propagátorů SVU. Na sklonku jeho života se na něj přece jen štěstí usmálo. Dočkal se příchodu své dcery Jany a jejích dětí. Zemřel 13. října 1976. * * * Antonín Votruba Milá rodino Votrubova, dámy a pánové, přátelé! Slíbili jsme si s Antonínem Votrubou, že mi zahraje na mém pohřbu anebo, že já mu promluvím nad rakví. Už mi nezahraje. Zastavili jsme se všichni ve svém denním shonu, abychom se rozloučili s naším přítelem Antonínem Votrubou. Nebudu vám vyprávět o jeho životopise, většina z vás jej zná. Byl to člověk hodný a citlivý, někdy až příliš citlivý. Bylo to v jeho rodině, kterou jsem znal ze svých čtyř školních let v Kolíně nad Labem. Pamatuju se na jeho maminku a na jeho sestru Marii, s kterou jsem chodil do školy. A tak mi někdy přijde na mysl, obyčejně na podzim, to Labe a jeho zátoky a slabě ještě mohu cítit nasládlou vůňi svážené řepy. I o tom jsme si s Antonínem vyprávěli. Antonín byl absolvent Státní konservatoře hudby a měl vlastně to štěstí, že mohl svou milovanou hudbu provozovat ve své nové vlasti. A provozoval ji dobře, jak dokazují stovky jeho žáků. Vybudoval úspěšnou hudební školu. A tak jak si ještě vzpomínáme na tu vůni na Zálabí, budeme, pokud zde budem, jemně slyšet tóny jeho hudby. Antonínovi bylo 24. července 1988, 69 let. To není vysoký věk. Antonín a Vlasta oslavili ty poslední narozeniny návštěvou jazzového koncertu v Hollywood Bowl. Napsal nám o tom dopis, poslední svůj dopis, a to co z toho dopisu budu teď citovat, to představuje našeho přítele Antonína Votru- bu. Píše toto: “Kdykoliv jsme s Vlastou jezdívali do Hollywood Bowl na koncerty, parkovali jsme v některé z postranních ulic. Ba měli jsme tam i své místečko. Dnes vyloučeno. Všechno barierama zatarasené a policejní služba přísná, 17 [pageend17]jak při požáru. Pravda, strážníci jsou vždy slušní. Dnes nás vozí syn a zastaví akorát u vchodu do podchodu, kde nás zase po koncertu vyzvedne. Stoupání k pojízdným schodům už musím se svým slabým srdcem vyšlápnout, vždyť se dnes už zadýchám při vytáčení telefonního čísla . . . Konec byl o půlnoci, Vlasta i přála: “Všechno nejlepší ” Vyčistil jsem si dojetí z očí a nechal se unášet davem k východu. U brány stáli mladíci v bílém. Rozdávali každé ženě poupátko rudé růže. Ach, ta pozornost. Po zdařilé operaci oka jsem dostal od nemocnice také kytici a to až do domu! Vlasta si nesla poupátko za stopku a nenápadně si k němu čichala. Ze školních lavic si pamatuju, že nám bylo řečeno: Květina a žena — to nejkrásnější na světě. Směl bych to poučení doplnit? Hudba — květ plný vůně a žena — to je to nejkrásnější na světě. Ach, jak krásný večer! Dokázal bych za něj obejmout celou Ameriku. Inkoustové slzy byly napsány 1. srpna 1988.” Těmito krásnými slovy se s námi rozloučil a námi se vlastně loučí dnes Antonín Votruba. V těchto slovech vidíme Antonína, jemného a citlivého člověka a hudebníka, který nás předčasně opustil. Mám pocit, že nikdy nezestárnul. Loučím se s Tebou, Antoníne, jménem svým a jménem SVU. Budiž ti americká země lehká a odpočívej v pokoji. (Přednesl Frank Marlow, dne 10. dubna 1989, na pohřbu Antonína Votruby v Hollywood Hills, Los Angeles, California). * * * RŮZNÉ Beseda s Bohumilem Hrabalem Newyorksá skupina pozvala na 2. dubna do sokolovny Bohumila Hrabala, předního současného prosaického spisovatele v Československu, na krajanskou literární besedu. Hrabal byl na šestitýdenní přednáškové cestě po amerických universitách, kterou organizovalo slovanské oddělení kalifornské univerzity ve Stamfordu (Sponsor byl Council for International Exchange of Scholars). Hrabal obšírně vypravoval jemu vlastním, působivým stylem a s humorem, o svém životě, básnění a o své činnosti jako scenárista, jmenovitě pro filmy “Ostře sledované vlaky” a “Postřižiny”. A obzvláště o své bohaté tvorbě prozaické. Po svém výkladu zodpověděl meritorní dotazy z publika, stejně přesvědčivým způsobem. Získal si tím přátelství přítomných, kteří mu popřáli k jeho 75tým narozeninám; dožil se jich právě při pobytu v New Yorku. Účast členů přátel skupiny na besedě s Hrabaiem byla krásná, 150 přítomných. Zvláště potěšitelná byla účast mladší generace. 18 [pageend18]Česká poezie v Los Angeles Dne 31. března 1989 se konal v International Student Center ve West- woodu v Kalifornii velice úspěšný večer české poezie. Výtvarník a recitátor české poezie OTON KOVAŘÍK připravil nezapomenutelný večer pro více než sto návštěvníků večera svým výběrem z děl Jaroslava Seiferta, Antonína Sovy, Karla Tomana, Jiřího Ortena, Miroslava Holuba a Jana Zahradníčka. Čtyřicetiminutový program českých veršů byl doplněn hudebními výňatky z děl v Oregonu žijícího českého skladatele Tomáše Svobody a nahrávek George Zamfira. Večer, který se konal pod záštitou Společnosti pro vědy a umění (SVU) — Odbočka Los Angeles a Klubu Československé Kultury v Los Angeles, byl zahájen výtvarníkem Jiřím Kargerem v zastoupení SVU a KČK. Úvodní slovo k recitovaným básním proslovila Jiřina Fuchsová. Otonu Kovaříkovi patří upřímný dík jak přítomného publika, tak obou pořádajících organizací, za skvělou a nelehkou interpretaci moderní české poezie. Vzpomínka na Karla Čapka v New Yorku. Půl století od úmrtí velké postavy českého písemnictví byla místní skupinou vzpomenuto 12. února za mimořádně velké účasti členů a přátel SVU; přišlo 140 krajanů. Přednášku o Čapkově díle literárním měla Dr. Hana Areo Gaifmanová, profesorka slavistiky na N.Y. City Univerzitě. Připomněla Čapkovo téměř básnické ovládání českého jazyka a zvláště se zabývala jeho utopistickými pracemi řešícími problematiku moderního vývoje vědeckého a v dramatických dílech jeho kritiku dobových nebezpečí. Paní Helenka Otýpková s recitačním talentem přečetla dvě ukázky z Čapkových děl. _ Dr. Karel Steinbach, důvěrný přítel Čapkův, ve své vzpomínce představil Čapka v jeho bystrém pozorovatelském talentu při obdivu přírody a jeho důvěrný vztah k realitě denního života. Recitoval Čapkovy povídky, aby ukázal jeho barvitý humor a zvláště vzpomněl Čapkovy inteligentní schopnosti předvídat vědecký a technologický vývoj. Uzavřel procítěnou recitací (nazpaměť) básně Fráni Šrámka, kterého měl Čapek velmi rád. Krásné vzpomínkové odpoledne na nejsvětovějšího českého umělce bylo ukončeno rozpravou přednášejících s účastníky a krajanskou besedou. 19 * * * [pageend19]Čo píšú iní Exilové nakladatelstvo Sixty-Eight Publishers, Corp. (u Škvoreckých) v Torontě vydalo ďalšie dielo spisovatele Dominika Tatarku: Listy do věčnosti. Doc. dr. Ján Mlynárik připojil k publikácii niekorko poznámok a vy- svetliviek pod záhlavím: Tatarkovo svědectvo o závrati života. (Uryvok.) Přišlo mu vypit’ kalich horkosti až do dna. Donútili ho prijať porážku vo všetkých podobách. Obkolesili ho mlčaním priatefov a známých, ktorí sa odvrátili. Políciou nechali sledovat’ každý jeho krok. Tých věrných, čo im zostal charakter, šikanovali, aby obkfúčenie bolo absolútne. Ako ho vymazávali z jeho bratislavského prostredia, zaháňali tieň jeho typickej postavy z ulic města, ktoré tak miloval, vyháňali ho z památi národa vyřáděním knih čo napísal — z knižnic dědinských a školských, odborných a univerzitných. Takzvané masmédiá, ktoré sa len nedávno predtým šli pretrhnúť s požiadav- kami, aby písal, hovořil, prednášal, bol přítomný tam a tam, až ho to otravovalo, lebo nemal čas k svojej vášni písania, odvrátili sa nariadeným mlčaním. Bol to diabolský plán, starostlivo vypracovaný, postupné vylepšovaný a zdokonalovaný, plán pokorenia a vyhladovania jediného slovenského spiso- vatefa, ktorý sa nepokořil, ktorého “dar nezviedol a hrozba nezlomila”, ktorý povedal, že bráni suverenitu svojej Republiky aj tým, že s kolaborantmi okupanta nechce mať nič spoločné ani v ich spisovatelském zváze, ani názna- kom spolupráce na znevo 1’není duše národa. A pretože bol to spisovatel’ z naj- známejších, ktorý zasiahol hlboko do národnej kultúry a jej písomníctva, ktorý obohatil slovenský jazyk ako málokterý autor v XX. storočí, čím mal autoritu od prostého čitatelá až po renomovaného literárneho kritika či vedca, protože jeho vplyv na národnú kultúru bol enormný, a to viacej sa útoky sústredili proti němu, aby jeho pokořením bolo dosiahnuté absolútne víťazstvo. Krutost’ zaobchádzania a ostrost’ útokov boli o to výraznejšie, že bol skutečné sám. V porovnaní s početnými českými spisovatelmi, ktorí si zachovali charakter a nepodfahli zvodom kolaborácie, a s ktorými mala česká (pražská) tajná polícia nepomerne viacej práce, tu v Bratislavě sa týčil do nebies jediný vysoký osamělý kmeň, zdaleka a zo všetkých stráň dobré viditelný a o to viacej lepšie strážený, izolovaný. Na tom našom rodinkárskom Slovensku, kde na rozdiel od iných krajin predsa len 1’udská zdielnosť, spoluúčast’ majú hlbšie kořene a lubeznejšie prejavy, objavil sa fenomén cudzoty, nevšíma- vosti, ostrakizmu, keď člověk sa odvrátil od svojho 1’udského brata, národov- ca, krajana, vrstevníka, konškoláka — v tejto slovenskej krajině odmietli spolužiaci prijať medzi sebe konškoláka — maturanta pri ich 30. ročnom střetnutí. (Naše Snahy, č. 1, 1989, str. 19) 20 [pageend20]Z NOVÝCH KNIH Tománkovy verše z ciziny. V edici knih a hudebnin “Hlasy” v New Yorku byla vydána obsáhlá sbírka (má 344 stran) básní člena SVU Josefa V. Tománka: KVĚTY Z CIZINY. Ze značné části je souborem básní publikovaných v různých krajanských časopisech v letech 1983-1988. V tématické všechutibyly napsány k určitým příležitostem během tohoto období; celá skupina básní je věnována rodině, přátelům a mnohé jsou adresovány osobnostem na šachovnici celého světa. Skoro celá jedna třetina sbírky má hluboký náboženský motiv; básník útočí na společenská zla, varuje před nimi k záchraně křesťanských pilířů společnosti, československé i mezinárodní. Ve svých verších vyjadřuje věrnost katolické víře v Boha a vybízi k následování. Ve vzpomínkách na mladá léta, na milostné zážitky a příslušníky svého rodu je Tománek téměř bouřlivě citový, zatím co ve verších s politickým zaměřením neúprosně bije do nepřátel československé demokracie a jejich pomahačů. Netají svůj hněv, který je živen idealismem legionářského bojovníka z české Volyně za samostatnost národa, v jejíž demokratickou obnovu z pout totalismu hluboce věří. Formou Tománkovy verše nejsou nikterak harmonicky náročné, spíše popisné; je v nich básnická prosto- mluva plná záměrného obsahu, bohatá v citu a na druhé straně nabitá úderem a ostrým šípem. Ve sbírce Květy z ciziny doplněné různými dodatky čtenář musí cítit bilancování básníkových celoživotních snah; nechybí ani fotografie předpřipraveného pomníku básníkova na hřbitově v americké Czen- stochowe v Doylestown v Pennsyl- vanii. Dr. V. D. * * * Vzpomínky Františka Schwarzenberga — Český život z nezvyklého nadhledu Mezi běžnými pojmy dějepisných zkratek naší generace se nachází výraz “cizácká šlechta”. Pobělohorské hospodářské vykořisťování národa, vídeňská centralizace a germanizace našeho venkova, nebo aspoň půdy, byly pravidelně uváděny v souvislost se sociální propastí, vytvořenou v době Temna mezi pány a poddanými. Český lid byl tímto vývojem — a jeho pozdějším nemalým historicko-politickým zkreslením — ochuzen o prvky národní hrdosti, plynoucí z dějinných souvislostí, jaké vyznačují na příklad kulturní tradici našich sousedů polských a maďarských. Profesor Pekař i jiní varovali již za první republiky před zjednodušováním naší historie a před nanášením nepřesných hodnot na stupnici národního dobra a zla. Dnes víme, že počátky vlasteneckého obrození z konce 18. a počátku 19. století by byly nemyslitelné bez výrazné účasti roduvěrné šlechty, která poskytla jak duchovní podněty, tak peněžní prostředky k záchraně českého jazyka, k vzkříšení literárních, divadelních 21 [pageend21]a hudebních hodnot a nakonec i k vytvoření nosné základny moderní politické akce. Dobrovský, Palacký, Rieger a mnozí jiní čerpali právě z těchto pramenů své představy a inspirace. Kniha Český Šlechtic (Polygon Verlag, Curych, 1989) vznikla spoluprací bývalého předsedy SVU a profesora chicagské Loyolovy university, dr. Františka Schwarzenberga, se spisovatelem Vladimírem Škutinou. Skládá se ze dvou dílů: obsahuje jednak řadu nejvýznamnějších projevů a článků politického myslitele, jehož rodové vztahy jsou propojeny na staletí českých dějin, jednak krátké a záměrně nesouvislé Skutinovy záznamy rozhovorů a vzpomínek Schwar- zenbergových, proložených archivními doklady. Tento formát seznamuje čtenáře nejen s řadou neznámých a vysoce zajímavých fakt a a anekdot, ale přibližuje též osobnost dra Schwarzenberga v jejím dvojím lidském a intelektuálním rozměru. Společnost pro vědy a umění může být hrdá na bohužel příliš krátké období Schwarzenbergova předsednictví (1972-1974). Stál jí tehdy včele muž vřelého vlasteneckého cítění, hlubokých vědomostí a nevšedních vyjadřovacích prostředků v celé řadě jazyků. Čeština však zůstává tomuto výbornému hudebníkovi nástrojem nejmilejším a mistrovsky ovládaným. Vladimír Skutina ponechal Schwarzenbergovým vzpomínkám široký rámec spontánního vyprávění; čtenář má pocit přímé účasti na rozhovorech a výměnách dopisů, jichž obsah je založen méně na předem naplánovaném, sledu, než na okamžitých nápadech a bezprostředních reakcích. Co Mánesův cyklus kreseb “Rok na panském sídle” před stoletím idealizoval, ilustrují dnes Schwarzenberg a Skutina střízlivě a výstižně. Přibližují nám zašlé časy, události i osobnosti, bez nichž si nelze představit ani kořeny českých dějin, ani období národního probuzení a krátkého, ale nezapomenutelného demokratického rozkvětu. Kniha o 250 stránkách je pečlivě a vkusně upravená, obsahuje zajímavé fotografie a vyznačuje se malým počtem tiskových chyb, což je samo o sobě přínosem k často ledabyle vybavené exilní literatuře. Dr. Vladimír Kabeš * * * Michal Racek, Jediná z žen (Můnchen: PmD Publ. — Poezie mimo domov, 1988, 64 str., cena neudána.) Žena, od Lilith po Madonu, byla inspirací literátům a umělcům po věky. Milostná poezie asi kvantitativně převažovala od dávnověku až do současnosti, ale matka, dárkyně života a nositelka bolesti, vždy měla vyhražený zvláštní pedestál u spisovatelů a básníků. V nové sbírce básní Michala Racka matka je ta “jediná” — či jedinečná — z žen, již opěvuje jako symbol všech ustaraných, těžce pracujících a obětujících se nesobeckých maminek. Motto sbírky říká: “Matky neumírají /To jen my umíráme jim.” Úvodní báseň je pak věnována “maminkám všem.” Třicet sedm básní je rozděleno do 22 [pageend22]dvou skupin, ačkoliv většina z nich jsou stručné vignety prodchnuté láskou a vzpomínámím. V zřejmě autobiografických poetických záblescích smíme se seznámit s diskrétně načrtnutými okolnostmi, jež ovlivnily velmi silné pouto mezi synem a jeho matkou. Momenty bezstarostné dětské radosti se střídají s jinými náladami a obavami z rozloučení. Určité oddalování a pozvolné vyrovnávání se s nevyhnutelností lidského konce se táhne sbírkou jako vitální nitka, která stmeluje různé básně. Bohatý lyrický slovník a zručnost v originálních metaforách jsou znakem Michala Racka, v prozaickém životě doktora Jiřího Edgara Veselého, knihovníka a psychologa ve výslužbě, jenž žije a píše v Salt Lake City, státu Utah. Jediná z žen je jeho čtvrtá sbírka vydaná v řadě Poezie mimo domov. Ostatní sbírky básní a povídek vyšly od roku 1968 u Hlasu (New York), CCC a Archa v Mnichově a též v Utahu. Mezi básněmi jsou Nerudovská a Jeseninovská variace, a báseň “Maminčin spánek” je věnován Libuši Zorinové. Snad Rackův verš “Básník je přece jen velké dítě” a poslední strofa básně “Maminka” (str. 30) shrnují zaměření celé sbírky: “A kdyby ženský půvab ze všech směrů světa / defiloval přede mnou a já to všechno zřel / těm kdo ještě mají matku / vždy bych záviděl.” ZEF Nová sbírka Ivana Jelínka, nazvaná Bocca della Veritá, vyšla dík Křesťanské akademii v Římě. Knížku lze objednat u dra Karla Vrány, Nepo- muceno, v. Concordia, 1, 00183 Roma, Italy. Klub Československu Kultury Los Angeles vám nabízí: Albert Vyskočil: Básník, literární studie o díle největšího českého básníka, K. H. Máchy (pův. vyšlo 1936)$ 10.00 Jiřina Fuchsová: Alyeský deník zajímavý cestopis o putovním táboře kalifornských skautů po Aljašce (1980) $5.00 Ivan Jelínek: Se sluncem na prsou a lvem strhující poema prvního nositele ceny Jana Zahradníčka za českou poezii (1986) $10.00 Výtěžek z doprodeje těchto publikací je věnován ve prospěch literárního fondu Jana Zahradníčka. Objednávejte: Czechoslovak Culture Club, P.O.Box 66453, Los Angeles CA 90066 23 [pageend23]Předseda: Igor Nábělek 701 Chateugay Rd. N.W. Knoxville, TN 37923 Generální tajemník: Miloš K. Kučera 245 E 63rd St., Apt. 204 New York, N.Y. 10021 Pokladník: Ladislav Dolanský 18 Oakdale Ave., Weston, MA 02193 Publikační referent: Josef Skvorecký 487 Sackville Street Toronto, Ont. M4X 1T6 Canada Redakce ZPRÁV SVU: Andrew Eliáš 10713 Hoverton Ave. Fairfax VA 22030 Korektury ZPRÁV SVU: Emma Jarošová 21 Vaughan Rd., Apt. 1001 Toronto, M6G 2N2 Ont., Canada Redakce PROMĚN: Karel Hrubý Thiersteinerrein 90 CH-4059 Basel, Switzerland Redakce KOSMAS: Zdeněk Suda 115 South Oakhill Road Pittsburgh, PA 15238 Redakce SVU Bulletin: Zdenka Fischmann P. O. Box 134 Corona, CA 91720 Prodej a distribuce publikací: Mrs. R. Bunžová 75-70 199th Street Flushing, N.Y. 11366 SVU NEWS (ISSN 0036-2050) 75-70 199th Street Flushing, N.Y. 11366 Return postage guaranteed. 2nd class postage paid at Flushing, N.Y. [pageend24]