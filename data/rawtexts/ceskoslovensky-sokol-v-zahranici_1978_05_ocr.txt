ČESKOSLOVENSKÝ SOKOL V ZAHRANIČÍ ČASOPIS ÚSTŘEDÍ ČESKOSLOVENSKÉHO SOKOLSTVA V ZAHRANIČÍ Ročník XXVIII Číslo 5 (275) Květen 1978 Při vzpomínce na III„ slet r. 1972 ve Vídni, zahajujeme přípravy na V. slet Čs„ So- kolstva v zahraničí, který se bude konat r. 1982 ve Vídni - na oslavu 100. výročí konaní I. sokolského sletu v Praze na Střel, ostrově. Revoluce roku osmačtyřicátého na Tyrše značně zapůsobila. Přiznává, že z něho učinila uvědomělého Čecha a Slovana. Ale národ v ní byl poražen. Prohrál později i při státotvorních bojích let šedesátých a sedmdesátých. Tyrš přemýšlel o příčinách a o možnostech, jak předejiti další prohru při evropském konfliktu, který očekával. "Nestačí zbraň, nestačí nadšení, jak děje našich dnů opět ukázaly" - psal, "když ke zbrani není mužů způsobilých a k nadšení síly bez ochabnutí. Pozdě a marně je vzchopit se bez přípravy k odporu, když hodina zkoušky zahřmí a zaduní... Kdo v dobách války ubránit hodlá národ svůj, ten po čas míru již proti vší vloudivé zkáze životní musí na stráži stát..." TYRŠŮV LID Věnceslav Havlíček Cítil, že vážná doba a těžké úkoly, které národ čekají, musí ho najiti jinak vyspělý a připravený, než tomu bylo roku 1848. A tak se ujal nesmírného úkolu, převychovat neuvědomělé masy, neurčitě nadšené davy a po národní práci toužící zástupy v uvědomělý, cílevědomý a silný lid. Volal jej nejdříve ven z hostinců, krčem a kaváren, kde se při pití a v kouři vlastenčilo ústy nebo jen utrácelo zdraví, jmění a čas, do tělocvičen a na výlety do přírody. Zaměnil prostředí pivního vlastenectví a otupujících požitků za povznášející tužení v tělocvičnách a za zdravé projevy radosti ze života. Tužení doplnil příkazem: "Cos cvikem nabyl,toň mrav a střídmost tobě zachovej !" Pročistil tak hlavy od omamuj ících lákadel a radost ze života zapojil na mravnost a na zdravost. Bořil hradby společenských předsudků a výsad a zavedením bratrství do Sokola při zářivém příkladu Fiignerově, pomohl zmírnit protivy mezi bohatým a chudým, mezi pracovníkem rukou [pageend1]a duchem. Vytvořil prostředí, v kterém se sešly všechny vrstvy národa v dobách dobrých i zlých. Učil milovat svobodu, a to svobodu jednotlivce, národa i lidstva, pracovat pro ni a bojovat za ni. Vychovával k splnění hlavní podmínky pro získání svobody - ke kázni. To je jedna z největších zásluh Tyršových. "Nikoli v nezřízenosti záleží svoboda" - praví - "ale v tom, nepodříditi se sice ustanovením vnuceným libovolně od jednotlivců, avšak tím nezvratně ji zachovávati pravidla, stanovená způsobem, který jsme sami sobě zvolili." "Kázeň, již každý takto sám sobě ukládá,šlechtí srdce, vychovává charaktery pevné, činí nás schopnými k sebezapření a k obětem, když prospěch obecný toho žádá." Nelze lidu o svobodě mluvit, svobodu slibovat a nežádat důsledně a otevřeně kázeň. Ale také není možno, aby se z ní vůdcové lidu vylučovali, neboř to předpokládá podle Tyrše "na jedné straně mysl obecně nadutou, na druhé straně otrocké srdce těch, kteří to bez odporu snesou." "Předčit musí, kdo chce vůdcem být! " Zavedl rovnost, ale ta znamená stejnost základních práv a povinností, nikoli totalitu. Nevylučuje různost cest ke společnému cíli. Proto Tyrš nežádal svornost stůj co stůj, ale připouštěl strany a požadoval jejich vzájemnou kontrolu a kritiku. Kritikům dal zásadu: "Pravdu říci a přec neurazit!, pravdu snésti a přece si nezadati." Stranám pak ukládal, aby nespustily se zřetele společný cíl, aby se navzájem ctily,aby jedna druhou považovala za nutný a rovněž oprávněný doplněk a aby své spory nepřenášely s pole věcného na osobní. Lid je třeba vést k vlastenectví. Ale Tyrš jasně řekl, jak rozumí vlastenectví. Nejsou to nadšená slova a lesklé slavnosti, je to práce, především práce odborná. Nejrozhodnější je při tom ta ustavičná, denní, drobná a neokázalá práce, kterou se národ stává denně zdravějším, silnějším a vyspělejším. Slovo je jen pohnutý vzduch, není-li provázeno prací. Méně mluvit, méně naříkat a méně slavit - za to víc pracovat, každý ve svém oboru. Tyrš praví, že "jen činnost,každodenní a pravidelná činnost rozumně a zdatně vedená má skutečnou cenu, že všechno pouhé a plané dělání hluku je neplodné a zhola bezcenné." Slavnosti jsou oprávněny jen tenkrát, jsou-li závěrem dlouhé řady dnů skutečně tuhé a namahavé práce. I v tom směru mluvil Tyrš zcela otevřeně: "Pro samé slavnosti nečiní již nic dojem vskutku slavnostní. Nám schází činění, a ne slavení. Svou vlastní mizérii a malomocnost oslavovat je směšné a sebeklamné, a tak se u nás přece namnoze děje. Slavnosti nejsou skutek a teprv po skutku sluší slavi- ti. " I slovanské cítění uplatňoval Tyrš skutky, nikoli slovy. Nespokojil se pouhými občasnými články, řečmi a návštěvami nebo sjezdy. Pečoval o zakládání sokolských jednot i u druhých slovanských národů. Sokolské jednoty pak dělaly tu drobnou, denní, ale záslužnou práci pro tělesné i mravní povznesení jednotlivých slovanských národů. Můžeme-li mluvit o nějaké lidové slovanské organizaci, tedy je to především Tyršovo Sokolstvo. Takto vychovával Tyrš národu lid. Chránil se demagogie, 66 [pageend2]nelichotil, nesliboval, nepřetahoval, neklamal, neslevoval. Vsadil na dobrou stránku jeho povahy, tu posiloval, povzbuzoval, ocištoval a chránil, říkal pravdu, i když byla nepříjemná a trpká, kladl požadavky, i když byly těžké a předpokládaly velké sebezapření. Uložil si úkol nadlidský. Nejen dal myšlenku, nejen řečnil, psal a organizoval. Tyrš v prvých letech z každého cvičence takřka osobně vytesával Sokola podle svého ideálu. Jeho dílo se podařilo. Lid, který plnil sletiště, ař už na cvičišti nebo v hledišti, byl už docela jiný lid než ten z roku 1848 a 1871. Ukázalo se to zvláště za prvé světové války. S tím lidem se už mohli Masaryk, Štefánik a Beneš dát do boje za samostatný stát a zvítězit. Lid, jehož největší činorodou manifestací byl X. všesokolský slet r. 1938, mohl odolat německé okupaci a bít se za svou svobodu i v druhé světové válce. Byl to Tyršův lid. A ten, bude-li i nadále dbát Tyršova odkazu a nedá-li se svést s cesty, překoná i krise dnešní. Májová Míhavé ktiajlny, údolí ótlnú planiny vétiú a kýžený stáj to viechno óe itáldá v mozaice batev a vzo>w., vždyt plece je máj. Rozkvetlé louky zelená pokryté ptactva zpév a jasta dech. Mastné štuce vzpínám zstak Svůj k nebi obstaclm, ztsiatll jlem nadej1 ale vilu jel té mam. 0 Bože můj, dej ml silu za nástod Avij ie modlím, po psteckání béóú vlád, kéž psiljde novy stád. Zdenek Altmann VÍTE, ŽE v květnových bojích v r. 1945 v Cechách padlo 654 Sokolů? Celkem přes 12,000 sokolských příslušníků bylo za II. světo- vé války vězněno v nacistických koncentračních táborech a věznicích; 3,390 jich bylo popraveno nebo umučeno, mezi ni- mi i dva starostové COS, bratři Dr, Stanislav Bukovský a Dr. J.V. Keller a náčelník COS bratr Dr. Augustin Pechlát. 67 [pageend3]MATĚJ NEUMANN Ve čtvrtek dne 6. dubna 1978, na své cestě kolem světa, zemřel v Singapuru, ve věku 67 let, dlouholetý starosta Sokola Washington a člen předsednictva Ústředí Čs. So- kolstva v zahraničí bratr Matěj Neumann. Bratr Neumann zahájil svou pozemskou dráhu dne 3. února 1911 v Temešváru (v dnešním Rumunsku), kde jeho otec sloužil v Rakousko- uherské armádě. Necelý měsíc po narození jej matka převezla do Prahy, kde chodil do školy a kde se vyučil klempířskému řemeslu. Mladý Matěj klempířem nezůstal. Nastoupil místo v obchodním konfekčním domě firmy Nehera, kde byl velmi úspěšný a kde se také seznámil se svou budoucí manželkou Táňou - k jejich sňatku došlo v r. 1932 . Záhy se plně zapojil do spolkové a zejména sportovní činnosti - stal se místopředsedou sportovní a lyžařské sekce Svazu soukromých zaměstnanců při klubu Union Praha VII., později se stal předsedou sekce a kulturním referentem klubu. V r. 1934 se osamostatnil a otevřel si vlastní konfekční obchod ve Vodičkově ulici. Po obsazení Československa nacisty byl bratr Neumann nasazen na nucené práce a jeho obchod dán do německé správy. Za války byl ve spojení s odbojovou skupinou, s níž se také, jako příslušník velitelství "Alex", zúčastnil Pražského povstání proti německé okupační armádě v květnu 1945. V osvobozené vlasti se vrátil do svého obchodu a v uznání: jeho odbojové činnosti byl zvolen členem Národního výboru v Praze II. Ve své politické činnosti vystupoval rázně proti neoprávněným požadavkům a podvratné činnosti komunistů a když mu za to po komunistickém puči v únoru 1948 hrozilo pronásledování novým režimem opustil se svou manželku Československo. V uprchlickém táboře v Ludwigsburgu v Německu byl členem táborové samosprávy a v srpnu 1949 emigroval do Spojených států - do hlavního města Washingtonu. Ve Washingtonu, jakmile si zajistil existenční základ, při čemž mu velmi posloužilo, že byl vyučen klempířskému řemeslu, plně a s nevšední energií a pílí se zapojil do exilového a krajanského spolkového života. Působil v Čs. Americkém středisku ve Washingtone, byl spoluzakladatelem washingtonské odbočky Čs. národní rady americké a Svazu Čs. sportovců v zahraničí, členem Čs. spolků v Americe, Společnosti pro vědy a umění a členem Rady svobodného Československa. 68 [pageend4]Ve všech spolcích a v mnoha funkcích, které v nich zastával, prokázal neobyčejné organizační schopnosti a vynikal příkladnou a obdivuhodnou houževnatostí a iniciativou. Získal si uznání vedoucích činovníků mnoha exilových a krajanských organizací a vděčnost jejich členstva. Nejvíce své práce a času věnoval však Sokolu. Především v jednotě Washington, kde byl 6 roků jednatelem a 19 roků starostou. Místostarostou Sokolské župy Východní Americké obce Sokolské byl 14 let, členem předsednictva Ústředí Čs. Sokolstva v zahraničí byl 12 let. Zúčastnil se nesčetného počtu sletů a jiných sokolských podniků - ve Spojených státech a v Kanadě, jakož i sletů Čs. Sokolstva v zahraničí ve Vídni, v Montreale a v Curychu. Jako starosta Sokola Washington měl podstatný podíl na tom, že správa pošt Spojených států vydala v r. 1960, k 110. výročí narozenin T.G. Masaryka, poštovní známku "T.G. Masaryk - bojovník za svobodu", a v r. 1965, k 100. výročí založení první sokolské jednoty v USA, poštovní známku sokolskou. Zásluhou bratra Neumanna vyvíjela jednota ve Washingtonu velikou činnost veřejnou a kulturně-uměleckou. Organizovala každoročně pietni položení věnce u hrobu Neznámého vojína v Arlingtonu, v r. 1968 pořádala Washingtonem protestní průvod proti sovětské okupaci Československa a organizovala pomoc čs. uprchlíkům. Jednota rovněž založila Čs. doplňovací školu, ustavila Uměleckou skupinu, Pěvecký sbor a Dětský pěvecký sbor, který m j . vystupoval každým rokem u vánočního stromu před Bílým domem. Zvláště velikou zásluhu měl bratr Neumann o ustavení operní skupiny "Opera Sokol Washington", jež za vedení sestry Lídy Brodenové obohatila washingtonskou scénu vynikajícím pořadem českých oper a pořádáním uměleckých koncertů nejvyšší úrovně jak ve Washingtonu, tak i v New Yorku a dalších místech; části pořadů přinášela i americká televise a Hlas Ameriky při vysílání do Československa. Jeho předčasná smrt mu nedovolila uskutečnění několika plánů, mezi něž patřilo mj. postavení sokolské budovy ve Washingtonu, aby americký Sokol měl ve svém hlavním městě svou sokolovnu, a sepsání Pamětí, k nimž měl již nashromážděn veliký počet vzácných dokumentů, spisů, záznamů a fotografií. Kremace bratra Neumanna byla provedena péčí amerických zastupitelských úřadů v Singapuru, odkud byla urna s jeho popelem dopravena letecky do Washingtonu, kde v neděli dne 30. dubna byla uspořádána tryzna za velikého počtu členů jednoty a zástupců mnoha spolků a organizací. U urny vytvořili členové jednoty čestnou stráž a smuteční obřad zahájil a řídil starosta Sokola Washington bratr Jaroslav Kašpar-Pátý, který se rozloučil za jednotu se zesnulým. Za čs. Sokolstvo v zahraničí tak učinil pokladník Ústředí br. Jaroslav Hanuš z New Yorku. Památka bratra Neumanna bude žít trvale v srdcích všech, kdo jej poznali. Manželce pozůstalého a jednotě Washington vyslovujeme naší upřímnou soustrast. Čest jeho památce! 69 [pageend5]PETICE 78 Rok 1978 má pro oba naše národy mimořádný historický význam. Svým letopočtem připomíná tři mezníky v dějinách naší národní existence: Před 60ti lety - v roce 1918 - se zrodil československý nezávislý stát založený na demokratických principech a humanistických ideálech T. G. Masaryka - Před 30 lety - v roce 1948 - byl v zemi zničen parlamentní system, přerušen demokratický vývoj a postupně nastolen stalinismus ničící národní vědomí, duch a přírodní i lidské zdroje po mnoho let - Před 10ti lety - v roce 1968 - vpadly do naší vlasti armády sovětského bloku, které zastavily proces obnovy národní kultury, demokratizace a humanizace veřejného života, což vyústilo v masové porušování základních lidských práv a svobod... Proto my dnes, iniciátoři a podporovatelé této petice: 1. ŽÁDÁME odchod sovětských vojsk z Československa, obnovu nezávislosti, suverenity a práva sebeurčení pro občany naší vlasti, jak jsou formulována v článcích I, II, III, IV a VII Helsinské dohody z roku 1975, 2. PODPORUJEME Chartu 77 a její požadavky vznesené na nynější režim ve věci občanských a politických práv opírající se jak o Helsinskou dohodu samou tak i o zákon č. 120/75 Sb. ze dne 11. listopadu 1975, 3. POŽADUJEME, aby pražský režim upustil od persekuce chartistů i ostatních občanů žádajících respektování platných československých zákonů i mezinárodních smluv, na které vláda ČSSR přistoupila, 4. VYZÝVÁME vládu ČSSR, aby revidovala všechny právní normy, které jakkoliv Helsinskou dohodu porušují nebo omezují, 5. OBRACÍME se na Výbor lidských práv při Organizaci spojených národů, aby požadoval od vlády ČSSR pravidelné hlášení o tom, jaká opatření byla v oblasti úpravy právních předpisů provedená, 6. ŽÁDÁME všechny signatáře Helsinské dohody, aby při všech příležitostech požadovali od vlády ČSSR dodržování všech závazků z po- depsané Helsinské dohody a všech na ni navazujících dokumentů. V New Yorku, 1. ledna 1978. Tato petice bude předána ke dni 21. srpna 1978 Výboru pro lidská práva při Organizaci spojených národů a zaslána všem signatářům Helsinské dohody (včetně vlády ČSSR). Souhlasíte-1i s jejím zněním vystřihněte laskavě rámeček otištěný na následující straně a zašlete jej na adresu: PETICE ’78 P.O.Box 4339, Sunnyside Station Long Island City, N.Y., 11104, U.S.A. 70 [pageend6]ŽALOV FERDINAND PEROUTKA Ve čtvrtek dne 20. dubna 1978 zemřel v New Yorku významný československý novinář a spisovatel Ferdinand Peroutka. Ferdinand Peroutka, narozen dne 6. února 1895 v Praze, byl předním novinářem a kritickým pozorovatelem čs. politického života za I. republiky; byl nejdříve redaktorem deníku Tribuna, později, v r. 1924 založil týdeník Přítomnost a byl redaktorem Lidových novin. Napsal řadu politických, literárních i filosofických spisů, mezi nimi zejména obsáhlé dílo "Budování státu”; byl kritickým spolupracovníkem T.G. Masaryka a přítelem Karla Čapka. Nacisté po obsazení Československa věznili Peroutku v koncentračních táborech Dachau a Buchenwald; po válce byl redaktorem Svobodných novin a týdeníku Dnešek, na jejichž stránkách varoval před novým ohrožením čs. demokracie komunisty a Sovětským svazem. Po komunistickém puči v únoru 1948 odešel za hranice, usadil se ve Spojených státech, odkud svými rozhlasovými projevy do vlasti povzbuzoval domov a nesčetnými články v exilových novinách komentoval politický vývoj a burcoval exilovou i krajanskou veřejnost k další činnosti. V exilu vydal také řadu významných spisů, mezi nimi zejména "Demokratický manifest" a "Začátky česko-slovenského soužití". O Peroutkovi bylo jednou výstižně napsáno, že v Československu ”s demokracií žil, když ona žila, byl s ní uvězněn, když byla uvězněna, a s ní odešel, když byla vypuzena." Cest jeho světlé památce! PETICE '78 Výbor Ústředí Cs. Sokolstva v zahraničí, na své jarní schůzi konané ve dnech 15. a 16. dubna 1978 v Curychu ve Švýcarsku se usnesl, že se připojuje k akci "PETICE '78" a vyzval členstvo sokolských jednot, aby svými podpisy také projevili podporu této akce. SOUHLASÍM A PODPORUJI PETICI ’78 podpis adresa datum: Souhlasím aby moje jméno ANO [ | bylo uveřejněno NE [ | 71 [pageend7]HLÍDKA VZDĚLÁVACÍ LÁSKA K MATCE Jan Fellmann Květnové vzpomínání na matku, v celém vzdělaném světě vžité, je vhodnou příležitostí připomenouti také zásluhy sokolských maminek. Sokol a matka - i naopak - si vzájemně vždy věřili a měli se rádi. At už myslíme na maminky vypravující své děti do cvičení na akademie i slety s pečlivostí a láskou vpravdě mateřskou, at vidíme v duchu matky činovnice a cvičitelky, či nepřehledné řady cvičících žen-matek, které vždy početně i krásou cvičení bývaly vrcholným zážitkem sletovým - to vše dokazuje, že Sokolstvo je důvodně oprávněno matkám dík nejen vyjadřovati, ale soustavně a stále vděčnost k matce mezi svými příslušníky i ostatními lidmi dobré vůle všude pěstovat. Myslíme dnes na řadu matek v emigraci, které v novém a často cizím prostředí nahrazují dětem i celé rodině laskavostí srdce a dojemnou péčí vzdálený a vzpomínaný domov. S úctou a vděčným obdivem myslíme na matky doma, kde v nebezpečí a nedostatku hmotném se snaží soukromou výchovou zachraňovat své děti před jedem, který dětským duším soustavně podává škola a cizácký režim okupovaného státu. Vám všem, drahé a milé maminky, všude ve světě a hlavně doma, patří nejen dnes, ale stále náš upřímný sokolský dík! ŽIVOTNÍ JUBILEA VOJTĚCH MARTÍNEK V Kanadě oslavil svou osmdesátku, v plné svěžestí tělesné i duševní, úspěšný čs. podnikatel, člen Sokola Toronto, bratr Vojtěch Martínek. Narozen dne 11. května 1898 v Červeném Hrádku u Plzně, mladý Vojtěch záhy projevil v oboru, který si vyvolil - pojištovnictví - houževnatou obchodní podnikavost a vynikající organizační talent. Z malých začátků Hasičské vzájemné pojištovny se sídlem v Plzni vybudoval veliký podnik, který měl více než 500 agentů v západních Čechách. - Od svého mládí byl v Sokole, jehož věrným příslušníkem zůstal po celý svůj život, tak jako zůstal věren svým oblíbeným sportům - tenisu a jízdě na koni, kterou provozoval v jezdeckém odboru Sokola v Plzni, jehož byl místostarostou. Po komunistickém puči v únoru 1948 opustil se svou rodinou Československo a v lednu 1952 emigroval do Kanady, kde s velkým úspěchem uplatnil své bohaté zkušenosti obchodní i organizační a zapojil se rovněž do činnosti v Sokole a v jiných krajanských organizacích.V posledních několika letech vybudoval se svou rodinou v Modrých horách, severně od Toronta, velké letní i zimní rekreační středisko "Tyrolean Village Resorts", jehož součástí jsou také školy obou jeho oblíbených sportů - tenisu a jízdy na koni. Do mnoha dalších let přejeme mu hodně pevného zdraví! 72 [pageend8]SOKOLSKÝ TĚLOCVIK DĚLÁME TO DOBŘE? Jiří Liška (12. pokračování) 15. Čin k y - j ed n o r u č k y Mnohý mládenec by rád získal sílu v pažích, trupu i nohách, ale nemá po ruce těžké vzpěračské činky. Do jisté míry mu je nahradí činky, které prostě drží jednotlivě v každé ruce. Cvičení s nimi může být i zábavnější a mnohostrannější, jak si hned ukážeme. Zábavnost spočívá v tom, že cvičíme při hudbě, a při tom, sledujeme, zdali máme dosti síly k provedení předepsaného počtu cviků. Jakmile zjistíme, že váha činek, se kterými jsme začali, se zdá již být malá, přejdeme k činkám těžším. Máme tedy stále před očima vyšší cíl: od třílitrových činek ku pětilibrovým, sedmilibrovým atd. ' Všestranností v tomto cvičení rozumíme tu skutečnost, že navržených pět sestav (I. až V.) obsahuje cviky, které procvičují svaly paží, zad, prsou, břišní svalstvo, a svalstvo nohou. Toto cvičení je dobrým doplňkem po skončení sokolské cvičební hodiny, a rádi se ho účastní i vyslovení gymnasté. I oni potřebují často zvýšit sílu svalstva pro různá tahová cvičení a výdrže. Začátečníci si mohou ulehčit práci tím, že první týden provádějí pouze cviky sestavy I., a každým týdnem přiberou sestavu další. Počátkem pátého týdne tedy vyčerpají celý program. Pak zase sledují, zdali váha činek není příliš malá. U každého cviku je uvedeno, kolikrát se má opakovat. Pokud zbývají v hudebním doprovodu (obyčejně na magnetofonové pásce) další takty, pokračujeme dále tak, že cvičíme znovu od začátku. V přestávkách mezi sestavami činky odložíme před sebe na podlahu, a uvolňujeme svlastvo poskoky a předklony za stálého protřepávání. Sestava I. - Hudba: í 1. ) 4/4 takt (pochod) S činkami v rukou - mírný stoj rozkročný, připažit, dlaně vpřed: Na 1.: skrčit levou /loket zůstává u těla/ Na 2.: levá zpět, a současně skrčit pravou Na 3.: jako ad 1. Na 4,: jako ad 2. Opakovat 20 x 73 [pageend9]( 2. ) 1 2 Jako ad (1.), ale v předklonu. Pozor: Pohybuje se jen paže od lokte dolů (předloktí), tj. loket zůstává u těla. Opakovat 20 x ( 3. ) Mímý stoj rozkročný - předklon: na 1.: skrčit obě paže současně na 2.: vzpažit (ve směru předkloněného trupu) na 3.: skrčit (jako v době 1.) na 4.: předpažit Opakovat 20 x ( 4. ) Mírný stoj rozkročný - trup vzpříma: na 1.: skrčit upažmo na 2.: vzpažit □pakovat 20 x Sestava II. - Hudba: 4/4 takt (pochod) ( 5. ) Ze stoje spatného, zapažit: Na 1.: výpad levou vpřed - vzpažit na 2.: stoj spatný, zapažit na 3.: jako ad 1., ale pravou nohou na 4.: jako ad 2. ( Pokračování ) Opakovat 20 x 74 [pageend10]Z ÚSTŘEDÍ JARNÍ ZASEDÁNÍ VÝBORU ÚSTŘEDÍ Jarní schůze výboru Ústředí Československého Sokolstva v zahraničí konala se ve dnech 15. a 16. dubna 1978 v místnostech hotelu Opera v Cu- rychu ve Švýcarsku. Schůzi zahájil a řídil starosta Čs. Sokolstva v zahraničí br. Dr. Antonín Hřebík a schůze se zúčastnili členové výboru Ústředí ze Švýcarska, z Rakouska, Německa, Spojených států a Kanady. V bohatém pořadu schůze bylo jednáno a usneseno mj.: 1. Příští, V. slet Čs. Sokolstva v zahraničí na oslavu 100. výročí konání I. sokolského sletu, bude pořádán v r. 1982 ve Vídni. 2. Změny stanov, jak byly v říjnu m.r. rozeslány do všech členských jednot, byly schváleny a nově upravené stanovy tím vstupují v platnost. 3. Čs. Sokolstvo v zahraničí připojuje se k "Petici 78" a členstvo sokolských jednot bude vyzváno, aby se zúčastnilo podpisovací akce. 4. Zásadně usneseno, že členství v Sokole není slučitelno se členstvím ve Svobodné společnosti na podporu přátelství s národy Československa v Mnichově. O průběhu a jednání schůze, jakož o dalších usneseních a rozhodnutích, bude uveřejněna obšírnější zpráva v příštím čísle. J. U. ŠKOLY ÚSTŘEDÍ V EVROPĚ Po schůzi výboru Ústředí konaly se v Evropě dvě úspěšné činovnické školy Ústředí - ve dnech 22. a 23. dubna v Curychu ve Švýcarsku a za týden na to ve Vídni v Rakousku. Obě školy byly dobře obeslány činovníky sokolských jednot ve Švýcarsku a ve Vídni. Přednášejícími byli starosta a jednatelka Ústředí br. Dr. Ant. Hřebík a sestra Jarmila Uhlířová. Týdenní pomahatelská škola Ústředí konala se ve Vídni od 30. dubna do 6. května 1978. Školu vedl náčelník Ústředí bratr Dr. Zdeněk Bidlo z Basileje ve Švýcarsku. Péčí náčelnictva Ústředí byla ke škole vydána "Příručka k zkouškám pomáháte1ským", která byla cennou pomůckou účastníkům školy. Podrobnější zprávy o školách přineseme v příštím čísle. Hřk. BRATŘE NÁČELNÍKU, SESTRO NÁČELNICE odeslali jste již "Výkaz o činnosti jednoty" za I. čtvrtletí, tj. za období od 1. ledna do 31. března 1978? Bude vaše jednota poslední? 75 [pageend11]STATISTIKA ZA ROK 1977 Jednota Muži ženy Členů celkem Doro sten ci Doro sten ky Žáci Žáky- ně ÜHRN Změna od r. 1976 ARGENTINA Villa Dominico 144 134 278 40 25 32 35 410 - 52 AUSTRALIE Brisbane 7 7 7 Melbourne 98 71 169 3 4 10 11 197 + 65 Sydney (+Canberra) 197 135 332 2 4 18 24 380 + 11 295 206 501 5 8 28 35 577 + 76 JIŽNÍ AFRIKA Johannesburg 42 22 64 2 2 19 14 101 - 14 ŽUPA KANADSKÁ Montreal 67 60 127 8 12 17 15 179 - 38 Ottawa 34 12 46 2 2 — - 50 + 4 Toronto (+Vancouver) 76 52 128 4 9 30 35 206 + 34 177 124 301 14 23 47 50 435 — ž u pa Šv ý c a r s k á Baden (+ Aarau) 18 24 42 4 3 3 2 56 + 28 Basilej 19 13 32 — 11 5 12 60 - 24 Bern 54 46 100 2 3 4 11 120 + 60 Curych 69 67 136 - - 3 7 146 - 53 Lucern 14 16 30 — 1 2 3 36 - 1 Solothurn 21 19 40 - - 7 8 55 - 15 St. Gallen 19 16 35 1 2 - - 38 + 38 Thurgau 13 12 25 - 2 1 1 29 + 1 Winterthur 29 20 49 2 1 6 - 58 - 43 256 233 489 9 23 31 44 596 - 7 ŽUPA VÍDEŇSKÁ Vídeň II 35 34 69 — - — — 69 + 2 Vídeň III 52 61 113 - - 6 20 139 + 12 Vídeň XI 7 12 19 — - — — 19 - 1 Vídeň XII-XV 81 72 153 2 - 6 10 171 - 11 Vídeň XVI 91 100 191 2 2 28 24 247 + 1 Vídeň XVIII 9 11 20 - - — - 20 — Vídeň XX 22 22 44 — - — — 44 - 2 Vídeň XXI 16 21 37 - - 2 39 + 3 313 333 646 4 2 42 54 748 + 4 ŽUPA ZÁPADOEVROPSKÁ Brusel 7 7 7 Delft 24 17 41 2 - - — 43 - 21 Londýn 7 7 7 Mnichov 38 35 73 3 — 3 3 82 + 1 Paříž 104 69 173 12 5 5 9 204 - 7 Stockholm 35 25 60 - - - - 60 - 1 Utrecht 7 7 7 201 146 347 17 5 8 12 389 - 49 PŘÍMÍ ČLENOVÉ 16 9 25 - - - - 25 + 4 CELKEM 1444 1207 2651 91 88 207 244 3,281 Změny od r. 1976 + 20 + 43 + 63 - 20 - 64 - 16 - 1 - 38 - 38 76 [pageend12]ZE SOKOLSKÉHO SVĚTA JIŽNÍ AFRIKA Johannesburg VĚSTNÍK JEDNOTY vydaný po letošní valné hromadě uvádí přehled sokolské činnosti v Jižní Africe za minulý rok. Věstník, určený příslušníkům jednoty i čs. krajanské veřejnosti upozorňuje také na Masarykovu sokolskou knihovnu, která má několik set hodnotných českých a slovenských knih, které jsou půjčovány příslušníkům Sokola i ostatním kraj anům. Na letošní rok připravuje jednota řadu podniků, mezi nimi Šibřinky a vánoční dětskou nadílku, výlety, filmová představení, dětský sportovní den a manifestaci k 10. výročí 21. srpna. J. M. - ČS - ŽUPA KANADSKÁ Montreal VÝLET ZA JAVOROVÝM CUKREM byl uspořádán 8. dubna za účasti 50 příslušníků jednoty, kteří v karavaně osobních vozů jeli do Hemming- fordu, jižně od Montrealu. I když následkem ledového vichru nebylo vidět tekoucí mízu ze stromů, bylo jí v cukrovaru více než dost; účastníci se v zajímavé exkursi poučili, jak javorový syrup svářeli Indiáni, jak se dělá dnes a co vše se z javorového syrupu dá dělat. Za vyjednání a pohostinství patří dík manželům Vidlákovým, za organizaci úspěšného zájezdu sestře Voleníko- vé. JARNÍ TANEČNÍ ZÁBAVA, která se konala 15. dubna v sále Victoria Hall a byla posledním společenským podnikem sezóny, se plně vydařila. Četní návštěvníci ztrávili příjem- ný večer při hudbě, zpěvu i dobrém jídle a občerstvení. ZÁJEZD DO TORONTA připravuje se na 20. a 21. května, kdy se tam budou konat župní závody v nářaďovém tělocviku a schůzu župního výboru. - V - Toronto VALNÁ HROMADA JEDNOTY konala se dne 9. dubna v klubovně Masarykova domu. K valné hromadě byla vydána zpráva jednoty za minulý rok z níž vyplývá mj., že jednota 128 členů, 76 mužů a 52 žen a 78 žactva a dorostu, celkem tedy 206 příslušníků. V pravidelném cvičení bylo průměrně zařazeno 8 mužů, 5 žen, 2 dorostenci, 5 dorostenek, 20 žáků a 25 žákyň - celkem 65 příslušníků. Příslušníci jednoty se zúčastnili všech podniků župy - Zimních her, závodů v nářaňovém tělocviku, Letních her, turnajů v odbíjené a tennisu, jakož i XIV. sletu Americké obce Sokolské v Chicagu a sletu župy Severovýchodní v Clevelandu. Cvičenci jednoty se rovněž zúčastnili veřejného cvičení Sokola Detroit a Čs. dne v letovisku Masaryktown u Toronta. Na další období byl zvolen výbor v jehož čelo byl znovuzvolen starosta bratr V. Menšík a jehož členy jsou sestry a bratři: Zdenek Mimra a Růžena Havlová, místo- starostové, James Hale, náčelník, Anna Janoušová, náčelnice, Dr. Jan Janků, vzdělavatel, Otto Stehlík (pokladník), Zdena Hollerová (jednatelka), Radmila Nováková (matrikářka), Jan Fellmann, Alan Forest, Martin Jelinowicz, Karel Pavel, Jan Trávníček, Pavel Vidlák a Jan Waldauf, Hlavním úkolem nového výboru bude příprava VI. sletu župy Kanadské v r. 1980 v Torontě. - jf. 77 [pageend13]ŽUPA VÍDEŇSKÁ Župní valná hromada V sobotu dne 8. dubna konala se v sále Slovanské besedy 103. řádná valná hromada Sokolské župy Vídeňské. Výroční sněmování vídeňského Sokolstva zahájil župní starosta bratr Antonín Sysel přivítáním přítomných a uctěním památky zemřelých členů. Po schválení zápisu minulé valné hromady byly podány zprávy činovniků, jež zrcadlily bohatou činnost v minulém období a jsou nadějným příslibem do budoucna. Župní starosta br. Sysel ve své zprávě zdůraznil význam provedeného tajného sčítání mateřské řeči v Rakousku, referoval o úpravě sokolovny ve Steinergasse, o župním koupališti v Kierlingu, o kulturní činnosti, o účasti župy na soutěži Ústředí o uspořádání V. sletu v r. 1982, doporučil účast v cvičení za odborného vedení br. Dr. M. Češky a vyslovil přesvědčení, že župa Vídeňská zůstane i nadále pevnou sokolskou baštou. Náčelník br. L. Musil a náčelnice s. G. Sionová podali obsahově bohaté zprávy o tělovýchovné činnosti župy. V minulém období pořádala župa závody v lyžování, turnaje v odbíjené, závody v nářaňovém tělocviku, pochod zdatnosti. Dobrou činnost vykonávaly oddíly v košíkové a v odbíjené a zvláštního uznáni se dostalo br. Havlovi, udělením zlaté medaile za dlouholetou činnost v Rakouském svazu odbíjené. Vzdělavatel br. S. Žmola podal přehled kulturní a vzdělávací činnosti, uvedl, že byla vypracována informační zpráva o dějinách Sokolstva pro Menšinovou radu a vyzval k zvýšenému odběru časopisu "Čs. Sokol v zahraničí", jakož i k odběru příruček vydávaných Ústředím. Jednatel br. P. Florián uvedl, že písemný styk se zahraničím a členskými jednotami tvořil hlavní náplň náplň jeho činnosti, kterou zvádl za účinné pomoci sestry Frühbauerové. Přehled o hospodářství jednoty uvedli ve svých zprávách pokladní sestra Kofroňová a hospodář bratr Sebestík. Správkyně župního koupaliště v Kierlingu sestra Bartuňková hlásila, že průběh loňské sezóny byl velmi úspěšný - po opravách a odstranění škod způsobených povodní. Matrikář bratr Fára uvedl, že stav členstva od minulého roku má vzestupnou tendenci, správce domu ve Steinergasse podal zprávu o jeho stavu a župní zdravotník br. Dr. Petřík poukázal na vysokou úrazovost při míčových hrách a na skutečnost, že úrazový fond je dotován nedostatečně. Revisni zpráva br. Kostohryze byla ukončena návrhem na udělení absolutoria odstupujícímu výboru, což bylo jednomyslně schváleno. Kandidátní listinu nového výboru župy přednesl br. Ing. Lisner, který také vedl volbu. Starostou župy byl opět zvolen bratr Antonín Sysel a do nového výboru župy byli vesměs zvoleni dosavadní osvědčení činovníci. Bratr vzdělavatel upozornil na vědecko-historickou disertační dílo br. K.M. Bouška z jednoty Vídeň XXI, která jedná o vídeňské menšině a tím i o Sokole v období mezi I. a II. světovou válkou. Zdravice župní valné hromadě přinesli předseda Menšinové rady br. Nekovář, který přislíbil podporu Menšinové rady při V. sletu v r. 1982, br. Ing. Češka jménem Českého srdce a Baráku, redaktor Vídeňských svobodných listů Josef Jonáš a sestra Krakovičová za Slovanskou besedu. Úspěšnou valnou hromadu ukončil br. starosta přáním zadu dalšímu rozvoji Sokolstva ve Vídni. - VSL - 78 [pageend14]Župní lyžařské závody Lyžařské závody Sokolské župy Vídeňské na závěr zimní sezóny mají už svou tradici a potěšitelný je každoroční vzrůst zájmu o tuto soutěž sokolských lyžařů. Letošní závody, konané dne 9.dubna ve Wastlu am Walde za krásného počasí a rekordního počtu účastníků byly zvláště zdařilé. Veliký podíl na úspěchu mají jednoty Vídeň III. a Vídeň XVI., jejíž členové byli organizací závodů pověřeni; příprava i vlastní průběh byly vzorné. Závodů všech věkových skupin se zúčastnilo celkem 36 závodníků ve slalomu a 25 závodníků v běhu na lyžích. Nejpočetněji zastoupenou a také nejúspěšnější jednotou byla Vídeň III, jejíž členové získali většinu prvenství v závodech. Výsledky: SLALOM Chlapci : 1. A. Seidl, III, 51:1 vt., 2. T. Frey, XVI, 58:0, 3. H. Schlein- zer, XV, 72:9. Dívky : 1. M. Rabasová, III, 1:00:7, 2. D. Maternová, XV, 1:05:0, 3. Dana Dereszová, III, 1:28:7. Ženy: 1. J. Janešová, III, 47:0, 2. E. Křenková, XVI, 47:8, 3. Z. Dereszová, III, 55:8. Muži 18-35 let: 1. T. Pruner, III, 43:8, 2. P. Kalát, III, 45:7, 3. A. Lapin, XVI, 49:0. Muži nad 35 let: 1. J. Materna, XV, 51:5, 2. M. Rabas a J. Vávra, oba z jednoty III. a oba 54:0, 4. F. Kalousek, XV, 54:9. PŘESPOLNÍ BĚH Chlapci - 2 km.: 1. T. Frey, XVI, 11:05 min. Dívky - 2 km.: 1. M. Rabasová, III, 10:05 min. Ženy - mladší - 4 km.: 1. M. Sírová, III, 23:50 min., 2. A. Křenková, XVI, 33:11, 3. E. Křenková, Vid.XVI, 39:03. ŽUPNÍ SOKOLSKÝ SLET Ženy - starší - 4 km.: 1. J. Janešová, III, 25:36, 2. J. Novotná,III, 30:31, 3. H. Lionová, III, 33:35. Muži - mladší - 8 km.: 1. R. Veg- richt, III, 57:50, 2. A. Lapin, XVI, 59:32, 3. D. Lapin, XVI, 61:38. Muži - starší - 8 km.: 1. Dr. B. Janeš, III, 55:50, 2. J. Lion, III, 57:25, 3. R. Křenek, XVI, 62:48. Ceny a diplomy byly úspěšným závodníkům předány na kulturním večeru jednoty Vídeň III., v pátek dne 28. dubna v sále Slovenské besedy. - VSL - Župní turnaj v odbíjené Turnaj v odbíjené o putovní pohár Sokolské župy Vídeňské byl uspořádán v neděli dne 23. dubna ve sportovní halle "Rundhalle Simmering". ž u pa z á pa d o e v r o ps k á Paříž Jednota ztratila dvě oddané a dlouholeté členky. Byly to sestra Šmídová, matka obětavých Sokolek, Denisy a Daniely, jež zemřela ve věku 74 let, a sestra Jana Brožková, dlouholetá oddaná členka, jejíž syn Mirek, sochař, je druhem herečky Brigitte Bardot. Příslušníci jednoty se zúčastní zájezdu Sdružení čs. dobrovolníků ve Francii do Darney/Vosges, kde 1. a 2. července t.r. město oslaví 60. výročí předání praporu nově utvořené čs. armádě francouzským presidentem Raymondem Poincaré. Sokolskou svatbou v národních krojích nastoupí společnou dráhu životem bratr Jan Vlach a sestra Rachel Sullivanová. Upřímně blahopřejeme! _ Východní Župa Amerického SOKOLSTVA 23.-26. ČERVNA 1978 TOWSON STATE UNIVERSITY Baltimore, Maryland 79 [pageend15]Bata Shoemakers to the world We make Bata shoes People make them popular ČESKOSLOVENSKÝ SOKOL V ZAHRANIČÍ - CZECHOSLOVAK SOKOL ABROAD Vychází měsíčně s výjimkou července a srpna Published monthly except July and August Majitel a vydavatel: Ústředí Čs. Sokolstva v zahraničí Předplatné - ročně: Kanada a USA $ S.00, ostatní zóně $ 3.00. Předplatné ze všech zemí krčmě Kanady přijímá: Jar. Hanuš, 412 E.73rd St. ítew York, N.Y., USA 10021. Změny adres a předplatné z Kanady: Otto Stehlík, 1665 Bloor St. East, Apt. 1001, Mississauga, Ontario, Canada L4X 1S4. Redaktor: Jan Waldauf, 2333 Kenbarb Rd., Mississauga,Ont.,Canada L5B 2E9. [pageend16]