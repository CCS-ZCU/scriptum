POLYGON komentáře • názory • informace česky zahraniční časopis 7 26. října 1998 ČESKO-SLOVENSKÁ DOHODA, podepsaná 30.května 1918 v Pittsburghu, PA (viz str. 1) [pageend1]ČESKÝ ZAHRANIČNÍ ČASOPIS ♦ ZEITSCHRIFT IN TSCHECHISCHER SPRACHE ♦ MAGAZINE IN CZECH LANGUAGE POLYGON je pokračovatelem sloučených exilových dvouměsíčníků REPORTÉR (Švýcarsko, roč.15.) a ZÁPAD (Kanada, roč.19.). Vychází 8krát ročně v časových úsecích 6 až 8 týdnů. VYDAVATEL: Polygon Verlag (Ludvík Friede), Postfach 1737, CH-8048 Zürich-Altstetten Telefon *41-1-432 1768 ♦ Fax *41-1-433 0620. OBSAZENÍ REDAKCÍ: Ladislav J. BERAN, tel./fax *41-52-316 1042 ♦ Adresa pro listovní zásilky: Polygon, Postfach 1737, CH-8048 Zürich-Altstetten Miloš ŠUCHMA, tel. *1-613-824 7439, fax *1-613-834 8757, e-mail: suchma@intranet.ca ♦ Adresa pro listovní zásilky: Polygon (Západ), Box 9021 Terminal P.O., Ottawa, Ontario, Canada K1G 3T8 Rudolf STRÖBINGER, tel *49-4931-7525, fax *49-4931-74680 ♦ Adresa pro listovní zásilky: Dr. Rudolf Ströbinger, Ansgaristr.29, D-26524 Hage Zastoupení pro Austrálii a Nový Zéland: Mrs. Marcela Cech, 65 Kiama Av., Yeppoon 4703 OLD, Australia, Tel. *61-7-4939 7624 - fax *61-79-397 552 Administrace a inzerce: POLYGON, Postfach 1737, CH-8048 Zürich-Altstetten. Tel. *41-1-432 1768, fax *41-1-433 0620 V České republice podává informace o Polygonu pan Viktor Mojžíš, telefon 02 - 855 3672 (v čase mimo normální pracovní dobu) POLYGON JE VYDÁVÁN v těsné spolupráci s týmem českých renomovaných publicistů, žijících v různých zemích všech světadílů. (A samozřejmě také v České republice.) Vedle příspěvků stálých dopisovatelů v něm vycházejí též články dalších autorů. ♦ Předsevzetím vydavatelství a jeho spolupracovníků je nestranné a nezávislé informování čtenářů. ♦ Vydavatel, redaktoři a dopisovatelé si nečiní nárok na honorář. OBSAH ČLÁNKŮ mnohdy nevyjadřuje souhlasný názor všech spolupracovníků. PŘETISK ČLÁNKŮ a kreseb je dovolen, ale musí mít poznámku "Převzato z časopisu Polygon, Curych". SAZBA a TISK: Kooperace: Polygon Zürich, Tiskárna Mníšek (CZ-25210 Mníšek pod Brdy) a Milan Cimburek, Zürich. ROČNÍ PŘEDPLATNÉ: normální poštou CHF 50,--, letecky CHF 55,- nebo ekvivalent jiné měny. Sponzované předplatné v ČR: CZK 172,-- + poštovné (v současné době 120,-CZK). Prodej za koruny je limitován dostatkem sponzorských příspěvků.) OBJEDNÁVKY odběru, změny adres a reklamace dodávek adresujte výhradně administraci na centrální adresu do Cury- chu, t.j.: POLYGON, Postfach 1737, CH-8048 Zürich-Altstetten. DOSAVADNÍ ODBĚR je nutno vypovědět písemně nebo telefonicky nejpozději při obdržení posledního předplaceného čísla. Prosíme odběratele, aby tuto zásadu bezpodmínečně dodržovali. BANKOVNÍ SPOJENÍ: Postcheckamt Zürich, číslo konta 80-60451-5, název konta: Polygon Verlag. ♦ Volksbank Hochrhein, Waldshut, Bankleitzahl 684 922 00, číslo konta 2175380, název konta: Polygon Verlag ♦ Postgirot Sverige, číslo konta 59537-1, název konta: Polygon. ♦ The Bank of Nova Scotia, 110 Place ďOrleans, Orleans, Ontario, Canada K1C 2L9, číslo konta 61176 - 0047929, název konta: Polygon. PŘISPÍVAJÍCÍ PUBLICISTÉ A VÝTVARNÍCI: BENEŠ Jan, USA/CZ - BRADA Zbyněk, USA ■ ČECHOVÁ Marcela, AUS ■ CÍCHA Vladimír, Kanada FRÝBORT Luděk, D - HULÍK Milan, CZ ■ JAKOUBEK Václav, USA ■ KOLÁČEK Josef, Vatikán ■ KRISTOFORI Jan, N/CH KRYSTLÍK Tomáš, D ■ KUČERA Radek, NL ■ LAMBERG Robert F., Argentina ■ LAMBERT Jaroslav, CH LANDERGOTT Josef, CZ - LEINER Zdeněk F., F ■ LOEWY Jiří, D - MEČŮ Jára, USA/CZ - NOVÁK Dušan, CZ RADKOVICKÝ Vlastimil, D ■ STIKAROVSKÝ Jindřich, RSA/CZ ■ SWINKELS-NOVÁKOVÁ Michaela, B » ŠTILLER Pavel, D TEPLÝ Jaroslav, NL ■ VALENTA Vladimír, Kanada ■ VERNER Pavel, CZ ■ ZOUFALÝ Otakar, D. ZEMĚ, V NICHŽ MÁ POLYGON SVÉ ČTENÁŘE: Alžír, Argentina, Austrálie, Belgie, Bolivie, Botswana, Brazílie, ČR, Costa Rica, Chile, Dánsko, Ecuador, Filipíny, Francie, Guatemala, Holandsko, Indie, Irsko, Israel, Itálie, Japonsko, Jižní Afrika, Kanada, Kolumbie, Liechtenstein, Luxemburg, Maďarsko, Maroko, Mexiko, Německo, Nicaragua, Norsko, Nový Zéland, Peru, Polsko, Portugalsko, Rakousko, Řecko, Saudská Arábie, Singapur, Slovensko, Španělsko, Švédsko, Švýcarsko, Uruguay, USA, Velká Britanie, Venezuela OBSAH TOHOTO ČÍSLA, DATUM REDAKČNÍ UZÁVĚRKY A DATUM VYJITÍ ČÍSLA PŘÍŠTÍHO NAJDETE NA POSLEDNÍ STRÁNCE TEXTOVÉ ČÁSTI POLYGON reportér yápad [pageend2]Československá republika se sice 28. října 1918 narodila, osmdesátin však jí nebylo dopřáno se dožít. Již TGM, který má největší zásluhu o její zrození, měl k jejímu dlouhému trvání několik otázek. Citujeme z jeho díla „Světová revoluce“: Spor o 28. říjen je mi sporem o naši stá- totvornost a státnost... Svou zeměpisnou polohou a historií naše politika je a musí být evropská a světová, třebaže jsme národ malý, ba právě proto, že jsme malí: dovedeme tedy za této dané světové situace nabyté samostatnosti udržet, stále a trvale udržet? Máme na to dost schopnosti, dost rozumu, dost prozíravosti, dost vůle, dost odhodlání, dost vytrvalosti? To je jádro sporů o 28. říjen. 28. říjnu 1918 předcházela Česko-Slovenská Dohoda, uzavřená v Pittsburghu ve státu Pensylvania (USA), po- depsaná představiteli slovenských a českých organizací ve Spojených státech. V ní se potvrzuje úsilí o zřízení společného svobodného státu pro Čechy a Slováky. POLYGON 7/1998 1 28. října 1998 bychom byli mohli oslavovat osmdesátiny Československé republiky, kbyby... [pageend3]Polovina července až konec září v České republice Politický přehled JOSEF LANDERGOTT Oblíbeným pražským hospodským špru- chem vášnivě pronášeným nad pivem v dobách předvolebních byla výhrůžka, že dotyčný či dotyčná budou emigrovat, vyhraje-li Zeman volby, neboť prý z Lidového domu přijde hrůza. Stalo se, co se po krachu „pravicové politiky“ stát muselo, ale čeští žvani- mírové a pravicové fanynky a fandové sedí dál po hospodách a vedou stejné řeči. A také se podivují nad tím, že politici nedrží slovo... Kromě toho tedy, že se populace českých zemí emigrací nezmenšila, byla druhá polovina léta ve znamení nástupu Zemanova wunderteamu do vládních postů. Entente cordiale s ODS fungovala, Havel byl měsíc mimo politiku a Lux z ní odešel. 30. výročí srpnové okupace i 60. výročí Mnichova byla veřejností vzpomenuta neokázale: jednak to nebyla žádná vítězství, a jednak to nebyl ani hokej ani fotbal. Zavládla rekordní horka, za červenec denní průměr 32,5 stupně. Jak by asi zněla odpověď na otázku, kdy je v Cechách krásně? Když je na teploměru tak 25 stupňů Celsia, Klaus v Americe, Zeman kdesi krotí vládní lejstra a jejich ministry, Havel je v Lánech na rekonvalescenci a ti ostatní přemýšlejí o tom, jak těm prve uvedeným vše překazit. Parlament a vláda *** Ustavující schůze třetí Poslanecké sněmovny Parlamentu ČR se konala 15. července. Bezmocným poslaneckým ovcím opozice se hned úvodem představila hlasovací mašinérie ČSSD - ODS, kterou až dosud veřejnost málo vnímala v Senátu, kde funguje už dva roky: Předsedou sněmovny byl zvolen Václav Klaus, místopředsedy se stali Petra Buzková (1. mpř.), Stanislav Gross (oba ČSSD) a Ivan Langer (ODS, 2. mpř.). Navazující druhá schůze PS rozdělila funkce ve svých 13 výborech. V nich připadlo předsednictví po pěti ČSSD a ODS, dva lidovcům a jeden unionistům. Předsednictví v kontrolních výborech bezpečnostních služeb připadlo ODS. Srpnová schůze PS vyslovila podle předem stanoveného scénáře „srdeční dohody“ důvěru Zemanově kabinetu a jeho programu: poslanci ODS odešli před hlasováním ze zasedací síně, komunisté sice zůstali sedět, ale nehlasovali. Proti důvěře hlasovah poslanci US a KDU-ČSL, pro pouze klub ČSSD. Strana Lidového domu si tak sama odhlasovala důvěru. ČSSD obdobně vypomohla ODS v roce 1996 a umožnila po volbách vládnout oslabenému Klausovi, ale později také podržela kabinet guvernéra ČNB z tunelářské éry českého bankovnictví - Josefa Tošovského. - Jak vidno, zema- novci jsou prostě státotvorní. Miloš Zeman hovořil ve sněmovně o vládním programu půl hodiny spatra, obvyklý výkon u něho, vzácný ale mezi českými politiky. Stát chce předat na konci volebního období v lepším stavu než v jakém byl předán jemu. Po hlasování Zeman „své“ sněmovně „upřímně“ poděkoval. Program byl opozičními poslanci kritizován jako nekompletní, neúplný, jako nekonkrétní „literární dílo“ apod. Ve dvou dnech vystoupilo více než 60 řečníků, padaly charakteristiky jako „projekt rozmařilého státu“ (Mlynář) a „socialistický program 25 let starý“ (Pilip). Projevy poslanců ODS se nesly v duchu snahy co nejhlasitěji se distancovat od něčeho, pro co v následující hodině řečník bude muset na základě dohody zvednout ruku, resp. odejít ze sálu. Profesor Klaus je vnitřně se vším hotov: „Kdo nepochopil názor ODS na dohodu s ČSSD, už to nepochopí nikdy.“ - Má pravdu. Svět se ne- sesypal, vláda začala vládnout, opozice kritizovat a vlastně je to rudomodrý duumvirát na řízení státu, který zítra může být pro změnu modrorudý. Kdo tuhletu sametovou revoluci II. nepochopil, nepochopí opravdu už v politice nikdy nic. 2 POLYGON 7/1998 [pageend4]*** Senát v září poprvé zasedl ve Valdštej- nově konírně, přestavěné za mnoho a mnoho desítek milionů korun v zasedačku horní komory českého parlamentu. To je ovšem světová rarita. Konírna zahájila hned třemi ostudami. Při instruktáži senátorů se položilo hlasovací zařízení, sami senátoři shledali jednací síň za prostorově stísněnou a přeplácanou a jeden ze sociálně demokratických senátorů se opil tak, že musel být svými lidmi odveden z jednání. Po dvou letech senát konečně schválil svůj vlastní jednací řád (až dosud kopíroval PS). V něm jako novinku zavedl institut veřejného slyšení s odborníky, poslanci sněmovny a občany. - Funkce senátora v systému české zastupitelské demokracie je abundantní, ale z proletářského hlediska natolik dobře placená, že je dobrým doplňkovým příjmem. Senátorství je stejně náročné jako prodávání buřtů na Hlavním nádraží na směny: když je nejhůře, šichtu vyměníte a jdete si sednout na pár hodin do senátního bufetu. Proto se tam asi tolik pije... Důvěru ve smysl Senátu dnes už podle průzkumů nemá téměř tři čtvrtiny dotazovaných. A to je špatné. *** President Havel 17. července přijal demisi vlády Josefa Tošovského a novým premiérem jmenoval Miloše Zemana. „Budu loyální k této vládě“, řekl zkrocený Havel. Zeman se tak stal třetím premiérem ČR, ale pouze Klaus nebyl komunista. 22. července pak Havel jmenoval vládu a otevřel tak funkční období prvního sociálně demokratického a prvního vůbec vládního kabinetu jedné strany v českých dějinách. Během slibu vlády se Havel zdržel jakéhokoli komentáře, držel chladný odstup, íf* Když se Havel s Tošovského vládou loučil, navzájem si poděkovali za to, kdo za koho musel více snášet od nepřej ícníků a president ještě proklel autory „blbostí“, kterými mu bylo podsouváno, že by se chtěl prosazovat proti vůli stran. Poté Havel na další šestileté období jmenoval Josefa Tošovského guvernérem ČNB, což bylo vykládáno jako odměna za věrné služby při asistenci na plánech na odstranění Václava Klause z vlády. Tošovský byl podivuhodně jmenován na celé nové období, i když v prosinci jen přerušil výkon své funkce guvernérské a sám tehdy pověřil svého náměstka Pavla Kysilku řízením ČNB. * Na místo Otakara Motejla byla jmenována předsedkyní Nej- vyššího soudu Eliška Wagnerová (od ’82 v emigraci, pak členkou ODS, od 1996 soudkyně NS). * Zemanův kabinet čítá 19 ministrů, z nichž pouzejeden není členem partaje (O. Mo- tejl). Členy KSČ už byla velká část vlády, ale jenom málokteří to přiznali - bývalý komunista Vetchý o svém členství v KSČ: „Nikdo se mne dosud na to neptal.“ Ivan David byl dokonce v roce 1990 mluvčím Levé alternativy, strany přímé demokracie pracujících mas. Na rozdíl od vlád předešlých přibylo nyní ministrů z Moravy. Po Tigridovi a Grušovi se ministry stávají další dva emigranti a cizí státní příslušníci, občané Švédská a Spojeného království Lánský a Kavan. — Hojnost cizích státních příslušníků a bývalých zaměstnanců institucí, spojených s bezpečnostními službami, v pražských vládních a hradních funkcích je na rozdíl od ostatních států bývalé sovětské Evropy pozoruhodná. Překvapivé pro sociálně demokratickou vládu je nepřítomnost jediné ženy ve vládě. Zeman pokrytecky politoval, že ve vládě není ani jedna žena (u Klause jedna, u Tošovského dvě). Podle Zemana členství ve vládě není nic pro slabé povahy, neboť to bude, vzhledem k tomu, za jakého stavu republiky nastupuje úřad, pro první období „vláda sebevrahů“. Premiérem, ministry obrany a vnitra jsou opět bývalí komunisté, je v ní několik ministrů v pensijním věku, takový náhodně sebraný soubor či spíše vzorek reformních komunistů postižených rokem 1968. Kami- kadze Jaromír Císař dosáhl ekonomicky všestranného vzdělání v krásném a dobrém Sovětském svazu a o sebevrahovi Grégrovi a jeho vedení Desty Děčín se velmi nelichotivě vyjadřuje většina ekonomů. Ve vládě byly znovu zavedeny místopředsednické úřady. Z lidí, kteří přímo obnovovali činnost ČSSD, je v kabinetu pouze nekomunista Špidla. Všichni ostatní patří k různým vlnám exkomunistů, kteří do Lidového domu přišli se Zemanem aještě později, někteří se do ČSSD dostali tak, že je odvrhla vládní garnitura koalice ODS, k níž do té doby patřili, v aparátu a parlamentu pracují liPOLYGON 7/1998 3 [pageend5]dé, kteří odcházeli teprve z KSČM.-Návrat „reformované levice“ do vlády je v Cechách něco nového, ale Maďaři a Poláci tuto zkušenost už mají za sebou. Co ale neznají, je systém dvou stran. * Do práce se vrhli ministři ČSSD jako ona příslovečná košťata, aby po letech ústrků a výsměchu ze strany staré koalice stavěli svět podle sebe. Reformě stavění idealisté jako Motej 1, Kužvart, Dostál či Mertlík se tedy pokusí vybojovat svůj boj s byrokracií i opozicí, šance na úspěch mají malé. Idealismus neidealismus, na ministerstvech proběhly personální změny, někde si noví ministři ponechali staré náměstky z jiných, i opozičních stran, nebo si z nich udělali poradce. Ze známých jmen vzpomeňme gen. Rostislava Kotila, který před pár měsíci podal do rukou min. Michala Lobkowicze (US) žádost o civil na protest proti jmenování gen. Šedivého náčelníkem genštábu. Kotil vzal svou žádost zpět a od ministra Vladimíra Vetchého přijal trafiku vojenského a leteckého přidělence v USA - stejnou nabídku od Lobkowicze nepřijal. Jiří Dienstbier se po naordinovaném klausiánském půstu vrátil do služeb diplomacie Černínského paláce: Kavan ho jmenoval velvyslancem pro zvláštní účely. Byli vyměňováni zástupci v dalších institucích, kontrolovaných ministerstvy, a novináři „pravé přízně“ plakali na thema rozdělování pašalíků, obsazování hospodářských pozic, když např. místopředseda ČSSD Vladislav Schorm zasedl do vedení Ostravsko-karvinských dolů. Při jmenování Květoslavy Kořínkové, manželky ministra dopravy^ Ant. Peltráma, generální inšpektorkou Českých drah, se aktivisté ODS dokonce zapomněli: pro exministra Římana a dnes stínového ministra dopravy to byl dokonce jev orientálně despotické kultury příbuzenských vztahů. - Doplňme, že u lyrických básníků a špatných ministrů ani nepředpokládáme střetnutí úseček jejich myšlenek s realitou: z éry Klausovy vlády ční příklad jeho manželky Livie a jejího docházení do dozorčích orgánů ČEZu a České spořitelny. Jako příklad z řady „nových“ lidí na nej- vyšších místech státní správy, té s čistýma rukama, poslouží jedna Grulichova náměstkyně, reformní komunistka a vedoucí katedry veřejné ekonomie Ekonomicko-správ- ní fakulty Masarykovy university Yvonne Strecková (64), od roku 1952 do roku 1990 členka KSČ, která se prý přes Demokratické forum komunistů v roce 1990 dostala do mohorytovské Demokratické strany práce a odtud do další demokratické organizace, do ČSSD: „Toto prostředí je mi velmi, velmi blízké.“ Později celoživotní marxistka a věrná členka stalinské, chruščevovské, dubče- kovské a husákovské komunistické strany shrnovala: „Jsem velmi ráda, že v podstatě na sklonku odborného života se mi naskýtá určitá možnost ty ideje a myšlenky, které čas prověřil jako reálné a perspektivní, ve svém současném postavení uplatnit a prosazovat.“ -Netřeba komentáře, prostě dáma z kasty nepostradatelných. Ty perspektivní ideje také nepočítejte... Václav Grulich nejprve s humbukem propustil ředitele Národního bezpečnostního úřadu. Pavel Kolář měl smůlu, neboť byl šéfem orgánu, který podle norem NATO vede registr utajovaných skutečností, potvrzuje styk s cizími rozvědkami a z příkazu vlády kontroluje personální obsazení vládních funkcí z hlediska bezpečnosti pro stát. Vláda hned „diskutovala“, co všechno mají obsahovat dotazníky ministrů podle norem NATO, Grulichovi a dalším komunistům se dotazníky nelíbí. Zemanovi lidé se nejprve rozhodli, že se dají lustrovat, ale pak otázku dotazníků odložili, zřejmě ad acta. - Ze je Grulich, kdysi podnikový kádrovák, z podobné, partajně nekontrolovatelné, činnosti vyděšen, dá rozum. A svou minulostí se reformní komunisté určitě chlubit nehodlají, rozhodně nikoli s tou před rokem 1968. Sociální revolucionář, protiatlantický a protiimperialistický aktivista Petr Uhl byl jmenován vládním zmocněncem pro lidská práva, povede Výbor pro národnostní menšiny a Meziresortní komisi pro záležitosti romské komunity. — To je jistě pozoruhodný experiment, na druhou stranu Uhlův nekonformismus určitě pomůže akcelerovat tápání byrokracie při hledání formulací v cikánské otázce. * Program Zemanova kabinetu nevybočuje od volebního programu ČSSD, v řadě bodů se však mírní ve výrazivu (zmizela „spálená země“, slova o krizi ve zmírňujících spojeních). Páteří programu jsou these o zesílení boje proti ekonomické kriminalitě včetně akce Čisté ruce s odkazem na italské zkuše4 POLYGON 7/1998 [pageend6]nosti, reforma veřejné správy a její odpolitizování (zavedení referend, ombudsmana, zaměstnanecké participace), prorůstová a proexportní průmyslová politika státu, urychlení adaptace legislativy na normy EU, spolupráce v rámci NATO, veřejně prospěšné práce a přijetí Evropské sociální charty. Nový kabinet, který jednu z největších rolí státu vidí ve zvýšení kvality školství a vzdělání vůbec, chce provést reformu daňové soustavy s přípravou na zvýšení autonomie regionů, zavést majetková přiznání, zvýšit některé z daní, zpomalit deregulace do roku 2002 a zlepšit výběr daní. Více peněz má jít do výstavby bytů a do roku 2002 by výdaje na školství měly dosahovat 6% HDP. Do EU chce kabinet vstupovat na základě referenda, do NATO bez něho. Program, který využívá dikce západoevropských sociálně-demokratických listin, v řadě míst ponechává prostor k interpretační volnosti a je evidentní, že je na příslušných ministrech, jak dokáží jeho ducha za chodu naplňovat. Všeobecně převládla shoda, že vládní program ČSSD je na dnešní stav erárni kasy příliš náročný a neufinan- covatelný. Podaří-li se Zemanovi v parlamentu vyjednat prostor pro jeho naplňování, uvidíme, zda slibované efektivní přeskupení rozpočtových položek povede ke změnám k lepšímu. Václav Klaus je spokojen: „Jsem přesvědčen o tom, že tato vláda bude vládnout špatně, ale to ještě neznamená, že nedodržíme dohodu.“ * Už začátkem srpna vypukly ve vládě koncepční spory. Ministr průmyslu Miroslav Grégr a ekologie Miloš Kužvart se nedohodli na složení nezávislé komise se zahraniční účastí na posouzení dostavby temelínské atomovky. Mluvčí vlády Libor Rouček si posteskl, že jím vyrobené desatero o komunikaci mezi členy vlády a s novináři příliš nefunguje. V aroganci může Zemanův tým hrdě soutěžit s ministry Klausových vlád, jinými slovy také to jsou prázdní, vystrašení hlupáci. David si za státní prostředky na novináře dokonce pořídil vlastní audiovisu- ální vybavení, aby měl kontrolu o tom, co řekl a ti druzí pak napsali. Ministr zdravotnictví MUDr Ivan David je také v nepřátelských vztazích s vedením lékařské komory, dlužil příspěvky, a tak oznámil odchod z ČLK a potvrdil svůj dlouholetý nesouhlas s povinným členstvím v profesním orgánu. Ministr financí Ivo Svoboda a místopředseda ČSSD pověřený ekonomikou partaje s sebou do úřadu vzal své lidi z Lidového domu včetně Barbory Snopkoyé. V daném okamžiku personálně finance ČSSD a státu jaksi splývají. - Pamatujete časy, kdy politici ČSSD hovořili o ODS jako o státo- straně? Zatím to vypadá s očistou státní správy spíše tak, že ČSSD hraboši s posty stejně jako její předchůdci. * V rekordních vedrech v polovině srpna odstartoval Zemanův kabinet mýthickou akci „Cistě ruce“ přijetím usnesení o kontrolách hospodaření státními penězi na jednotlivých ministerstvech, o prověřování činnosti jednotlivých odpovědných osob s případnými návrhy na jejich odvolání. Do očistné akce chtěl Zemanův kabinet zapojit NKU s jeho presidentem a zakládajícím členem ODS Lubomírem Voleníkem. Ten odmítl poukazem na samostatnost svého úřadu, jak vyplývá ze zákona, a stejně tak nepochodil u ředitele BIS Karla Vulterina. - Zeman sliboval potrestání tunelářů apod., nyní si už začíná utírat nos: není to prý tak jednoduché. Právníci Rychetský a Motejl hovoří už jen o očistě do budoucna - teorie tlusté čáry se vrací. Kabinet zřídil výbor na ochranu ekonomických zájmů složený z ministrů Rychetského, Motejla, Grulicha a Bašty za osobního vedení Zemana. Skupina analytiků, předkládající ministrům doporučení, měl na základě výběru Miloše Zemana vést Jan Šula, postupně slušovický hoteliér v Indo- číně, do roku 1995 ředitel ekonomické kontrarozvědky při MV, aktivista ODA, sympatizant s lidovci a naposledy volební lídr ČSNS. Bylo mu však prý anonymně vyhrožováno, takže odmítl. V rámci Čistých rukou hodlá vláda zavést mj. i institut anonymních udavačů, resp. provokatérů. Grulich svůj plán nazval Národní boj s korupcí (za povšimnutí stojí, že sociální demokraté by podobný plán nazvali spíše Boj s národní korupcí, a nikoli naopak). - Připomeňme si, že odměňování udavačů a provokatérů státem v ryze kriminální, nepolitické sféře, fungovalo v demokratických Athénách, kde ale udávali jen nezákonně vyvážející fíky ze země (sýko- fanté). V císařském Římě zase existovala instituce lidí, tzv. quadruplátórés, udavačů, POLYGON 7/1998 5 [pageend7]kteří dostávali soudní odměnu ve výši čtvrtiny pokuty, k níž byl dopadený odsouzen. ČSSD počítá jen s placenými agenty, což na rozdíl od quadruplátórů je přístup výrazně sociálnější, neboť v dobách nejistých a špatných pro udání bude existence agentova zajištěna. •i* Jedním z karambolů mladé vlády byly tance kolem yysílání rozhlasové stanice RFE/RL do Íránu a Iráku. Ačkoli přípravu programů pro vysílání do Íránu povolila již Tošovského vláda na jaře (a o vysílání do Iráku přišla žádost vlády USA až v září), rozhodl koncem srpna Zemanův kabinet, že do konce roku „vyhodnotí dopady tohoto vysílání včetně bezpečnostních a ekonomických rizik“. Vláda se alibisticky ohradila bezpečnostními aspekty sídla redakce vysílání na Blízký a Střední východ v jedné vile u bubenského nádraží. Po protestech obou velvyslanců se pochybovačně o bezpečnosti občanů vyjádřili jak Grulich, tak i bývalý spolupracovník RFE Lánský. Oběma se dokonce nelíbí míra autonomie RFE/RL na českém území. Nejupřímnější by ministr financí Ivo Svoboda. Ten si o roli stanice v dobách Studené války udělal mínění asi už hodně dávno: „Příchod demokracie do českých zemí Svobodná Evropa příliš neurychlila.“ Výrok vylepšil dovětkem, že RFE stejně bude v Íránu rušena. - Tak proč plýtvat elektřinou, že? Inu, modelový postoj rodilého maloměšťáckého ustrašence. Ze podobní lidé mají být nazýváni sociálními demokraty a jsou dokonce místopředsedy strany, za to, doufejme, budou jednou ing. Miloš Zeman a jeho komplici skládat účty. Byl to pozoruhodný konflikt s Američany: ministr zahraničí Kavan dokonce oznámil, že „citlivě vnímá protesty íránské vlády“, požaduje vyváženost a objektivní vysílání, které „nebude nepřátelské vůči íránské vládě“, jen aby nebyly poškozeny obchodní zájmy ČR. Ředitel americké stanice Jan Obrman byl v podstatě stručný: „Mohu vás ujistit, že do obou zemí vysílat budeme, je to zákon Spojených států.“ Nakonec se ukázalo, že roční obrat zahraničního obchodu s Irákem je pro embargo nulový a s Íránem dosahuje jedno promile celkového zahraničního obchodu ČR. Vláda navíc ani nemá právo zasahovat do jakéhokoli vysílání. Místopředseda US Petr Mareš: „Obávám se, že se ministr Kavan domnívá, že se stane Evropanem pomocí svého antiamerika- nismu.“ Před odletem do Ameriky, kam doprovázel Havla a kde vystoupil na VS OSN, Kavan oznámil, že povolení vysílat do Iráku vláda samozřejmě udělí a že obsah vysílání do Íránu a Iráku kabinet hodnotit nebude. Kavan tak ustoupil tlaku a zmírnil formulace, které by v USA nevysvětlil: „Nemáme na to právo, i kdybychom o tom uvažovali, jakože o takové absurditě jsme nikdy neuvažovali.“ A všechno prostě svedl na interpretaci novinářů. * Kabinet se nemohl dlouho dohodnout na podobě návrhu státního rozpočtu. Kolidovaly rezortní zájmy, ale také se plnily volební sliby ČSSD. První vicepremiérva ministr práce a sociálních věcí Vladimír Spidla dohodl s deseti odborovými organizacemi státních zaměstnanců zvýšení jejich tarifních platů o 17%, když odboráři původně požadovali 20, on nabízel 13. - Takový „dobrý kšeft“ se mu s největší pravděpodobností brzy vymstí, neboťlze očekávat, že budou chtít i další. Jako pozoruhodný krůček před vstupem do NATO souhlasil kabinet s odkroj ením z ruského dluhu částky půl miliardy korun za dodávku ruského letounu TU- 154M a náhradních dílů pro české vojenské letectvo. Vláda přijala návrh na zvýšení spotřební daně u benzinu a cigaret a sazeb sociálního pojištění. Vláda se dlouho přela o vyrovnanost státního rozpočtu. Ministr financí Ivo Svoboda se s podporou poslaneckého klubu snažil o rozpočet vyrovnaný, místopředseda vlády a jaksi jeho nadřízený Pavel Mertlík byl ochoten připustit i deficit ve výši 30 miliard. Hlasování o rozpočtu nebude vláda ve sněmovně doprovázet položením otázky důvěry. Guvernér ČNB Josef Tošovský se proti deficitnímu rozpočtu nepostavil a potvrdil tak, že národní banka byla při sestavování vládního návrhu konsultována, jak ostatně bylo Zemanem a Svobodou slibováno. - Proti výši schodku se však ohradila celá opozice, směrodatné je rozhodnutí ODS, dokonce se proti své vládě vzbouřil klub ČSSD v PS. Návrh v prvním čtení v PS neprojde, ale to jistě není žádná katastrofa. Než k přijetí rozpočtu dojde, proběhnou komunální a senátorské volby a do té doby je jakýkoli vládní rozpočtový návrh v parlamentu neprůchodný. Po volbách, ne- 6 POLYGON 7/1998 [pageend8]bo u průběhu dalších jednání, dojde jistě ke snížení plánovaného schodku, jak ostatně představitelé ČSSD již připouštějí a ODS naznačují - Klaus si dovede představit schodek 10 až 15 miliard korun. Takže vyčkejme dohry v parlamentu. Kabinet poskytl státní garanci ve výši dvou miliard korun na vydání obligací na přestavbu Kongresového centra v Praze, aby se zde mohl v roce 2000 konat světový bankovní kongres. K tomu na adresu primátora Jana Koukala řekl, že jde o částku konečnou: „Dojde-li k temelínizaci stavby, bude-li prodražovat, bude to pouze a výlučně ostuda Prahy.“ Přestavba komunistického monstra Paláce kultury nad Vyšehradem není vůbec populární a již nyní se hovoří o čachrech v jejím financování. Ani Klausův, ani Tošovského kabinet záruky udělit nechtěly a rozhodnutí nakonec spadlo až na Zemana. *** Ve druhé půli července zase slyšel Kongres USA ostrá tvrzení o rasové nesnášenlivosti Čechů vůči Cikánům-Romům, která kongresmanům přednesl James Goldstone ze Střediska práv evropských Romů v Budapešti a americký historik David Crowe, který dokonce vyhrožoval souvislostmi mezi finanční pomocí USA české armádě a „romskou otázkou“. Podle Goldstona bývají cikánské děti nuceny navštěvovat zvláštní školy, Cikáni jsou postihováni zákonem o občanství ČR, jsou všeobecně diskriminováni úřady i v privátním životě (např. při návštěvě restaurací atd.). Aféra kolem cikánského exodu do zámoří vypukla před rokem. Z této kampaně, která systematicky zaměňuje otázky sociální tísně za tíseň etnickou, nekouká pro Prahu nic dobrého. Dává prostor extremistům z řad nekritických romských aktivistů, vyjadřujících se ve stylu americké Černé síly (Veselý). Američané, kteří mají stále na očích, jak jejich předkové vyvraždili původní populaci kontinentu a pak sem zavlekli pro život v otroctví obyvatelstvo západní Afriky, vidí v anonymních dějinách kočovných cikánských klanů paralely, které jsou opravdu velmi těžko objevitelné. Ačkoli zámořští „abolicionisté“ míří úplně mimo, český cíl je už nyní zasažen: především úřední místa vytvářejí v byrokratickém aparátu prostor pro instituce cikánské samosprávy. Při analyze výhrad zahraničních vlád a jejich institucí vůči CR v otázce vztahů Cechů k Cikánům a naopak se nelze zbavit dojmu, že cikánská otázka slouží jako záminka na prodloužení integračních kroků republiky do hospodářských struktur EU. Cikánská otázka v NATO nevadí, v EU asi ano. Ve srovnání s okolím a hlavně východním směrem jsou české země ve vztazích k cikánské populaci liberálnější (srov. např. poměry na Slovensku, v Maďarsku nebo ještě dále na Balkáně). Nejviditelnější konflikty v Cechách (Chánov, stavění ,zdí‘j nevznikly z etnických důvodů, ale sociálních. Navíc je komické, když komise Rady Evropy zkoumá situaci Cikánů na severu Cech např. celých dvacet minut a pak zase nasedne do autobusu a odjede, protože právě začalo pršet. Výsledek „šetření“: mj. je třeba v Cechách zlepšit Cikánům podmínky pro bydlení. * V posledním červencovém týdnu došlo k první přestřelce mezi německými politickými stranami a novým pražským premiérem. Zeman na vysvětlenou, proč ČSSD neobsadila koordinační radu německo-čes- kého diskusního fóra svým člověkem, odpověděl, že tak ani neučiní, dokud v radě budou lidé, kteří nesouhlasili s česko-němec- kou deklarací ze Svazu vyhnanců: „Landsmanšaft rozhodně nepatřil k organizacím, které podpořily česko-německou deklaraci. A podobně jako z naší strany tam nejsou komunisté a republikáni, nevidím důvod, proč by tam z německé strany měl být landsmanšaft.“ Později dodal, jak by se prý německá strana na to dívala, kdyby česká strana vysílala do fóra zástupce Klubů českého pohraničí (komunisté) nebo podobně. V předvolebním Německu a pochopitelně i Bavorsku se ozval každý. Politici CSU žádali omluvu, Zemanovu upřímnost ocenili jako „neomluvitelné vykolejení“. Kancléř Kohl začátkem září označil Zemanovo stanovisko za nepochopitelné u šéfa vlády: „Co řekl, je zcela nepřijatelné.“ Zeman z Prahy odtušil, že Kohlova slova patří do předvolební kampaně v Německu a že je přijímá „se shovívavostí“. Podle Jana Kavana je forum více bavorsko-českou záležitostí a podle Vladimíra Spidly se celou záležitostí zabývají v Německu jen „průměrné noviny“ a měl přitom na mysli např. Süddeutsche Zeitung, Frankfurter Allgemeine Zeitung a Die Welt. POLYGON 7/1998 7 [pageend9]Za Zemana se v Čechách otevřeně postavilo snad jedině komunistické uskupení Kruh občanů ČR vyhnaných z pohraničí v roce 1938 kolem PaeDr. Pavla Macháčka, který se v tisku vyjádřil, jako ostatně vždy, nekompromisně: ,Aby protičeská válka co nejdříve skončila, k tomu může velice přispět dnešní chlapské slovo nového předsedy české vlády.“ - Neustálá odvolávání se na postupimské dohody a stálost poválečného uspořádání Evropy je v intencích sovětské a dnes ruské diplomacie, jejímž cílem bylo takové mocenské rozdělení Evropy udržet stůj co stůj. Tuzemští politici, kteří nerespektují výsledky Studené války a ohánějí se Postupimí, jsou s touto snahou přímo nebo nepřímo spojeni. Na celé záležitosti je nejpikantnější to, že proti deklaraci, což neustále ČSSD předhazuje vyhnancům, se stavěla i velká část členské základny internacionální strany Lidového domu. Proti schválení deklarace v únoru loňského roku bylo z tehdy 58členné poslanecké frakce ČSSD ve sněmovně 19, tj. třetina poslanců klubu. Mezi odpůrce deklarace patří např. dnešní ministři Spidla a Grégr nebo předseda rozpočtového výboru Brožík. Pro ČSSD a Zemana by jistě bylo zajímavé nechat si projít hlavou, zda by svůj výrok trochu nemohl, s příslušnou dávkou sarkasmu ve tváři, poopravit: němečtí vyhnanci z Cech by neměli sedět vedle bývalých i současných komunistů, ať už jsou v jakékoli straně. * Nová česká diplomacie se rozjela do světa na začátku srpna. Na svou první pracovní návštěvu odjel ministr zahraničí Jan Kavan nikoli do UK, ale do Berlína. Před berlínskou návštěvou se ještě v jakémsi faunov- ském šílenství snažil zatáhnout do her se Slovenskem jako „prostředníka“ polskou diplomacii. Varšava je moudřejší a okamžitě odmítla, o „zprostředkování“ neměla zájem ani Bratislava. Pak přišel na Kavanův stůl očekávaný dopis: komisař EU Hans van den Broek vyzval ke zrušení sporné novely zákona o loteriích a upozornil na odvetná opatření proti českým subjektům podnikajícím v EU. Při své první pracovní návštěvě Bruselu koncem září premiér Zeman slíbil, že sporné opatření v zákoně hodlá v dohledné době odstranit (kuriozita: novela je z kuchyně ČSSD a před volbami pro ni hlasoval i Klaus). Křesťanský demokrat a předseda Evropské komise Jacques Sanier zabořil „sociálnímu demokratovi“ Zemanovi nos do vonného kadidla bruselského pokrytectví, když prohlásil: „Na našem nebi jsme nenašli žádné mraky.“ - A to my, burani z Horního Polabí, ani nevíme, zda v Beneluxu také platí zásada „kdo lže, ten i krade...“ Místopředseda vlády Egon Lánský zamířil v polovině srpna na svou první pracovní cestu do Švédska, druhá cesta Jana Kavana vedla do Polska: s Bronislavem Geremkem se chtějí vrátit k duchu Visegrádu, ale president Kwasniewski to vidí už jako minulost. Kwasniewski se omluvil za „polskou ostudu“ z roku 1968, Kavan to ale vidí jako ostudu Jisté strany“ (aby se komunisty Kwasniewského nedotknul). Za Lánského cestou bylo ve vzduchu cítit zápach spáleného leteckého benzinu za startujícími saaby z českých vojenských letišť. Švédsko- britské stíhačky však nejsou ve výzbroji žádné z armád Ševeroatlantické aliance. * V polovině září vykonal president Havel státní návštěvu v USA, první za svého úřadování (všechny předtím byly pracovní). Doprovázeli ho ministři zahraničí a obrany (Jan Kavan a Vladimír Vetchý). Presidentu Clintonovi se hodilo, když na společné tiskovce, první po předání choulostivých materiálů vyšetřovatele Starra Kongresu v cause Lewinská, působil český president jako odlehčující faktor: .Americký národ je fantastické velké tělo s mnoha tvářemi. Některým těmto tvářím ale nerozumím a nechci o nich hovořit.“ Havel předal Clintonovi nejvyšší české státní vyznamenání, plédoval za konání světového finančního kongresu v Praze, za urychlení vstupu ČR do NATO, za nevyčleňování Slovenska z euroatlantických struktur, ale musel si vyslechnout poznámky o českém rasismu. Havel také v komentáři k ruské krizi zpražil Američany, když je upozbrnil na to, že Je lepší nemocné Rusko než zdravý Sovětský svaz“. —Zeman i opoziční představitelé Havlův pobyt v USA hodnotili kladně. Ke Clintonově aféře se vyjádřil nejvýrazněji premiér: ,Hewinská je špindíra, když si dva roky nevypere šaty.“ Havel v cizině vůbec vždy působí lepším dojmem než doma. Ačkoli ve světové politice, historii a ekonomice není ani trochu vzdělán, dokáže si udělat takový prostor kolem sebe, který dovede velmi zdařile ubránit. V prostředí Starrů, Clintonů, Lewinských a podobných exotů mysli je to 8 POLYGON 7/1998 [pageend10]snadné. Doma, ve světě, kde se do poklopců, klínů a peněženek těch druhých sahá div ne veřejně, to už je horší. Po povolebním vnitropolitickém neúspěchu se nyní Havel na veřejnosti uchýlil do polohy, kterou pokročilí švejkologové mohou směle nazvat pozicí generála s hodinkami: rozšafně a s jižanskými gesty rukou komentuje ty nejtriviálnější skutečnosti. „To je dobře, to je dobře,“ říká, když zjistí, že dotyčný hodinky už má, nebo nemá. * Před vilou v Bubenči, kde dokončuje RFE/RL přípravu studií na výrobu programů pro vysílání do Íránu a Iráku, v polovině září demonstroval hlouček republikánských výrostků a spálil při tom israelskou vlajku. Je to historicky první pálení výsostného symbolu židovského státu v Cechách. Žádný z tuzemských politických subjektů nezareagoval, policie už vůbec ne a tak si po týdnu velvyslanec Raphael Gvir postěžoval na netečnost k nepřátelskému aktu pálení vlajky jeho země. Teprve pak následovalo politování tiskového odboru Černínu. •í* Premiér Zeman považuje Rakousko za souseda nejbližšího, jak už v minulosti uvedl několikrát, když poukazoval na vídeňské koaliční rudočerné vlády jako na vzor pro Čechii. Do Vídně také koncem září namířil na svou první zahraniční pracovní návštěvu. Krátce předtím ale rakouský ministr obrany Werner Fasslabend označil Benešovy dekrety za „z hlediska právního státu neudržitelné“. Takže se Zeman musel zase bavit na své „oblíbené“ téma, tentokrát s podkapitolkou „Starorakušané“. S kancléřem Viktorem Klímou dojednal vytvoření komise historiků, která má zhodnotit společnou minulost, rakouská strana kvitovala ustavení mezinárodní komise o dostavbě Temelína. Klima si nepřeje problém vy- hnanců europeizovat, ale ani uzavírat bez uspokojivých kroků Prahy ve věci tzv. Benešových dekretů. Poté na jednodenní pracovní návštěvu přijel do Prahy rakouský president Thomas Klestil. Přes česko-rakouské neshody v otázkách vyhnanců a Temelína bude jeho země podporovat vstup ČR do EU. Podle Havla nelze z morálního odsouzení vyhnání Němců do Rakouska vyvodit žádné důsledky. Přesto Klestil ocenil Havlovo případné gesto za první důležitý krok k usmíření. ČSSD Zeman po uzavření duumvirátu na adresu Václava Klause nešetří komplimenty. Nelíbilo se mu prý, když si po „Sarajevu“ do něj každý kopl: „Klaus není nýmand a já nemám rád, když nýmandi kopou do osobností.“ - Od roku 1993, odv okamžiku, kdy se Zeman stal předsedou ČSSD, se v kruciál- ních otázkách moci vždy s představiteli ODS dohodl, a vždy v rámci představení „chůzepo krku“(srov. krach vytunelovaných soukromých bank). Oba elitáři a jejich spolupracovníci již tehdy nastartovali boj o vytvoření systému dvou silných stran - a vyhráli oba. Zeman v letních dnech zářil úsměvy, které zmizely až s prvními neshodami v kabinetu. Zeman po volbách konstatoval, že splnil své tři hlavní dlouhodobé cíle - přilákal voliče, vyhrál volby a ČSSD vstoupila do Strakovy akademie hlavním vchodem. Zbývá prý ještě obměnit vedení strany. Mezi partajní psance se po volbách dostala Petra Buzková, jejíž na ČSSD příliš liberální postoje zřejmě hodně dráždí reformně komunistické soudruhy. Útok na mládí Lidového domu vedou i s pomocí KSČM. Komunisté ústy předsedy Miroslava Grebeníčka oznámili, že v parlamentu nebudou spolupracovat s místopředsedkyní PS Petrou Bůžkovou a s předsedou poslaneckého klubu Stanislavem Grossem, prý pro jejich „praktiky“. K tomu Gross stručně, i když ne příliš přesně: „Pan Grebeníček mi může být ukradený.“ V rámci nových „soudružských“ vztahů přišel Pavel Rychetský s výzvou regionálním organizacím ČSSD a ODS, aby v místech uzavíraly před komunálkami obdobné dohody, jak to učinilyjejich hlavní stany. To se ale nestalo, ODS neslyšela. Koncem srpna ČSSD rozhodla, že půjde do komunálek a senátorek s heslem „Ano nové politice“ a chce získat 15 z 27 nově volených zástupců lidu ve Valdštejnově konírně. Začátkem září oznámil Zeman, že do čtyř let odejde z politiky, aby „s prognostickým předstihem“ uvolnil prostor mladým. - Je ovšem dost možné, že jeho odchod bude spíše úprkem, čemuž asi chce prognosticky přede- jít. Koncem září vedení ČSSD schválilo změny v ústavní listině v pravomocích presiPOLYGON 7/1998 9 [pageend11]dentových a ve změně volebního systému do PS z poměrného na většinový. Po konsulta- cích s ODS pak vyzvala společná expertní komise k práci na změně ústavy také další parlamentní strany. Lidovci a unionisté souhlasili jen za předpokladu, že komise bude pracovat na parlamentní půdě. Ynitrostranickou událostí po volbách v ČSSD bylo rozhodnutí soudů, které trvají pět let, že komplex Lidového domu v Praze nepatří ani státu, ale a.s. Cíl, a ta zase nepatří ČSSD, neboť nemůže prokázat vlastnictví akcií uvedené společnosti. - Je kuri- osní, že ČSSD doplácí na zákony z Rakouska a první republiky, kdy politické strany nesměly vlastnit nemovitý majetek a na takto jakoby „posvěcené“praktiky komunistické moci, která si vzala vše bez ohledu na zákony. Odpor proti rozšíření restitucí se ČSSD vymstil. Nejen strana má problémy, i někteří její známí představitelé. Jako štvanec vystupuje v politice a nyní ve svém úřadu ministr zahraničí Jan Kavan. Vrchní soud v Praze v polovině července potvrdil v kause Kavan verš. Mladá fronta Dnes, že byl v UK označen za osobu, která podala nedůvěryhodné informace, resp. je zamlčela. Koncem září zase rozhodl Vrchní soud v Praze, že Kavan musí zaplatit Benjaminu Kurasovi 50 tisíc za to, že označil Kurasův článek Křivá přísaha v Respektu za nehoráznou lež. Kavan byl spokojen s tím, že se v rozsudku nikde nepožaduje jeho omluva a že ani neví, za co by se měl omlouvat. ODS ODS na protest proti dohodě s ČSSD opustil Bohdan Dvořák, což v partaji nikoho nepřekvapilo, neboť s ním už nikdo nepočítal. * Draze zaplatil svou stranickou zradu bývalý ministr Jindřich Vodička: musí si hledat práci přes zprostředkovatelskou agenturu. * Václav Klaus koncem července ohlásil, že v roce 2003, v nejbližším řádném termínu, nebude kandidovat na úřad presidenta republiky. Později ale herold ODS Miroslav Macek uvedl, že Václav Klaus by byl ideálním presidentským kandidátem mj. také z toho důvodu, že by dobře vypadal na známkách. - Těžko říci, s kým srovnával, (že by s Pithartem?), nicméně v těch dnech v Praze otevřela brány celosvětová výstava známek a poznámka byla tedy aktuální... Na dotaz, zda se ještě někdy bude chtít stát premiérem nebo dokonce presidentem republiky, odpověděl Klaus dosti zřetelně: „Zůstávám otevřený svému dalšímu politickému vývoji.“ Václav Klaus, guru jupíků se zelenými košilemi a žlutými kravatami, dával Zemanovi čas na zformulování výchozích bodů na cestě k historické velikosti. Miroslav Macek tento poklidný stav zhodnotil moudrým úsudkem: „Dejme ČSSD možnost se historicky znemožnit.“ ODS „definitivně resignovala na snahu sama vypátrat a potrestat ty, kteří mají na svědomí problémy ve stranickém hospodaření“ a spolehla se na policii. Personální postihy se tudíž nekonaly, strana se prý polepší. Rozhodla tak výkonná rada strany. - Stručně řečeno, stejně jako v případě „bamberku“ Lidového domu hloupý Honza se stal ještě hloupějším a voliči této strany, která coby pilíř kapitalismu v Cechách ochránila stát před velkou Zemanovou socializací, se mohou utěšovat odkazováním na další parlamentní strany, kde se také evidentně podvádělo, ale také nic oficiálně neprokázalo. Koncem září ODS potvrdila, že sedm a půl milionu korun, které za podivných okolností kdysi „věnoval“ straně bývalý tenista Milan Šrejber, byly poukázány na povodňová konta. Srejbra začala vyšetřovat policie za podezření z poškození dvou investičních podílových fondů, které měl připravit o 14 milionů korun při převodech z účtu na účet a za to, že zneužil veřejně nepřístupných informací. Finanční úřad Prahy 1, provádějící několikaměsíční hloubkovou kontrolu účetnictví ODS a přišedší na daňové úniky ještě mj. z roku 1993, podal několik trestních oznámení, jimiž se zabývá Služba pro odhalování korupce a zvlášť závažné trestní činnosti. Výkonná rada ODS v Luhačovicích koncem září definitivně rozhodla, že poslanci nepodpoří schodkový vládní návrh rozpočtu a předložila volební manifest do komunálek a senátorek s poeticky lascivním názvem „S námi proti hazardu“, mobilizující nejen proti socialistům, ale i všem ostatním, kteří se „tváří jako protisocialistická opozice“. Čtyři poděbradské artikuly o nedotknutelnosti občanského i podnikatelského soukromí, levném státě i obci, o nezadlužené budoucnosti, solidaritě zodpovědných a o soužití generací platí podle manifestu i pro 10 POLYGON 7/1998 [pageend12]oboje podzimní volby. Jarní „Hlavy vzhůru!“ nyní vystřídalo heslo „Vydržme a vyhraje- me!“-S vykřičníky a mobilizacemi partajní ideologové ODS opravdu pracovat umějí. Václav Klaus v Luhačovicích představil svou stínovou vládu: předseda vlády Václav Klaus, ministři: práce a soc. věcí Libuše Benešová, zahraničí Jan Zahradil, obrany Petr Nečas, vnitra Ivan Langer, financí Petr Tlustý, průmyslu a obchodu Vlád. Budín- ský, zemědělství Miloslav Kučera, dopravy Martin Říman, místního rozvoje Miroslav Beneš, spravedlnosti Eva Dundáčková, kultury Miroslava Němcová, školství Jaroslav Zvěřina, zdravotnictví Miroslav Macek, životního prostředí Václav Mencl. Neopomněl dodat, že příští vláda může samozřejmě obsahovat zcela jiná jména. Lidovci Lidovci hystericky křepčili kolem stromu poznání, že přišli o své pozice a že za bukem číhá nebezpečí trestních stíhání starých, imunitou a mocí chráněných hříchů. V návaznosti na kladrubské dohody lidovci a unionisté připravovali společnou kandidátku do senátorek a celou partu rozšířili o DEU a ODA. Začátkem září předsedové stran Lux, Ruml, Majzlík a Kroupa pode- psali dohodu o předvolební koaliční „pravo- středové“ spolupráci, o společných kandidátech v senátorkách. - Nejmarkantnější na novém uskupeníje to, že ani unionistům, ani lidovcům či DEU nejsou nyní proti srsti stále prošetřované a nevyjasněné finanční skandály, které vedly k pádu ODA a které se samozřejmě, včetně dluhů, s ODA vlečou dál. Je to opět další důkaz toho, že malver- sační financování ODS bylo pro sarajevský tunel jen záminkou. Pro příznivce DEU to pak je další rána, když se jejich předseda dal do hromady se všemi Jidáši“ české pravicové politiky, abych použil dikce představitelů DEU. A kdo se dává do hromady s jidáši,je asi co? Společný volební program čtyřko- alice se sice suverénně jmenuje Správným směrem, ale asi tušíme, kam. Představitelé lidovců začali v létě intensivněji nazývat sami sebe křesťanskými demokraty a KDU. Slovo „lidovec“ se na pražské mediální scéně stává vzácným a ukazuje se tak, že na nejbližším sjezdu strany dojde ke změně. Jan B(řezovský). v kauze úplatku EDS už uvedl první jméno: s ředitelem pro ČR Hans Peter Kleinem bylo dohodnuto už dělení částky tří milionů USD určené vedením firmy na úplatky Čechům - třetinu lidem na ministerstvu obrany a dvě třetiny straně (50 milionů korun). EDS vydala prohlášení, z něhož vyplývá, že jí není nic známo o financování strany lidové. V září se provalilo, že za lidovců odprodalo ministerstvo obrany ruskému obchodníku se zbraněmi v letech 1992 - 97 na 400 vozidel Tatra 813 - nosičů raketometů a pontónových souprav, vše v rozloženém stavu „na náhradní díly“, které byly vzápětí složeny. Oba případy vyšetřuje policie. Domácí politickou událostí podzimu se stal náhlý odchod Josefa Luxe (42) z vrcholové politiky koncem září, neboť mu lékaři sdělili, že trpí leukémií. Až do sjezdu na jaře příštího roku povede stranu její první místopředseda Jan Kasal. Lux stál v čele lidové strany od prosince 1990, šest let byl místopředsedou vlád Klausových a Tošovského. Politického vrcholu dosáhl loňského podzimu a v zimě, kdy se mu podařilo ohrozit Klausovy pozice a kdy byl presidentem dokonce pověřen předjednáním přechodného vládního kabinetu. Po letošních volbách ale neunesl tíhu prohry v povolebních koaličních jednáních a musel dokonce dopustit účast lidovců na čtyřčlenné koalici do senátorek. Z české politické scény odešel silný a důsledný oponent technokratického pojetí ODS a nadějný pacifista nejednotných politiků Lidového domu. Dnešní sarajevská opozice představitele této váhy nemá. Lux se tak vyhnul odpovědnosti za senátorky, odešel v podstatě na poslední chvíli. Odchod Luxe může mj. uvolnit napětí mezi lidovci a ODS, neboť vztahy Luxe a Klause byly nepřátelské. US a další strany *** V řadách unionistů zavládlo rozladění proto, že se nezasedlo do ministerských křesel; nejhlasitější byl Mlynář, ale také Lob- kowicz a Pilip, rostou spory s těmi ve straně, kteří jsou schopni věnovat se politice v parlamentu i bez vládních a dalších výsad. Předseda poslaneckého klubu Vladimír Mlynář předsedovi strany Janu Rumlovi vyčítal „neschopnost překonávat ideopoli- tické pojímání politiky“, že šel do opozice „kvůli ideopolitickým předsudkům“. Spory šly tak daleko, že kolegové ve frakci MlynáPOLYGON 7/1998 11 [pageend13]ře dokonce „napomenuli“, aby napříště vyjadřoval názory klubu, nikoli své. Což Mlynář odmítl a je jasné, že pokud nebude partaji předsedat, nebo z ní nebude vyhozen, nedá pokoj. Zatím se mu moc nedaří. Rezignoval na vedení klubu a předsedou poslanecké frakce byl zvolen bývalý velvyslanec a ministr Karel Kühnl. Jan Ruml: „Já myslím, že je to tak trošku zvláštním způsobem, kterým se Vladimír Mlynář do politiky dostal. On do ní sestoupil seshora. A musí si uvědomit, že politika se musí dělat zespoda. Až na to přijde, tak jednou bude velkým politikem.“ Předseda US Ruml se pokusí o senátorské křeslo jako protikandidát moravské kopie V. Klause, pražského primátora Jana Koukala, a to na Praze 6, kde před dvěma roky Koukal dostal nadpoloviční většinu. Ruml ještě v zimě tvrdil, že se bude starat jen o partaj. Po odchodu Luxe z politiky se Ruml proklamoval za přirozeného lídra čtyřkoalice, čímž své spojence uvedl do rozpaků. *** V Liberci vznikla v červenci Demokratická regionální strana s předsedou Jaroslavem Pavlasem. Jádrem stranyjsou bývalí členové ODA a jejich cílem je starost o regionální autonomii Libereckého kraje. Koncem srpna bylo ve Sluknově založeno starosty některých severočeských měst Hnutí za harmonický rozvoj obcí a měst, zakladatelé jsou většinou bez stranické příslušnosti. Novou celostátní stranou se v Hradci Králové stala Volba pro město s předsedou a tehdy ještě místním primátorem Martinem Dvořákem (bratrem Bohdana Dvořáka). V září byl Dvořák zastupiteli v hlasování odvolán, protože se prokázalo, že podepsal ručení městskými pozemky na úvěr soukromého podnikatele a také bude stíhán za zneužití pravomoci veřejného činitele. Strana konservativní smlouvy začátkem září na ustavujícím konventu v Hradci Králové zvolila předsedou Ivana Maška. Rozkládající se republikáni žijí vnitřní válkou. Sládek vylučuje a revoltujícím zřejmě nezbude nic jiného, než ze strany odejít. Účetnictví sládkovců mezitím prošetřuje policie a finanční úřad zablokoval straně proplacení státního příspěvku za volby. Josef Krejsa, nedávno ještě jeden z nej známějších představitelů republikánské strany v parlamentu, vystoupil ze SPR-RSČ a do senátorek chce jít jako nezávislý. President Stále ještě ve svaté válce s ODS a v předvolebním tempu president Václav Havel vystoupil v červenci na televizních obrazovkách se „sensačním“ odhalením, že má informace z druhé ruky o tom, že se ho ODS snaží odstranit: „Doslechl jsem se, že v útrobách ODS dokonce zazněl nápad, zda by Senát neměl tohoto podivně nevyzpytatelného nebezpečného presidenta pro jistotu sesadit tím, že ho obviní z vlastizrady a předá Ústavnímu soudu, jak ústava umožňuje.“ Nápad, prý Kondrův, ale grémium ODS zavrhlo. Místopředseda ODS Miroslav Macek Havlovu domněnku označil za stihomam, Miloš Zeman držel basu: „Myslím si, že je to zajímavý názor, který má formu politické anekdoty, nikoli formu vážně míněného výroku.“ Předseda senátního klubu ODS Přemysl Sobotka ještě přidal výzvu, aby si president svou blbou náladu léčil jinak. Ivan Langer, místopředseda ODS: „Zažíváme přerod velkého světového politika v malého českého dramatika.“ Pak hlava státu pohrozila koalici ČSSD - ODS, že bude čelit případným nedobrým důsledkům politické dohody „více či méně diplomatickým“ způsobem. Tuto bojovně formulovanou výhrůžku doplnil president republiky další státotvornou informací, tentokrát z „útrob“ ČSSD, odkud prý podle Havla už dávno před volbami zakručelo, že se chystá velká koalice s ODS. Stanislav Gross skromně poznamenal, že není zřejmě součástí útrob Lidového domu, o ničem takovém se prý v prostorách, na které si kdysi skládalo dělnictvo po halířích, nediskutovalo. Bystře zato Havlovi, který v dohodě obou partají vidí „instrument k výměně politických funkcí“, připomněl, že to byl právě on, který před dvěma roky podnítil obdobnou dohodu mezi ČSSD a tehdejší vládní koalicí, i když nepsanou. O informacích z „útrob Lidového domu“ předseda ČSSD řekl, že „pana presidenta zřejmě informovalo nějaké slepé střevo“. Koncem července odešel Václav Havel do střešovické Vojenské nemocnice léčit si vnitřnosti a byl tam až do konce srpna. V partajní politice proto bylo trochu klidněji. - Havel se ke své škodě zaplétá do svých tvůrčích i destrukčních životních momentů. 12 POLYGON 7/1998 [pageend14]Jako správný osvícený monarcha při stáru je více monarcha než osvícený. V posledním týdnu září Václav Havel, jak sám řekl, neustále nucen politiky, jmenoval další lidi, které by si uměl představit jako své případné nástupce: po páteru Tomáši Halíkovi by to mohla být Petra Buzková, Petr Pithart a Madeleine Albright. Buzková upozornila na to, že jí do zákonem předepsaného věku 40 let chybí ještě sedm let, ale že je potěšena Havlovou důvěrou, potěšen je i Pithart, zmateno bylo americké ministerstvo zahraničí, neboť Havel o své opci Madeleine Albright předtím neinformoval: „Napadlo mne to až v letadle na cestě zpět domů.“ Zato Václav Klaus zareagoval velmi podrážděně, že jde o krok nevkusný, zbytečný. O Klausových presidentských ambicích se přitom už ví, stejně jako o mlsných úmyslech Pithartových. - Havlův kandidátský katalog a jeho zveřejnění po příletu z Ameriky ukazuje, o čem také byla v Novém Římě řeč a v čem byl posilněn: hned po návratu přesolil snídajícímu Klausovi polévku a ten, místo aby dal talíř odnést, začal křičet, komu že to tady patří. Praha, 1. října 1998 O budoucím zlatě, aneb: K prvním měsícům Zemanova kabinetu Reakce českých medií na první kroky Zemanovy vlády jsou, mírně řečeno, podivné. Komentátoři a analytici jsou překvapeni z toho, jací lidé se dostávají či vracejí do politiky a co tam provádějí. Zapomínají na to, že strana uživatelů Lidového domu v zásadě podstatné věci již řekla po volbách 1996 a vše, co přijde po letošních volbách, stojí nezahaleně ve volebním programu ČSSD. Proto spíše musíme naopak konstatovat, že jsme překvapeni „civilizovaností“ prvních vládních klopýtnutí Zemanova kabinetu, překvapeni jakousi ostýchavostí a neohrabaností jinak hrdého ministerského teamu, říkajícího často nesmysly, jako by pánové nevěděli, jak se vylhat z toho, co říkali své reformě komunistické členské základny. Partajní kádr, který se v ČSSD usadil po roce 1993, je jistě zklamán povolební rétorikou svých vůdců a čeká. Ale vystoupení Zemanova kabinetu vůči americké stanici FRE/RL, nebo její boxing s hlavními stranami německých parlamentních voleb ukazuje střeva Lidového domu blížeji a věrohodněji, než kličkování resortních ministrů nad jednotlivostmi vládního programu. Ve Svobodné Evropě cítí zřejmě běžný volič ČSSD stále ještě dovětek „štvavá“, hodnocení vztahu k Německu stále doprovází slovíčko „revanšistické“. Obsazování managerských míst členy či sympatizanty ČSSD ve velkých firmách ukazuje na záměr privatizovat firmy systémem„management-buy-ouť. Komu pak management „rodinné stříbro“ prodá dál, je již pouze spekulací. Hovoří se o plánu na vytvoření ruského Švýcarska v Čechách, tedy o způsobu, jak ruské tanky ve střední Evropě nahradjt ruským kapitálem, přesněji řečeno penězi neidentifikovatelného původu z Ruska. V bratrských slovanských Čechách se Rusové přeci jen snadněji pohybují, než v pravém Švýcarsku, které navíc odmítá členství v EU a odmítá zrušit svou pověstnou neutralitu. ČR naopak do NATO i EU směřuje. Hospodářská krize v Rusku reformátorům z Lidového domu právě velkou šanci svou hru rozehrát naplno nedává. Je to však otázka trpělivosti, boje o media, obnovení ideologie „mostů“, střetávání Východu a Západu v Praze apod. Případ Kazacha či Rusa Alima Biljakoviče Karmova, který byl za finanční velkopodvody se svou investiční společností Futurum Aurum, „Budoucí zlato“, z roku 1994 nyní odsouzen na pět let, ukazuje, jak ruská finanční elita zkoumá možnosti ČR, resp. jejího právního systému a lidí v něm bránit se takovým tunelům. Zdá se, že ruští kapitalisté, a je úplně jedno, zda z nad- nebo z podsvětí, mohou být s celkovým trendem spokojeni. Čechy, a nemusejí to být jen Karlovy Vary, jim zatím slouží nejen k praní peněz, ale také jako důvěrně známý ostrůvek v prostředí (dosud) neznámé integrující se Evropy. K úrovni politické kultury Často se říkává, že politická kultura v zemi je „stále ještě“ nízká. Určitě stojí zato gd- troubit i této iluzi: politická kultura v Čechách už jiná nebude, určitě ne „vyšší“. Optimální, transformační stav z let 1990 do zhruba konce roku 1994 se už nebude ve veřejném životě opakovat. Do zákonodárných sborů přicházejí partajní skupiny B, tj. takové, které neměly odvahu být revoluční a jen se vezly či vezou. A protože par- POLYGON 7/1998 13 [pageend15]tajní fundament českých politických stran je špatný, postavený nikoli na morálních zásadách, ale čisté technicky slepen dohromady pod jednu partajní knížku, nedělejme si naděje na nějaké zlepšení v dohledné době. Korupce a zlovůle vládne všude tam, kde nejsou v život uvedeny příslušné zákony a kde ani nejsou považovány za něco výrazně špatného. „Politická kultura“ se odvíjí od právního vědomí a od smyslu pro odpovědnost. Je to spíše etnografický shrnující pojem pro všechny společenské formy v určité zemi a mezi jejími sociálními vrstvami. Nižší - vyšší v české partajní politice není tak směrodatné. V zájmu partaje, nebo její vůdčí části, se jede na doraz, snad na to ti druzí nepřijdou... A když, tak zapírat a zapírat, jak malí kluci školníkovi, když právě rozbili okno. Současné české uskupení připomíná staré vlastenecké stolní společnosti, jednající o záchraně výročního plesu, kde se ti na delších stranách stolu dohodli a ti na těch kratších stranách nyní mrmlají u baru. Lidé, kterým se před volbami zamávalo před očima rudým šátkem a kteří v případě Zemanova vítězství byli připraveni emigrovat, dnes stejně horlivě vykládají nezbytnost velkých koalicí a jaký že je rozdíl mezi koaliční a opoziční smlouvou. I to je „politická kultura“. Podle letních průzkumů IWM 48% dotázaných má za to, že se před Listopadem „mělo lépe“. Ovšem více než tři čtvrtiny respondentů soudí, že si žije svobodněji než v dobách husákova „právního státu“. - Není nic povznášejícího a duši zušlechťujícího, než jako svobodný občan na bůčku a housce se salámem pozorovat promenující se rodinky rudých kapitalistů a jejich tichých společníků, zástupců lidu. Hospodářský přehled DUŠAN NOVÁK Mírná inflace, vyšší nezaměstnanost V červnu se ceny zvýšily pouze o 0,3%, v červenci však vlivem deregulací vzrostly o 1,9% a v srpnu neočekávaně klesly o 0,2%. Občané měli možnost nakoupit levněji: o 1/4 brambory, o 1/5 zeleninu, o 7% ovoce. Meziroční inflace se snížila pod hranici 10% na 9,4%. Podle analytiků tento pokles rovněž ovlivnily nízké světové ceny zvláště ropy. Koruna zůstává silná a tím dovozy levné. Omezená domácí poptávka nedovoluje v konkurenčním prostředí ceny zvyšovat. Nízká cenová hladina však tlumí již tak slabý hospodářský růst. Během letních měsíců se počet nezaměstnaných neustále zvyšoval a koncem srpna dosáhl 330 tisíc, míra činila 6,4%, volných míst však nabízely úřady práce jen 55 tisíc. Podniky se zbavují přebytečných zaměstnanců, ale 40 tisíc absolventů škol hledá práci a firmy jich zaměstnají jen asi kolem 8 tisíc. Přibývá i nezaměstnaných v Praze, zvláště obtížná je situace na Chomutovsku, kde se 8 tisíc lidí uchází o 231 míst, a na Znojemsku, kde na 1 místo připadá 22 zájemců. Úřady žádají zpřísnění podmínek pro poskytování podpor v nezaměstnanosti, poněvadž v poslední době dává stále více osob přednost sociálním dávkám před zaměstnáním. V letošním 1. čtvrtletí bylo 12% uchazečů vyřazeno z evidence pro nespolupráci. Podle zkušeností úředníků řada lidí pracuje načerno a dostává plat hotově, např. prodavači ve Stáncích. Postižený „nezaměstnaný“ se vymlouvá, že zaskočil za kamaráda, který na chvíli odešel. Podle MPSV vláda vytvoří pro postižené oblasti systém pobídek pro podnikatele domácí i zahraniční. Svit Zlín není schopen několik let obsadit místa šiček, i když nezaměstnanost v okolí stoupá. Podnik již zaměstnal 80 pracovnic z Mongolska a nyní jedná o síly z Bulharska a Rumunska. Pracovníky jiných kategorií, např. z administrativy, však Svit propouští, neboť musí snížit náklady, jinak bude jeho zboží neprodejné. Do konce roku odejde z továrny asi 50 lidí. Část z nynějších 6000 zaměstnanců asi převezme německý výrobce pneumatik Continental, kterému Svit nabídl pozemky a budovy v areálu podniku. Výroba se rozběhne v příštím roce. 14 POLYGON 7/1998 [pageend16]Úřady práce dotují měsíčně přibližně třemi tisíci korun mzdu každého absolventa, kterého firmy přijmou, aby získal odbornou praxi. Průměrné měsíční dávky v rteza- městnanosti dosahují kolem 2300Kč. Úřady si stěžují na přetížení, neboť v průměru se jeden úředník stará o 75 nezaměstnaných. Dříve zpracovatelé obvolávali firmy a uchazeče nabízeli. Více se svým zákazníkům věnují personální agentury, které zájemce na přijímací rozhovor připraví a ještě osobně u firmy představí. Zahraniční obchod V červnu činil schodek obchodní bilance jen 0,9 mldKč, ale v červenci již 12 mldKč, při nejnižším vývozu letošního roku 65 mldKč. V srpnu převýšily dovozy český vývoz jen o 4,9 mldKč, od počátku roku dosáhl propad obchodní bilance 46 mldKč, tj. méně než poloviční hodnoty za stejné období minulého roku. Dovoz se meziročně zvýšil jen o 1,5%, ale vývoz téměř o 10%, růst těchto veličin se však zpomalil. Hodnota strojírenského vývozu se za prvních 8 měsíců zvýšila o 38%, třetinu tohoto vývozu dosahují auta Škoda. Mírně klesl podíl vývozu surovin, polotovarů a potravinářského zboží. Statistika OECD zařazuje 11% českých vývozů do skupiny high-tech. Rada podniků již dodává výrobky srovnatelné se západní Evropou, mnoho jiných ještě restrukturalizací neprošlo. České firmy vykazují ve srovnání s podniky sousedních zemí asi třetinovou produktivitu. Kromě zastaralé technologie snižuje výsledky také nedostatečné řízení a obchodní politika. Modernizace českého průmyslu si vyžádá stovky miliard korun, částka mnohdy převyšuje vlastní majetek firmy. Ekonomové odmítají ochra- nářství, které by zastavilo potřebné reformy. Příkladem takového neúspěchu je západní zemědělství, které udržují při životě stále jen dotace. Po devalvaci rublu koncem srpna se české firmy obávají, že platební morálka ruských podniků se zhorší. SVIT Zlín stále vymáhá pohledávku 33 mioUSD z roku 1991. Do Ruska vyváží 4% své produkce. ETA Hlinsko dodává do Ruska elektrospotřebiče a s následující zásilkou vždy čeká, až odběratel tu předešlou zaplatí. Za 7 měsíců vyvezla zboží za 34 mioKč. Obchody Škody Export s Ruskem nejsou velké, ale firma vymáhá velké pohledávky, některé ještě z doby RVHP. Tatra Kopřivnice vyvezla loni do Ruska 300 automobilů, nyní se obává, že se dodávky sníží. Škoda Plzeň vyveze za rok do Ruska za miliardu korun a izraelská firma prostřednictvím bartrových obchodů (výměna zboží za zboží) částku získá a zaplatí. Měna Česká národní banka (ČNB) snížila dnem 14.8. diskontní sazbu ze 13 na 11,5%, lombardní z 19 na 16% (obě se týkají půjček komerčním bankám) a dvoutýdenní repo- sazbu ze 14,5 na 14% (ovlivňuje krátkodobé úrokové sazby na pěněžním trhu). ČNB předpokládá, že již existují podmínky pro snižování inflace až do roku 2000. Banka však očekává, že v hospodářství bude pokračovat příznivá fiskální a mzdová politika a pečlivě sleduje tvorbu veřejných rozpočtů. Pokud se objeví nepříznivý vývoj mezd, svůj přístup k měnové politice přehodnotí, měřítkem je vazba na produktivitu práce. Rovněž by dalšímu vývoji neprospělo, kdyby podniky měly vždy dostatek prostředků na mzdy i neodůvodněné náklady. Koncem září oznámila ČNB dlouho očekávané snížení úrokových sazeb u klíčové re- posazby, která představuje základ úrokové míry bankovních ústavů, o 0,5% na 13,5%. Podnikům by se měly poněkud zlevnit bankovní úvěry, za které zatím platí průměrně 17% úroků. Podle finančníků banka zůstává opatrná, neboť se obává vyššího deficitu rozpočtu a požadavků odborů na zvyšování mezd kolem 10%. Zahraniční spekulanty snížení úroků neodradilo, kurs koruny mírně posílil. Korunu ruská krize téměř nezasáhla, neboť zahraniční investoři ji ocenili jako jednu z nejstabilnějších měn rozvíjejících se trhů. Její výhodou je vysoká likvidita, která investorům umožňuje velmi rychle stáhnout své prostředky z trhu, a poměrná stabilita. Stále velmi přitažlivě působí velký úrokový diferenciál a investoři, kteří se zbavovali akcií, nyní nakupují úročené papíry. Podle expertů má koruna vyhlídky stát se významnou středoevropskou měnou, proto nedoporučují občanům ani podnikům, aby si zřizovali devizová konta. Banky Dnem 1. září vstoupila v platnost velká novela zákona o bankách. Její význam spo- POLYGON 7/1998 15 [pageend17]čivá v ustanoveních, namířených proti akcionářům, kteří porušují zákon a nezaručují odpovídající provoz peněžního ústavu. Každá banka je povinna zveřejňovat čtvrtletně údaje o struktuře akcionářů s podílem nad 10% hlasovacích práv. CNB schvaluje převod většího podílu na akciovém kapitálu banky a také konání valné hromady. Zákon umožňuje bankám zřídit si informační systém o svých klientech, aby znaly jejich celkové zadlužení. Novela by měla obnovit důvěru k peněžním ústavům a zvýšit bezpečnost úspor vkladatelů. Aktivity japonské investiční banky Nomura se podle tisku rozšiřují. Po koupi podílu v IPB se zajímá o privatizaci ČSOB. Kdyby Nomura ovládla rovněž ČSOB, získala by podstatnou část bankovního trhu. Údajně během pěti let bude v ČR místo pouze pro dvě velké banky. Ratingová agentura Thomson BankWatch snížila hodnocení úvěrové spolehlivosti ČR i České spořitelny z dosavadního BBB+ na stupeň BBB. Agentura tuto změnu zdůvodňuje neuspokojivým stavem podniků, slabým bankovním systémem, ČR potřebuje pokračovat v privatizaci a dokončit restrukturalizaci průmyslu. Česká spořitelna musí podle nařízení ČNB ve druhém čtvrtletí vytvořit vysoké rezervy na krytí nemovitých zástav, kromě toho vykazuje určité závazky v Ruské federaci. Podle vyjádření České asociace záložen poskytují tzv. kampeličky (družstevní záložny) občanům stejné služby jako banky. Počet jejich členů dosáhl 50 tisíc a vklady překročily čtyři miliardy korun. Kampeličky však nemají přístup na devizový trh a pracovat mohou jen pro svoje členy, tj. fyzické osoby. Svým členům poskytují vyšší úroky než banky, pro běžné vklady 4 až 6%, pro termínované 13 až 18%. Výhodou je rychlé vyřizování úvěrů. Kampeličky však nepodléhají bankovnímu dozoru ČNĚ. Každý vklad je pojištěn, ale jen do výše sto tisíc korun (u bank do 300 tisíc). Burza Burzovní index PX 50 zahájil v červenci na úrovni 470 bodů a koncem tohoto měsíce překročil hranici 500. Od 19.8. však začal prudce klesat a skončil v poslední srpnový den na kótě 377. Ceny akcií se tak dostaly na úroveň října 1993. Příčinou pádu byla pokračující ruská finanční krize. Zvláště zahraniční investoři se obávali, že pád rublu postihne rozvíjející se kapitálové trhy, především země, spjaté s ruskou ekonomikou. Proto co nejrychleji prodávali a převáděli svá aktiva do vyspělých zemí. Státní finance Červenec ukončila státní pokladna nečekaným přebytkem téměř 11 mldKč, při výdajích 304 mldKč za prvních 7 měsíců. Tato částka ale zahrnuje 5 mldKč ze státních finančních aktiv, které do konce roku dostanou restituenti. Vyšší výběr daně z příjmů právnických osob by mohl vyrovnat 10%ní propad výnosu nepřímých daní, zvláště spotřebních. V 2. polovině roku však vyplatí stát po valorizaci o 5 mldKč více na důchody, účet za vedení důchodového fondu dosahuje 2,5 mldKč. Dalších 3,2 mldKč si vyžádá novela o zdravotním pojištění, podle které stát platí za státní pojištěnce (studenty, důchodce atd.) více. Koncem června dlužili neplatiči daní více než 80 mldKč, z toho 30 miliard již finanční úřady nevyberou, protože dlužící podniky už neexistují. Úřady letos získají nejvýše třetinu vymahatelné sumy. Kritika praví, že pracují neefektivně a vůči velkým plátcům jsou shovívavé. Nevyvíjejí náležitou aktivitu a na výsledcích nemají zájem. Soudy nepodporují vymáhání dostatečně a podnikatelé úspěšně přelévají své peníze do jiných firem. Podle odborníků by bylo vhodné staré dluhy odepsat, ale notorickým neplatičům zakázat další podnikání. Úniky daní v ČR dosahují podle odhadů až 200 mldKč ročně, tj. 15 až 20% HDP (Dánsko 2%, Británie 10%, Itálie 25-30%). Započítávají se však všechny druhy obcházení daňových povinností včetně prodeje drog, prostituce, praní špinavých peněz a nezákonných převodů kapitálu do zahraničí. Ruská federace dluží České republice tři miliardy USD (100 mldKč), ale není schopna dodržovat lhůty splácení. Neuhradila část úroků za rok 1996 ani neuskutečnila dodávku zboží ve výši 42 milionů USD, která měla pokrýt část splátek. Tyto dluhy vznikly ještě za bývalého Sovětského svazu v letech 1990 a 1991. Rusko by mohlo dluhy splácet dodávkami plynu, ropy a železné rudy, ale na toto řešení asi nepřistoupí, neboť to je základ jeho příjmů deviz. Analytici pochybují, že by ČR dostala peníze do 10 let. Rusko bude platit Mezinárodnímu měnové16 POLYGON 7/1998 [pageend18]mu fondu, Světové bance, USA i Německu, teprve pak České republice. Zahraniční investice V 1. pololetí získala ČR zahraniční investice za 20 mldKč, tj. meziroční zvýšení 0 čtvrtinu. Celkový stav k 30. červnu činil asi 250 mldKč. Tyto výsledky však ovlivnil zejména vstup investorů do tuzemských obchodních bank. Samotná Nomura zaplatila za vstup do IPB 3 mldKč a investovala dalších 6 mld. do základního jmění. Analytici by však raději přivítali investice do strojírenství nebo elektrotechniky. Polovina investorů pochází z Velké Británie. Skoda Auto Mladá Boleslav uvažuje o vybudování závodu na výrobu převodovek a motorů s obsahem 1 a 1,4 litru, případně 1 pro potřebu celého koncernu. Ale automobilka chce získat výhody: zvýšení daňových odpisů, bezcelní dovoz investic a odložení plateb daně ze zisku. Nový závod by mohl v roce 2002 docílit obrat kolem 13 mldKč. české firmy investovaly do zahraničí v roce 1997 o 26% více než 1996. Většina podniků je však finančně slabá, proto investují jen strojírenské firmy, např. Skoda Auto a Skoda Plzeň, anebo podniky, které dodávají specificky české zboží jako je pivo. Podniky Podle studie ministerstva průmyslu a obchodu 72% velkých podniků docílilo v 1. čtvrtletí zisk, který se meziročně v průměru zvýšil o čtvrtinu. Dosažená rentabilita činí 5,4%. Na recesi podniky zareagovaly snížením průměrné obchodní marže, která nejvíce poklesla v odvětví služeb a v oborech s velkou konkurencí. Tím je však další trvání podniků ohroženo a proto budou muset snižovat náklady. Jejich podíl na přidané hodnotě klesl ze 46 na 42%. Proti loňsku klesl počet firem o 166, neboť menší a špatně hospodařící firmy se dostaly do úpadku. Podle Českého svazu pivovarů a sladoven deregulace a úbytek zahraničních turistů snižují spotřebu piva. Lidé začínají šetřit, kupují méně a přecházejí na levnější značky. Na tuzemském pivním trhu převažuje nabídka nad poptávkou, neboť výrobní kapacita dosahuje 23 mil. hl, ale spotřeba včetně exportu pouze 19. Podle odborníků konečná cena v maloobchodě pod 4 Kč je dumpingová, nepokryje výrobní náklady. S průměrem 160 litrů na osobuje ČR první na světě ve spotřebě, která však nyní z tohoto vrcholu bude klesat. Na tuzemském trhu působí příliš mnoho pivovarů, které mezi sebou vedou cenovou válku. Výhodou velkých pivovarů je vývoz značného rozsahu, který každoročně roste. V roce 1997 svaz evidoval 67 pivovarů, jedenácti malým hrozí zánik. Stav ekonomiky , Podle Českého statistického úřadu (ČSU) se hrubý domácí produkt (HDP) ve 2. čtvrtletí propadl o 2,4%, za 1. pololetí je reálně o 1,7% menší než před rokem. Během 7 měsíců tr. stoupla průmyslová výroba ve srovnání se stejným obdobím mr. o 6%. Průměrná měsíční mzda pracovníků v průmyslu vzrostla v 7. měsíci o 11,6% na 12.166 Kč, reálná se zvýšila o 1,1%. Průmysl se zbavuje přebytečných pracovníků, jejich počet se snížil o 4,2%. Červencová produktivita práce se zvýšila o 10,8% Stavební výroba v červenci meziročně poklesla o 15,3%. Podle analytiků podniky o stavební investice nejeví zájem, státní pokladna je prázdná, proto je málo veřejných zakázek a pro obyvatelstvo jsou nové byty příliš drahé. Průměrná měsíční mzda se za 10 let od roku 1988 zvýšila o 240%, z tehdejších 3100 na 10.450 Kč. Nejvyšší, asi 6násobný nárůst vykazují odborní pracovníci v bankovnictví. Téměř o pětinásobek se zvýšily platy konstruktérů strojů a rovněž odborných sekretářek, od kterých však zaměstnavatelé vyžadují jazykové znalosti, ovládání počítače, popř. vysokoškolské vzdělání. Čtyřnásobný nárůst získali projektanti, stavební technici a odborní referenti. Lékaři, zdravotní sestry i učitelé základních škol si polepšili pouze trojnásobkem mezd, ocenění těchto povolání ve srovnání s jinými se snížilo. Výdělky v odvětví těžby surovin a hutnictví byly až neúměrně vysoké, proto dochází k narovnání nižším než průměrným tempem růstu, mzdy však stále převyšují úroveň v jiných odvětvích. Nejnižší dynamiku, zdvojnásobení mezd, vykazují dělníci v lesnictví, zemědělství, v textilním a oděvním průmyslu. Předseda sněmovny Klaus obhajuje současný neutěšený stav ekonomiky iracionalitou komunistického režimu, jehož demontáž není jednoduchým procesem. V roce 1997 dosáhla ČR 98% stavu roku 1989 a je na 2. místě ihned za Polskem, které dosáhlo 100%. Ale polské hospodářství bylo v roce POLYGON 7/1998 17 [pageend19]1989 v rozvratu, neboť tam nastal ekonomický pokles již o 10 let dříve. Podíl HDP na obyvatele ČR dosahuje 63% průměru zemí EU, Slovenska a Maďarska 47% a Polska jen 40% Vládní program Program vlády ČSSD stanoví několik zásadních ekonomických cílů, okolo kterých se rozvinula rozsáhlá diskuse. Nejvíce kritiky se týká záměru státu více zasahovat do průmyslu a jednotlivých podniků. Ohlášené oživení ekonomického růstu zahrnuje vypracování rozvojových programů a přímou podporu rozhodujících průmyslových podniků např. daňovými výhodami. Kritika připomíná, že většinu domácího produktu tvoří služby a velké podniky si musí především pomoci vlastními silami a nespoléhat na státní pomoc. Podpora vybraných firem by mohla rovněž podněcovat k úplatkům. Vláda chce zavést povinné registrační pokladny, které by snížily úniky daně z přidané hodnoty Každý podnikatel bude tak zapisovat skutečný prodej zboží, který nahlásí finančnímu úřadu. Daňové úniky se odhadují na 16 až 20 mldKč ročně. Podle kritiků prospěje toto opatření pouze výrobcům pokladen. Na Slovensku i v Itálii podobný zákon platí a daňová morálka se údajně příliš nezlepšila. Přiznání majetku při výši nad 10 mioKč budou občané i právnické osoby předkládat finančnímu úřadu, který tak zabrání daňovým únikům a praní špinavých peněz. Kritici namítají, že kapitál bude odcházet do ciziny. Kromě toho bude obtížné sestavit pravidla, jak se bude majetek oceňovat a kdo zkontroluje správnost předloženého seznamu. Ministerstvo financí však předběžně odmítlo úmysl předešlé vlády rušit menší finanční úřady, aby mělo dostatek sil pro kontroly přiznání. Akci „čisté ruce“, podle které chce vláda kontrolovat sporné privatizační případy, zadávání veřejných zakázek i nakládání s národním majetkem, označují odborníci v podstatě jako správnou. Upozorňují však, že přínos nebude příliš výrazný a hrozí několik nebezpečí: postihne jen malé ryby, bude zneužita k politickým cílům a udavači budou podávat trestní oznámení na vymyšlené viníky. Výsledkem pak mohou být nekonečná vyšetřování, na která stát věnuje mnoho peněz. Hlavním nositelem akce má být Nejvyšší kontrolní úřad, který však pro nadměrné množství kontrol nemá dostatek pracovníků a ze zákona potřebné oprávnění. Byty Český statistický ústav oznámil, že v červenci přesáhl počet rozestavěných bytů sto tisíc, dokončených bylo v roce 1997 jen 16.700. Z toho vyplývá, že investoři nemají zajištěno financování a proto stavbu dočasně zastaví. Panelové domy, které minulý režim začal stavět začátkem 60. let, jsou ve špatném stavu. Teplo uniká štěrbinami a obyvatele ohrožují trhliny i špatně upevněné balkony, v některých sídlištích se zřítilo zábradlí. Ve třech stovkách českých měst se nachází 1,200.000 panelových domů. Předpokládá se , že každoroční státní příspěvek 2 mldKč vyvolá stavební a průmyslovou aktivitu, která by pomohla zvýšit životnost těchto domů o 50 let. Na financování oprav se budou podílet i nájemníci bytů. Do roku 1989 platili družstevníci do fondu údržby pouze 1 až 1,5% z ceny bytu. Na větší opravy dostala družstva subvence, ale za současné situace se musí postarat sama. Proto by se dosavadní platba na opravy (300 - 500 Kč měsíčně) měla zvýšit až třikrát. Zanedbanost bytového fondu údajně představuje kolem čtvrt milionu na byt. Vládní program modernizace sídlišť poskytne majitelům domů zvýhodněné úroky. Privatizace a úplatky Zemanova vláda zařadila do seznamu firem, jejichž privatizaci chce předat počátkem října k prošetření Nejvyššímu kontrolnímu úřadu, zatím 26 podniků. Odborníci však tvrdí, že privatizační rozhodnutí není možné změnit či zrušit. Zákon tento postup nedovoluje, proto není pravděpodobné, že by někdo o podnik přišel, i kdyby byl obviněn z trestného činu. Tošovského kabinet již posuzoval sedm sporných privatizačních projektů, ale nenašel žádné porušení zákona. Zemanova vláda ohlásila, že bude usilovat o neplatnost privatizace Karlovarské Becherovky. Určité pochybnosti vyvolává privatizace tří podniků. Třinecké železárny získala společnost Moravia Steel, která nabídla nejvyšší cenu 2,6 mldKč a zavázala se, že nebude požadovat pomoc na sanaci ekologických 18 POLYGON 7/1998 [pageend20]škod. Dodatečně však nárok předložila a vláda jim vrátila 514 mioKč. O Crystalex Nový Bor se zajímalo 6 firem, vláda prodala státní podíl společnosti Porcela Plus, která však nenabídla nejvyšší cenu. Např. Sklo- export nabízel o třetinu více, EKO-Invest za akcii 1100 Kč, tj. dvakrát více. Vlárské strojírny Slavičín nový majitel dosud nezaplatil. Podle zprávy LN 29.7. žádný z velkých případů údajných bankovních zpronevěr dosud neskončil odsouzením. Vyšetřovatelé tvrdí, že jde o rozsáhlé záležitosti až s 20 nebo 30 pořadači písemností a podezřelé osobyjsou občas na útěku. Stíhání manažerů Investiční a Poštovní banky Tesaře a Procházky státní zástupce zastavil. Bývalý ředitel Kreditní a průmyslové banky Antonín Moravec podle obvinění poskytoval z úvěrů, získaných od jiných peněžních ústavů, prostřednictvím KPB půjčky firmám, ve kterých měl vlastnické podíly. Dlužníci půjčky dosud nesplatili, hlavní líčení ještě nezačalo. Vyšetřování zpronevěry v CS Fondu, kdy miliardová částka skončila v zahraničí, znesnadňuje pobyt jednoho z podezřelých v cizině. Vedoucí společnosti A-invest údajně způsobili škodu ve výši čtvrt miliardy korun, ale vyšetřovatelé nemají stále dostatek důkazů. Z přehledu Světového ekonomického fóra za rok 1997 vyplývá, že ČR se v rozsahu korupce umístila mezi 59 zeměmi přibližně ve středu žebříčku. Rozsah se měří zvláštním indexem, podle délky času, který stráví vládní úředníci s manažery firem. Čím více, tím větší korupce. Pravděpodobně by se měly posuzovat ještě jiné okolnosti, ale tento ukazatel se nejvíce uznává. Podle průzkumu společnosti GfK téměř každý pátý občan se dostal do situace, kdy dal úředníkovi úplatek. Třetina občanů je přesvědčena, že úplatky berou hlavně úředníci. Ve srovnání s bývalým režimem skončily úplatky ve službách a obchodu, ale nejvíce jsou podle respondentů rozšířené ve státní správě, následuje soudnictví a zdravotnictví. Podle společnosti Transparency International při mezinárodním srovnávání se ČR umístila na 37. místě (Maďarsko 33, Slovensko 48) z 85 zemí. Návrh rozpočtu na rok 1999 Začátkem října předala vláda Poslanecké sněmovně návrh rozpočtu s příjmy 581 mldKč a výdaji 608 mldKč. Schodek činí 27 miliard, tj. 1,4% HDP. Spolu s veřejnými rozpočty a hospodařením pojišťoven však dosáhne až 2,2%, tj. hodnoty, která se již blíží tříprocentní maastrichtské hranici. Do výnosů daní a poplatků však státní pokladna započítává změny sazeb, které musí schválit parlament. Příspěvky na sociální pojištění by se měly zvýšit o 2,4%, z toho zaplatí zaměstnanci 0,6% a zaměstnavatelé 1,8%, hrubý přínos by dosáhl téměř 12 mldKč. Podle rozpočtu rovněž vzrostou spotřební daně z cigaret i benzinu vždy o jednu korunu. Vlivem inflace se mnoho zaměstnanců dostane do vyššího daňového pásma a tím se srážky zvýší o 17%. Jediné daňové úlevy získají podniky, pokud poslanci schválí zkrácení doby odpisování investičního majetku. Neschválením dodatečných příjmů by se však schodek mohl zvýšit na dvojnásobek. Velkou část výdajů tvoří sociální platby. V příštím roce odčerpají 252 mldKč, tj. 43% rozpočtu, neboť vláda provede dvakrát valorizaci důchodů, vždy po 5%, celkové náklady dosáhnou 180 mldKč. Proti zvýšení pojistného však protestuje opozice i zaměstnavatelé. Tvrdí, že firmy budou propouštět, aby zabránily zvyšování mzdových nákladů. K 1. dubnu se zvýší i částky životního minima, podle kterých vzroste výplata dávek státní sociální podpory. Zvýšení výdajů o 30% na 30 mldKč očekává ministerstvo dopravy a spojů, neboť žádalo prostředky na investice do výstavby hlavních železničních koridorů. Zemědělství získá 17 mldKč, o 12% více. Poskytuje nejvíce neinvestičních dotací, které směřují do soukromého sektoru zemědělských výrobců. Ministerstvo průmyslu a obchodu chce použít pro splnění svého hlavního cíle, kterým je oživení průmyslu, kolem 8 mldKč. Nejvíce získá Českomoravská záruční a rozvojová banka, neboť dotuje úroky z úvěrů pro malé podnikatele. O podporu vývozu bude pečovat pojišťovací společnost a exportní banka. Vzhledem ke vstupu republiky do NATO získá také více prostředků ministerstvo obrany, celkem 41 mldKč. Ke konci září vykázal státní rozpočet přebytek 6,2 mldKč. Ve skutečnosti však hospodaření vykazuje vyrovnaný výsledek, neboť sedm miliard do státní pokladny nepatří. Stát tyto peníze pouze rozděluje jako náhradu škod způsobených povodněmi a na restituce. Slabá domácí poptávka tlumila POLYGON 7/1998 19 [pageend21]státní příjmy, proto stát poněkud omezil investice, neboťjiné položky v podstatě snižovat nemůže. Výplata důchodů se proti plánu v letošním roce zvýšila o 12 mldKč. Podle příloh k návrhu státního rozpočtu předpokládá vláda, že hrubý státní dluh ČR přesahuje 420 mldKč, čili 42 tisíc korun na každého obyvatele. Poslední odhad uznaných závazků státu se týká závěru minulého roku, kdy jejich součet činil 140 mldKč. K této částce se však připočítávají také různé záruky za sanaci bankovního sektoru, garance Ministerstva financí, Fondu národního majetku i další závazky, které by mohly zatížit státní rozpočet. Přesný výpočet však je obtížný, neboť některé záruky nebudou splatné anebo se kříží mezi několika státními institucemi. Proto v součtu je asi 90 mldKč nejistých. 1 Kolem rozpočtu se očekává bouřlivá diskuse a není vyloučen ani pád socdem vlády. Brno, 6. října 1998 ■ Dvacátý první srpen Dnes tedy uplynulo 30 let od data, jež tak důkladně zamávalo životy nás všech. Vzpomenul ho i president Havel, ač dosud v nemocnici. Celebroval ho v tisku (MF DNES) i Vasil Bilak, oprávněně dodejme, jako pravý počátek federalizace státu a tím i momentální slovenské státnosti. Divide et impera. Na anketu LN, zda se bránit, anebo ne, odpovědělo 108 osob. Naprostá většina, 96, odpověděla, že jsme se bránit měli. Záporně odpovídali podle LN výhradně politici a vojáci. Asi nám až do dnešních časů zůstala ta jedna výjimka z pravidla, že každá země má takovou vládu, jakou si zaslouží, neb nutnou dedukcí musí být, že my si svou vládu jaksi tradičně nezasloužíme. Byly pietni akty, vzpomenulo se mrtvých, sedmi dnů občanského odporu. Bohužel nikdo, ani pan president, nevzpomenul těch, kdo se bránili. Ačkoli se přece ví, přinejmenším já vím, o případech vojáků, kteří neuposlechli Dzúrova rozkazu ke spolupráci (instrukci ostatně nepředal jednotkám generál Procházka), ba dokonce zatkli kolaborantské důstojníky (Prostějov, Žatec) a očekávali rozkazy presidenta Svobody, arciť bez dnes známé vědomosti, že Svoboda byl o chystané okupaci informován už 19. srpna. Podle vyšetřování Vojenského kolegia čs. Generální prokuratury ze září 1968 bylo československými občany zničeno (tuším) 38 sovětských bojových vozidel. Známe ostatně záběry filmu „Seven Days to Remember“ (komentář čte Jiří Voskovec, mimochodem), kde sovětský tank u Vinohradského divadla zapaluje takový mladý chlápek. Myslím, že to natočil Jan Němec. Chlápek už není mladý, ale dosud žije v Praze. Jiný ničitel sovětské bojové techniky, malíř René Hart, už zemřel. Možná, že to výročí byla příležitost nějak jich vzpomenout. Jenže pak by třeba méně moudře vypadali politikové a vojáci, kteří věří na pronášení mouder více než na obranu. Klasicky rozpačitá byla ostatně (politická nebyla žádná) dnešní publicistická reakce na americký odvetný útok na základny teroristů v Afganistanu a fabriku na bojové chemické prostředky v Súdánu, k němuž došlo včera. Nu, moc se tím nelišíme od zbytku Evropy, která sice díky Americe dnes nemluví celá německy, anebo rusky, nemluvě o akcích jako UNRRA a Marshallův plán a vůbec příklon k americkému způsobu života, který jí zajistil nejen bezpečnost, ale i prosperitu. Vzpomeňme, že když v dubnu 1985 poslal z obdobných příčin Khádáffimu na hlavu pár bombiček president Reagan, musili tam američtí piloti vést své stroje oklikou přes Atlantik a Gibraltar, protože ani Španělsko ani Francie nedovolily jejich přelet. Khádáffiho pak záliba v terorismu poněkud přešla, že ano. Nejkrásnější vejšplecht měl, se svou obvyklou bezostyšností ad vocem 21. srpna, resp. Pražského jara v LN, kdo jiný než Pavka Kohout. Píše tam mj.: Je mi líto, že jsme s tím spojeni i my, bývalí komunisté, ale ono by to bývalo bez nás ani nešlo - viz nezdařená povstání všude kolem. Čímž chce snad tento bývalý agent-resident StB, který šest vlastních agentíků řídil, naznačit, že se Pražské jaro zdařilo? Myšlenku nutno doplnit. Kdyby bylo bývalo komunistů nebylo, žádného Pražského jara by ani nebylo bývalo bylo zapotřebí, vážený veršotepče. Jan Beneš 20 POLYGON 7/1998 [pageend22]Světí účel prostředky ? aneb PTÁM SE PANA KLAUSE Tak zvaná opoziční smlouva mezi ODS a sociálními demokraty, nebo mezi Klausem a Zemanem, co se nehodí škrtněte, je dosud předmětem výčitek a povolební kocoviny především u těch, kteří ani jednu z výše jmenovaných stran nevolili. Také já, který jsem nevolil vůbec - protože v době elektronických komunikačních zázraků státní aparát, který v minulosti dokázal vyčuchat, co kterýkoli občan, ať byl jak chtěl daleko od Prahy, chová ve svých nejtajnějších myšlenkách a přáních, nedokáže dnes doručit a sečíst pár tisíc volebních lístků od občanů, kteří právě nejsou ve svém českomoravském kurníku — se snažím s chladnou hlavou nalézti správnou odpověď, co by mohlo být v české politice dovoleno a co ne. Myslím si, že odpověď na to, zda to byl tah čestný či nečestný, má pouze Václav Klaus sám, a kdyby na mě dal, tak bych doporučil, aby o tom napsal do nějakých novin, abychom to měli černé na bílém a mohli jednou provždy to dát za hlavu. V podstatě jde o jednoduchou otázku: V době Zemanových pokusů o sestavení vlády se kompromitoval nejen Josef Lux, který potvrdil tímto jednáním všechno podezírání, jež jsme my, stoupenci nesocialistické vlády, měli v minulosti vůči Luxovi a Lidové straně. Kompromitoval se i president Havel, který ve snaze zabránit tomu, aby Václav Klaus nedostal po Zemanově neúspěchu možnost sestavit vládu, vypustil prostřednictvím svého ředitele politického odboru Jiřího Pehe zkušební balónek, že by byl ochoten jednat s Grebeníčkem, předsedou komunistů o jejich podpoře Zemanovy-Lu- xovy vlády. Asi bylo více lidí, kterým se to nelíbilo, ale vím, že po okamžitém protestu ústředí Československého národního sdružení v Kanadě president, opět prostřednictvím Jiřího Pehe, reagoval dopisem do Kanady i článkem v tisku, že by jednal s nimi jen tehdy, kdyby komunisté si změnili jméno. Děkujeme pěkně. Čest práci! A ještě dříve než na Klause a ODS přišla řada, Lux i Ruml vystoupili se svými apriorními požadavky vůči Klausovi a ODS v bláhové představě, že ODS nemá žádné jiné východisko, než přijmout jejich diktát. A v tu chvíli se objevila nabídka na součinnost sociálně demokratické vlády s ODS. Nejdříve, že ODS by měla na každém ministerstvu svého náměstka, a když to bylo pro ODS nepřijatelné, přišla nabídka podepsat opoziční smlouvu. Jako politický tah to je nutno ocenit. Tím Zeman, nebo Klaus, nebo oba dva společně vyřadili ze hry presidenta i s panem Pe- hem, Luxe a jeho lidovce, kteří od roku 1945 vždycky učinili vše, aby ve vládě mohli být, i Jana Rumia s trochu okatě ctižádostivou trojicí mladých bývalých ministrů. Nejen to. Přijetím této nabídky Klaus zbavil Zemana komunistické zátěže, která nejen prožírá jeho stranu zevnitř, ale i drží v patu každé hlasování v parlamentě pomocí Grebeníč- kových komunistů. Byl to tah navíc tak mistrný, že otevřel v tomto volebním období oběma stranám možnost, aby provedly v budoucnu žádoucí ústavní změny parlamentně spořádaným způsobem. Poměrné zastoupení v parlamentě je systém, který snad v žádné demokracii nepřispívá ke stabilitě vlád a svobodě občanů. Viděli jsme, jak donedávna jediný hlas nezávislého poslance rozhodoval o osudu celé Klausovy vlády. Ani dnes podle rozložení politických sil, i podle výše popisované skutečnosti, nemůžeme v systému poměrného zastoupení doufat v nějakou pevnou vládu. Každý většinový systém je lepší. To vidíme ve Francii, jejíhož dnes tam již odmítnutého systému poměrného zastoupení se stále držíme. Různé systémy většinových zastoupení se osvědčují v Anglii, Kanadě i v USA. Opoziční smlouva dala dočasně příležitost si ozkusit, jak by to na většinový způsob mohlo fungovat. I jak volič se může definitivně rozhodnout, zda ta či ona vláda té které partaje je schopna fungovat bez výmluv a odkazů na neplechy minoritních partnerů v koaliční vládě. Jde však o to, jestli opoziční smlouva je mravná. Ti, kdo volili ODS si nestěžují, pokud jsem mohl zjistit. Jejich trpkost způsobená jednáním rozkolníků v ODS a hlavně Lidové strany s Josefem Luxem v čele, i presidenta, kteří se před rokem vůbec ne- POLYGON 7/1998 21 VLADIMÍR VALENTA [pageend23]starali o to, jestli „sarajevský atentát“ otevře po mimořádných volbách dveře bývalo- komunistickým nomenklaturám dveře do předsednictva vlády, dosud nevyvanula. Snad se i škodolibě těší z toho, kterak krátkozraká politika Luxe a dalších konečně dostala za vyučenou a odsoudila je k nejméně čtyřleté bezvýznamnosti. Zato ti, kteří volili lidovce a především Rumlovu Unii svobody, mluví o Klausově oklamání voličů. Je to ovšem paradoxní, ale v jejich hlavách zůstala utkvělá myšlenka, že Václav Klaus, kterého jejich strany chtěly, a dosud chtějí, vyvrhnout z politického života, je jim povinován skládat účty. Prý zradil pravici. Václav Klaus obsadil to nej důležitější místo v politickém spektru: nikoli ideologicky - ví se dnes, a vědělo se předtím, s jistotou, kde vlastně Václav Klaus stojí? - ale takticky se dostal do středu. Kontroluje levicovou vládu aniž je jejím členem a drží v patu ostatní strany v parlamentě. Posice, na níž se roky připravoval Josef Lux. Václav Klaus ovšem vystavuje republiku velikému nebezpečí. Nejen vláda republiky sama je hrozbou, že posadí občany této země na krkolomnou horskou dráhu socialistických hokus-pokusů, ale už dnes každý pracovník veřejné správy může mluvit o tom, jak se opět zamořují vedoucí postavení ministerstev bývalo- i nebývalo-bolševickými příšerami, které po osm let očurávaly rohy Lidového domu a čekaly na toho, kdo jim odtud dá signál k návratu k ministerským korytům. Občané jsou však také toho názoru, že Klaus jako předseda minulých vlád, stálým odkládáním řešení nezbytných a nepopulárních opatření, zavařil to nyní sociálním demokratům, kteří namísto plnění svých slibů budou muset přitahovat šrouby české ekonomiky a sahat lidem ještě hlouběji do kapes. Navíc jejich nezkušenost ve vládě zhorší jejich pověst natolik, že je nejbližšími volbami ze Strakovy akademie (sídlo předsednictva vlády) pravice snadno vymete. Vyslovuji cizí názory, ne své vlastní. Po prvním čtvrtletí sociálně demokratické vlády mnohé potvrzuje tyto předpoklady. Jmenování bývalé ministryně Kořínkové „nezávislou“ radou, jmenovanou jejím manželem ministrem dopravy Peltramem, do dvousettisícového koryta (měsíčně), způsobilo spíše veřejné veselí než rozhořčení. Stejně se veřejnost baví konfliktem dvou ministrů „expertů“ na bezpečnost Bašty a Grulicha. Ti se perou o kompetence v tajných agenturách a při prvém pokusu o sestavení komise pro „čisté ruce“ jim Zemanem designovaný předseda Sůla desertoval, poněvadž si uvědomil, že ti, které by musel nejdříve stíhat, by mohli být vedoucí agenti komunistické ekonomické páté kolony. O koho asi jde, viz třeba už polozapome- nutou, nikdy nevyšetrenou aféru s topnými oleji. A s těmi není žádná legrace. To by mohl pan Sůla snadno vyletět do povětří i s vládním mercedesem. Ať je to jak chce, historie i budoucí voliči mohou Václava Klause a jeho opoziční smlouvu posuzovat buď podle toho, jestli šlo o dlouhodobý záměr, vydumaný ve svých obrysech dávno před volbami, nebo jestli šlo o to, jak se dostat ze slepé povolební uličky, kdy se nečekaně z hlediska ODS i zájmů republiky objevila opoziční smlouva jako nejlepší východisko z patové vládní krize. Jestliže šlo o první případ, bude Václav Klaus považován za politika s hodně špinavýma rukama, protože před volbami vědomě lhal svým voličům, kteří jej volili na základě jeho protikomunistických a protile- vicových projevů a kritik. V druhém případě je na tom značně lépe. Voliči musí předpokládat, že volby mohou přinášet nečekané výsledky, které budou vyžadovat nepředvídaná řešení. Zvolení politici musí nejen být poslušní svých voličů, ale také umět vést v nepředvídaných situacích. Takovými byla i jednání Luxe a presidenta se Zemanem. Nápad s opoziční smlouvou jako okamžitou improvizací by byl vysvětlitelný a snad i tolerovatelný. Vzpomínám si, kterak bývalý senátor Nixonovy Republikánské strany Baker při jednání o presidentově impeachment - nařčení - na zbavení presidentského úřadu v americkém Kongresu, jemuž se Nixon vyhnul resignací, pronesl výrok, který je dnes proslavený a vystihoval podstatu celého vyšetřování: „Co president ví a kdy se to dověděl?“ Byla to otázka, na níž odpověď znamenala, že Baker a další republikáni opustili svého presidenta. Václav Klaus nestojí před žádným soudem a nic nemusí, ale měl by brzy odpovědět na otázku: „Co jej napadlo a kdy ho to napadalo?“ Nebo to bylo docela jinak? 10. října 1998 ■ 22 POLYGON 7/1998 [pageend24]Zemanovština OTAKAR ZOUFALÝ Novopečený předseda vlády, tvůrce bonmotů, si pustil svou pusu na špacír. Dokonce tak, že jeden vtipný muž mluví ne o bon-mo- tech, ale o mal-motu. Čím víc se v něčem šlape, tím víc to smrdí. Dost na tom, že ty bonmoty páchnou doma, teď se ta vůně line přes hranice. Z čista jasna, aniž se někdo na něco ptal, Miloš Zeman srovnával sudetské Němce s českými republikány a bolševiky. Prostě začal po svém pěstovat dobré sousedské vztahy mezi námi a Německem. Nejvíce su- detských Němců žije v Bavorsku. Jakpak volili v zemských volbách 13. září? Ani jeden fašista, ani jeden komunista se nedostal do mnichovského parlamentu. Sudetští Němci volili demokratické strany. Budujeme nyní smíření ä la Zeman? Pak se v tom ještě omočil Kavan a dokonce i Lánský. Český historik a publicista Mandler píše o skandálu. Česko-německá deklarace, Smíření 95, setkání Havla a Herzoga s českou mládeží, to vše dostalo na frak a dá se uložit na nějaký čásek do naftalinu. Čes- ko-německé diskusní fórum bude mít o čem diskutovat, ale bude lépe, když bude mlčet. Na diskuse není nálada, předmět rozmluvy by byl pro nás trapný. Franta Vonásek upil piva, třískl do stolu a prohlásil: „Dobře jim to řekl.“ On je totiž primitiv. Najeho úroveň se snížili ti, kteří mluvili jeho řečí. Pan ministr zahraničí Kavan naklusal rychle do Bonnu. Na mnoha místech v Anglii a najmě v Kanadě, kde jej znají, se ozývají všelijaké hlasy o tom, co ten pán kdysi hlásal, jak se exponoval pro MUP (azbukou psaný „mír“), který byl zamlženou snahou bolševického proniknutí do celého světa. Proč asi vedla první cesta českého ministra zahraničí do Bonnu? Možná si přeměřil naše hranice a zjistil, kdo s námi sousedí, možná si uvědomil, že z Německa dovážíme 36% různých výrobků a vyvážíme tam 30% toho, co potřebujeme prodat. Nic se na tom nezměnilo! Halasí rozumbradové, kteří nechtějí vidět. Kdopak si asi uvědomuje, že během Klausovy vlády se z našeho bývalého největšího obchodního partnera - dříve SSSR, nyní Ruska - dováží k nám nyní 3,2% a vyváží tam 7,4% výrobků? Při dnešní hospodářské a politické situaci Ruska nepějeme chvály na ty, kteří náš zahraniční obchod tak přeorientovali. Pan Kavan docela správně pochopil, kde se musí nejdříve představit. Jako host, který přichází, protože něco potřebuje, se uvedl jedinečně. Jeho šéfa se nikdo na nic neptal, když vedl bonmoty o sudetských Němcích, ale pana Kavana také ne, a přesto prohlásil, že „se v žádném případě nehodlá omluvit za výroky premiéra“. Německý ministr zahraničí Klaus Kinkel jej o žádnou omluvu však nežádal. - Pane, to není políček, to je hlučná facka. Kinkel tak naznačil, že výroky a mínění českého premiéra jej nezajímají. Miloš Zeman kritizoval složení německé delegace v obsazení koordinační rady česko-němec- kého diskusního fóra. Kinkel na tiskové konferenci prohlásil: „Výroky, které pan Zeman utrousil na adresu složení rady, jsou nepřijatelné.“ Tečka. My vám do složení tohoto orgánu nikoho nedelegujeme, o tom rozhodujete vy - a koho tam vysíláme my, to je naše věc. Kancléř Kohl se podivil nad drzostí Miloše Zemana, který chtěl svými šplechty zasáhnout i do celostátního předvolebního boje v Německu, zvláště v Bavorsku. Většina lidí, ti slušní, na obou stranách jeho pivní řečičky odsuzuje. Nikdo jej neshodil. Shodil se sám. Možná chtěl ukázat, že vynikající projevy Václava Havla a Romana Herzoga 24. dubna v německém parlamentu a 29. dubna v českém parlamentu nevystihly správně situaci, když tito dva státníci mluvili o spolupráci obou států a národů v rámci Evropského společenství. Stál pan Zeman na straně pana Sládka neblahé paměti před Parlamentem? Zeman začíná novou politiku, postrádající etiku a připomínající hulvátství. Herzog je Bavor, podle českých představ nějaký pravičák s revanšistickými tendencemi? Kdo zná jeho názory a postavení v německé politice, ten se tomu musí hlasitě smát. Kohl je i podle svých kritiků největším propagáPOLYGON 7/1998 23 [pageend25]torem myšlenky sjednocené Evropy. Německá vláda se nikdy neodchýlila od podpory vstupu ČR jak do EU, tak do NATO. Můžeme to konstatovat, můžeme být za to vděční a bon(mal)moty kecalů na věci nic nemění. A už zvláště ne názory erckomu- nisty ve výslužbě Pavla Kohouta, který v německém „Die Welt“ s velikášstvím jemu vlastním prohlašuje: „Facit. Sám jsem přenechal své logické křeslo v česko-němec- kém fóru těm, kteří už nemohou být vedeni žádnými resentimentyV románech se dá básnit, historické závěry patří historikům. Když romanopisec mluví do politiky a chce formulovat historické závěry, měl by si přečíst třeba fórum „O sudetoněmecké otázce“ (Soudobé dějiny 2-3/94), kde se k tomuto problému vyjádřilo 14 historiků, z toho 5 zahraničních. Pana Kohouta zde nikdo nepovažoval za experta s jeho „logickým“ (?) křeslem v česko-německém fóru. Academia Praha vydala v rocev 1996 od Ferdinanda Seibta „Německo a Češi - dějiny jednoho sousedství uprostřed Evropy“. Seibt je vědec, historik, píšící se záviděníhodnou etikou, která daleko není dána ani našemu ministerskému předsedovi, ani Pavlu Kohoutovi. To vše asi potřebuje čas a výchovu. Český lid s nesmírným zájmem naslouchá hulvátstvím a nechutným urážkám poslanců v našem parlamentě při volbě prezidenta republiky. Něco podobného je v Německu nepředstavitelné. Ale MY JSME LEPŠÍ. Do roku 1945 99% Němců volilo nacisty. Do roku 1989 99% procent Cechů volilo bolševiky. Ale my jsme museli, říkají jak ti, tak oni. U těch prvních začala demokratizace a de- nacifikace rokem 1945. U nás začala demokratizace rokem 1990 a o dekomunizaci se dá mluvit zatraceně těžko. Za 50 let se převychovaly dvě generace! Za 8 let jsme ve stádiu tápání. Chceme vidět současnost? Ta je třeba tam, kde starosta Mariánských Lázní pan Luděk Nosek jede do Mnichova a jedná s panem Franzem Neubauerem o opravách hřbitova s německými i českými hroby. A hned se našel náš „vždy chytrej“ kinif: „Chtějí opravovat hroby německých vojáků.“ To pan starosta Nosek rázně vyvrátil a představte si, že o „zlosynovi“ Neubauerovi prohlásil, „že je to velmi vstřícný člověk“. Kdopak z těch velkých a ne vždy vybíravých kritiků toho Neubauera zná? Tak asi ten pivař Franta Vonásek a Miloš Zeman. Raději uvažujeme o tom, zda náš rasismus v romské otázce nám nebude dělat potíže při vstupu do Evropské unie, zda náš národ bude schopen přijmout s láskou šest českých rodin, které zůstaly věrné své řeči a kultuře a vystěhovaly se z Kazachstanu do své staré, původní vlasti. Xenofóbie není nám ničím neznámým. Ale v tomto případě to není nenávist k cizím, aleje to nenávist k vlastním lidem. Pro tuto vlastnost se asi bude muset najít nový termín. A k tomu vstupu do EU si házíme klacky pod nohy my sami. Ještě tam nejsme a už chceme měnit zásady, které jsou tam běžné, samozřejmé. Tak např. občan zemí, tvořících toto společenství, se může stěhovat kam chce a získávat tam jakýkoliv majetek. Česká republika souhlasí, ale s jednou výjimkou: Češi se mohou stěhovat kam chtějí, ale Němci se do České republiky stěhovat nesmí a natož ještě kupovat u nás nějaký majetek! Představte si, že by si takový su- deťák koupil třeba svůj bývalý dům. Ale žádné obavy, to vše k úžasu všech vyřeší svými bonmoty Miloš Zeman. S ním a s panem Kavanem v čele budeme všude oblíbeni, váženi, vřele vítáni a hupky šupky rovnýma nohama skočíme do Evropské unie. Neubulach, 23. září 1998 ^ Časový odstup mezi vyjitím dvojčísla 5+6 a čísla 7 byl delší než bývá mezi jednotlivými čísly, příspěvků nám v té době došlo nadmíru. K jejich publikaci bychom potřebovali minimálně dvojnásobný počet stránek. Máme tu např. příspěvky od Vladimíra Cíchy, Jiřího Diamanta, Luďka Frýborta, Milana Hulíka, Jiřího Křižka, Pavla Vernera, Jaroslava Lamberta, Jana Beneše (jen jeden z jeho příspěvků je publikován v tomto Polygonu), Josefa Lovella, Libora Broma a dalších. Ty z nich, které nepodléhají aktualitě, zveřejníme později. Prosíme o pochopení dopisovatelů i čtenářů. 24 POLYGON 7/1998 [pageend26]SVIŽNÝM KROKEM VZAD JAMES V. JAKOUBEK Motto: Komunistické vědomí, to je chronická choroba. Ta míná remise a je prakticky nevyléčitelná. MUDr. Eva Nováková, česká lékařka Dne 21. srpna tr. (1998), třicet let po vpádu sovětských hord do Československa, si >Haló noviny< v naši staré vlasti znovu vzaly na přetřes případ „bratrů Mašinu“. Jejich případ nedává bolševickým pohrobkům spát. Jaroslav Kojzar si zašel za poslancem parlamentu ČR Václavem Frankem, aby „ony dva pány“ čtenářům Haló novin „poněkud přiblížil“. Nutno podotknout, že ono „přislíbení“ páně Frankovo bylo naplněno hromadou nesmyslů, ba neostýchám se říci hovadin, a to nejen co se činnosti bratrů Mašínů týče, ale i světových dějin v poválečných létech. Např. „horkou válku v Koreji“ pan Frank (spíše soudruh) připsal na vrub Američanům, stejně tak i „studenou válku v Evropě“. Je s podivem, že deset let po pádu komunismu v Evropě může někdo s vážnou tváří napsat, že americký president Truman začátkem 50. let dohnal světovou situaci až na pokraj války. Soudruh Frank se zuby nehty drží bolševických pouček Stalinovy provenience a historická fakta ho nezajímají. Zpět k případu bratrů Mašínů dle výkladu soudruha Franka. Svou teorii zahájil tím, že jejich otce, gen. Josefa Mašina, legendárního bojovníka proti německým okupantům, odbyl komentem, že takových, jako byl on, bylo povíce: „Jmenuji namátkou Julia Fučíka...“, nechal se vážený poslanec slyšet. Co se komunistického poloboha Fučíka týče, stačí připomenout rozbor jeho činnosti od prof. Václava Černého, aby legenda vzala za své. Ostatně ani komunisté neuvádějí jediný aktivní Fučíkův čin proti okupantům, kromě neurčitého schůzování s komunistickými hrdiny, členství v ÚV KSČ, věznění na Pankráci a procházky Prahou s agentem gestapa, které byly ohodnoceny názvem „volavka". Nutno poznamenat, že v době, kdy gen. Josef Mašín s „kamarády Morávkem a Balabánem“, dle soudruha Franka, účinně bojoval s fašisty, komunisti v Protektorátu a v jiných Němci obsazených zemích spolupracovali s gestapem, kolaborovali s okupanty, probíhající válku charakterizovali zápasem kapitálu a vojáky wehrmachtu zvali bratry dělníky v německých uniformách - Stalin uzavřel s Hitlerem pakt o neútočení a komunisti se dle toho až do dne napadení SSSR chovali. Soudruh poslanec Frank by si měl přečíst dějiny druhé světové války, dozvěděl by se zajímavé věci. Kupř. že po vpádu Hitlera do Polska Sovětský svaz dne 17. září vpadl ustupujícím Polákům do zad a pak, den po pádu Varšavy, 28. září, spojenci - Hitler a Stalin - podepsali další pakt, tentokrát o rozdělení Polska. Osud zajatých polských vojáků ve Stalinových drápech je znám - většina poddůstojníků a mužstva skončila v gulagu, důstojníci byli vyvražděni. Když Němci dobyli Smolensk a odkryli masové hroby polských důstojníků u Katynu, Stalin se vraždy snažil svalit na své bývalé spojence, což komunisti, bez ohledu na důkazy, donedávna tvrdošíjně papouškovali. Rusové se k tomu zločinu přiznali po pádu SSSR, je ale možné, že soudruh poslanec Frank dodnes věří, že masové vraždy polských důstojníků spáchali Němci. Zpět k činnosti bratrů Mašínů dle výkladu soudruha Franka! Cituji: „Mašinové a jejich spolupracovníci v době, kdy statisíce lidí se pokoušely budovat novou společnost, se rozhodli jít cestou zločinu...“ Doba onoho nadšeného budování byla dobou tzv. let padesátých, v terminologii samotných komunistů „doba deformací a porušování socialistické zákonnosti“. Jinými slovy: doba komunistického teroru, kdy hrstka komunistických pohlavárů s Gottwaldem v čele posílala na šibenice stovky českých vlastenců. Doba budování „nové společnosti“ v podobě táborů nucených prací, vyhlazovacích lágrů, uranových dolů. Doba, kdy se „ces- POLYGON 7/1998 25 [pageend27]tou zločinu“ vydal soudruhem Frankem oslavovaný komunistický režim. Zde se opět sluší ho znovu citovat: „Každý život je cenný a zavraždit člověka jen proto, že nesouhlasím s jeho politickými názory, se mi zdá zvrácené...“ Pokud se soudruh Frank vyjadřuje všeobecně, rouhá se, neboť právě v likvidaci lidí, jejichž „politické názory“ odporovaly komunistickým představám, komunisti v Československu nad jiné vynikli (dle Gottwaldova hesla: kdo nejde s námi, jde proti nám) a kdyby se jim naskytla příležitost, bez pochyb by v této jim bohulibé činnosti s gustem pokračovali. Z mudrování soudruha Franka ale vyplývá, že on považuje likvidaci politických odpůrců komunisty za správnou a oprávněnou, neboť se děla „dle zákonů země“, třebaže šlo o způsoby „velmi tvrdé, jež se nám dnešním pohledem nezdají právě adekvátní“ (!?!). Zákonodárce český vykládá hlouposti, odvolává-li se na „zákony země“, neb tyto zákony byly jak pohlaváry tak i jejich poskoky přehlíženy a porušovány. Ukázka z jednoho jejich „zasedání“: Politický sekretariát, 29.111.1951. Přísně tajné. Přítomni: soudr. Gottwald, Zápotocký, Široký, Slánský. Věc: Fr. Drápela, člen skupiny, která prováděla loupeže v nár. podnicích. Návrh min. sprav.: Vynést trest smrti, po jeho vyslovení přemění ho soud v trest doživotního odnětí svobody. HI. přelíčení v Jihlavě. Tisk krajský. Usnesení: Soud přímo vysloví trest doživotního vězení, jinak souhlas. Věc: M. Šichovský a J. Červenka. Jako důstojníci hl. štábu se dopustili velezrady a vy- zvědačství. Návrh min. sprav.: Trest smrti pro oba. Hlavní přelíčení v Praze, tajné. Tisk žádný. Usnesení: Souhlas. (Oba popraveni 13. dubna 1951.) Věc: A. Hauptman, vytvořil na Uherskohra- dišťsku protistátní organizaci. Návrh min. sprav.: Trest smrti. Hlavní líčení v Bučovicích, veřejné. Tisk krajský. Usnesení: Souhlas. Věc: Jan Novák, ilegální organizace „Stráž vlasti“. Návrh min. sprav.: Trest smrti. Hlavní řízení v Praze, veřejné. Tisk krajský. Usnesení: Souhlas. (Popraven 1.11.1951.) Věc: T. Kořínek, VI. Kořínek, B. Kruliš. Teroristická skupina ze Žlebů. Návrh min. sprav.: Potvrdit u Nejvyššího soudu rozsudek ze dne 15.3.1951, jímž byli všichni tři odsouzeni k trestům smrti. Usnesení: Souhlas. Urychleně provést odvolací řízení u Nejvyššího soudu a pak justifi- kace. (Všichni tři popraveni 10.4.1951.) Věc: K. Březina, protistátní organizace „Olga“. Návrh min. sprav.: Potvrdit u Nejvyššího soudu rozsudek ze dne 17.3.1951, jímž byl Březina odsouzen k trestu smrti. Usnesení: Souhlas s potvrzením rozsudku a s justifikací. Věc: ing. S. Chrněla. Akce „Budování“. Návrh min. sprav.: Potvrdit rozsudek ze dne 24.3.1951, jímž byl odsouzen k trestu smrti. Usnesení: U Nejvýš, soudu změnit na trest doživotního odnětí svobody. Věc: V. Palkovič, A. Novák, vyzvědačská organizace, jíž byl vyzrazen cizí moci počet zpráv z oboru politického. Návrh min. sprav.: Trest smrti pro oba. Hl. přelíčení ve dnech 29. až 31.3.1951 v Prešově před organizovanou veřejností. Tisk krajský. Usnesení: U Palkoviče trest smrti, u Nováka trest doživotního vězení. Jinak souhlas. (Palkovič popraven 19.5.1951.) Věc: Jan Křižan, Fr. Boháč, VI. Krejčířík. Protistátní skupina. Projednáno na poradě dne 18.10. a usneseno: trest smrti pro všechny tři, ale státní soud odsoudil k smrti jen Křižana a Boháče, Krejčiříka jen na 22 let. Návrh min. sprav.: Ponechat tresty tak, jak uložil státní soud. Usnesení: Souhlas. (Křižan a Boháč popraveni 14.4.1951.) Ukázka, kterak několik komunistických funkcionářů plnilo „zákony země“. Jedna slezina, jedenáct zavražděných. Proti těmto masovým vrahům byli bratři Mašinové úplní ža- 26 POLYGON 7/1998 [pageend28]baři. Zákonů dbalý zákonodárce Frank, který poučuje o zákonech českých, zřejmě přehlédl zákon 198/93, kde se mj. praví: ... KSČ, její vedení i členové jsou plně zodpovědní za způsob vlády v naší zemi v letech 1948 - 1989, a to zejména za programové ničení tradičních hodnot evropské civilizace, za vědomé porušování lidských práv a svobod, za morální úpadek doprovázený justičními zločiny a terorem proti nositelům odlišných názorů ... Komunistická strana Československa byla organizací zločinnou a zavrženíhodnou ... odpor občanů proti tomuto režimu byl legitimní, spravedlivý, morálně oprávněný a hodný úcty... (atd.). Kterak patrno, soudruh Frank, poslanec parlamentu ČR a zákon 198/93 mají na charakter komunistického režimu v ČSR - ČSSR diametrálně odlišný názor. Nejsem právník, mám ale dojem, že vychvalování zločinného a zavrženíhodného režimu odporuje zákonu 198/93, je tedy protizákonné a vážený poslanec se de facto dopouští trestného činu. Jde ovšem pouze o akademickou úvahu, protože navzdory citovanému zákonu sedí Komunistická strana v Parlamentu českém a nikdo na tom nevidí nic špatného. Komunističtí pohrobci se každoročně scházejí pod Kunětickou horou, kde vedou výhružné řeči „jak a co až to zase vezmou do pracek“ a s nikým to ani nehne. Zločinecká organizace KSČM dostala od státu 59 milionů korun, tzv. příspěvek za poslední volby a ještě se jí zatleskalo. A současná soc-dem vláda exkomunisty Miloše Zemana se komunisty jenom hemží! („To jsou ale paradoxy,“ ulevil by si jistý Ferdinand Vaněk.) Vraťme se k fantastickému povídání soudruha poslance parlamentu České republiky na terna „zločinecká činnost bratří Mašínů“. Cituji: ... Cíle si kladli vyšší, dokonce fantastické. Chtěli vyhodit do povětří budovu ÚV KSČ i se všemi zaměstnanci a budovu Bezpečnosti v Bartolomějské ulici. Na tento účel chtěli získat alespoň tři tuny denaritu, podařilo se jim sehnat jen metrák a tak naštěstí pro stovky lidí plán Mašínů nevyšel. Plánovali atentát na presidenta Klementa Gottwalda, unést ministra národní obrany dr. Alexeje Čepičku do zahraničí, atd... O bujnou fantazii zřejmě jde, tato fantazie ale nepochází od bratrů Mašínů, ale zrodila se v rozjařené mysli soudruha Franka. Může někdo normální vážně uvažovat o tom, že by bylo i jen teoreticky možné v paranoidní době padesátých let komunistického Československa dopravit pokoutně několik tun trhavin do dvou nejstřeženějších objektů státní moci, počkat, až se budovy naplní „stovkami zaměstnanců“ a odpálit? Soudruh Frank tuto pitomost považuje za realistickou. Když jsem s tímhle nápadem přišel za panem Ctiradem Mašínem, zeptal se mě, co chlastám. Po přečtení citovaného blábolu se nejprve kutálel smíchy po gauči, pak zakroutil hlavou a pronesl cosi ve smyslu, že když takovíto omezenci sedív českém parlamentu, není divu, že se republika vrací mílovými kroky zpět do minulosti. Pak se k některým tvrzením pana poslance vyjádřil: Případ Kašík. Zde šlo, i dle Franka, „o to, kdo z koho, Josef Mašin byl rychlejší. Dvakrát vystřelil mimo, potřetí se trefil“. Ctirad uvádí, že šlo jen o dvě rány, průstřely. Strážmistr Honzátko byl dle všeho zkušený policista, který si jeho a Milana Paumera velmi důkladně prohlížel dříve, než jim v čemkoli vyhověl. I dnes si je Ctirad jist, že kdyby ho nechali naživu, podal by jejich podrobný popis, proto poslechl rad instruktora komunistického zá- škodnického kurzu, který své žáky nabádal: „Nikdy nenechte na živu nikoho, kdo by vás mohl identifikovat!“ Případ Rošický. Frank uvádí: „Pokladníka, který byl formálně vyzbrojen pistolí, doprovázeli tři spoluzaměstnanci, neb šlo o téměř milion korun, z toho dva členové Lidové milice.“ Faktem je, že pokladníka, mimo řidiče, doprovázel jen bezpečák jménem Skokan, který se ihned vzdal, a paní Minaříková, která pouze požádala o svezení. Nedaleko místa, kde se celá akce odehrávala, pracovalo na poli několik lidí a toho využil Rošický, který na Josefa Mašina vytáhl pistoli. Pan Frank uvádí: .... s kterou ale neuměl zacházet a Mašin bez jakéhokoliv varování vystřelil.“ Ve skutečnosti Josef, který v tu chvíli byl beze zbraně, skočil Rošickému po ruce, zkroutil mu ji za záda a pistoli mu vzal. Když přemožený stále kladl odpor, Josef vystřelil. Minaříková začala ječet a rozběhla se do pole k lidem, ale Josef ji ihned dohonil. Byla tak vyděšená, že neodporovala příkazům. Ona, bezpečák a řidič byli pak odvezeni do blízkého lesíka. Oběma mužům poručili zkřížit nohy okolo stromu a stlačili je do dřepu - partyzánský způsob, jak POLYGON 7/1998 27 [pageend29]zneškodnit zajatce bez poutání, a zpanikařenou Minaříkovou nechali u nich, jen jí nařídili hodinu se nehýbat. Je příznačné pro dobu, kdy se tato scéna odehrála, že lidé na poli na ni nijak nereagovali, snad ji považovali za cvičení milice či co. Pan Frank dodává: „Těmi útočníky byli pochopitelně oba Mašinové.“ Omyl! Akci provedli Josef a Václav Švéda. Ctirad v té době kutal uran v Jáchymově za trest „neohlášení trestného činu“. Kdosi, vydávající se za ilegálního pracovníka, ho požádal o pomoc při útěku za hranice a Ctirad to neoznámil... Odchod za hranice á la Frank: „Většině členů skupiny nic neřekli. I to ukazuje na jejich charakter.“ Ctirad Mašin: Jádro naší skupiny tvořilo nás pět, co jsme odešli. Strýc, i když věděl, že proti režimu něco podnikáme, o odchodu vůbec neuvažoval, stejně tak i Roušar a Hradec. U něho našla policie dvě krystalky. Měly dosah asi sto metrů a tyto hračky pak estébáci vydávali za důkaz našeho spojení se zahraničím. Zbytek lidí, kteří byli souzeni ve skupině „Mašin a spol.“, s námi vůbec neměli co dělat. Šlo čistě o mstu režimu, kdy my jsme jim unikli. Bohužel ne všichni. V Německu nás honilo dle úředních zpráv přes 20 tisíc vojáků a policistů. Při přestřelkách jsme my zneškodnili čtyři z nich a lze-li toto charakterizovat vraždami, ať posoudí jiní. Oni si sami oddělali nejméně čtyři další a několik desítek postřelili. Z nás byli postřeleni Václav Švéda, který jim padl do rukou a skončil na šibenici, a Milan Paumer. Ten dostal kule do břicha a ruky, podařilo se nám ho přesto dopravit na Západ. Zbyněk Janata se od nás oddělil po přestřelce v Uckro a byl druhý den poté dopaden. Skončil jako Švéda. Mstivost režimu neznala mezí. Když unikli bratři Mašinové, vrhli se na jejich rodinu. Strýc Ctibor Novák skončil na šibenici, třebaže se činnosti bratrů nezúčastňoval a sám Gottwald a spol. „doporučili“ pouhé doživotí. Matku Zdenu Mašinovou, třebaže neměla s činností svých synů co dělat, komunističtí pohlaváři dohnali k smrti, celý „případ" proti ní byl vykonstruován. Tajné dokumenty ze zasedání politbyra, zabývající se případem, svědčí o tom, že jen postupem času se začaly „vynořovat důkazy", až konečně došlo k příkazu ÚV KSČ těžce nemocnou Zdenu Mašinovou odsoudit na 25 let do vězení, kde krátce na to zemřela. Výtah z dokumentů: Politický sekretariát ÚV KSČ čj. 10194/9, 14. XII.1953. Přísně tainé. Zpráva o výsledcích vyšetřování teroristické skupiny Mašin a spol. Presenčnílistina: Dolanský, Bacílek, Čepička, Kopecký. Soudruzi Zápotocký a Široký omluveni. ... Zdeňka Mašinová, zabavena kniha „Mein Kampf, obraz Hitlera, dva padáky, štípací kleště na drát. Nepřiznala se k žádné činnosti. Ctirad Mašin: Zapomněli zabavit také Marxův „Kapitál“. Otce náckové bestiálním způsobem zavraždili a my si do obýváku pověsíme obraz Hitlera!!! Tomu zajisté ani ten ochlasta Gottwald nevěřil. Ano, otec v knihovně měl Mein Kampf. Kdyby, jak se po válce vyjádřil Winston Churchill, evropští státníci si tuto bibli nacistů bývali řádně prostudovali, k válce by snad ani nedošlo... Politický sekretariát ÚV KSČ, čj. 11512/8, 15. IV.1954. Přísné tainé. Ukládá se ministru vnitra, aby dal vypracovat žalobu na 21 osob zločinné skupiny Mašin a spol. Propuštěný příslušník SNB Josef Jíša doznal, že získal do služeb IS Zdeňku Mašinovou a její syny Ctirada a Josefa Mašina... Ctirad Mašin: Na Jíšu se velmi dobře pamatuji. Poprvé se u nás objevil v roce 1951, prý na popud jisté paní Friedmannové, se kterou se matka znala z války. Od prvního dne ale bylo jasné, že Jíša byl provokatér. Tvrzení, že matku a mě s bratrem získal do služeb IS, je totální pitomost. Přesně dle „zákonů země“. Soud byl jen teátrem pro stádo zvané veřejnost, kterak svědčí zápis ze schůze politbyra z 13. prosince 1954: Přísně tajné 1) Ukládá se s. Alešovi, gen. prok., s. Barákovi, min. vnitra a s. Bartuškovi, min. spravedlnosti, provést se skupinou před Nejvyšším soudem proces za účasti veřejnosti, organizované z příslušníků min. vnitra a občanstva z řad pracujících závodů a JZD. 2) Úkládá se s. Alešovi dát intervenujícímu prokurátoru pokyn, aby při hlavním líčení navrhl odsouzení Zbyňka Janaty a Václava Švédy k trestu smrti a ostatních k odstupňovaným trestům odnětí svobody. Provede: s. Barták, s. Aleš, s. Bartuška. Diskutovali: s. Bacílek, s. Široký, s. Kopecký, s. Dolanský. 28 POLYGON 7/1998 [pageend30]Politické byro ÚV KSČ, čj. 3787/12, 21. března 1955. Přísně tajné. Zpráva o soudním případu proti Ctiboru Novákovi a spol. Rozsudkem Nejvyššího soudu sp. zn. 1T 1/55 ze dne 29. ledna 1955 byli Ctibor Novák, Václav Švéda a Zbyněk Janata odsouzeni k trestu smrti. U Švédy a Janaty bylo uložení absolutního trestu schváleno vpředu, u Nováka nikoliv. Všichni tři se svými činy vyřadili z naší společnosti. Jde o nepřátele pracujícího lidu, u nichž nelze se nadít nápravy ani převýchovy a které je nutno v zájmu celé naší společnosti odstranit. Zamítá se žádost odsouzeného Ctirada Nováka o přeměnu trestu smrti v trest odnětí svobody. Další obvinění byli odsouzeni dle příkazu k trestům odnětí svobody (následuje seznam osob a jejich rozsudky). Rozsudek jest pravomocný. O výsledku uveřejnit zprávu v celostátním tisku a rozhlase. Trestní věc Zdeňky Mašinové byla vyloučena k samostatnému jednání. Zpráva se schvaluje v plném rozsahu. Diskutovali: s. Zápotocký, s. Barák. Hrstka komunistických hrdlořezů z politbyra vydala příkaz zatočit s odpůrci režimu a poslušný soud vynesl „právoplatný rozsudek“. Aby se „zákonu“ učinilo zadost, „soud posoudil“ žádost o milost Ctirada Nováka, kterou politbyro předem zamítlo. Stalo se v první jarní den roku 1955. Za šest týdnů, den po oslavách prvního máje, byli Ctibor Novák, Václav Švéda a Zbyněk Janata oběšeni. Jménem republiky. Takto se v „nové společnosti“ soudruha Franka dodržovaly zákony. Komentáře netřeba, jen stojí za to dodat, že proti úmyslu tento „právní systém“ zavrhnout po tzv. pádu komunismu se postavili právní odborníci, mezi nimiž hlavní slovo vedl nynější místopředseda soc-dem vlády Pavel Rychetský. Prý by to zkolapsovalo veškeré právní smlouvy a ujednání posledních několika desetiletí. Na toto terna psal v minulých číslech Polygonu zasvěceně dr. Milan Hulík. Prokázal, že teorie, kterou Rychetský a spol. u Václava Havla prosadili, je nejen nesmyslná, ale je hlavní příčinou nynějšího semiprávního stavu, který komunistickým pohrobkům maximálně vyhovuje. Výsledkem je ostudná skutečnost, že zatímco na jedné straně nelze postavit před soud vykonavatele komunistických zločinů, bývalí političtí vězni protiprávně odsouzení do komunistických lágrů dnes při rehabilitacích dostávají tzv. „zbytkové tresty“. Větší absurditu si představit nelze. A soudruh Rychetský dál točí hodiny zpět. Byl to on, kdo vedl kampaň proti zákonu o svobodě informací, který minulý český senát zatratil. Důvod byl jednoduchý - obavy ze svobodného šíření informací, kterak nám to nedávno on sám názorně předvedl: Zemanova soc-dem vláda na tajném zasedání rozhodla provést v podnicích se státní účastí čistky ve vedení a dosadit tam své zástupce, de facto politruky. Novináři se toho domákli a tajnou dohodu zveřejnili: vláda ukládá ministrům, aby buď předložili návrhy na odvolání nečlenů ČSSD z kontrolních orgánů těchto podniků nebo aby je sami odvolali. Na jejich posty pak Zemanova vláda vybere své lidi. Reportér Martin Mmka se obrátil na Pavla Rychetského s dotazem, zda je tento materiál pravý. Rychetského reakce byla typicky bolševická: „Vystavujete se nebezpečí trestního stíhání, protože najdete-li materiál označený >tajný<, jste povinen ho odevzdat příslušným orgánům.“ Když reportér Mmka trval na odpovědi, Rychetský hrozil dál: „Nerad bych na vás podával trestní oznámení.“ Soudruhu Rychetskému nedochází, že ve svobodné společnosti je povinností novináře informace šířit a nikoliv tajit, ať jsou tyto informace jakkoliv embarasivní. A tak díky Frankům, Rychetským a ostatním soudruhům, jimiž současná vláda česká překypuje, platnost úsloví uvedeného v záhlaví jen tak honem nepomine. Bohužel. Lakewood, Ohio, 28. září 1998 _ ... hlavním požadavkem každé formy parlamentu zůstane: vzdělanost a mravnost poslanců! TGM (Světová revoluce, ČIN Praha 1938, str. 534) POLYGON 7/1998 29 [pageend31]Politika je o zájmech Rozhovor s dr. Stanislavem Volákem, poslancem Unie svobody a býv. ministrem práce a sociálních věcí. Otázky za Polygon kladla: M. SWINKELS-NOVÁKOVÁ Pane poslance, jak jste se stal ministrem v Tošovského vládě? V Klausově vládě vznikl problém, kdo se stane ministrem vnitra po odcházejícím Jiřím Rum- lovi. Politické grémium ODS rozhodlo, že ministrem vnitra se stane Jindřich Vodička, čímž se uvolnil post ministra práce a sociálních věcí. A členové politického grémia také rozhodli, že tím ministrem budu já. Byl jste tedy zcela určitě velmi aktivním členem ODS... Já si spíše myslím, že jsem měl významný vliv v poslaneckém klubu, kde jsem byl prvním místopředsedou, a že V. Klaus si klub chtěl poněkud naklonit. Já jsem o místo ministra nijak aktivně neusiloval. Po učiněné nabídce jsem poměrně dlouho přemýšlel, zda se mám do nabízeného „dobrodružství“ pustit. Nakonec rozhodla mužská ješitnost. V té době jsem poměrně ostře kritizoval různé aspekty politiky ODS a zdálo se mi, že by bylo zbabělé nepřijmout odpovědnost, když je nabízena. Rozhodování ale nebylo jednoduché. Proč jste přestoupil z ODS do US? On to snad ani nebyl přestup; posuďte sama. Těsně po mém nástupu na ministerstvo padla vláda V. Klause. I když se kolem toho pádu vytvořila celá mytologie, tak hlavním důvodem bylo selhání hospodářské politiky V. Klause na straně jedné - a na straně druhé finanční aféry ODS, které nejsou mimochodem do dnešního dne uspokojivě vyřešeny. Ale abych se vrátil k položené otázce: Sestavením nové vlády byl pověřen pan Tošovský, který mi nabídl, abych na ministerstvu práce a sociálních věcí pokračoval. Po delším rozhodování jsem uvedenou nabídku přijal. Jádrem mé motivace bylo přesvědčení, že obecný zájem státu stojí nad zájmy jednotlivých politických stran. Tehdy bylo nezbytné, aby vznikla dělná a kvalifikovaná vláda, která by zemi přivedla k předčasným volbám a pokračovala v politické linii vlády předchozí. Výkonná rada ODS ovšem přijala, myslím v lednu, usnesení, že buď ministři zůstanou ve vládě, nebo musí přestat být členy ODS. Takže to bylo v podstatě ultimátum... ... na které jsem reagoval tím, že jsem zůstal ve vládě a bylo naprosto logické, že jsem ODS opustil. I uvnitř ODS jsem vždy patřil ke křídlu, které spíše prosazovalo humanitní aspekty politiky než aspekty čistě ekonomické. V době mého odchodu z ODS se politika této strany velmi vzdálila svým původním ideálům. Pokud jsem si chtěl zachovat sebeúctu a vycházet sám se sebou, tak i z tohoto důvodu nebylo možné dál v ODS setrvávat. Dovolte mi, abych tento rozdíl popsal na příkladu. Jsem přesvědčen, stejně jako V. Klaus, že každý zdravý člověk má schopnosti vzít svůj osud do vlastních rukou a postarat se sám o sebe, má schopnost jít svou vlastní cestou, přejímat odpovědnost jít do rizika a sledovat své vlastní zájmy. Aby na tomto základu fungovala společnost, tak je na druhé straně nezbytné, aby existovala jasná pravidla hry, aby byl jednoznačný řád a obyvatelstvo mělo pocit, že je uskutečňována spravedlnost. Člověk je totiž bytost, která hledá smysl 30 POLYGON 7/1998 [pageend32]své vlastní existence a tento smysl nachází ve spravedlnosti, která překračuje naši konečnost. Praktická politika ODS se od roku 1994 velmi odchýlila od popsaného pojetí a poněkud zapomněla na to, že je důležitá nejenom svoboda, ale na druhé straně je stejně důležitá odpovědnost a spravedlnost. Zabýváte se kromě své práce v parlamentu také ještě svou profesí psychologa v domažlické psychologické poradně? V Poslanecké sněmovně jsem ve Výboru pro sociální politiku a zdravotnictví a prací v poradně se zabývám, když mám čas, což není příliš často. Práce psychologa je pro mne velmi důležitá ze dvou důvodů. Předně je určitou formou aktivního odpočinku. Druhý důvod je ještě důležitější. Protože si zachovávám kontakt s profesí, tak nejsem - jako řada mých kolegů v parlamentu - odkázán jen na úspěch v politické kariéře a mohu se chovat nezávisleji. Co říkáte nové vládě? Já bych se zatím příliš nevyjadřoval. Uvidíme. Uvidíme? Myslím si, že je správné, aby vláda sociální demokracie dostala šanci - i když já osobně pro důvěru nové vlády hlasovat nebudu. Vláda s největší pravděpodobností bez větších problémů důvěru v Poslanecké sněmovně získá - „opoziční" smlouva zafunguje. Na druhé straně se domnívám, že tento způsob vládnutí, který mimochodem nemá v České republice žádnou tradici, bude mít velké problémy. Zejména od roku 1992 v ČR platí, platilo to ovšem i v předválečné republice, že vláda musí mít většinu v Poslanecké sněmovně. Když chybí parlamentní většina, která by dohodla koaličně přijatelné řešení problémů, tak je fungování vlády velmi sporné. Jinými slovy, vláda, která má 74 poslanců v PS a bude muset každý jednotlivý zákon dohadovat tak, aby získala většinu, nemůže mít dlouhé trvání. Domnívám se, že první velké problémy nastanou již při schvalování rozpočtu na rok 1999. Vláda, snad v poněkud pozměněné formě, by mohla vydržet jen za předpokladu, že se čistě mocenská koalice ČSSD - ODS postupně změní na koalici věcnou. Jinými slovy: tyto dvě strany začnou společně hledat řešení nejdůležitějších problémů země, začnou s předstihem projednávat návrhy zákonů, začnou hledat oboustranně přijatelné kompromisy. Za těchto podmínek se může vláda udržet u moci celé čtyři roky. Bude to samozřejmě poněkud pozměněná vláda a výrazné se odchýlí od stávajícího vládního prohlášení. Takže jenom ta „tolerance“ nestačí. Tolerance je jen důsledkem rozdělení sfér vlivu. Opakuji ještě jednou, že neodpovídá české politické tradici, aby vládla takto menšinová vláda. Vládní návrhy zákonů, které budou přicházet do poslanecké sněmovny, budou bud zamítány, nebo budou schvalovány v úplně jiném tvaru než byly vládou navrženy. Za těchto okolností nemůže žádná vláda vládnout. Proč pánové Zeman a Klaus nesestavili vládu společně? Já se domnívám, že určitá naděje na tento vývoj stále ještě existuje. Může to být vývoj postupný, možná proložený několika politickými krizemi, aleje stále ještě možný. Pro Českou republiku, kterou čeká neodkladné řešení několika velkých problémů, jako je reforma důchodového systému, řešení problematiky nezaměstnanosti či urychlené stanovení jasných pravidel hry spolu s vynucováním jejich dodržování, by velká koalice byla požehnáním. Tato koalice by bez problémů mohla prosazovat věcná řešení v parlamentu. Klausovi a Zemanovi však při vytváření „opoziční“ smlouvy šlo spíše o mocenské pozice než o zájem státu. Toto je mé vysvětlení. Stávající politická situace je velmi labilní, pokud nedojde k výrazným změnám, tak může vydržet jen do schvalování rozpočtu na rok 2000. Co jste říkal tomu, když vás vaše strana navrhla na post předsedy Poslanecké sněmovny? Základní motivací bylo, aby někdo proti V. Klausovi kandidoval. Ne, že by to nebylo míněno vážně, ale bylo zřejmé, že alespoň v bodu volby předsedy sněmovny koalice mezi sociální demokracií a ODS zafunguje stoprocentně - z toho prostého důvodu, že sociální demokraté museli ctít dohodu, protože jejich vláda za podpory ODS ještě nedostala důvěru. Opakuji, že z mého pohledu bylo dobré, aby proti V. Klausovi někdo kandidoval. Každá vláda mívá nějaké přívlastky. Tahle vláda se nazývá také vládou sebevrahů. Musím ještě jednou říci, že v Čechách je vláda bez vládní většiny v Poslanecké sněmovně dlouhodobě nemožná. Mám s tím určité zkušenosti, protože jsem za minulých vlád zasedal vtzv. „devítkách“ či „třináctkách", kde si koaliční POLYGON 7/1998 31 [pageend33]strany domlouvaly před každou schůzí Poslanecké sněmovny postup při projednávání zákonů. Byly to strany, které měly sepsanou koaliční dohodu, které společně sepsaly vládní prohlášení, ministři všech těchto stran spolu zasedali ve vládě a jejich programy si byly blízké. Přes tyto skutečnosti bylo každé jednání velmi náročné a komplikované, každá strana si velmi vehementně hájila své specifické zájmy. Politika je podle mého přesvědčení o zájmech, nebo jinak: 0 způsobu, jak zájmy prosazovat. Z tohoto úhlu pohledu si téměř nedovedu představit, jak bude tento složitý mechanismus fungovat za současné tak nestandardní situace. Je pro mne záhadou, jak je možné, že ČSSD, která je určitě racionální stranou, byla ochotna jít do tak výrazně menšinové vlády. Snad chtěl Miloš Zeman legitimizovat sociální demokracii jako stranu, která je schopna vládnout, či chtěl dokázat sám sobě, že vládu sestaví za každých okolností. Dokáži pochopit Zemanovu motivaci, velmi komplikovaně chápu, jak mohl ústřední výbor ČSSD něco tak nevýhodného pro sociální demokracii schválit. Ve vládě je relativně vysoký počet starých lidí a žádná žena. Tato skutečnost je určitě překvapivá. Myslím si, že v ČSSD platí klauzule, která stanovuje počet žen ve funkcích. Vyšší věkový průměr vlády je asi dán tím, že mladí perspektivní členové sociální demokracie nechtěli jít do velkého rizika, které současná vláda představuje. Ti staří již nemají co ztratit, tak proč by si nezavládli? Co říkáte jmenování J. Kavana ministrem zahraničí? Myslím si, že Miloš Zeman chtěl na tomto případu dokázat sobě, sociální demokracii, jiným politickým stranám i národu, že dokáže prosadit svoji vůli. Je v tom určitá míra svéhla- vosti. Kdyby se choval racionálně, tak by pana Kavana nikdy nejmenoval ministrem zahraničí. Chování bylo motivováno iracionálně, podvědomě. Na druhé straně to byl i určitý políček do tváře ODS, takový malý naschvál, to se někdy v politice stává. Dovolím si opakovat ještě jednou, že zřetelná a jasná koalice ČSSD a ODS by byla nejlepším řešením pro obyvatelstvo této země. Byja by to i určitá oběť v zájmu státu. Bohužel ČSSD a ODS ještě nedozrály, proto můžeme očekávat další naschvály, možná 1 provokace. Na závěr ještě jednu otázku. Jak vidíte vy, jako člen Unie Svobody, budoucnost své strany? Když vnikla Unie svobody, tak jsem se setkal s řadou osobností ze západní Evropy. Nikdo z nich nevěřil, že je možné, aby strana, která vznikne několik měsíců před volbami z jiné strany, se vůbec dostala do parlamentu. I z mého pohledu je malým zázrakem, že US dostala ve volbách do PS téměř 550.000 hlasů. Já osobně nejsem zklamán z výsledku voleb, očekával jsem něco mezi 8 až 10 procenty. Snad to mohlo být více, ale to bychom museli vést daleko tvrdší a agresivnější volební kampaň. Na jedné straně jsme neměli přenechat ČSSD argumentaci zaměřenou na morálku, spravedlnost a čisté ruce. Na druhé straně jsme se měli daleko ostřeji vymezovat proti ODS. Měli jsme najít zbraň proti kampani postavené na klasickém schématu zrazeného hrdiny, již od Sofokla tato látka velmi intenzivně působí na lidské podvědomí. Volební kampaň nebyla také vždy vedena předem sjednaným způsobem. Velké strany s největší pravděpodobností překročily dohodnutých 30 milionů a smlouva o nepoužívání billboardů byla ODS „chytře“ obejita pomocí Lucie Bílé a časopisu Xantipa. Kampaň byla velmi ideologicky vyhrocená, byla výrazně vedena pravicově či levicově. Jistě si vzpomínáte na hesla „Když ne s Klausem, tak do pekel socialismu“ a „Když ne se Zemanem, tak k podvodníkům atunelářům“. Určitou šancí pro US je, že ti, kteří se před volbami vzájemně nazývali podvodníky či nebezpečnými levičáky, se fakticky dali dohromady, a proto již v budoucnosti nebudou mít možnost vést „ideologicky“ vyhrocenou kampaň. Jinými slovy: v České republice půjde stále méně o nálepky a ideologická schémata a stále více o řešení věcných problémů. Pokud Unie svobody bude schopna nabízet odpovídající řešení skutečných problémů, tak má naději na postupný politický vzestup. Jsem přesvědčen o tom, že v US zvítězí názor, že není rozhodující, zda řešení problému je „pravicové“ či „levicové“, ale zda je dobré nebo špatné. Pokud se US vydá výše naznačeným evropským směrem, tak nemusíme mít o její budoucnost obavy. Pane poslanče, děkuji vám jménem Polygonu za rozhovor. Domažlice, srpen 1998 ■ 32 POLYGON 7/1998 [pageend34]Volby na Slovensku a v Německu OTAKAR ZOUFALÝ ... obojí budou mít celoevropský a možná i celosvětový význam. Předkrm jsou slovenské volby 25. a 26. září 1998. Nikdo jiný nám Cechům není tak blízký jako Slováci, starší generace s nimi dělí půl svého srdce. V současné době je stát bez prezidenta, suverénním vládcem je ministerský předseda Vladimír Mečiar. Těsně před volbami předvedl svou moc obsazením vedení nezávislé televize Markíza svými lidmi. Důvodem tohoto zásahu bylo „live“ vysílání projevů představitelů opozice. V bratislavském parlamentě čeká na nově zvolené poslance 150 křesel. Kdo do nich usedne? Volební prognózy slibují HZDS (Hnutí za demokratické Slovensko) 28%, Slovenská demokratická koalice (SDK) vznikla z Křesťanských demokratů, Demokratické unie, Slovenské sociálně-demokra- tické strany, Demokratické unie a Zelených a předpovídá sejí 23%. Pan Rudolf Schuster (německé národnosti!) získá prý pro Stranu občanského porozumění (SOP) značnou část Košická. S jistotou se dá počítat s tím, že proti HZDS půjdou obě partaje, slučující voliče maďarské menšiny SMK, které snad sdruží hlasy asi 8% občanů. Jedná se o zásadní změny ve vedení státu a tak se očekává vysoká volební účast. SOBOTENKA IDE A potěšila nás. Mohutný boxer Mečiar u bonmotech i postavou podobný našemu Zemanovi, podlehl sympatickému střízlí- kovi Mikuláši Dzurindovi. Aleje v tom trochu háček. Nejsilnější stranou se opět stala s 27,1% HZDS, ale Demokratická koaliceje od ní vzdálena jen o 0,7%. Bude tedy záležet na výsledku koaličních jednání. Jak již uvedeno, počítá se s dohodou mezi SDK, SOP, SDL (Strana demokratické levice), s maďarskou SMK a Schustrovou SOP. Dzu- rinda (43), který značnou část předvolebních mítinků absolvoval na bicyklíčku (žádný BMW, a to se lidem líbí) a je optimistický. Opozice má oprávněnou naději získat v parlamentě 60%ní většinu. Meči- arovo mlčení může být taktické nebo zlověstné, možná vyznačuje zoufalství a rezignaci. V něm se nikdo nevyzná a on je schopen všeho. Absolvoval moskevskou Komsomolskou školu a postkomunisté mohou projevit jeho volbou, jakou roli může hrát reminiscence. Tři dny po volbách nebylo Mečiara vidět na televizních obrazovkách. Slovenské volby jsou v tomto roce asi nejdůležitější evropskou politickou událostí. Stát s 5,2 miliony obyvatel byl defetisty už zařazen někam mezi Ukrajinu a Bělorus. Dzurinda nezvítězil K.O., ale určitě „na body“. Neplatí vždy „ex oriente lux“, často odtud pochází mor, štěnice a komunismus. Budou-li doposud opoziční strany při koaličním jednání schopny ke kompromisu, dojde k podstatným vnitropolitickým a zvláště zahraničně politickým změnám. Návrat do Evropy můžeme jen přivítat, snaze o přijetí do EU a do NATO by pak nemělo stát nic v cestě. Změnu zvláště vítá i vyrovnaný státník, bývalý prezident Michal Kováč, který uvažuje o opětovné kandidatuře. PŘEDVOLEBNÍ NĚMECKO Den po slovenských volbách má více než 62 milionů německých voličů rozhodnout 0 tom, kdo bude v příštích čtyřech letech určovat směr politiky v nejdůležitějším evropském státě. Zájem má celý svět, mezi sedmnácti televizními společnostmi budou 1 Číňané, přes 4000 žurnalistů chce „být u toho“. O přízeň voličů se uchází Křesťansko demokratická unie CDU se sesterskou CSU - Křesťanskou sociální unií v Bavorsku. Politickou stranou, která hodlá převzít otěže vlády, jsou sociální demokraté (SPD). V posledních měsících dochází k tvrdému, ale vždy fér vedenému předvolebnímu boji mezi jejich kandidátem Gerhardem Schrö- derem a dosavadním kancléřem Helmutem Kohlem (CDU). Propagátor sjednocené Evropy dosáhl za 16 let velmi mnoho. Do historie vešlo jeho setkání s francouzským prezidentem Mitte- randem u Verdunu, kde bylo zpečetěno přátelství Francie a Německa a došlo definitivně k vyrovnání s bolestnou minulostí. Velkým úspěchem bylo splnění Kohlova snu - spojení obou německých států. Na úspěchy POLYGON 7/1998 33 [pageend35]se lehce zapomíná. Světová globalizace přinesla hospodářské problémy a nezaměstnanost, ale to se právě kladlo Kohlovi za vinu. Jeho vyzývatel byl SPD-kandidát na kancléře Gerhard Schröder, dosavadní ministerský předseda Dolního Saska. Má sice trochu zatíženou minulost svými čtyřmi sňatky, ale to nevyvolalo žádný „Clinton syndrom“ a Schröder působí sympaticky a seriozně a má výhodu opozice: může vše kritizovat a tím nemůže nic pokazit. „Já bych to udělal lépe’“ - a dokažte, že ne! Mnoho sympatií získal slibem, že vyřeší problém nezaměstnanosti. Masivní podpora odborářů, kteří pro Schrödera a přímo proti Kohlovi uspořádali mnoho mítinků, získala SPD jistě také dostatek voličů. 27. ZÁŘÍ 1998 změní na dobu čtyř let zaměření SRN. Víc se má jednat o vnitropolitické záležitosti, zahraniční politika podle mnohých Schrödero- vých ujištění má zůstat beze změn. Přesvědčivě zvítězila SPD, vládní koalice složená z CDU/CSU a FDP utrpěla bolestné, více než šestiprocentní ztráty. Zelení sice ztratili také, ale přesto zasednou v parlametu (Bundestagu). Rudo-zelená koalice je více než pravděpodobná, měla by většinu 21 hlasů a navíc s naprostou jistotou tolerování komunisty (PDS), kdykoli by to bylo zapotřebí. Pro legraci komunisté přece při volbě kancléře prokáží svou opozičnost! Prohlásili, že nebudou hlasovat pro Schrödera. Při známé rudo-zelené většině zažijeme tedy v Bundestagu hned při volbě nového kancléře divadélko. Pravicoví radikálové, českými extremisty nazývaní revanšisté, jsou naprosto bezvýznamní, nezískali ani jediné křeslo. Nebezpečím pro demokracii je extrémní levice. Bundestag bude infikován 34 komunisty, tedy oficielně špiony mezinárodního, zvláště nyní proruského komunismu. Následovaly jasné konsekvence. Kohl re- signoval na předsednictví v CDU. Nyní již bývalý kancléř byl přímo pokořen i tím, že nezískal ani přímou volbou svůj poslanecký mandát v místě, kde kandidoval, v Lud- wigshafenu. Celkem zbytečně se vzdal předsednictví v CSU Theo Waigel. Zde asi hrála úlohu uražená ješitnost. Ministerský předseda Bavorska Stoiber před několika dny vysoko vyhrál zemské volby - je samozřejmě také v CSU - ale celostátní volby, ve kterých byl především exponován Waigel, vykázaly asi 3%ní ztrátu. A tak doma a v jedné partaji Stoiber Waigla nepřímo porazit - to pan Waigel nesnesl. V nyní opoziční CDU převezme vedení asi Wolfgang Schäuble a dosavadní ministr národní obrany Volker Rühe. GERHARD SCHRÖDER se stává novým německým kancléřem. Samozřejmě září, ale nebude to mít právě lehké. To vítězství mu jistě nepřeje předseda jeho vlastní strany Lafontaine, který si sám dělal na toto místo zálusk, ale neuspěl. Toto dvojspřeží bude v pozadí nejen ve straně, ale i ve vládě. U pana Lafontaina se dá vždy počítat s nějakým překvapením. Zatraceně ouvej bude s koaličním partnerem - Zelenými. Část SPD - odboráři - nemohou Zelené ani cítit, v průmyslovém rozvoji jsou zelenáči určitě jasně kontraproduktivní. Ve vlastní partaji je to slepenec z ultralevicově zásadních „fundis“ (zakladatelé partaje) a z „realos“, odvážně taktizujícíh na všechny strany, jen aby se dostali k moci. Taktické vedení určuje Joschka Fischer, usilující 0 místa ministra zahraničí. Jeho dřívější členství v „Revolučním boji“ (Revolutionärer KampD, jeho přátelství s teroristy není tajemstvím. Jeho oddaným přítelem je známý vykuk z tohoto milieu Daniel Cohn-Bendit, kterého partaj uklidila do Evropského parlamentu ve Štrasburku. Není totiž jasné, zda je tento pán Francouz nebo Němec, krach dělal tam i tam. Svůj vyhraněný antiamerikanismus prokazují Zelení při každé příležitosti od svého založení. Touha rozpustit NATO a dokonce 1 spolkovou armádu není také ničím novým, jen se o těchto věcech zatím nemluví, není vhodná doba. Partaj, vcházející do parlamentu s kytičkou v ruce a hlásící se k vegetariánství, nadělala jako mimoparlamen- tární opozice rozbíjením výkladů, podkopáváním kolejnic při transportu jaderného materiálu a blokádou kasáren, když v nich byly umístěny jednotky NATO, tolik kraválu, jako nikdo jiný. Budou v tom pokračovat a nebo budou teď skákat, jak bude Schröder pískat? Nějakého velkého pronásledování se při svých lumpárnách nemusí bát. Dříve Zelený, nyní člen SPD Otto Schilly, známý obhájce teroristů, má být ministrem vnitra. Kozel zahradníkem. Před několika lety nemohl F. J. Straussovi odpovědět, zda 34 POLYGON 7/1998 [pageend36]jej teroristé neplatili penězi, které získali přepadáváním a vykrádáním bank. Neboje hájil zadarmo, z lásky k terorismu? Vznik rudo-zelené koalice vzbuzuje zcela právem skepsi. MILOŠ ZEMAN GRATULUJE Gerhardu Schröderovi k jeho úspěchu. Vyslovuje se s uznáním o boji sudetoněmec- kých sociálních demokratů proti Hitlerovi. Uvádí, že v bývalém Československu 90% sudetských Němců podporovalo nacisty. Zeman: mezi těmito skupinami musíme jasně diferencovat. Sudetoněmečtí antifašisté neměli být vyhnáni. Zde se stala chyba. Také náměstek ministerského předsedy Egon Lánský prosil v této souvislosti sociálně-de- mokratické sudetské Němce o odpuštění. Náš premiér uvádí, že po celoněmeckých volbách bude anulován vliv bavorské CSU ve spolkové vládě a tím se nebudou moci „špinit“ dobré česko-německé vztahy. Poněkud zapomíná, že poslanci této strany budou dál a dokonce ve stejném počtu zasedat v Bundestagu a v opozici budou asi méně rezervovaní ve svých požadavcích přijedná- ních o sudetoněmecké otázce. Český premiér svými výroky o srovnání sudetských Němců s komunisty a fašisty pravděpodobně zvýšil soudržnost od nás vypovězených a ti odevzdali z vděčnosti své hlasy CSU a tím už v bavorských volbách podstatně dopomohli Edmundu Stoiberovi k výraznému volebnímu vítězství. Resumé: vyhnáno bylo přes tři miliony Němců - i podle Zemana deset procent úplně bezprávně. Každá chyba se může napravit. Nepořádek ve vyhánění jsme způsobili my, Češi. Stojíme tedy před obtížným úkolem: zjistit, kdo bylo těch deset procent, tedy asi 300.000 nevinně vyhnaných. Omluva je jen prázdné heslo. Měli bychom jim vrátit neprávem odňaté státní občanství a majetek, který jsme jim ukradli. Takové rozhodnutí by zkorigovalo sporné Benešovy dekrety a náš právní řád by získal celosvětové uznání. Stojí zde právo proti bezpráví. Najdeme v sobě tolik síly. Najde ji pan Zeman? Neubulach, 30. září 1998 ■ PRODEJ BYTŮ DO VLASTNICTVÍ V PRAZE-ZÁBĚHLICÍCH Ihned k nastěhování: 2+1 - 117m2 s terasou 36m2 a garážovým stáním, hlídací službou 24 hod. Cena 3,900.000 Kč. K nastěhování v září 1999 (viz obrázek): byty 47 až 73m2 ve stejné kvalitě, ceny od 1,300.000 Kč. Bližší informace na švýcarském telefonním čísle 0041-1-833 4034 nebo na pražském telefonním čísle 00420-2-426 390. POLYGON 7/1998 35 [pageend37]„Lex Jan Antonín Baťa“ JIŘÍ ŠETINA (gen. prokurátor ČR v letech 1992-1993) „Vy máte jistě podrobné zprávy o tom, jak cítí a soudí lid“, pronesl dr. Beneš. „Většina má strach z té situace, která nás staví proti všem naším sousedům současně... Ale co byste zvlášť rád věděl, pane prezidente? To víte, mluví se hodně.“ Jak například Polsko.“ „Chcete vědět upřímný názor, nebo jenom jakousi odpověď,“ ptal jsem se. „Ovšemže chci vědět spíše nepříjemné...“ Jo, co jsem o polském poměru slyšel, je, že napětí s Polskem je vlastně jenom osobní záležitost vaše a jejich Bečka. A že na to republika bude doplácet...“ „Nemůžeme ovšem nechat Bečka řádit a dělat akty proti nám, aniž to pocítil, “ na to prezident. „ Vy jste se na to ptal, pane prezidente, “ odvětil jsem. „A co Maďarsko?" „Na Maďarsko mají lidé dopal. Považují za dosti přirozené, že se spojuje s Německem a dává jim to pocit svědění v zádech. Právě proto, že je to z druhé strany. A že tam nemáme dost spojů železničních a silničních, abychom to tam mohli dobře hájit.“ „Tam se to může dobře hájit, to je názor našich vojáků. Chtěli by míti co nejvíce základen právě tam na Slovensku,“ odvětil prezident, odmlčel se a čekal. Bylo vidět, že se nechce ptát na Německo a na to, co o něm lidé soudí. Začal jsem tedy já sám: „Pokud jde o Německo, slyšel jsem výtky, že když jsme už připustili, aby bylo obsazeno Rakousko - Němci se tehdy modlili, abychom se s nimi neutkali, protože to tenkrát nemohli potřebovat - že jsme s nimi neuzavřeli pakt o neútočení. Rakousko bylo něco, za co se takový pakt dal koupit.“ „Je to také váš názor?“ ptal se prezident. „Ano, ale slyšel jsem to dost všeobecně. Považuje se to však za opomenutí, které může býti osudným.“ „Není to správné. Vycházíte z nesprávného předpokladu. Nemůžeme a nemohli jsme udělati žádného paktu o neútočení s Německem, protože bychom tím porušili smlouvy a vyvázali z povinnosti pomoci od ostatních spojeneckých národů, Francie, Anglie a snad i Ruska." ,Ale jedni i druzí jsou příliš daleko, aby jejich pomoc v případě napadení mohla být účinná, “ namítal jsem. „Řekl jsem vám, že vycházíte ze špatného předpokladu, daného názorem, že jsme si svoji svobodu vydobyli. To je klam. Máme náš stát a naši svobodu jenom potud, pokud to bude vhod západním mocnostem, jejichž pomocí jsme ji dostali. Nevybojovali jsme šiji.“ „A co naše legie?“, ptal jsem se v ohromení „Co ta nádherná sibiřská anabáze, které se celý svět obdivoval? A ty legie ve Francii, Itálii, Srbsku, Anglii? To všechno nebylo nic?“ Začal jsem se hádat. „Neodcházejme od problémů. Máme svoji svobodu jenom pokud to vyhovuje západním mocnostem. V tu chvíli, jakmile to přestane být v jejich zájmu, abychom existovali, náš stát zmizí, “ řekl prezident pevně. Torně dopálilo: „Jsme tedy psem u boudy...“ Prezident jen pokrčil rameny, ale mnou to lomcovalo, zatímco on byl klidný a věcný. Slabinger, napadlo mě. „Je jediná věc v celé vaší prezidentské kariéře a tou je mobilizace z konce května letošního roku. Tehdy vás obdivoval celý národ, cítil, že má v čele vůdce,“ řekl jsem naschvál v bláznivé touze zraniti jej za to, co mně řekl. - „To je jediné gesto, kterému Němci rozumí.“ „Já si nejsem jist, že to bylo správné, “ odtušil prezident klidně. Žába, napadlo mě. Nemá krev v žilách, vždyť jinak by nemohl mně říci takovou věc. Byl jsem tím raněn, dotčen, uražen. Náš prezident to řekl... Potřeboval jsem dáti průchod svému vzteku, bláznivému, který mlátil v duši na všechny strany. Musím ho srazit, uhodit nějak, napadlo mě. „To je to kafe,“ řekl jsem najednou, jak to ve mně vřelo. Jo v tom květnu jste jistě snědl pořádný kus roast beefu, že jste se odhodlal mobilizovat...“ Obrátil se ke mně a zasmál se: „Nezlobte se přece, že vám říkám pravdu. Vždyť zlostí na tom nic nezměníte... My ve skutečnosti máme obranu celkem v pořádku a půjdeme tvrdě, když nastane chvíle a nebude vyhnutí. Hleďte, letadel první linie máme více nežli všichni sousedé dohromady. Dělostřelectvo naše je na výši. Naše breny se nyní vyrábí v Anglii, kam jsme jim prodali licenci. Ale bylo by nemoudré mysliti si o sobě více, nežli na co si stačíme. Historie má svoji logiku. Bez zajištění pomoci spojenců nemůžeme se odvážiti války s Německem, “ vyprávěl klidně prezident. „Ale oni sami říkají, že nejsou připraveni,“ namítl jsem a stručně mu vyložil, co mně řekli v Anglii. Jo je právě ta potíž. Proto musíme být klidní a vyčkávat co nejdéle bude možno. A bude to ještě mnoho těžkých chvil, které zažijeme,“dodal. (Za pár měsíců je mnichovské události, kdy prezident Beneš přijal diktát čtyř mocností a odstoupil Sudety, rozdělí. Jan s mnichovskou kapitulací nesouhlasil a až do konce svého života ji Benešovi vytýkal... Mnichovské 36 POLYGON 7/1998 [pageend38]trauma zasáhlo prezidenta do hloubi duše, nikdy se z něho vlastně nevzpamatoval. Ale současně nechtěl připustit, že touha Jana Bati bojovat mohla být rozumná.) To je jeden z mnoha osobních rozhovorů Ed. Beneše a Jana Antonína Bati, jak jej dle archivních dokumentů popsal Miroslav Ivanov, doktor filozofie, uznávaný světový spisovatel literatury faktu. Než se pokusím pootevřít dveře „tajemství 13. komnaty“, jak jsem přislíbil v minulém čísle Polygonu, připomeňme si realitu podzimu 1998. Vrátil jsem se ze 14denního pracovního pobytu ze švýcarského Zůrichu zpět do Čech. Po celou dobu jsem sledoval zpravodajství evropských států. Za plných 14 dnů ani sebemenší zprávička z Čech. Nic. Nic z Čech nestojí za informaci pro evropské obyvatelstvo. Je dobře si čas od času uvědomit, že jsme nikdy nebyli, nejsme a nebudeme tou nerudovskou „malou kuličkou, kol níž se velké točí...“. Proč taky? Evropu a celý civilizovaný svět jsme nepřesvědčili, že jsme sami schopni vyrovnat se důstojným způsobem s naší 40letou komunistickou minulostí. Vždyť i zákon o možnosti postihu komunistických zločinů jsme přijali až po příkladu Německa, kdy naši nejvyšší představitelé byli nuceni uznat, že návrh kancléře Helmuta Kohla a jeho schválení německým parlamentem nemůže být právně dementní, což do tohoto okamžiku byla jejich konfese. Česká „částečná rehabilitace“, „částečná restituce“, „částečné odčinění křivd“ a taky jen „částečná spravedlnost“ je demokratickému světu k smichu. Nechápe ji, neboř svým životním stylem, zažitými demokratickými principy, zásadami - nemůže evropský občan pochopit logiku, kterou naši polistopadoví vůdci (předtím jsme jim říkali „papaláši“) vymysleli a kostrbatě zdůvodnili jako „specifickou českou cestu k demokracii“. My Češi máme vždy svá specifika. V období 1945 - 1948 jsme neměli „bolševický puč“, ale „přerůstání národ- ně-demokratické revoluce“. Dál jsme neměli komunistickou diktaturu, ale „socialismus s lidskou tváří“. Neměli jsme komunistické vraždy, ale jen „justiční omyly“. Vposled jsme měli „českou sametovou revoluci“. To vše mohou být vděčné náměty pro disertační práce, ale pro český národ to byla vždy jen a jen „šidítka“, jinak docela konkrétní svinstvo. Proč kupř. český exulant ze Švýcarska dostal posléze zpět svůj komunisty ukradený majetek a proč týž zákon totéž zakazuje pro českého exulanta, který zakotvil v USA? Proč jsou vůbec čeští exulanti diskriminováni pro zemi, která je přijala a v které dosud žijí? Tímto způsobem jsou čeští exulanti okradeni podruhé, tedy okradeni po roce 1989 a je nasnadě, kdo je podruhé okradl. Jak víme, v USA žijí bratři Ctirad a Josef Mašinoví. Já jsem se vícekrát veřejně vyznal obdivné k jejich rodinné tradici a osobní statečnosti. Byly proti nim nasazeny tisíce „lidových policistů“ bývalé NDR a jednotky Rudé armády na území NDR. Oni měli dvě pistole a dvě desítky nábojů. Přesto prošli do svobodného světa. Bratři Mašinové jsou legendou čs. protikomunistického odboje na straně jedné a ostudou české polistopadové demokracie na straně druhé. Jsou trvající ostudou českého práva po roce 1989, které nenašlo a ani nehledalo právní argumenty pro zrušení komunistického rozsudku smrti pro oba bratry. Ani takový argument, kdy jako prvý a rozhodující soudil oba bratry nikoliv soud, ale politické byro ÚV KSČ, tedy politický institut a dle tohoto politického verdiktu, závazného pro justici, čs. justice jako oslík jen opakovala vyřčený verdikt. A tak jsou dnes bratři Mašinové v USA plnoprávnými, bezúhonnými a váženými občany, zatímco v České republice jsou stále odsouzenými vrahy, kteří nevykonali trest. I tento případ jde na vrub „české částečné spravedlnosti“, „českému částečnému odčinění křivd“, stejně jako ostudné „zbytkové tresty“, ponechané tisícům politických vězňů. Jak známo, podaři- lo-li se kupř. bývalým západním letcům utéci ze socialistického Československa pomocí odcizeného letadla (jak jinak?), byli vedle velezrady a dalších hrdelnich trestných činů ohrožujících státnost a celistvost bývalé ČSSR odsouzeni i pro trestný čin rozkrádání majetku v socialistickém vlastnictví dle § 285 tr.zákona. V případě, že bylo letadlo z Anglie vráceno, zůstalo jim odsouzeni pro pokus trestného činu rozkrádání majetku v socialistickém vlastnictví a pokus, jak praví zákon, pokus je trestný jako dokonalý trestný čin sám. Česká tzv. „částečná spravedlnost“ a „zbytkové tresty“ jsou pro Evropu a civilizovaný svět nepochopitelné a nepřijatelné. Spravedlnost bud je nebo není! Neexistuje jen „částečná spravedlnost“, stejně jako žena nemůže být jen „částečně v jiném stavu“. Navíc naše „česká částečná spravedlnost“ byla časově omezena dnem 25. února 1948. Kdo byl odsouzen byť o jeden den dříve, má prostě „historickou smůlu“. A takovou „historickou smůlu“ má i odsouzený Jan Antonín Baťa. Dne 19.6.1945 podepsal prezident Beneš dekret č. 16 „O potrestání nacistických zločinců, zrádců a jejich pomahačů“. Současně dekretem č. 17 zřídil tzv. Národní soud, zejména pro odsouzení státního prezidenta Dr. Emila Háchy, členů protektorátních vlád, ústředních funkcionářů Vlajky, Kuratoria... a osob s vedoucím postavením politickým či hospodářským, které z titulu svého postavení měly být svým spoluobčanům vlasteneckým vzorem. V § 11 dekretu č. 16 bylo stanoveno: „Jestliže se obžalovaný nedostavil nebo nemůže se dostavit k soudu z jakýchkoliv důvodů, může národní prokurátor navrh- nouti, aby se hlavní líčení konalo v nepřítomnosti obžalovaného. V takovém případě musí soud zřídit obhájce z úřední moci.“ Poté již jenom § 15 striktně stanovil: „Proti rozsudku Národního soudu není opravných prostředků.“ § 16 dodává: „Žádost o milost kýmkoliv podaná nemá odkladného účinku. Trest smrti se vykoná zpravidla do POLYGON 7/1998 37 [pageend39]dvou hodin po vyhlášení rozsudku. Na výslovnou prosbu odsouzeného možno lhůtu prodloužit o další hodinu. Ko- nalo-li se řízení v nepřítomnosti obžalovaného, provede se rozsudek smrti do 24 hodin po dopadení odsouzeného.“ Podle dekretu č. 16 byl souzen i Jan Antonín Baťa. I za popsaných drakonických ustanovení chtěl Jan Antonín Baťa k Národnímu soudu se osobně dostavit, obhajovat své jednání i jméno. To mu ale nebylo umožněno, a to záměrně. Ač Národní soud znal jeho přesné bydliště, nebyla mu obžaloba ani výzva k hlavnímu přelíčení doručena. Naopak, bylo předem rozhodnuto konat hlavní přelíčení v nepřítomnosti Jana Antonína Bati a byl mu proto ustanoven obhájce JUDr Pacholík jako obhájce ex offo. Obhájcem, kterého si zvolil Baťa, byl JUDr Pražák, odborník skvělé vlastenecké minulosti, který aktivně bojoval proti nacismu spolu s Benešem v Londýně. A další advokát JUDr Evžen Šaller. Předsedou tribunálu Národního soudu byl jmenován generál justice JUDr Jaroslav Šrámek, člen KSČ. Byl současně jediným právníkem tribunálu. Šestičlenný senát měl být složen podle politického klíče dle volebních výsledků takto: po dvou komunistech a národních socialistech, po jednom sociálním demokratu a lidovci (katolíkovi). V kritickém okamžiku se jeden člen senátu (nár. socialista) omluvil a byl proto za něho povolán náhradník, člen KSČ! Spolu s předsedou Národního soudu, generálem justice Jaroslavem Šrámkem, byl poměr členů tribunálu 4 : 3 ve prospěch komunistů. To se prosím psal 2. květen 1947! Obhajoba jako celek protestovala proti protiprávnímu postupu Národního soudu, který se konal v nepřítomnosti, ač nesměl konat, proti protiprávnímu složení tribunálu a po marnostech svých protestů posléze demonstrativně odstoupila a všichni se vzdali mandátu obhajoby, kterou nemohli vykonávat. Poslednímu zástupci ex offo, resp. nástupci původního obhájce ex offo JUDr Miroslavu Pokornému nepovolil Národní soud odstoupení, musel proto setrvat, ač nemohl obhajovat. Co hlavní? Zákon stanovil činnost Národního soudu jen do 5. května 1947! Neskončené věci poté přešly k vyřízení standardnímu soudnímu systému se zásadou dvouin- stančního řízení. Obžaloba byla podána 22.3.1947. Vlastní proces byl zahájen 28.4.1947, kdy do konce existence Národního soudu zbývalo pouhých 8 dnů. Proces byl ukončen 2.5.1947 - tedy včas, ještě ve lhůtě do zániku Národního soudu. Znění rozsudku: Národní soud v Praze jako soud trestní uznal po hlavním přelíčení skončeném dne 2. května 1947 takto právem: Jan A. Baťa, narozený 9. května 1898 v Uher. Hradišti, velkoprůmyslník, Dr. honoris causa, pobytem udánlivě v Batatubě, Sao Paulo v Brazilii je vinen, že jako československý občan v době od poloviny r. 1939, tedy v době zvýšeného ohrožení republiky, v zahraničí vědomě poškozoval zájmy republiky Československé tím, že odmítl připojiti se otevřeně k čs. hnutí odbojovému, bránil vtom i svým zaměstnancům a jednal tak, že i se svými závody přišel na černé listiny anglickou a americkou, čímž spáchal zločin proti státu podle §4 retr. dekretu a odsuzuje se podle §4 retr. dekr. k těžkému žaláři v trvání 15 (patnáct) roků, zostřenému každoročně v den 15. března temnou komůrkou. Podle §14 retr. dekr. se vyslovuje, že odsouzený pozbývá po dobu trestu občanské cti, že prvních 10 roků trestu odpyká ve zvláštních nucených pracovních oddílech a že celé jeho jmění propadá ve prospěch státu. Rozhodujícím na rozsudku bylo naplnění cíle, pro který se proces započal. Celé jmění světového výrobního a obchodního komplexu Jana Antonína Bati propadá ve prospěch státu. Obrovské transparenty především ve Zlíně požadovaly „Zrádci Janu Antonínu Baťovi nejvyšší trest“. Pořád se psal rok 1947! _ V roce 1993 jsem ve funkci generálního prokurátora České republiky podal stížnost pro porušení zákona ve prospěch nespravedlivě odsouzeného Jana Antonína Bati. Faksimile této stížnosti je publikována v Polygonu 5+6/98. Tuto stížnost jsem podal k Nejvyššímu soudu ČR, kde byl předsedou JUDr Otakar Motejl. Při sametovém převzetí moci zřejmě došlo k politické úlitbě stran budoucí neposkvrněnosti tzv. „Benešových dekretů“. Jak jinak si vysvětlit tabu nepřekročitelnosti data 25. února 1948? Jak vysvětlit vypjatou alergii na každý pokus přezkoumání evidentních nespravedlností před dnem 25. února 1948? To vše za okolností, kdy archivní dokumenty dokazovaly monopol komunistických intrik již od roku 1945! Jako právník a jako generální prokurátor České republiky jsem si byl vědom tabu nepřekročitelnosti dne 25. února 1948. Ale jak jsem již uvedl: pro právníka spravedlnost buď je - nebo není! Nebyl jsem schopen sám pro sebe vyrobit „šidítko“ vymyšlené polistopadovou politickou representací. Nemohl jsem přijmout „částečné odstranění křivd“, „částečnou spravedlnost“. Byl jsem si i vědom poprasku a nesouhlasu, kterou způsobí mnou podaná stížnost proti rozsudku Národního soudu z roku 1947. Nebyl jsem členem žádné z politických stran a tak moje zázemí bylo jen moje svědomí. Ani jedna z pravicových stran se výrazně nezastala generálního prokurátora CR. Proti osobě generálního prokurátora ČR, JUDr Jiřího Še- tiny, který dne 16. srpna 1993 podal Nejvyššímu soudu ČR stížnost pro porušení zákona ve věci nespravedlivého odsouzení Jana Antonína Bati, nejvíce běsnili staří a noví komunisté (Levý blok, později KSČM) a představitelé Křesťanské strany lidové KDU-ČSL, jejíž předseda Ing. Josef Lux dokonce veřejně naznačuje, že pokud JUDr Jiří Šetina sám neabdikuje, budou lidovečtí poslanci hlasovat pro jeho odvolání spolu s komunistickou opozicí. V této souvislosti nabízí se tento příměr: na podzim roku 1945 byl ve Zlíně svolán u příležitosti návštěvy monsgnr. Hály, 38 POLYGON 7/1998 [pageend40]ministra pošt za čsl. stranu lidovou a vůdce Komunistické strany Klementa Gottwalda veřejný tábor lidu. Na tomto shromáždění nikoliv Klement Gottwald, ale páter, kněz, monsgnr. Hála veřejně denuncoval Jana Antonína Baťu, veřejně ho označil za kolaboranta s tím, že nepodporoval osvobozenecké hnutí v cizině a tak zradil svou vlast. Třeba dodat, že toto veřejné Hálovo obvinění nepotvrdil ani Národní soud. Teprve po tomto zahajovacím projevu kněze Hály rozehráli komunisté protibafovskou kampaň, která vrcholila rozsudkem Národního soudu 2.5.1947. Na funkci generálního prokurátora ČR jsem abdikoval koncem roku 1993. Po mém odchodu Nejvyšší soud ČR bez jakékoliv publicity podanou stížnost pro porušení zákona zamítl - právě pro ono překročení limitu dne 25. února 1948. JUDr Otakar Motejl, předseda Nejvyššího soudu ČR, který podanou stížnost zamítl, zůstal ve funkci a dále přešel na post ministra spravedlnosti ČR. Je jen jeho věcí, jak se s touto „částečnou spravedlností“, tedy i s nespravedlivým odsouzením Jana Antonína Bati, vyrovná - jako právník a jako člověk. Shodou okolností jsme oba narozeni v roce 1932 a v našem věku se již zaměstnanecká kariéra nedělá za jakoukoli cenu. Otakaru Motejlovi, jehož práce jsem si vážil, vřele doporučuji knihu Miroslava Ivanova „Sága o životě a smrti Jana Bati a jeho bratra Tomáše“. A nejen jemu. Měli by si ji přečíst všichni praktikové práva, kteří jsou ve své podstatě vyznavači „konfese jedlíků“ s tím, že „všechno, vše- cičko lze rožniti a zhltnouti s cibulí“, jak napsal Vladislav Vančura. Nikoliv přirozená ochrana tzv. „Benešových retribuč- ních dekretů“ je po 50 letech křečovitá, děravá, a v této extázi dožívá. Zkusme udržet v cedníku vodu. Můžeme zmenšovat otvory, voda odtéká pomaleji, ale odtéká. Když posléze pro záchranu zbytku vody otvory zaletu- jeme, voda neodtéká, ale pak už nejde o cedník. Stejně tak spravedlnost. Můžeme ji zpomalit tak, že na vhodná vedoucí místa dosadíme poslušné právníky, kteří respektují domluvenou politickou vůli, politickou dohodu. Jak dokonale jsme právě tohle v uplynulých 40 komunistických letech poznali! Ale to nemá již cokoliv společného s právem a lidskou spravedlností. Křečovitě se snažíme držet účinnost Benešových dekretů z doby jejich vzniku, namísto abychom uznali jejich hodnotu dnes již historickou a osvobodili tak sami sebe. Jen proto nejsme schopni od roku 1993 znovu projednat odsouzení Jana Antonína Bati z roku 1947. Tak, jako mluvíme o výjimečnosti zákona „Lex Schwarzenberg“, tj. zákona, který byl přijat jen pro vyvlastnění majetku ve výši asi 4 miliard Kč jediné fysické osobě hlubocké větve Schwarzenbergů. Majetek nejprve zabrali Němci a majitele dali do koncentračních táborů. Kolaborace dle Benešova dekretu č. 16 proto nepřicházela v úvahu, a to ani přibližně. Komunisté však tento majetek chtěli. Proto na 65. schůzi Ústavodárného národního shromáždění ČSR v červenci 1947 (!) vystupuje poslanec Sedlák a začíná kampaň slovy: Jan Adolf Schwarzenberg má dost peněz, aby roku 1660 koupil Třeboň, roku 1661 panství Hluboká atd. Hluboká je koupena za 385 tisíc rýnských zlatých. Tyto miliony, přepočítáno do našich peněz, byly však na pracujícím lidu tohoto panství vydělány od té doby několikrát.“ Poslanec Bartuška končí svůj přednes takto: „Nebudu se již více zabývati osobou Schwarzenbergovou. Jde nám 0 něco jiného, a sice o to, aby schwarzenberská doména zmizela, aby majetek byl zabrán bez náhrady, aby zemědělské půdy se dostalo českým rolníkům...“ A tak byl, z pohnutek nízkých a nečestných, přijat 13. srpna 1947 (!) zákon č. 143/1947 Sb., zákon, který ukradl majetek hlubocké větve Schwarzenbergů a převedl jej na československý stát. To vše v srpnu 1947! Jan Antonín Baťa byl odsouzen ke ztrátě veškerého majetku dne 2.5.1947! Proto „Lex Schwarzenberg“ a proto i „Lex Jan Antonín Baťa“. Historie nás učí bát se historicky velkých, fysicky však malých postav. Lenin, Stalin, Mussolini, Goebbels a mnozí další byli muži drobných postav. Francouzi přesto nepřestanou obdivovat svého velkého, fysicky malého, Napoleona, ač jinak opovrhují diktátorskými generály Jižní Ameriky, nazývajíce jejich vládu státním banditismem. Jan Antonín Baťa byl velký Čech, jeden z největších Čechů. Navíc člověk horoucně vlastenecký, čistý, ojedinělý. Do okamžiku své smrti bolestně nesl nespravedlivé odsouzení. Dle mého názoru byl odsouzen z pohnutek nízkých a malicherných. Jak se na jeho odsouzení podílel Eduard Beneš, o němž se traduje, že nezapomněl nikomu nic? Byl Beneš velký český státník nebo se nechal ovládat 1 pohnutkami nízkými a malichernými? I na tuto otázku mohl dát odpověď obnovený proces s Janem Antonínem Baťou. A kdo má po roce 1989 zájem, aby se nemohla ani pootevřít naše tajemná česká třináctá komnata? Použité zdroje: 1) Obžalovací spis Národního prokurátora v Praze - sp. zn. Np 180/46 2) Spis Národního soudu v Praze, zn. TNs 12/47 3) Kniha „Sága o životě a smrti Jana Bati a jeho bratra Tomáše“ - autor Miroslav Ivanov (nakl. „Lípa“, Vizovice 1998) 4) Petr Placák „Co je Lex Schwarzenberg“, Lid. noviny 8.8.1998 5) Archivní dokumenty býv. ÚV KSČ POLYGON 7/1998 39 [pageend41]Smír Letos jsem oslavil padesáté výročí maturity, ale leckterá vzpomínka na V. reálné gymnasium v Brně—Zabovřeskách je tak živá, jako by to bylo teprve včera. Zvláště mile ožívají jednotlivé „nezapomenutelné“ postavy profesorů a profesorek. Pan profesor Zezula byl matematikár, ale velmi často musel suplovat i jiné předměty. Tak třeba jednou zastupoval onemocnělého chemikáře. Ještě ho dnes mám živě před očima, jak o přestávce zavolal dva spolužáky, kteří pak náramně důležitě vpluli s ním po zazvonění do třídy. Nesli každý jednu nádobku s jakousi tekutinou. Pan profesor se usmíval i při zapisování do třídnice, i při prvních slovech k divně ztichlé třídě. Vytáhl z kapsičky vesty krabičku a začal svůj výklad: „Kdopak mi řekne, co by tohle mohlo být?“, a před očima držel jakýsi proužek papíru. „Nevíte? Opravdu to nikdo neví?“ Vítězoslavně se rozhlédl po upřených pohledech kvartánů a kvartánek a kochal se napjatým mlčením. „Inu, to je lakmusový papírek! A kdo ví, co je to lakmus?“ Opět se rozhostilo hrobové mlčení. A pan profesor sypal z rukávu definici: „Je to směs přírodních bar- viv z různých lišejníků, uplatňující se zvláště jako acidobazický indikátor. A tímto lakmusem jsou napuštěny papírky, které se používají, no, Hybášku, ani vy to nevíte?... No přece k tomuhle!!!“ Přistoupil k jedné nádobě s tekutinou a ponořil do ní papírek, který zčervenal. „To je tedy roztok kyseliny,“ a pak ponořil druhý papírek do vedlejší nádoby a ten zmodral. „A tohle je bezpečně zásaditý roztok!“ A pak už si jenom vzpomínám, že celou hodinu věnoval „lakmusovému papírku“ jako metafoře k určení, kam kdo patří a čím kdo je. A nikdo nelitoval, že tím „zabil hodinu“. V chemii nám to neuškodi- lot v životní moudrosti leccos přibylo. Řekněte si slovo „smír, smíření, přiznání viny, odpuštění, smírná oběť”, a pozorujte, co se rozčerí ve vašem nitru nebo ve vaší mysli. Ti sečtělejší vytáhnou z nějakého zákoutí paměti sofistický termín pražských postmodernistů „morální kýč“, o němž mluví ti, kteří nejsou schopni popsat realisticky situaci, v níž se nacházíme, a proto mluví o světě v abstraktních pojmech pravdy a lásky a kolem vidí jen rozkradenou zemi a vytunelované duše. Postmodernisté jsou alergičtí na logiku, na principy, na schopnost člověka poznat pravdu a tak klidně dojdou k závěru, že „kýč patří k demokracii... a že se přeměňuje v kolektivní symbol identity“. (Tedy pahodnota se stává hodnotou, lež pravdou!) Pak se není co divit, že i redaktor, a zvláště odpovědný redaktor, stojí před ne zrovna příjemným hlavolamem. A musely by jeho novinářské zkušenosti dostat nějakou spavou nemoc a redaktorská bdělost a ostražitost by musely být na dlouhodobé dovolené, aby ten lakmusový papírek smíru či smírné oběti proklouzl v redakční radě na přední místa. Vždyť se vedle rozborů hospodářské situace, politického povolebního patu, právní džungle či právního diletantismu a sžíravých kritik malosti a vykutálenosti všelijakých těch podnikatelů a funkcionáříčků vyjímá jako černá ovce nebo bílá vrána! Brrr! Až se otřese při pomyšlení na jízlivé telefonáty, hromadu ježatých faxů, významné pozvedání obočí při setkání s dávnými spolubojovníky... a vůbec, je mi toho zapotřebí?! 21. června padesát tisíc přítomných na Heldenplatzu ve Vídni a další deseti- či statisíce u obrazovek hledělo na obraz sestry Restituty, jediné řeholnice, která byla v německy mluvících zemích nacisty odsouzena k trestu smrti a 30. března 1943 sťata. (Neodbytně se mi vkrádá otázka na adresu postmodernistů a jejich přívrženců - Je tohle morální kýč?) Pracoval jsem jako pomocný dělník 14 let v brněnské Zbrojovce, nedaleko ulice, kde se narodila Helena Kafková jako šesté ze sedmi 40 POLYGON 7/1998 JOSEF KOLÁČEK [pageend42]dětí. Po vstupu od III. řádu sv. Františka - ve Vídni je lidé znali pod jménem „Hartmannsschwestern“ - přijala jméno Marie Restituta (Obnovená), ale častěji jí škádlivě říkali sestra Resoluta (Rozhodná). Nedbala na předpisy nacistů, že v nemocnici nesmí viset kříže, dokonce do nově postaveného oddělení osobně zavěsila nové a odmítla SS-lékaře, který vehementně požadoval jejich odstranění. Neohlížela se, zda někdo neposlouchá, když mluvila o Hitlerovi jako o šílenci a o nacistech a kvůli tomu byla odsouzena v říjnu 1942 „za pomáhání nepříteli a zradu vlasti“ k trestu smrti. Gestapácký vyšetřovatel jí nabízel svobodu i život, když se zřekne řeholního povolání a vrátí se do civilního života. Nečekal, že mu okamžitě odpoví: „Pro Krista jsem žila, pro Krista zemřu, vše mu odevzdávám.“ V jednou z posledních rozhovorů před popravou svěřila zpovědníkovi, že obětuje svůj život na smír za zločiny a hříchy Rakušanů. Leckterý z přítomných Cechů při slavnosti blahořečení na Heldenplatzu ve Vídni asi zpozorněl, když slyšel krátký životopis premonstráta z kláštera Geras, P. Jakoba Josefa Kerna. Jako červená nit se jeho mladým životem vine duch „smírné oběti“. Už jako osmnáctiletý byl za první světové války poslán na italskou frontu, tam byl těžce raněn. Bolestivé následky průstřelu jater ponese po všechna léta. Avšak když se v poválečných letech dovídá, že strahovský premonstrát Isidor Zahradník spolu s několika dalšími odpadl a stal se spoluzakladatelem schismatické československé církve, přijímá řeholní roucho v premonstrátském klášteře v Ge- rasu a chce svým životem a svým utrpením konat pokání za odpadlé spolubratry. 20. října 1920 umírá. Je mu 23 let. Pro ty desetitisíce či statisíce, kteří byli svědky jeho blahořečení, to byla smírná oběť. Pro postmodernisty s jejich téměř absolutním relativismem a vypjatým he- donismem „morální kýč“. 14. dubna 1938 byl Zelený čtvrtek. Anička Zelíková z Napajedel zaslechne rozhovor žen na návsi o tom, jak si jedna žena „pomohla od nenarozeného dítěte“. Byla tou skutečností, že matka dokáže zabít ve svém životě vlastní dítě, tak otřesena, že se nabídla Bohu jako smírná oběť za tyto hříchy. Následujícího dne, na Velký pátek 15. dubna 1938, před vystavenou nejsvě- tější Svátostí v Božím hrobě, tuto svou nabídku z celého srdce opětovala. Umírá 11. září 1941. Proces blahořečení v olomoucké diecézi je už velmi daleko. Možná i my se dočkáme jejího blahořečení. Kdo se blíže seznámí s její osobností, řekl bych s její velikostí - (má možnost přečíst si její životopis „Moravské exsulset“, který jsem napsal v roce 1979) - stěží dokáže pomyslit, natož pak vyslovit pohrdlivě plivnutí postmodernistů „morální kýč“. Od 10. do 14. června se konal v Mohuči „Katholikentag 98“. Němečtí katolíci slavili kulaté 150. výročí prvního takového setkání v roce 1848, které bylo tehdy odpovědí na rozpoutaný „Kulturkampf1. (Kancléř Bismarck začal systematický boj proti katolické církvi s cílem vytvořit národní německou církev. Jak vidmo, naši komunisté v padesátých letech jen kopírovali svůj pruský vzor v duchu Karla Marxe.) V těch dnech se v Mohuči konalo mnoho různých akcí, ale hodně zájmu vzbudily akce zaměřené na českoněmecké vztahy. Vyplynuly na povrch nepříjemné stereotypy, ale i upřímné snahy o dorozumění a smír s výhledem na spolunažívání pod jednou evropskou střechou. Minulost nebyla zamlčována, ale je brána nejen za problém, ale také jako skutečnost, s níž je nutno počítat. Bylo až osvobozující slyšet od německých zástupců, že jsou pro jasné a jednoznačné vzájemné uznání vin, prosbu za odpuštění a vzájemné smíření. A na české straně roste vědomí, že poválečná odpověď na nacistická zvěrstva byla mnohde bezuzdnou pomstou než prováděním spravedlnosti a že to bude nutno uznat a aspoň morálně se od toho distancovat. Na této půdě se tedy připravují podmínky a atmosféra k budoucí spolupráci. Síří se a sílí vědomí, že bez uznání vin, odpuštění a smíření nelze dosáhnout dorozumění v nadcházejících letech. A nejvíce naděje dýchalo ze skutečnosti, že na obou stranách bylo dost mladých lidí, kteří mají o celý problém našich vzájemných vztahů zájem právě v tomto du- POLYGON 7/1998 41 [pageend43]chu a že se chtějí angažovat, aby se takto vyřešil. Ze by tedy „smír, uznání vin, odpuštění, smírná oběť' nebyly ani dnes „morálním kýčem“, jak se často snaží namluvit postmodernisté, ale jedinou schůdnou cestou k napravení toho, co se v mezilidských i mezinárodních vztazích zdá být nenapravitelné? A komu by se zdálo, že požadovat něco takového přesahuje lidské síly, tomu doporučuji přečíst si 5. kapitolu druhého listu Korintským, kde apoštol Pavel vede adresáty ke kořenu problému. Cituji aspoň některé věty: „Kdo je v Kristu, je nové stvoření. Co je staré, pominulo, hle, je tu nové. To všecko je z Boha, který nás usmířil sám se sebou skrze Krista a pověřil nás, abychom sloužili tomuto usmíření ... na místě Kristově vás prosíme: smiřte se s Bohem!“ A pochopitelně nezůstat jen u slov, jakkoliv krásných, jakkoliv znepokojujících ve svědomí, ale naplnit je skutky. Pak bude smír na dosah ruky. Řím, 2. července 1998 ■ 21. srpen 1968 znamenal pro více než 100 000 Čechů a Slováků nový začátek - zážitek svobodného světa a nové možnosti rozvoje kulturních a ekonomických zájmů mimo rodnou zemi, opět dušenou jhem komunismu. Projevilo se to v literatuře, v hudbě, ve výtvarném umění, ve vědě i v hospodářském podnikání. Také Západ lépe a rychleji pochopil, o co jde socialismu a sovětskému impériu. V Československu se následky dvaceti let přdchozího útlaku znásobily. U příležitosti třicátého výročí srpna vyvolávají česká domácí media dojem, že velká část národa již neví, co se tehdy stalo, někteří aktéři tehdejší doby „si nevzpomínají“, jiní pak nalezli nový výklad. Mnozí mlčí. Také proto si zaslouží pozornost událost z 21. srpna 1998 na morav- sko-rakouských hranicích: v jednu hodinu po poledni byl na křižívatce Brno-Vídeň-Břeclav pod Mikulovem odhalen monument, který jeho tvůrce, Jan Koblasa, nazval „Rodina“. Je výrazem vděčnosti rakouským přátelům za pomoc, kterou poskytli Čechům a Slovákům, kteří odcházeli do ciziny. Připomíná to česko-německý nápis: „Dík našim rakouským bratrancům za pomocnou ruku v srpnu 1968“. Iniciátorem a jediným sponzorem je Dr. Jaroslav Kynčl se svojí rodinou, žijící ve Spojených státech. Vyjádřil tak vděčnost všem v Rakousku, kdo pomáhal československým uprchlíkům při odchodu a po něm. Mnozí nalezli v Rakousku nový domov a zůstali. Stojí též za zmínku, že to byla rakouská media, která tak citlivě zpracovávala události v ČSSR především od poloviny šedesátých let a přispěla tak nepochybně k přípravě Pražského jara. I nyní zůstávají Rakušané Čechům nejblížší. To vše připomenul v úvodním proslovu primátor města Mikulova Dr. Ivo Koneš, zdůraznil pak i sám Dr. Jaroslav Kynčl a za Rakušany pěkně shrnula paní Ch. Dollinger. Ta též později správně poznamenala, že návštěvníci Evropy ze zámoří si velmi citlivě uvědomují, že Rakousko, země Koruny české a Bavorsko, s částí Maďarska a Slovinskem tvoří kulturně historický celek vlastní Střední Evropy, již lze sice těžko definovat, ale která se cítí, když se prožívá. Účast na odhalení sousoší byla veliká, přihlédneme-li ke skutečnosti, že bylo minimálně publikováno. Přítomen byl i náměstek ministra školství ČR prof. Jan Hálek, hosté z Prahy i Vídně a Brna. Ke slavnostnímu rázu přispěl místní pěvecký sbor, dechová hudba, krásné počasí a bohaté pohoštění. Místo sousoší skýtá také krásný výhled na Mikulov a na jeho zámek. V těsném sousedství je parkoviště s kavárnou a vinárnou. Při této příležitosti děkujeme ještě jednou všem, kdo nám v roce 1968 a po něm pomáhali. Vděčně na ně vzpomínáme a jsme vděčni doktoru Kynčlovi a profesoru Koblasovi za ideu i realizaci projevu naší vděčnosti Rakušanům. Snad se tento monument díků stane i symbolem dobrých sousedských styků obou národů v budoucnosti, jaké se projevovaly v pohraničním území po listopadu 1989. pajer (redakčně upraveno) 42 POLYGON 7/1998 Dík rakouským přátelům [pageend44]Opoziční koaliční dohoda PAVEL ŠTILLER Česká politická scéna zůstává po červnových volbách tím, k čemu se v posledních letech osobitě a vehementně vypracovala: spektakulárním jevištěm pro zábavnou parodii na věcnou, solidní a perspektivní politiku. Švej- kovská malost, ješitná rozhádanost a provinční sebezahleděnost českých politických aktérů naštěsti nepostrádá legrační elementy a náběhy k mezinárodní jedinečnosti a originalitě politických řešení. Český smysl pro humor, improvizaci a mile diletantskou spontánnost je zřejmě nevyčerpatelný. Po velkoryse pojaté privatizaci, jež byla odvážným a krkolomným provazolezeckým aktem bez záchranné sítě a také přímým pozváním pro neméně velkorysé a bezohledné tuneláře, „rejžovače“ a chamtivce všeho druhu, po krátké a labilní vládě pravice, která byla závislá na jediném hlasu, na přeběhlém „nezávislém“ le- vičákovi Wagnerovi, vyprodukovala česká politika další paradox. Novým čtveráckým, rádoby šalamounským kouskem, jenž nemá obdoby, je menšinová levicová vláda málo zkušených a spolehlivých sociálních demokratů, podporovaných opoziční pravicí zkrachovaného premiéra Klause. Ten zřejmě bez studu a skrupulí předává moc do rukou socialistů, proti kterým ještě krátce předtím zapřísahal a „mobilizoval" své příznivce. České publikum je mezitím zvyklé na širokou paletu politických stínoher a tahanic s překvapivými satirickými pointami. V laškovných hrátkách ne zcela profesionálních politiků se tumultují všechny typické charaktery země, od kocourkovských všeumělců a systémových „vyčuranců" přes autokratické klausiány a kon- delíkovsky pragmatické tatíky až po obojetné „vyluxovance“, absurdně samorodé kafkiány a utopicky poctivé rumlovce. Tentokrát se česká veřejnost musí připravit na novou verzi vynalézavých her „bezpáteřních Istivců“, jak politiky všeobecně parafrázuje satirik Komárek, totiž na zemanovský typ poněkud nudné grotesky s celou řadou kompromisních, málo inspirujících řešení. Těch bude zapotřebí např. při rozhodování o budoucím rozpočtu ČR, kdy rozhazovačný Zeman bude v otázce růstu státních subvencí a dluhů bujaře volat „čehý", zatímco spořivý Klaus se pokusí brzdit pokřikem „hot“. Česká volební hora zase jednou porodila smrsklou myš, patovou situaci v politickém mariáši. Na jedné straně se náhle a konečně zmoudřelý volič může se zadostiučiněním pyšnit svou parlamentní „likvidací“ polofa- šistických a nenapravitelně zkažených republikánů, za což republika ve světě obdržela mnoho plus bodů, na druhé straně dokáže soudný pozorovatel jen smutně pokyvovat hlavou nad sebevražedným „pohřbem“ liberálních ODA- istů, kteří kdysi zastupovali tenkou vrstvu solidních podnikatelů. Nad další absencí krypto- komunistických důchodců pod vedením demagogického plukovníka Kremličky však není třeba uronit ani jednu slzu. Občané mající dost neprůhledných a nedostatečně prokázaných sponzorských skandálů, vyzdvihli samolibého, obratného a pilného „monarchu“ Klause zpět do sedla, snad proto, že jen on může hrát silnou a podstatnou roli v dialogu se svým bývalým kolegou, prognostikem a jen průměrným politickým věštcem Zemanem. Proti všem falešným prognózám a zbožným přáním vstal Klaus po podzimním debaklu z mrtvých, aby tak znovu prokázal své známé sportovní kvality houževnatého, i když ne vždy fairového hráče. Málo šikovní outsideři a v podstatě jen „přicmrdávači“ Lux a Ruml by byli v možné a dost spekulativní koalici se sociálními demokraty příliš slabí, rozdrobení a nejednotní. Navíc se neortodoxní Ruml sice snažil svou narychlo slepenou stranu udržet mimo rámec v zemi obvyklé politické prohnanosti a nespolehlivosti, ale vmanévrovali tím Unii svobody do samozvolené a málo produktivní izolace, protože odmítl uzavřít „shnilé kompromisy“ jak s Klausem tak se Zemanem. Dodržení předvolebních slibů ho morálně a teoreticky velice ctí, praxe ostatních stran je ovšem diametrálně jiná, malodušná, kolísavá a lišácká. Postkomunistická politika nikdy nebyla a nebude „čistým obchodem“, i kdyby se prezident Havel v morálním rozhořčení stavěl na hlavu. Po 50 letech hluboce amorálního komunismu neví většina společnosti, o čem šéf státu mluví. Je velikým štěstím, že Havel občas národu a jeho politikům „myje hlavu", že se prakticky sám pokouší tahat národní káru z čecháčkovského a čachrářského bláta. POLYGON 7/1998 43 [pageend45]Voliči znovu značně posílený Klaus využil nerozhodnosti a netaktičnosti malých stran („kdo zaváhá, nevládne“), vstoupil opět do nelítostného ringu a uzavřel s vítězným, koaliční partnery zoufale hledajícím Zemanem překvapivý deal, který mnozí horlivci označují za „zradu“. Jako by neznali základní pravidlo parlamentní demokracie, v níž musí být každá demokratická strana schopna koalice s jakoukoli jinou. V českých poměrech, plných žabomyších hledisek a sporů, se dohoda protikladného dua Klaus-Zeman jeví ponejprv jako málo věrohodná. O její substanci rozhodne teprve budoucnost. Obě nejsilnější strany se shodly na zvláštní koalici, v níž sociální demokraté vstoupí do jednobarevné menšinové vlády, kdežto ODS zůstane při podpoře vlády ve „státotvorné“ opozici. V případě slabosti vlády je ODS připravena nahradit neúspěšný Zemanův tým, mužstvo i ženstvo. Nezvyklá politická kombinace svádí některé komentátory k pepr- ným poznámkám o „dalším českém šíleném vynálezu“. Klausova touha po moci prý „nezná ani míru ani rozpaky“. Při analýze této dohody jako „rozumového hybrida" se objevují obavy, že oba silní „monopolisté“ si v jakémsi návalu staronového socialistického ducha budou chtít na dlouhou dobu zajistit svou vládní hegemonii a vyloučit malé strany z podílu na rozhodování, např. zavedením většinového volebního systému á la Velká Británie, který tíhne ke střídání dvou velkých stran. Je také očividné, že obě dominující politické strany se pokusí o dokonalou neutralizaci a izolaci jim nepohodlného, nepříjemně se vměšujícího prezidenta Havla. Snahy udělat z něho stafážní a bezmocnou figurku nejsou ovšem nové, „kráľ Klaus to už zkoušel několikrát. Že by šlo do budoucna o vzkříšení pseudodemokratické vlády jedné (rodné) strany, s loyální „koaliční“ opozicí toho kterého „veličenstva“? Někteří pražští komentátoři jdou dokonce tak daleko, že vzniklou situaci srovnávají s po- lototalitními poměry na Slovensku, s mečiarov- ským bezprezidentským systémem, bez uzur- pátora a normalizátora Mečiara. Toto srovnání není svým obsahem tak docela scestné. Navíc poukazuje na důležitou signální úlohu předzvěstí a varování, kterými slovenská politika a historie v minulosti negativně ovlivňovala české dějiny. Stačí připomenout roky 1938 (dlouho předtím se ohlašující odtržení od RČS), 1945 (podivná „svoboda“ z Východu, přes Košice), 1947 (likvidace demokracie na Slovensku jako předehra únorového puče), 1949 (první slovenské čistky jako předtucha pražských mon- strprocesů), 1968 (Slovensko a jeho někteří představitelé brzdou Pražského jara) a konečně 1992 (Slováci a klausiáni rozbíjejí ČSFR). Také poválečná prokomunistická sociální demokracie, přinejmenším svým radikálně levi- čáckým vedením, zcela odlišným od konstruktivních vůdců první republiky jako Bechyně, Dérer nebo Tusar, se podstatně přičinila o zmar demokracie v Československu. Moskev- sko-košickou vládu tehdy alibisticky „řídil“ šéf ČSSD Fierlinger, národní zrádce a bolševický agent, zatímco v hospodářství „řádil“ ministr průmyslu Laušman, podle své hrůzné činnosti zvaný „šílený znárodňovatel“. Solidní pravicové křídlo ministra výživy Majera a členská většina (!) se po 1945 nemohly ve straně proti zaslepeným marxistům vůbec prosadit. Poturčenci jsou zpravidla horší Turka. Vzhledem k těmto málo povzbudivým tradicím bude Klaus muset Zemana zatraceně dobře hlídat. Dnešní struktura české politické scény je v neodpovědné míře určována malichernými a náhodnými faktory, stupněm ješitnosti jednajících, jejich osobními preferencemi a averzemi, jejich neochotou a nevůlí se mezi sebou řádně dohodnout. Subjektivní úroveň mnoha politiků sotva odpovídá neodkladným úkolům doby, morálním potřebám národa a objektivním zájmům země. Není proto divu, že se v českých médiích stále více objevují reminiscence na pochybné vývoje v minulosti. „Opoziční koaliční dohoda“ je např. bez obalu přirovnávána k neblahému Košickému vládnímu programu, jenž etabloval prolhaný a málo právní, protože revolučně násilnický systém Národní fronty. Ten měl spíše podobu národního náhubku nebo rdousícího obojku než opravdového národního konsensu. Současné povolební poměry v Čechách a na Moravě nepříjemně připomínají zákopovou politickou válku, jež se náramně podobá té bratislavské. Svatý Václave, patrone české země, oroduj za své zbloudilé svěřence! ♦ 44 POLYGON 7/1998 [pageend46]Mnichovské dilema: bojovat či kapitulovat? PAVEL ŠTILLER Koncem září 1938 byla v Mnichově po- depsána mezinárodní dohoda o vydání čs. pohraničí Hitlerovi a jeho nacistům. Následující morální katastrofa českého národa a její traumatické důsledky v národním povědomí jsou patrné dodnes. Masarykův nabádavý odkaz, že svobodu a samostatnost republiky nelze udržet bez boje a krvavých obětí, si vedení čs. státu nevzalo k srdci. Mnichov a obě okupace, nacistická a sovětská, zlomily národu páteř. Jeho morálka je po 60 letech poznamenaných poraženectvím, režimní kolaborací a mocenskou korupcí ve velmi neutěšeném stavu. Celý svět ví, že v moderní době se Češi chovali jako „holubičí národ“: za svou svobodu a právo na demokracii nebojovali ani 1938 ani 1948 ani 1968. Historické analýzy ukazují, že za tuto málo lichotivou pověst není odpovědný národ jako takový, nýbrž jeho slabé a nesta- tečné politické vedení. Přinese 21. století naději na přerušení trapné posloupnosti století předchozího? Český národ a jeho armáda byly Mnichovem zklamány a rozhořčeny. Nadšený a k boji odhodlaný lid se cítil zrazen, nejen západními spojenci, ale také vlastním prezidentem a vládou. Kapitulace čs. státu měla velmi negativní účinky, na dlouhá desítiletí podstatně oslabila tradiční demokratické cítění lidu. Mnoho slušných a poctivých občanů tehdy radikálně zanevřelo na demokratický a spojenecký systém první republiky a postupně přešlo na militantní komunistické pozice, tzn. na souhlas s dalekosáhlou změnou vládního systému, na účast v divoké revoluční přeměně celého státu. Vývoj k akceptaci totalitních metod značnou částí obyvatelstva po 1945 a zejména po 1948 měl svůj počátek v Mnichově. Bezpráví spáchané na čs. lidu podlomilo jeho smysl pro spravedlnost a právo. Mnichov, okupační úpadek a „potřeba pomsty“ vyústily v revoluční excesy roku 1945: beztrestné zločiny při odsunu Němců, radikální znárodňování bez náhrady neboli státem povolené kradení, pronásledování údajných kolaborantů a křečovité hledání „viníků“, jakož i více méně bezmocné „špinavé kompromisy“ demokratů v Národní frontě ovládané komunisty. Celé poválečné období bylo v Československu jediným výsměchem klasického práva. Mnichov 1938, vítězství Rudé armády v „protifašistickém“ boji a Stalinovy imperiálni choutky vytvořily svět znovu násilně rozdělený studenou válkou. V politickém ovzduší ČSR a v hlavách lidí se v podstatě měnila jen barva: hnědý teror přerůstal postupně, hladce a beze švů v rudé násilnictví. Nástup bolševismu ve střední Evropě vedl v Československu k novým Mnichovům 1948 a 1968. Slabým vedením státu, jež přes diametrálně odlišné politické koncepce trpěla stejnou „mnichovanskou mentalitou“, se ve třech pokusech nepodařilo odvrátit ani jeden. „Mnichovská“ krize byla rozhodnuta dva týdny před vlastní konferencí, která se zabývala jen modalitami přijatého řešení a detaily jeho provedení. Ve svých notách čs. vládě z 19. září 1938 se Velká Británie a v jejím vleku Francie postavily na stranu Německa a bez výhrad převzaly německý požadavek na odstoupení pohraničních oblastí s více než 50 % německého obyvatelstva. Vše ostatní byla pouhá zdržovací taktika a nechutná komedie pokryteckých „mírotvorců“. Z diplomaticky uhlazeného textu obou nestoudných nót dokonce vyplývalo, že ČSR se jako napadená nesmí útočníkovi postavit, jinak bude západními spojenci označena za „svévolného narušitele míru a viníka války“. Ve zbabělé snaze o zachování „ústupkářského míru“ v Evropě se proto ČSR měla na přání Západu „chovat odpovědně“ a nepřekazit vydání pohraničních území. Všem kontrahentům konfliktu nebylo bohužel jasné, že „mír pro naši dobu“ měl povahu čiré iluze. Co ale muselo být i pro největší naivky očividné, o tom nechtěli vůbec nic vědět: po odtržení hospodářsky a vojensky důležitých oblastí nebude mít oslabená ČSR mnoho šancí na přežití a stane se hříčkou, popř. vazalem Třetí říše. Za neurčitý příslib míru Západ vědomě obětoval svého spojence a vehnal ho tak nejprve do německé náruče a brzo nato do sovětské. Protože cynické ‘mnichovské’ kalkulace západních mocností se nakonec přece jen vyplnily: snadným vítězstvím ve střední a západní Evropě zpití nacisté se obrátili na vý- POLYGON 7/1998 45 [pageend47]chod, proti SSSR. Obě totalitní diktatury se měly pořádně poprat a pokud možno vzájemně vyšaltovat. Lehkomyslný německý útok na „dřímajícího medvěda“ však nebyl dostatečně připraven a brzy se změnil v uspěchané operace a „sebevražednou válku“. Svou neodvratnou porážkou „pozval“ Hitler Stalina do střední Evropy, aby tam udělal bolševický pořádek. Sovětskou „pomoc“, kterou prezident Beneš mnichovskou kapitulací ještě odvrátil, nechtěl už 1943 a 1948 odmítnout. Ani nemohl. Vzhledem k těmto okolnostem bývá často, doma i v exilu, kladena otázka, zda jsme se 1938 přece jen měli bránit, zda jsme přes malé šance a velká rizika měli bojovat, sami nebo po boku SSSR? Jak vyplývá z výzkumů historika I. Pfaffa a dalších, nepřipadala druhá varianta nikdy v úvahu. Jednak pro nejasné a neupřímné, zřetelně obojetné chování Stalina a Sovětského svazu, jednak proto, že čs. prezident, vláda a velká většina národa si tuto pomoc hluboce nepřáli. Měli silné, a jak se ukázalo, oprávněné obavy z bolševizace země: KSČ a komunistická internacionála za osobní přítomnosti J. Dimitrova se připravovaly na využití sudetské krize pro vlastní účely, na vyvolání revoluční situace a občanské války v ČSR. Také Západ tehdy chápal jednostrannou pomoc SSSR jako pokus o sovětizaci Evropy (vliv na Polsko, Rumunsko a Maďarsko). Zbývá tedy první možnost, osamocený boj bez ohledu na mínění demokratického světa, které bylo povětšinou sobecké a málo informované. Vždyť také velký americký prezident Roosevelt musel respektovat izolacionistickou většinu ve své zemi: zapřísahal proto Beneše, aby zachoval mír a nebojoval. O tom, zda vojenská obrana republiky se mohla stát reálnou alternativou, je možno dnes pouze spekulovat. Na německé straně je k posouzení šancí nutno vzít v úvahu čtyři negativní skutečnosti: 1. Na podzim 1938 nebyl vedle Západu ani Hitler dostatečně připraven na větší konflikt (neúplný výcvik wehrmachtu a luftwaffe, jejich nepostačující výzbroj). - 2. Dopravní, zásobovací aj. problémy v bývalém Rakousku značně oslabovaly jižní křídlo německého klešťového útoku na Moravu. - 3. V Německu samotném tehdy ještě existovala poměrně početná vojenská a civilní opozice, jež pro případ války plánovala zatčení Hitlera. Mnichovem zcela ztratila půdu pod nohama. Také Hitler se teprve po Mnichovu stal oním „neomylným“ a zbožňovaným Vůdcem. - 4. V širokých vrstvách německého obyvatelstva panovala silná protivá- lečná nálada (překvapivě záporná reakce obecenstva na testovací průchod obrněné divize Berlínem). Československo vrhá na misku hypotetických vah svůj vojensky příznivý geografický terén, vyvinutý hospodářský potenciál a krátké zásobovací spoje, zčásti nedokončený systém prakticky nedobytných opevnění (právě jižní Morava byla slabinou), zdravě sebevědomou, dobře vycvičenou a vyzbrojenou armádu (určitou slabostí se vyznačovalo jen letectvo a protiletecká obrana), nesmírné nadšení českého a slovenského lidu a jeho odhodlání podstoupit v boji všechny oběti. Dnešní i tehdejší vojenští experti se shodují v názoru, že za těchto okolností by útočník musel mít převahu nejméně 3:1, a tu Němci neměli, ledaže by Hitler dodatečně a bez výcviku zmobilizoval veškerý potenciál. Za předpokladu, že by SSSR držel v šachu Polsko, jak slíbil a činil, a že by Jugoslávie a Rumunsko v rámci Malé dohody zneutralizova- ly Maďarsko, což byla splnitelná úloha, mohlo se Československo podle odůvodněného mínění čs. hlavního štábu bránit samo 1 až 2 měsíce, tedy do příchodu zimy, na niž Němci nebyli nikdy připraveni, ani 1941 a potom. Sám Beneš pokládal čs. armádu za „jednu z nejlepších v Evropě“. Potvrdil, že „svým duchem i svou výzbrojí, jak to ukázaly obě mobilizace, byla na výši“. Za tohoto stavu byla reálná naděje, že by se Hitler buď vůbec neodvážil útoku na ČSR, i když se tím v nacistických kruzích několikrát holedbal, nebo by Západ bojující ČSR posléze přece jen materiálně podporoval, při zachování vojenské neutrality. Kdyby 1938 k válce nedošlo, byly by evropské karty napřesrok zamíchány jinak. Z norimberského procesu víme, že Hitler před Mnichovem válkou jen hrozil. Z různých náznaků a pramenů správně usuzoval, že Západ povolí a ČSR ustoupí, že nakonec dostane všechno „zadarmo“, bez vojenského zásahu. Proto hrozil, blafoval a řinčel zbraněmi. Kdekdo na to naletěl. Německý plán „Zelený“ na přepadení ČSR měl velice pozdní a tudíž riskantní termín zahájení operací 1. října. Hitler si arogantně domýšlel, že porazí ČSR v „bleskové válce" do 14 dnů, podobně jako potom Polsko v roce 1939. Vyloženě špatně provedená výsadková operace v severozápadním Slezsku, kterou se wehrmacht po Mnichovu sám testoval, dosta46 POLYGON 7/1998 [pageend48]tečně ukazuje, že v říjnu 1938 nebyla německá armáda zdaleka na takové úrovni jako dva roky později ve Francii. Výborný psychický stav čs. vojska doložil 29. září, těsně před mnichovskou konferencí „o nás bez nás“, její velitel, náčelník hlavního štábu, divizní generál Ludvík Krejčí: „Náš voják nikdy dobrovolně nevydá pevnosti. Situace armády je velmi dobrá, budeme se moci úspěšně bránit. Síly jsou vlastně v rovnováze, na naší straně jsou pevnosti a morálka, jakou nemá žádná armáda... Vidíme, že Hitler se bojí jít do války. Podařilo se mu zastrašit celý svět, my však známe jeho slabiny... Naše armáda je silná a pohotová zadržet útok Německa bez velkého nebezpečí, nepůjde-li proti nám Polsko. Je proto třeba rázně se již jednou ohradit proti Hitlerovým požadavkům.“ Zběsilého Hitlera se nebál národ a vojáci, ale prezident a vláda. Četní politikové, mezi nimi také Beneš a jeho nakomandovaný ministerský předseda, „jednooký hrdina" generál Syrový, dávali od počátku přednost nadiktované kapitulaci před těžkým bojem a oportunis- ticky šířili atmosféru strachu: „Nemůžeme se pouštět do boje úplně sami, opuštěni všemi spojenci, poněvadž by to znamenalo při známé brutálnosti Hitlerově vyhubení našeho národa.“ Šlo o laciné a zbabělé výmluvy, o stavění umělých strašáků. Přes nepopiratelný potenciál brutality jednotek SS a gestapa bylo naopak rozumné předpokládat, že nacisté přinejmenším v počáteční válce s ČSR nikoho „vyhlazovat“ nebo „vyvražďovať nebudou, protože bezpodmínečně potřebovali pokud možno nerozbombardované české území, kvalifikované a pracovité české dělníky a moderní čs. zbrojní průmysl ve vnitrozemí pro své budoucí válečné cíle. Jen Češi mysleli na dnešek a nikoli také na zítřek. Zastrašovací kampani německého vyslance v Praze podlehl podle Peroutkova svědectví především Beneš. Rovněž u jiných bázlivých činitelů se bohužel neminula účinkem. Psychologicky byl postoj defétistů více než mylný. Prokázali to sami Němci, když zřídili 1939 „autonomní" Protektorát a až do 1941 prováděli, s výjimkou studentů, převážně „mírnou“ okupační politiku. Navíc je z historie známo, že právě měkké postoje a předčasné ústupky agresora povzbuzují, bru- talizují, dodávají mu odvahu, zvyšují jeho domýšlivost a drzost. Před bojujícími Francouzi a Angličany měli Němci respekt, stejně jako Stalin před bojovnými Finy. Německou taktiku později přiznal sám Hitler: „Naše propaganda zničila pánům v Praze pomalu ale jistě nervy. V momentu posledního a rozhodujícího náporu nervy těch druhých vypověděly, takže nakonec nebylo nutné sáhnout ke zbraním“. Zpit snadným úspěchem dostal lišácký vůdce chuť na víc: teprve rozbitím vyspělé ČSR a kořistí celé výzbroje čs. armády se osmělil k evropskému tažení. Je smutným faktem, že 1939 střílela wehrmacht na Poláky také výbornými českými puškami a kulomety, zatímco 1940 vrážely do francouzských řad průlomové klíny Guderianovy tankové kolony, v nichž byl každý třetí obrněnec čs. nebo protektorátního původu. Šlo o ironii dějin a svérázný druh české „pomsty za Sudety“. Kromě přehnaného strachu z Hitlera měli Beneš a jeho ministři největší obavy z vlastního lidu, hlavně pražského. Podle svědectví tajemníka Drtiny a slov paní Benešové prezident prospal (!) 21. září hlučnou večerní demonstraci studentů a dělníků na Hradě na protest proti přijetí anglo-francouzského ultimáta. Pravděpodobnější ale bude, že v ložnici bděl a trnul úzkostí, aby horkokrevní a rozzlobení mladíci neprorazili kordon hradní stráže v legionářských uniformách. Při schůzích čs. vlády těsně před Mnichovem, když už se v kuloárech celkem jistě vědělo, že se bude „raději“ kapitulovat, bylo hlavní starostí mnoha ministrů „podchytit očekávané reakce lidu tak, aby ulice nezasahovala do politických věcí“. A když P. Zenkl, pražský primátor a státní ministr, jako jediný chtěl chrabře odmítnout mnichovský diktát a provést proti- benešovský puč ve spolupráci s generály Krejčím, Prchalou a Ingrem, vyžádali si ostatní členové vlády prezidentův zásah: „Je nutno zabránit tomu, aby snad někdo opustil solidaritu a snažil se stavět v této době proti vládě." O odhodlání čs. armády podává výmluvné svědectví sám Eduard Beneš ve svém dodatečném londýnském záznamu o průběhu zářijové krize. V noci 29. září, při posledním marném pokusu vojáků přesvědčit prezidenta o nutnosti boje, čs. generálové argumentovali slovy: „Ať velmoci (v Mnichově) dohodnou cokoli, mobilizovaná, na hranicích a v pevnostech rozložená armáda nesnese, abychom nyní jejich nátlakům povolili a učinili nějaké územní koncese Hitlerovi. Musíme do války, ať důsledky jsou jakékoli. Západní velmoci budou ostatně přinuceny nás následovat. Národ je naprosto jednotný, armáda je pevná a POLYGON 7/1998 47 [pageend49]chce do toho jít. A i kdybychom zůstali sami, nesmíme povolit. Armáda má povinnost bránit území republiky, chce jít a půjde do boje.“ O svém dojmu z vystoupení generálů Beneš píše: „Byl to rozhovor velmi pohnutý. Viděl jsem slzy v očích některých generálů a slyšel jsem z jejich úst slova prosby, výstrahy a hrozby. Nepřešli nikde dovolenou mez ve svém postoji generála k vrchnímu veliteli, ale byly to prosby a výstrahy důrazné. Dojaly mne a znovu mnou otřásly. Zaváhal jsem." Věčná škoda, že se chladný diplomat a nevoják Beneš nedal aspoň jednou v životě strhnout svými stále zapíranými city, svým svědomím normálního člověka. Co vše by se dalo zachránit. V odpovědi generálům Beneš mj. uvedl: „Je dobře, že jste přišli, a je správné, že jste mluvili tak, jak má mluvit čs. voják. To, co žádáte, je ke cti čs. vojsku. Máte pravdu, náš lid to chce, co žádáte i vy, a je krásné, že v této těžké chvíli národ a armáda takto cítí a jsou plně zajedno. Ale já jsem v jiné situaci nežli vy. Já nejsem jen vrchním velitelem armády, jsem také politickým exponentem národa jako celku. Já nemohu brát v úvahu jen to, co cítí lid a armáda. Já musím vidět celou situaci, vnitřní i mezinárodní, všechny důsledky. Především se mýlíte, že by Anglie a Francie se k nám připojily, půjdeme-li do války sami. Dle mých zpráv obě země do války kvůli českým Němcům nepůjdou a k nám budou postupovat jako k viníkům války... Je faktem, že nás ve věci našich smíšených krajů definitivně opustily už před zářijovou krizí a že Francie své smlouvy nyní už neplní... Bylo by ode mne lehkomyslné, kdybych chtěl vést národ na jatka v izolované válce.“ Tzv. vyšší odpovědnost prezidenta tehdy neexistovala, byla to planá výmluva. Prezident byl v první řadě odpovědný národu a své armádě, nikoliv spojencům porušujícím smlouvy. Na „jatky“ by nebojovný prezident vést národ nikdy nemusel, k tomu neměl nejmenších schopností. Svou „odpovědnou" kapitulací připravil národu jiná jatka, morální i materiální. Neušetřil ho ničeho. V komentáři k rozhovoru s generály Beneš znovu odhaluje své rozhodnutí kapitulovat. Proti všemu očekávání se mu přitom do textu bezděky vloudila senzační věta, která svědčí o pravém opaku: „ ... (mnichovské jednání) bylo jen dalším dokladem toho, jak s námi čtyři evropské velmoci neuvěřitelně nakládaly, a jak jsme se jejich rozhodnutími nikdy nemohli a nesměli cítit vázáni." (Zvýrazněno autorem, nikoliv prezidentem.) Jestliže jsme se nesměli Mnichovem cítit vázáni (Beneš zde zřejmě míní až po něm, po podpisu smlouvy bez čs. účasti), pak jsme ho museli odmítnout hned a nekapitulovat. Slůvko nikdy se zde vztahuje nejen na dobu mnichovskou, na pozdější Benešovy snahy odčinit Mnichov, ale také na kapitulační den 30. září 1938, tedy po rozhodnutí velmocí, kterým jsme opravdu nesměli být (nejen se cítit) vázáni. Logika Benešových slov a české řeči zde plně odráží naše mnichovské dilema, naši mnichovskou schizofrenii: necítili jsme se vázáni, ale rozhodnutí jsme přijali a splnili. Beneš ze strachu prosadil přijetí mnichovské kapitulace, ačkoliv vnitřně se jí nikdy necítil být vázán. Když strach pominul, vrhl se „statečně" do své práce, do své diplomatické domény, jež teď nesla název Odčinění Mnichova. Aby se mohl svému novému úkolu plně věnovat, abdikoval a odjel na Západ, kde se mohl dál prát v papírových bitvách se svými anglickými a francouzskými kolegy. Pro zoufalý a ponížený národ doma by ovšem bylo nesrovnatelně lepší, kdyby prezident abdikoval už 30. září a přenechal řízení státu a obranu země generálu Krejčímu. Tomuto blahodárnému aktu zabránila jeho ješitnost a falešně pochopená prestiž. Bezprostředně po rozhovoru s generály, i potom za války v Londýně, se Beneš neubránil pochybám, které s ním dodnes sdílí mnoho Čechů: „Generálové ode mne odcházeli nespokojení, zatrpkli a v zoufalé náladě. A já jsem si znovu položil dvě otázky. Rozhodl jsem v celé té hrozné krizi správně? Události, které přijdou - neodsoudí mě?" Odzbrojující upřímnost, jež už nemohla nic napravit. Láska k svému národu nevyžaduje nelásky k národu jinému. TGM (Světová revoluce, ČIN Praha 1938, str.530) 48 POLYGON 7/1998 [pageend50]ČESKÁ REPUBLIKA A EVROPSKÁ UNIE JAROSLAV TEPLÝ Jablková aféra v širším pohledu Již delší dobu probíhá bez většího zájmu veřejnosti spor o nadměrném dovozu jablek z EU. „Pěstitelům jablek u nás hrozí krach," hlásí z Chelčic 30. září 1997 značka ‘mls’ v deníku Slovo. Podle předsedy Ovocnářské unie ČR J. Mušky „na trzích v zemích EU znamená už dovoz 20 % spotřeby jejich ohrožení, a proto se chrání zavedenou vstupní cenou, která je pro nás 20,70 Kč. Přitom tamní pěstitelé produkují jablka za 16 Kč, takže na západní trhy nemáme šanci proniknout. Ale naopak z těchto zemí k nám proudí dotovaná jablka za 11 Kč, která letos tvoří už přes polovinu jablek na českém trhu." Situace se postupně dále priostrovala do té míry, že se ministr Lux rozhodl zakročit. Navrhl zavedení kvóty na dovoz jablek z EU, proti čemuž Evropská komise promptně protestovala. J. Lux na tiskové konferenci 26. ledna ještě svůj postup obhajoval tvrzením, že „EU své zemědělce dnes podporuje třikrát více, než tomu je u nás“ (Slovo, 27. 1. 98, E. Linková: „Lux: Z Evropské unie se k nám dovážejí jablka za ceny pod produkčními náklady"). Dnešní ministr zemědělství, tehdy ještě předseda svazu zemědělských družstev a společností, Jan Fencl oznámil v únoru, že při dodatečném zvýšení cel na potravinářské komodity z EU na možnou horní hranici budou v roce 2000 obdobná cla EU na naše odpovídající výrobky tři- až šestkrát vyšší (E. Linková: „Míra znevýhodnění našich zemědělců proti EU se prohlubuje", Slovo, 6. 2. 98). Ale už 19. února referuje Slovo, že po jednání v Bruselu ČR ustoupila od kvót, nad něž by se jablka nesměla dovážet, a rozhodla se je nahradit kvótami, nad jejichž rámec by se smělo dovážet s dodatečným clem ve výši 95 %. Tím to ovšem neskončilo: mluvčí evropského komisaře pro zemědělství Garry Kiely řekl, že EU požaduje okamžité zrušení kvót a vyhrazuje si právo na odvetnou akci (zvýšení cel EU na vepřové maso, drůbež a ovocné šťávy); jiní úředníci EU sdělili, že Evropská komise si vyhrazuje právo předložit spor Radě ministrů EU, což se ministerstvu zemědělství jevilo jako málo pravděpodobné. Jeho tisková mluvčí uvedla pro Slovo, že podle názoru tohoto úřadu nejde o věc závažnou natolik, aby se Unie musela uchýlit k článku 117 dohody, který řeší naléhavé a kritické situace. Nicméně se ve vládních druzích již hovořilo o nutnosti revidovat vládní rozhodnutí. (Ministr zahraničí) Šedivý hovoří o prohře našich sadařů, kteří nejsou schopni vyprodukovat jablka, a o problémech s distribucí. To je stejný argument, který používá vyslanec EU v ČR Jaonnes ter Haar, který den předtím podotkl, že „ochranná opatření poškozují právě ty, které by měla chránit. Zaštiťuji je totiž proti skutečným tržním silám. Tarify na import jablek nepomohou českým pěstitelům ,což sami uznali (?) (Slovo, 18. 2. 98). V květnu t. r. odvolala česká vláda kvótu na dovoz západoevropských jablek. 1. července zrušila Evropská komise zvýšená cla na dovoz české drůbeže, vepřového masa a ovocných šťáv. Podle nejmenovaného činitele EU byla tato „maličká válka" ukázkou, jak Unie „bude vždy tvrdě hájit své zájmy". Připustil, že zatímco západoevropští vývozci jablek nebyli během tříměsíční platnosti kvóty prakticky poškozeni, mohli čeští exportéři utrpět citelněji. „My jsme nezačali,“ dodal na vysvětlenou (Slovo, 2. 7. 98). Jablka ovšem nezaujímají v českém agrárním zahraničním obchodu s EU nějakou rozhodující pozici, ale problém s nimi dobře odráží jeho celkový vývoj: „v roce 1991 aktivní saldo 4 miliardy, v roce 1997 už minus 16,4 miliardy korun“ (E. Linková: Slovo 6. 2. 98; viz výše). Není divu, že Jan Fencl prohlašuje v rozhovoru s E. Linkovou ve Slovu online (25. 3. 98), že ohroženi jsou všichni zemědělci, nejen ovocnáři. Např. stavy skotu klesly na polovinu ve srovnání s obdobím těsně po revoluci (podle V. Hlaváčka, prezidenta Agrární komory, klesly tyto stavy k číslům z roku 18251), výtěžky mléka z hektaru činí asi 42 % výtěžků EU. Zato zadluženost v zemědělství vzrostla za 4 roky z 31,6 na 82,5 %. Subvence na jednoho pracovníka činí podle Fencla v ČR 21 840 Kč za rok, v EU 612 000, v USA 953 000. Zhruba dvakrát lépe než v ČR jsou na tom zemědělci v Maďarsku, a v Polsku ještě o stupínek výš. Není pochyby o tom, že české zemědělství je málo výkonné - ta hrstka cizinců, která v ČR sedlačí, vystačí obvykle s polovinou pracovních sil -, jenomže právě proto nesmělo být vystaveno plné konkurenci do té doby, než se dostane na úroveň, na které by konkurovat mohlo a to bez ohledu na to, že se na jeho stavu podílí i nedostatek jakékoliv účinné koncepce (mimo příslovečnou neviditelnou ruku trhu) všech dosavadních polistopadových vlád. POLYGON 7/1998 49 [pageend51]Ve zpravodajství o jablkovém sporu se totiž jaksi mimochodem objevily také zajímavé informace o dovozu řezaných květin do ČR. R. Pospíšil píše ve Slovu (19. 3. 98, „Důtka s výstrahou“) o „celé řadě důvodů pro přivření vstupních bran. Až příliš kruté totiž vystupoval na povrch nedávný případ květin. U nich také nejprve zahraniční konkurence zlikvidovala celé odvětví nižšími cenami a potom je vyšroubovala vysoko nad to, zač by byli ochotni prodávat domácí producenti,“ což může vyvolávat obavy, zda případ s jablky není snad po květinách součástí nějakého trendu. Jaké jsou příčiny této situace na české straně? Hlavně neschopnost či lenost rychle se seznámit s tím, jak funguje západní svět, jmenovitě EU, a adaptovat se na něj, a pak iluze, že v mezinárodním styku je možno podepsat smlouvu a pak ji klidně nedodržovat, jak je zvykem v domácí praxi. Bývalý pracovník sekretariátu zemědělského komisaře_ EU, nyní ředitel Potravinářského sdružení ČR Václav Kulík uvedl, že „v době podpisu dohody u nás vládla porevoluční euforie a ministři často k podpisům i tak závažných materiálů přistupovali pod dojmem, že nám svět chce jednostranně pomáhat a nebrali vůbec v potaz detaily právních důsledků spisů, co z nich vyplývá a k čemu se zavazujeme“ (Slovo, 28. 1. 98). Už Václav Klaus v dobách své slávy premianta v přestavbě socialistického hospodářství sebevědomě prohlašoval ve svých projevech v zahraničí, že nežádáme hospodářskou pomoc, ale otevření trhu pro naše výrobky. Bohužel si však nevšiml, že mu sice všichni přívětivě zatleskali, ale nikdo nám ten vlastní trh neotevřel, zatímco ČR ho cizině otevřela dokořán. Dumpingového zákona podle něho nebylo zapotřebí. A nejen to: ČR dosud ani nevyužívá možností, o kterých není třeba vyjednávat, protože vyplývají z mezinárodních dohod (GATT), pravděpodobně týchž, podle kterých EU ukládá importovaným českým jablkům minimální cenu. Jak prohlásil poslanec V. Tlustý (ODS) deníku Slovo už 6. 9. 97, „ochranářských zákonných opatření se u nás mohlo využívat nejméně tři roky. Mezinárodní dohody navíc říkají, že když u nějaké zemědělské komodity dojde k dovozu množství, které významně přesahuje průměr dovozu za 3 roky, okamžitě může příslušná země bez jakéhokoli dožadování v EU uvalit na toto zboží dodatečná cla. To jsme ještě nikdy neudělali a pořád to jde a mělo se již i několikrát takto zasáhnout. Druhé ustanovení těchto mezinárodních dohod říká, že když cena některé komodity při vstupu do ČR klesne pod určitou mez, máme právo doměřit clo na standard běžný v EU. Ani jedné této pravomoci ministr zemědělství Josef Lux nevyužil... Kampaň, která se kolem toho následně dělala, nebyla ničím jiným než zastíráním neschopnosti státních úředníků.“ Tak jak to vlastně je? Letmý pohled do asociační smlouvy podepsané 16. 12. 1991 v Bruselu pány H. van den Broekem a F. An- driessenem za EU a J. Dienstbierem za tehdejší ČSFR nám nepřipraví žádné nečekané překvapení: v dohodě se na různé problémy ve vzájemných vztazích pamatuje. V oddílu 1, hlavě II, Zemědělství, článek 15, se praví, že se obě strany neprodleně poradí, aby se našlo vhodné řešení pro vážné problémy na trhu jedné smluvní strany způsobené dovozem produktů pocházejících ze strany druhé. V očekávání toho řešení může postižená strana učinit opatření, která pokládá za nezbytná. K poradám slouží jako orgán Smíšená komise podle pravidel uvedených v oddílu 1, hlavě IV, „Společná ustanovení“, jmenovitě pak v článku 27. O cenách se přímo nemluví, ale v článku 15, bodu 5, se stanoví, že při jednání se musí vzít v úvahu také výsledky multilaterálních jednání v rámci GATTu, odkud pravděpodobně pocházejí informace V. Tlustého. Proč tedy mohla Unie, řekl bych skoro pohodlně uhájit svoji politicky neudržitelnou pozici na českém trhu jablek? Z velice stručných informací českého denního tisku se zdá, že Josef Lux vyrazil bez důkladnější přípravy nejprve k samostatné akci, tj. nepředložil věc okamžitě Smíšené komisi. Pak došlo v Bruselu k nějakým jednáním, není mi známo, na jaké úrovni, kdo zastupoval ČR a jaké argumenty obě strany předložily, ale ČR byla přinucena k ústupu a vše zůstalo při starém. Český tisk, referující dlouhé týdny jen o před- a povolebním „kdo s kým, proč a jak“, zatím pomíjí naléhavou nutnost vynést na světlo všechny detaily nejen tohoto případu, ale i případu řezaných květin, aby bylo možno vyvodit příslušné závěry pro další postup. Je vyloučeno, že by ČR mohla vstoupit do EU roku 2000, kdy končí platnost asociační dohody. Odkladu na neurčito je nutno využít nejen pro rázné akce v národním hospodářství, ale i pro co nejširší reálnou přípravu vstupu do EU včetně přípravy nové asociační dohody. Založit centrum poskytující právní i praktické informace o EU, koordinující práci jednotlivých již existujících pracovišť a shromažďujících jejich výsledky a zadávající vysokým školám náměty pro diplomové a doktorské práce, aby se co nejrychleji 50 POLYGON 7/1998 [pageend52]rozšíril okruh osob dobře kvalifikovaných k hájení skutečných zájmů ČR v denní praxi i při jednáních s Unií, aby znalost EU nezůstala monopolem jedinců či malých skupin, ale byla k dispozici celé veřejnosti. Varování nejmenovaného činitele EU, že Unie bude tvrdě hájit své zájmy, je třeba vzít vážně, jmenovitě v zemědělství, které je od počátku její Achillovou patou. Pokrok ve snižování obrovských subvencí mimořádně zatěžujících její rozpočet byl dosud minimální a její úředníci se budou stále snažit podporovat export jejích zemědělských produktů všemi dostupnými prostředky. Hrát si příliš naivně na premianty na straně zemí usilujících o vstup do EU může být pro ČR značně riskantní. Premiant v daném případě může totiž znamenat totéž co prosťáček. Posledním nositelem tohoto titulu je Estonsko, které podle redakčního úvodníku časopisu Business Central Europe z června t. r. „zpackalo zemědělskou reformu. Úplným zrušením subvencí nevytvořilo ‘štíhlé zemědělství’, nýbrž nerovné hřiště s EU. Trhy Unie jsou pro Estonsko uzavřeny, ale její subvencovaný export Estonsko zaplavuje, takže třetina estonské zemědělské půdy není obdělána. (Estonská) vláda si musí uvědomit, že ‘laissez-faire’ v hospodářství neospravedlňuje politické vakuum. A jestliže někdy upadá do pokušení honosit se svým pojetím ‘ruce pryč od průmyslu’, pak by si jako oblíbený žák paní Thatcherové měla připomenout radu jejího oblíbeného ekonoma Alana Walterse: Je bezúčelné podniky jenom privatizovat: musí být komercializovány a restrukturovány. V Estonsku se nepodařilo vytvořit rámec, ve kterém by se to mohlo provést." Pomalu se schyluje k dalšímu kolu rozhovorů o bilaterálních obchodních vztazích pro rok 1999 mezi USA a EU. Přes Atlantik létají zatím sem a tam výtky a stížnosti, např. na daňové úlevy pro US exportéry či na subvence EU pro zemědělské výrobky a Airbus a j. Vyplatí se toto jednání sledovat a učit se z něho. Na žádné straně stolu totiž nebudou sedět prosťáčci. 26. 7. 1998 Členem za každou cenu?? Červencový výrok předsedy vlády Miloše Zemana, že,“ „v diskusním fóru by měli být lidé, kteří tuto (česko-německou) deklaraci podpořili. Sudetoněmecký Landsmannschaft k organizacím, které podpořily tuto deklaraci, rozhodně nepatřil. A podobně jako z naší strany tam nejsou komunisté nebo republikáni, nevidím důvod, proč by tam z německé strany měl být Landsmannschaft“ jak se patří rozčeřil hladinu česko-německých vztahů. Na německé straně zástupci politických stran a organizací různých směrů téměř jednotně ostře kritizovali M. Zemana, že „přirovnal sudetoněmecký Landsmannschaft (SL) k českým republikánům a komunistům“. Za zmínku stojí vyjádření kancléře Kohla, „že si při nejbližší příležitosti ‘podá’ kolegy z Prahy za jejich urážky“ (Slovo 6. 8. 98), dále výrok Wolfganga Ger- hardta, předsedy FDP, koaličního partnera CDU-ČSU, který označil Zemanovy výroky za „neodpovědné plácání“ (Slovo 5. 8. 98). O celé sérii podobně zaměřených prohlášení zejména z kruhů německé sociální demokracie referuje J. Loewy v LN 6. 8. 98. (Německá prohlášení jsou citována z pražských novin v jejich překladu: J. T.) V českém tisku se objevilo celé spektrum názorů od přísné kritiky Zemana až po jeho podporu, při čemž se zdá, že kritiků bylo více. Názor, že „těžko odpouštět hulvátství, s jakým Miloš Zeman srovnal sudetoněmecké krajanské sdružení s českými komunisty či republikány, a ještě těžší je odpustit hulvátství tuplované, s nímž odmítl omluvu“ (P. Šustrová: „Kdo hází klacky pod nohy“, LN 6. 8. 98) je typickým příkladem pro tuto skupinu. Na opačném pólu stojí P. Macháček, tajemník „Kruhu občanů ČR vyhnaných v roce 1938 z pohraničí“, podle něhož „německé vládní strany zatím vždy podporovaly všechny požadavky SL. Naši představitelé si to vždy nechali líbit a jednali spíše lokajsky“ (LN 13. 8. 98) a vedle něho spisovatel P. Kohout, který ve svém pozoruhodném článku napsaném na žádost redakce deníku Die Welt (ve stejný den 11. 8. 98 vyšel i v LN) mj. soudí, že „vinu na novém rozdráždění vášní nesou především militantní sudetští Němci... Hrozby jako: Uzavřeme vám cestu do Evropské unie!, při nichž se dokonce užívá Hitlerovo milované označení Tschechei, znějí právě z této strany - i pro mé smířlivé ucho - naprosto nesnesitelně...“ A ještě hlas lidu: J. Šuster, 48 let, zámečník z Pardubic: „Já jeho (M. Zemana) výrok nepovažuji za urážku. Pokud jsem dobře četl, prostě vyjádřil výhrady k účasti jedné ze stran, které s deklarací nesouhlasily na jednáních, a to není urážka. Nepatřím k Zemanovým stoupencům, ale v tomto případě si cením jeho přímosti, byť možná z pohledu politiků nebyla diplomatická“ (Slovo 7. 8. 98). Pan Šuster četl dobře. M. Zeman nikoho k ničemu neprirovnal; do množiny charakterizované odporem k deklaraci se SL zařadil vědomě sám. To, že v té množině jsou i KSČM a | republikáni, ale také i jednotlivci z ČSSD, jak si POLYGON 7/1998 51 [pageend53]správně všiml F. Mojžíš (Slovo 14. 8. 98), mělo SL vést spíše k úvaze, zda by neměl své stanovisko přehodnotit. Tato malá politická erupce byla asi docela užitečná. Téměř jednotná a nedvojsmyslná reakce německé strany na nečekaně „opovážlivý výrok ministerského předsedy malého státu, jehož občané se přece naučili během 46 let totalitních režimů přímo či nepřímo řízených velkými mocnostmi nevměšovat se ani do svých vlastních záležitostí, dává české straně realistickou představu o podstatě současných česko-německých vztahů. Hlavní starostí Zemanových kritiků je převážně obava, že jeho výrok může ztížit či dokonce znemožnit vstup ÖR do Evropské unie. Bohužel situace na této „frontě“ nápadně připomíná současné vztahy česko-německé. Jen pokud bude ČR stále ustupovat, budou i zde vztahy tak říkajíc nezkalené. Ale nejprve: mohl by vstup do EU opravdu být jakousi „živou vodou" pro české hospodářství? Možná, ale rozhodně ne za současných podmínek. Amatérsky řízená ČR je vedena na šňůře úředníky EU, aniž by věděla, zda a kdy podmínky vstupu do EU splní, při čemž EU splnění těchto podmínek může sama vědomě či nevědomě ztěžovat či podmínky měnit. A dnes není vůbec jasné, jaké definitivní podmínky bude klást EU, až se vstup ČR stane opravdu aktuální. Tak např. spolkový kancléř H. Kohl ujistil z ČSR a Polska odsunuté Němce, že jednání o členství ČR a Polska v EU ulehčí vyřešení sporných bilaterálních otázek. Tyto otázky budou zahrnovat i právo usadit se na místě podle vlastní volby (Slovo 22. 8. 98). Zhruba ve stejné době prohlásil vysoký německý státní představitel, že Německo bude žádat v případě vstupu nových zemí do EU, aby zavedení jedné ze čtyř základních svobod EU, volného pohybu pracovních sil, bylo pro nové členy odloženo o 15 let. Je možné, že EU trpí problémem známým z komunistických režimů. Její politické vedeni nemá jednotnou představu, jak by mělo probíhat sbližování EU s kandidáty na členství a dává proto volnou ruku svému přičinlivému aparátu, který o politických následcích své činnosti nemá ani ponětí a ani o nich neuvažuje, protože na to není zvyklý. To je ta lepší varianta. Ta horší může být, že si vedení Unie dobře uvědomuje otřesy, které by v ní vyvolal přístup nových členů, v případě ČR kvalifikovanou a hlavně lacinou pracovní silou, a že proto směřuje k jakémusi připojení nových členů, kteří by stáli vůči EU v přibližně stejné pozici jako Mexiko k USA, čímž by EU zabránila přeskoku různých sociálně-ekonomických „infekcí“. Jde v prvé řadě o zemědělství, které by se v ČR obešlo bez rozsáhlých subvencí na úrovni EU, jak na to svého času upozorňoval V. Klaus. Jistě si každý všiml, že na jeho tehdejší poněkud přímočará prohlášení odpověděla EU způsobem čistě mocenským (ČR chce vstoupit do EU, nikoli naopak), argumenty pro věcnou repliku v tomto případě prostě neměla a nemá. V průmyslové oblasti se projevuje dosti zřetelně tendence investorů EU v kandidátských zemích jen lacino vyrábět či jen montovat z dovážených dílů a nepřesouvat k nim i seriózní projekční či vývojovou (= výše kvalifikovanou) práci, čili technika, původně praktikovaná západními státy hlavně na jihovýchodní Asii. Podle Business Central Europe z dubna 98 (M. Kapoor, K. Eddy: „Two-track Hungary“), zaměstnávají podniky tohoto typu v Maďarsku 20% pracovních sil, obstarávají 40% celkové výroby a 80% exportu; ovšem kolem takových podniků nelze budovat celou ekonomiku. V Maďarsku podle téhož zdroje prý už došla situace tak daleko, že více než jedna třetina obyvatel říká, že by nepracovala pro zahraniční společnosti, které se snaží jejich zemi ovládnout. Nejnapjatější vztahy má EU momentálně s Polskem, po zákazu dovozu polských mléčných výrobků podle EU zdravotně závadných. Proti zdravotní kontrole importovaných potravin nelze jistě nic namítat, potíž je v tom, že zákaz postihl přímo či nepřímo i největší polskou mlékárnu, která si opatřila moderní hygienické zařízení za 13 milionů liber právě v EU (Internet, Britské listy 25. 3. 98, převzato z deníku Guardian). Takové a obdobné případy iniciují nepřátelské postoje vůči EU a mohou prý vést k výbuchům nacionalismu. Poláci chtějí mimo to rozhodně bojovat proti odkladu volného pohybu pracovních sil, protože ještě dnes pracuje čtvrtina polských pracovních sil v zemědělství (týž pramen). ČR by neměla s brzkým vstupem vůbec počítat, ale měla by si raději uvědomit, že neustálé ustupování vždycky a všude jen povzbuzuje druhou stranu ke stupňování požadavků. V doporučeních Evropské komise (Agenda 2000, holandská verze, Supplement 14/97, str. 29) stojí, že uchazeči o členství musí mj. vyhovět dvěma ekonomickým kritériím: V kandidující zemi musí existovat fungující tržní ekonomika a země musí být schopna čelit konkurenčnímu tlaku a tržním silám uvnitř Unie. Podmínky pro vstup si může samozřejmě EU stanovit, ovšem kandidát musí mít možnost své hospodářství zrekonstruovat tak, 52 POLYGON 7/1998 [pageend54]aby zmíněným kritériím mohl vyhovět, a to bez rušivých zásahů EU během této rekonstrukce. Takovým zásahem je např. neomezený dovoz subvencovaných zemědělských produktů do ČR, kterým může EU tiše zruinovat celá odvětví (nejen) českého zemědělství nebo i zemědělství celé již v přípravném období. ČR musí v tomto období, jehož délka se může protáhnout na desítky let, disponovat stejným klackem proti vnějším rušivým vlivům, jaký má a systematicky používá EU, neboť i to patří z českého hlediska do asociačního procesu. Takovým zásahem je ovšem i přímé politické vměšování, jehož příklad je v závěrech shora zmíněné agendy 2000 na str. 91: „Situace ve věci případného prodloužení platnosti zákona, který zbavuje bývalé členy bezpečnostních služeb a aktivní spolupracovníky komunistického režimu možnosti pracovat ve státní službě (= lustrační zákon) je záležitost, která musí být zvlášť pozorně sledována.“ Chce snad EU či Rada Evropy také dohlédnout na to, aby při současných bezpečnostních prověrkách budoucích českých spolupracovníků NATO nebyli diskriminováni různí fízlové a bývalí (??) agenti KGB? ČR musí naléhavě upozornit EU, že zmíněné a i jiné přehmaty v politice EU mohou vést k vážným politickým následkům v kandidátských zemích. Jsou totiž vodou na mlýn přívržencům starých režimů, kteří by rádi zatlačili své země zase do tzv. „socialistického" systému a případně i do náruče velkého východního bratra, a jimž se EU v daném případě snaží poskytovat ochranu! Při všech těchto doufejme zdvořilých výtkách na adresu EU je nutno si uvědomit, že za současný stav vztahů s EU, pro ČR nepříznivý, je v prvé řadě odpovědna česká strana. Když svého času obcházel V. Klaus po světě se svými mylnými představami o úrovni čs. či českého hospodářství, vzali to úředníci EU vážně a podle toho s ČSFR či s ČR jednali. Naproti tomu Jižní Korea v době, kdy už zaplavovala Evropu a svět průmyslovými výrobky, stále houževnatě a s úspěchem bojovala o udržení statutu méně rozvinuté země. Umberto Agnelli se tehdy podivoval ve svém článku „Europe as industrial leader“ (European affairs 1/87), že „EU částečně z ušlechtilosti ducha a částečně z chronické neschopnosti rozeznat změnu stále přiznává Seulu obchodní výhody poskytované zemím Třetího světa.“ Nepřípustná snaha Rady Evropy vměšovat se do vnitřních záležitostí ČR ve věci ostatně v praxi zcela bezzubého lustračního zákona vyplývá z toto, že v Radě zasedali do přijetí ČR výhradně zástupci zemí nemajících žádnou vlastní zkušenost s komunistickým režimem, při čemž např. Francii zastupují i členové komunistické strany Francie, která v srpnu 1968 upřímně přivítala sovětské přepadení Československa. Poněvadž prezident republiky, věren svým představám o lásce a pravdě v politice, jmenoval prvním českým delegátem u Rady Evropy kovaného komunistu Č. Císaře, nelze se celkem soucitu Rady s nebohými exponenty a pomahači teroristického režimu divit. Ale hlavním problémem zůstává trvale vážná situace v národním hospodářství, v jehož přestavbě a rekonstrukci se za těch devět let udělalo velmi málo, skoro nic. A co je ještě horší: v zemi se stále více lidí domnívá, že vstupem do EU se všechno vyřeší jako kouzelným proutkem. Tak jako nám nebude nic platné členství v NATO, nebudou-li občané sami ochotni bojovat za svobodu své vlasti, nepomůže nám nic členství v EU, pokud by ho snad bylo dosaženo jen obratným vyjednáváním, aniž by národní hospodářství bylo skutečně ve stavu schopném čelit konkurenčnímu tlaku a tržním silám v Unii. Pokud jsme ještě mimo Unii, má vláda všechny možnosti k jeho rekonstrukci. Po případném vstupu do EU by bylo pozdě. Dobře fungující hospodářství je nutná, i když nepostačující podmínka, aby občané získali sebevědomí a správný poměr ke své zemi i k Evropě. Co se týče postoje k Německu ve věci nároků sudetoněmeckých vysídlenců, doporučoval bych dále poučit se ze článku J. Loewyho (exil. soc. demokrata) v LN 6.8.98 („Riskantní sázka na volební vítězství SPD“): „Poválečná generace, ke které patří i kandidát na úřad spolkového kancléře Gerhard Schröder (SPD), nezapomíná, co nacistické Německo napáchalo. Není však už zatížena komplexem viny a porážky jako její předchůdci, má zdravé sebevědomí. To je nový jev a mělo by se s ním počítat.“ To snad bychom mohli při trošce dobré vůle dokázat. Horší už je to EU. I když by se podařilo po vypršení současné asimilační smlouvy odstranit v roce 2000 křiklavé případy nerovných podmínek ve vzájemných vztazích a zaručit tak potřebné podmínky pro restrukturaci české ekonomiky, neobjevil se zatím na pražské politické scéně nikdo, kdo by věděl, co se musí udělat a jak. Při pokračování dosavadního trendu by se stala ČR nejspíše evropským Mexikem. 15. září 1998 POLYGON 7/1998 53 [pageend55]Když tlusté lezou do tenkých VLASTIMIL RADKOVICKÝ Tímhle úslovím komentoval můj dědeček svízelné situace, ze kterých nevede žádná úspěšná úniková cesta a pokusy jsou provázeny zoufalou snahou zkusit ještě i nemožné. A právě tohle úsloví nejlépe charakterizuje současnou celkovou situaci v České republice. Politickou, hospodářskou, právní i správní, neméně pak morální. Konstatování neutěšeného stavu ilustrují sta a sta jevů, z nichž mnohé chronicky trvají od listopadu 1989, aniž je kdokoliv systematicky účinně řešil, a některé dokonce stále čekají na pravdivé označení i vymezení. To proto, že při jejich objektivním a důkladném rozboru se nelze vyhnout ukázáním na konkrétní osoby a skupiny osob, které stav neřešily či dokonce zapříčinily. V podstatě jde o naprosto stejný jev, jaký známe z období reálného socialismu. Ti, kteří vládli či stále vládnou, nedokáží sami sobě nastavit zrcadlo, natož aby se za vlastní chyby národu pokorně omluvili a s pocitem viny se stáhli do ústraní. Takovou očistu mohou zajistit jen perfektně fungující mechanismy velmi vyspělé demokracie - a k té máme opravdu značně daleko. Šalebnou hru není schopna pochopit voličská většina především proto, že ani ona se dosud nezbavila socialistického myšlení a morálky, tedy značně vžitých norem dvougeneračního deformačního procesu. Samozřejmě si to vůbec neuvědomujeme, protože k vyšší morálce a hlubšímu občan- sko-politickému myšlení nebyla a není nikým a ničím vedena. Naopak, proces devítileté demoralizace se státní účastí a podporou zaznamenal její neobyčejný „rozkvět“, čímž se výrazně zhoršil původní už nedobrý stav. Kritická, ale dobře míněná slova v POLYGONu (včetně mých), adresovaná na poměry v naší vlasti po roce 1989, byla přijímána jako „nežádoucí vměšování do vnitřních záležitostí těmi, kteří nám nemohou rozumět, protože s námi nežijí". Takto laciné veřejné odmítnutí kritiky podpořilo názor, že exulanti jsou zapšklí ne- přejícníci a škarohlídi. Skutečnost, že se naše úvahy a rozbory opíraly o konkrétní fakta a vykazovaly jen naprosto logické a tedy předvídatelné závěry, docházejí uznání až v době, kdy o krizi už nelze pochybovat - tedy pozdě. Logika a dedukce jsou atributy, se kterými nemusejí čeští politici u voličů příliš počítat a vnucuje se podezření, že ve vlastním zájmu ani nemají zájem o jakoukoliv nápravu v tomto směru. Státní rozpočet a státní hospodaření Sestavování značně deficitního vládního rozpočtu na příští rok a diskuse kolem tohoto záměru, ještě více zadlužit republiku, nemilosrdně ukazují, že snaha dostat tlusté nároky a potřeby do tenkých státních příjmů je pouze pokračováním procesu, který trvá celých devět let! Postupně vyhodnocované údaje a skutečnosti z poslední doby, včetně údajů o výsledcích a způsobech privatizace, přesvědčivě odhadují zarážející lhostejnost všech minulých vlád a většiny poslanců k jevům, u nichž nešlo nevidět hrozivou spirálu postupného propadu všech hodnot společnosti. Chybovat je lidské a zvláště v situacích, které jsou atypické, jako např. přeměna reálného socialismu v tržní hospodářství během několika let. Ovšem lpět na další realizaci teorií i tehdy, když přinášejí výsledky stále více a více negativní, tyto zápory dlouhodobě nepřiznávat, krkolomně je zdůvodňovat a dokonce zatajovat, to lze vysvětlit pouze dvěma způsoby: buď jsou dílem naprostých laiků - a nebo naprostých ignorantů k osudu země. Připusťme, stalo se. Co je ale s těmito tvůrci našeho „hospodářského zázraku“? Převážná část z nich, jako „zkušení ekonomové či politici“ pokračují ve „státotvorné politice“, protože opět dostali plnou důvěru voličů, zbývající část z nich - po dokonalém a často ne právě průhledném zajištění vlastních existenčních možností -se stáhla do soukromí podnikatelské sféry. Čili všichni dále buď vládnou za nemalé peníze daňových poplatníků, nebo dále hromadí osobní majetek, mnohdy zvládají úspěšně obojí, tedy nutnost utahování opasku je pro ně pouhé slovní klišé. Poslanecká sněmovna si pod vlivem všeobecně přiznávané a neutajitelné hospodářské krize odhlasovala zrušení čtrnáctého platu. Vnucuje se však otázka, za co budou pobírat nemalý třináctý měsíční plat, když rok má stále jen dvanáct měsíců a země 54 POLYGON 7/1998 [pageend56]je ve finanční krizi. Proti odejmutí čtrnáctého platu se bouří soudci s odůvodněním, že to ohrozí jejich nezávislost. S přihlédnutím ke stavu v soudnictví, i k tomu, že měsíční plat okresního soudce je 46 tisíc korun (průměrný měsíční plat občana je 12 tisíc korun), lze komentář nahradit otazníkem a vykřičníkem. Zaměstnanci státní správy, jejichž počet je vyšší, nežli byl kdysi pro celou Československou republiku (!!!), si vynutili zvýšení platů, ačkoliv nedávný průzkum zjistil, že každý šestý občan ČR je nucen poskytovat úplatky jen za to, aby se domohl základních rozhodnutí v přijatelných termínech. Rozmach korupce tedy výrazně přesáhl „socialistickou normu a nezbytnost". Peníze od daňových poplatníků však budou vymáhány dalším zvýšením spotřebitelských cen za tabákové výrobky a pohonné hmoty. Zatímco kouření se člověk může odnaučit, u motorů vozidel nelze s takovým pochopením či donucením počítat, takže se veškerá obchodní i výrobní doprava dále prodraží, což se následně promítne do režie a tedy dalšího zdražování. Na obzoru už jsou úvahy o dalších úpravách cen a nových formách daní, např. o zdanění nemovitostí, zvýšení poplatků sociálního pojištění apod., protože se státní rozpočet bez dalších příjmů neobejde. Začarovaný kruh nabývá podobu zlověstné spirály. Hledání úspor výraznou redukcí státní správy, odstranění režie nákladů mnoha budov zbytečných úřadů, skromnější vybavení úřadů potřebných, omezení nejrůznějších požitků, jako jsou luxusní služební auta, telefony a počítače i pro soukromou potřebu, zrušení třináctých platů apod., k tomu úvahy nevedou, protože by to znamenalo pověstné odříznutí větve těmi, kteří na ní sedí. Vyvolení, či lépe: zvolení hledají cestu ze státních finančních potíží různými „úpravami“ životní úrovně těch, kteří je zvolili. Proklamované akci sociálních demokratů „čisté ruce", tedy snaze odhalit dřívější kolosální podvody a zpronevěry, dochází dech v samém začátku - protože na ní chybějí potřebné finanční prostředky! Také proto, že většina podvodů je rafinovaně zahalena nesčetnými transakcemi, u nichž je neujasněna právní podstata a její došetrení by představovalo práci stovek specialistů po dobu až několika let. Jde tedy o „dědictví“, za které ale nikdo nenesI a nene- se odpovědnost, ale krajně negativní důsledky jsou nyní „logicky" přenášeny na daňové poplatníky. Není divu, že situace je některými prohlédnuvšími označována za obraz ignorace příčin a jejich důsledků, svévole a arogance. Mnoho voličů a početných vrstev občanů však má k plnému prohlédnutí velmi daleko, protože jim zcela chybí „vnitřní ustrojení" pro takový poznávací proces. Jak dosud hospodařil stát, je „radost pohledět". Částečný obrázek lze získat z pravidelných zpráv, zveřejňovaných v denících BOHEMIA Bohumilem Paurem, který se kdysi dostal do střetu s bývalým premiérem Klausem - a svou při pochopitelně prohrál. Jednotlivé případy jsou uváděny dopodrobna i se jmény či alespoň iniciálami účastníků, jmény jejich skutečných i fingovaných firem včetně místa působení, přesnými způsoby i vyčíslením finančních podvodů a všech detailů. Autor zveřejňuje jen tzv. větší případy, u kterých šlo o desítky a sta milionů korun, které nenávratně zmizely „pro soukromou potřebu“ - a jejichž náhradu musel krýt stát. Stojí za povšimnutí, že mnohé z těchto afér z let 1992 - 1996 nejsou dosud soudně dořešeny (I). Neméně zajímavé jsou i přesné údaje o účasti státních zaměstnanců na podvodech (celníků, policistů, vysokých úředníků...). Při četbě těchto soudně podložených dokladů se nelze zbavit skličujícího dojmu z toho, že bylo možné něco tak zrůdného realizovat v zemi, která se honosila vzorným ekonomickým transformačním modelem, se špičkovým ekonomem- premiérem v čele, jehož snahou bylo dokonce i poučovat svět. A s politiky, v jejichž ústech slovo demokracie zdomácnělo jako cosi zcela samozřejmého a u nás plně existujícího. Rozsah možnosti k takovým podvodům a krádežím vymezuje výhradně stát, tedy jeho vláda a parlament. Je proto nade vší pochybnost, že jsme měli vlády a parlamenty, kterým byl osud země zcela lhostejný. Co stálo nad touto hodnotou, lze lehce odvodit: osobní moc a osobní prospěch. Politická scéna ČR Z předchozího vyplývají kvality našich bývalých mocných. Slovo „bývalých" ale není zcela přesné, protože více jak polovina z nich dále vládne, byť i na jiných postech. Povolební dohoda mezi ODS a sociálními demokraty o menšinové vládě byla - a stále je - označována za dohodu o rozdělení moci ve státě mezi dvěma politickými stranami. Tedy v jejich prospěch, zda i ve prospěch občanů a státu je však velikým otazníkem. Zcela vžité POLYGON 7/1998 55 [pageend57]politikaření, kde občan-volič stojí až kdesi „za desetinnou čárkou“, prožívá zlaté časy. Výsledkem je stav nedávno potvrzený průzkumem: KSČM získává další sympatizanty, protože ČSSD i ODS vzájemnou dohodou ztratily svoje mnohé voliče. Silně se to projevuje i v případě kandidátek pro komunální volby, zejména na venkově získávají komunisté velmi silný vliv. ODS ztrácí sympatizanty i proto, že její předvolební výzva „S Klausem doprava“ se dočkala realizace spíše ve smyslu „S Klausem doleva“. Navíc sponzorská aféra této strany není ani po mnoha a mnoha měsících uzavřena a problematické sponzorské miliony nebyly podle slibu převedeny na konto pomoci obětem loňských záplav. Jak sdělují české noviny, někdejší tenista Šrejbr, který privatizoval Třinecké železárny a koncem loňského roku přiznal sponzorský příspěvek ODS ve výši 7,5 milionu korun (ODS původně vydávaný za dar od neexistujících zahraničních sponzorů), byl nyní vyšetřovatelem obviněn z nezákonných finančních machinací s cennými papíry, převedení částek ve výši 35 a 68 milionů korun na svoji matku a poté zpět do společnosti jím ovládané, aby tím znečitel- nil původ peněz, vytunelování společnosti INOVA, atd. atd. Exministr Vrba si účtoval nemalé provize za půjčky, jež zařídil ve státní Konsolidační bance pro společnost Zetor, takže jen prokazatelnou formou dostal tuto činnost zaplacenu dvakrát. Není ale k přehlédnutí, že v Zetoru „zmizelo“ 5,5 miliardy korun tohoto úvěru a přitom je podnik dále ve ztrátě. Exministr Vrba je nynější kandidát na funkci předsedy Fondu národního majetku! Tyto velmi časté „akce do vlastní kapsy“ zpřesňují profily významných členů a sympatizantů našich předních politických stran a tím i dokládají krajně problematickou morální kvalitu politického života, včetně výrazného poškozování státu. K charakteristice naší politické scény poslouží i výroky samotných politiků. Např. Petr Matějů, doktor filozofie, odborný pracovník Sociologického ústavu ČSAV, až do letošního 12. ledna nestraník (nyní místopředseda Unie svobody), říká: „Dlouho jsem se zabýval společností jako sociolog a dlouho mne deprimovalo to, že mě vůbec nikdo neposlouchá. Ta česká hluchota je unikát, protože třeba kolegové v Maďarsku přinášejí důležité údaje i pro vládu. Klausova vláda sociologii považovala vždy za cosi zbytkového. Neposlouchali, co se ve společnosti děje, a nakonec se jim to vymstilo... Český intelektuál mluví do věcí, kterým nerozumí. Uznávám profesionály, kteří se snaží věci porozumět, ale když to nejde, tak o ní nemluví. Mám pocit, že ODA byla stranou, která hodně mluvila. ODS, jež se zase tvářila profesionálně, se tak strašně zúžila, že pro mne byla nepřijatelná pro absenci jakékoliv debaty." Ke své přednáškové činnosti na amerických universitách dr. Matějů uvádí: „Co se dá americkým studentům vyprávět o České republice? To je věc, při které mě dnes, když se podívám zpátky, zamrazí. Americké studenty jsem před lety docela snadno dostal na tezi, že výjimečně dobrým vzorem transformace byla Česká republika. Dnes bych je nechtěl potkat...“ Politika, hospodářství a morálka Minulý i současný stav politiky, hospodářství i morálky - protože to vše spolu úzce souvisí - lze ilustrovat mnoha dalšími příklady. Zpráva o hrubé domácí produkci ČR uvádí za první čtvrtletí neradostné minus 0,9%. Druhé čtvrtletí však zaznamenalo další pokles až na minus 2,4%! Ostatní postkomunistické státy, Slovinsko, Polsko, Maďarsko i Slovensko, ačkoliv měly nesrovnatelně horší hospodářské startovací pozice oproti ČR, nás dávno ekonomicky předstihly. Tak se stal z premianta outsider. T ento neradostný jev však není v ČR vůbec komentován, protože by „necitlivě zraňoval naše velikány“ - kteří dále působí na nejvyšších státních a politických místech. Proto nejsme schopni pochopit hrozící odvolání amerického prezidenta z funkce za banální sexuální aféru. Nebo - abychom zůstali u sousedů - odvolání někdejšího bavorského ministerského předsedy pouze proto, že přijal jako dar pobyt v Jižní Americe, aniž tím způsobil Bavorsku či Německu jakoukoliv škodu. Skutečně demokratické země mají totiž zcela jiná kritéria na činy a morálku politiků. Tím se od nich výrazně lišíme! A proto se lišíme i v mnohém ostatním, ačkoliv si to nechceme přiznat. Mozaika našich odlišností je skutečně pestrá. Začátkem září tr. se objevil v novinách titulek „Zbrojní systémy k neuhlídání“. Článek uvádí, že ruskému občanu (!) A. K. se podařilo pod hlavičkou české firmy bez licence ministerstva průmyslu a obchodu (!) vyvézt do Severní Koreje, Číny a Slovenska celkem 365 armádních vozidel, z nichž velkou část tvořily 56 POLYGON 7/1998 [pageend58]pancéřové nosiče raketometů. Hlavně že nás od přijetí do NATO v příštím roce dělí už jen malý formální krůček! Počátkem srpna bylo dokončeno vyšetřování vytunelovaného fondu TREND. Stíháno je sedm obviněných, z nich jeden vazebně. Jsou důvodně podezřelí, že způsobili škodu hodně přes miliardu korun. (Jak dnešní klopotná snaha sestavit státní rozpočet naráží na nedostatek milionů, natož miliard, které nenávratně zmizely machinacemi v soukromých rukách!) Státní zástupce ještě dodává: „Jsou to všichni nikdy netrestaní, velmi vzdělaní ekonomové.“ Vnucuje se otázka, jakou politickou stranu asi volili tito velmi vzdělaní odborníci v letošních červnových volbách. Určitě to lehce uhádnete. Protože spojence na jakémkoli stupni vazeb vytvářejí souhlasné zájmy i vytváření podmínek k jejich realizaci. Nečestná politika podporuje špinavé aktivity a naopak. U nás se však i značná špína přehlíží a její příznivci paradoxně vytvářejí elitu národa. Probíhající čistka mezi ašskými celníky se rozrůstá do hrozivých rozměrů. Celníci se podíleli na podvodech při dovozu ojetých aut ze západní Evropy a hrozí jim odsouzení za zneužívání pravomoci veřejného činitele a úplatkářství. Daňové úniky představují desítky milionů. Aféra zřejmě způsobí, že na ašské celnici nezůstane „kámen na kameni“. Ohrožen je nejen post ředitele celnice, nýbrž i křeslo šéfa Celního úřadu v Chebu, do jehož působnosti ašské pracoviště spadá. Po stopách zatoulaných milionů, které během transformace skončily na kontech podvodníků, figurují i další celníci, kteří potvrzovali falešné celní doklady o vývozu perel, kožešinových kabátů a kompaktních disků do Německa, čímž něko- likačlenná skupina povedených podnikatelů zkrátila stát o 43,5 milionu korun. Desítky ukradených milionů se sčítají v desítky miliard, protože počty afér, které umožnil stát - a které všechny nelze uvádět na stránkách POLYGONu - jdou dnes už do stovek a neustále jich přibývá. Podali jsme světu i sobě důkaz, že zásada „bohatí jednotlivci vytvářejí bohatý stát“ není vůbec pravdivá. Má to však háček, protože tato zásada platí pouze v demokratické společnosti. Důsledky trvale se zhoršující morálky na všech stupních života v ČR přinášejí zcela logicky pokračující nárůst kriminality. Ale nejen v oblasti přepadení, krádeží, vloupání, podvodů, nedodržování zákonů a předpisů, nýbrž i činů nejhrůznějších - vražd. A u této krajní kategorie lidské zrůdnosti nelze přehlédnout statistický údaj ministerstva vnitra. Za první pololetí letošního roku ve srovnání se stejným obdobím loňského roku výrazně přibylo vražd, které spáchali mladí lidé od 15 do 18 let. Loni spáchali čtyři vraždy, letos už deset! Jednu vraždu spáchala osoba mladší patnácti let. Odborníci upozorňují na skutečnost, že kriminalita mládeže se vyznačuje značnou brutalitou a často bývá páchána ve skupinách. Nelze nevidět přímou souvislost s úspěšností skupin, které získávají podvodně desítky milionů, a skupinami mladistvých, kteří neváhají za stejným cílem - byť zatím s menším rozsahem zisku - kráčet stejnou cestou. Mají přece zářné vzory a příklady. Neradostnou úvahu si dovolím zakončit citací poznámky Zdeňka Šmída z Plzeňského deníku: „Čím důsledněji bude hospodářská kriminalita vyšetřována, tím méně budou trpět skuteční podnikatelé ve srovnání s podvodníky. Česká legislativa se musí upravit tak, aby se krádeže nevyplácely. To sdělil M. Zeman Právu už v září 1996. Dnes vyhlašuje ČSSD akci »čisté ruce«. Špatnou legislativu však nikdo neupravil dodnes a nové zákony hned tak nevzniknou. Vrazí-li tedy něco klín mezi dohody ODS a ČSSD, akce >>čisté ruce« to nebudou. Oba Udři to jistě věděli. Patrně se budou čistit ruce běžnou rutinou: pozavíráme dva až sedm Liborů Nováků, aby nás měl volič pořád rád. Poté se vyšetří, že největší podvodníci jsou nevinní, neboť nepřekročili zákony (tak chabé, že je snad ani překročit nešlo). Dojde na slova Vč Klause z roku 1993: »Jedinou možností definice špinavých peněz je to, že jde o příjmy z nezákonných činností. Zákon definuje a soudy vykládají, zda a které peníze jsou či nejsou špinavé. Uvědomíme-li si to, pak musíme vycházet i z toho, že v případě špinavých peněz platí presumpce neviny. A pokud podezřelému není jeho vina jednoznačně prokázána, je nevinen, a nevinné či čisté jsou i jeho peníze. « A je to! Spravedlnost? Poctivost? K smíchu! Kdo řekne stamilionovému dlužníkovi, že je zloděj, s tím zatočíme až zčerná, vždyť zákon na ochranu osobnosti - na rozdíl od zákonů na ochranu majetku - funguje dobře. Nabízí se tedy otázka, proč máme tak špatné zákony deset let po převratu. Ptejme se jinak: Komu to posloužilo, komu to pořád slouží?“ 26. září 1998 ■ POLYGON 7/1998 57 [pageend59]CLINTONOVY ESKAPÁDY jsou tématem několika kritik, úvah a komentářů, které redakce Polygonu dostala. Tři z nich předkládáme našim čtenářům v pořadí, v jakém došly. Jejich autory jsou: Američan Ota Ulč, známý publicista ze státu New York, Vladimír Valenta, náš kanadský dopisovatel a Jára Mečů, také náš dopisovatel, navrátivší se z USA do svého rodiště na Moravě. Tvrdý dopad Clintonových eskapád Do jaké míry dlužno rozlišovat morální hodnoty počínání veřejného a privátního? Světci se zpravidla o role státníků neucházejí. Churchill byl alkoholik, Kennedy hédonik-prosto- pášník. Porovnejme třeba s Hitlerem: mono- gamní, abstinent, nekuřák, většinou i vegetarián - ctnost sama. Co teď s Williamem Jeffersonem Clintonem, naším prvním pri- apickým prezidentem (definice významné žurnalistky Maureen Dowd), proutníkem s příslovečnou Achilovou patou v rozkroku? Na rozdíl od svého idola Kennedyho z mili- onářského luxusu vyrůstal Clinton v alkoholickém prostředí surového nevlastního otce v nuzném městečku jménem Hope (Naděje) v primitivním jižanském státu Arkansasu. Nepřízní osudu otloukaný, ambiciózní a talentovaný mladík si klestil cestu k hodně vysokým metám: významná univerzita v Yale, super- prestižní stipendium (Rhodes Scholarship) s jednoročním pobytem v Anglii na univerzitě v Oxfordu, návrat do Arkansasu, kde byl zvolen guvernérem, nejvyšším funkcionářem státu, když mu nebylo ještě ani třicet roků. A ve věku 46 let se stal prezidentem nejmocnějšího státu na světě. Na právnických studiích se seznámil a posléze oženil s Hillary Rodham z dobře situované rodiny ve státě Illinois. V Little Rocku, hlavním městě Arkansasu, kde její manžel vládl, přijala zaměstnání v přední advokátní firmě. Jejich manželství dělalo věrohodný dojem zdárně fungujícího družstva s prioritním zájmem na udržení a zmnožování moci. Clinton též projevoval nedostatek odolnosti vůči opačnému pohlaví. Člen jeho ochranky vypovídal nejen o dodávání dam do vládní rezidence, ale i o ranních výletech do kraje a hlídání služebního vozu, v němž docházelo k milostným laskominám. Zrodila se definice arkan- saské panny, která se údajně pozná podle její schopnosti utíkat rychleji, než dychtivý guvernér. A ve Washingtonu bude ještě víc příležitostí, ženy hezčí a neméně dosažitelné, předvídali znalci. S výjimkou Mississippi je Arkansas nejchudším státem Unie. Dost to tam připomíná poměry ve Třetím světě, kde se těžko odolává pokušení materiálně si polepšovat ne zcela legálními cestami. Čímž nám na scénu přichází Kenneth W. Starr, bývalý soudce, v roce 1994 - tedy již v době Clintonova prezidentování - pověřený rolí tzv. nezávislého vyšetřovatele (independent counsel). Ke zřízení této funkce došlo v souvislosti s aférou Watergate, končící první a dosud poslední rezignací prezidenta (Nixona) v historii země. Je nemalou ironií osudu, že zákon o prodloužení činnosti nezávislého vyšetřovatele podepsal právě Clinton, který teď právem považuje Starra za svého největšího a nebezpečného pronásledovatele. Starr začal s vyšetřováním případu White- water, nepovedené spekulace s nemovitostmi. Clintonův partner James B. Dougal navíc zavinil kolaps peněžního ústavu, který vlastnil. V dost komplikované záležitosti se proplétaly transakce majetků za vypůjčené peníze, podivně získávané půjčky s politickým vlivem, falešná prohlášení, podvody též daňové, vzájemná obviňování a vytáčky. Došlo k odsouzení víc než tuctu osob buď do vězení nebo aspoň k peněžním pokutám. Mezi nimi ale nebyli manželé Clintonovi. Hillary unikla i z jiné nepravosti, týkající se neregulérního počínání v advokátní firmě. Její tamější, hodně hrabivý, klienty okrádající kolega Webster L. Hubbell byl Clintonem pový58 POLYGON 7/1998 OTA ULČ: [pageend60]šen na náměstka ministra spravedlnosti a poté za své krádeže ponížen přičinlivostí Star- rova vyšetřovacího týmu do vězení. Hillary se všelijak vytáčela ze svého spoluúčastenství, předmětné papíry jaksi zmizely a teprve po letech došlo k jejich objevu v Bílém domě, víc než tisíc kilometrů vzdáleného od Little Rocku. Starrova vyšetřovací činnost se začala rozšiřovat. V Bílém domě totiž také našel zaměstnání Vincent W. Foster, další z bývalých kolegů Hillary. Posléze byl značně zaangažo- ván v aféře Travelgate, okamžité výpovědi všem zaměstnancům travel office, zařizujícím veškeré cestování personálu Bílého domu. Tento výnosný byznys byl pak předán přátelům první dámy, která, vzdor svědectví přímého účastníka, svou roli rezolutně popřela. Foster, důvěrný přítel Clintona (ten se o něm vyjadřoval jako o Rock of Gibraltar čili skále, o níž se lze opřít), v pracovní den 29. července 1993, čili půl roku po Clintonově složení prezidentského slibu, sednul do auta a z Bílého domu odjel. Za pár hodin tam telefonuje anonym, že Foster je mrtvola za řekou Poto- macem. Načež se začaly kupit podivnosti, jedna za druhou. Zmizela aktovka, s níž Foster nasedal do auta. Na Fosterových podrážkách nebyl sebemenší otisk terénu, kterým by býval musel projít od zaparkovaného auta. Na oděvu se našly kousky vlákna z koberce. Na magickém koberci věru nepřiletěl - leda že by hov koberci zabaleného někdo přinesl. Na místě údajné sebevraždy se nenašla smrtící kulka či úlomky lebeční kosti. V případě skutečně sebevražedného výstřelu by zasažená hlava měla stopy střelného prachu. Kdyby se Foster byl střelil onou pistolí ráže 38, z ruky by mu byla odlétla aspoň pět metrů daleko. Při vyvolávání policejních fotografií došlo k jejich znehodnocení. Kam se poděly policejní roent- genové snímky? Fosterův představený odstranil písemnosti z jeho kanceláře dřív, než se k nim mohli dostat vyšetřovatelé. Tři nezávislí odborníci, včetně děkana oxfordské univerzity, potvrdili, že Fosterův údajný dopis na rozloučenou je padělek. Starr měl rovněž na starost vyšetřování tzv. Filegate - protizákonné iniciativy Bílého domu získat od FBI osobní spisy zaměstnanců, kteří pracovali pro bývalé prezidenty Reagana a Bushe. Dosud se nedošlo k ustanovení zvláštního vyšetřovatele v politicky daleko závažnější a rovněž v České republice nikoliv neznámé praxi, totiž ilegálního získávání volebních fondů do partajních žoků. V rozporu se zákonem přispívali Clintonově Demokratické strany i cizinci, včetně osob se spojením na čínskou komunistickou tajnou službu. Prapodivná individua se účastnila dýchánků s Clintonem v Bílém domě. Jak se ale Starr od vyšetřování finančních machinací dostal k vyšetřování sexuálních eskapád? Dostal se takto: Značně nepohledná dlouhonosatá Paula Jones, někdejší zaměstnankyně státu Arkansas, přišla s obviněním, že v Little Rocku v hotelu Excelsior ji tehdejší tamější guvernér Clinton zavolal do pokoje, spustil kalhoty a pokynul, aby vykonala orální lásku. Jí se nechtělo, k ničemu nedošlo, guvernér odešel a dotyčná se teď s několikaletým zpožděním začala domáhat milionové náhrady škody. Po neúspěšné obraně, že nelze žalovat prezidenta za činnost spáchanou před nástupem do úřadu, Clintonův drahý advokát Bob Bennett (účtující kolem pěti set USD/hod.) odmítl možnost mimosoudního vyrovnání za rozumnou, spíš symbolickou sumu a za omluvu. Převeliká to chyba! Advokáti Pauly Jones se pustili do pátrání, všemi možnými směry najít pattern - důkaz o nepatřičném Clintonově počínání i v jiných případech. Už během prezidentské volební kampaně v roce 1992 oznámila pohledná Gennifer Flowers veřejnosti, že s kandidátem 12 let udržovala milostný poměr. Clinton obvinění rázně popřel, nicméně připustil, že nebyl vždy dokonalým manželem - a v místopřísežném prohlášení {sworn deposition) přiznal, že s ní tedy doopravdy souložil - jednou. Tvrzení, svou věrohodností porovnatelné s vtípkem z Bílého domu za šéfovými zády, že - s výjimkou Hillary - žádné ženy s ním nespaly. Naopak, byly u toho zcela vzhůru. Slídící ohaři Pauly Jones vypátrali další dámy a jednou z nich právě byla dnes již globálně proslulá Monika Lewinski. Přitloustlá, nepříliš vzdělaná, ale hodně ambiciózní a povídavá. V roce 1995 se dostala do Bílého domu jako jedna z 250 stážistů a stážistek. Na starost měla třídění pošty v postranní budově, aniž by prezidenta mohla kdy vidět. Jenže 14. listopadu (1995) zásluhou obstrukce republikánských kongresmanů došlo k rozpočtovému zádrhelu; nebyly peníze na výplatu, zaměstnanci museli na nucenou dovolenou a jakýsi provoz podniku zajišťovali oni dobrovolní, POLYGON 7/1998 59 [pageend61]neplacení stážisté. Monika tak mohla proniknout do kýženého západního křídla (West Wing) Bílého domu, k prezidentovi, a den poté, 15. listopadu, tedy v rekordním čase, se podle svého tvrzení již laskala s jeho klínem. Po rozpočtové krizi, trvající jen pár dní, se nevrátila na původní vzdálené pracoviště. Dostala placené zaměstnání ve východním křídle (East Wing), z něhož k prezidentovi už nebylo daleko. Nad počínáním této mládeže vykonávala dohled Evelyn Lieberman. Ta buď jen z vlastního popudu či z ponouknutí manželky Hillary zařídila přesun hyperaktivní Lewinské na dostatečně vzdálené pracoviště v Pentagonu. Tam se Lewinská skamarádila se starší, rozvedenou úřednicí Lindou Tripp, jíž se svěřovala o svých avantýrách s prezidentem, o jeho výlučném zájmu o orální sex, a kochala se představou, že se stane jeho speciální asistentkou v tomto oboru (blow job - nemravná dvě slova, která americký tisk vyjádří jen začátečními písmeny). Referovala, že s prezidentem si pravidelně telefonují a dávají dárky. Dostala od něho všelijaké cetky, též knihu básní Walt Whitmana Leaves of Grass (přesně takovou, jakou před 20 lety věnoval Hillary, jíž se tehdy kořil). Monika za ním z Pentagonu po večerech dochází, když paní manželka je mimo město. Do Bílého domu se hned tak někdo nedostane a každou oprávněnou a ověřenou návštěvu zaznamená kompjútr do tzv. log book. Bývalá stážistka Lewinská takových návštěv uskutečnila třicet sedm. Láska trvala rok a půl. Monika se dlouze vypovídávala i po drátě a přítelkyně Linda pro jistotu tato sdělení případně historické váhy zaznamenávala na magnetofon. Vedlo ji k tomu docela racionální uvažování: jestliže by byla předvolána svědčit a řekla by pravdu, těžko by jí někdo věřil a velmi lehko by mohlo dojít k jejímu vlastnímu existenčnímu zničení. Máme rok 1997. Advokáty Pauly Jones vyčenichaná Monika obdržela 17. prosince soudní předvolání (subpoena) vypovídat o vztahu k prezidentovi a přinést všechny dary, co kdy od něho dostala. 28. prosince Lewinská vykoná svou poslední návštěvu Bílého domu. Clinton ji uklidňuje: nejsou svědci, vše se dá popřít a co do darů, pokud je teď vrátí, nemohla by je přece k soudu přinést. Důvod oněch 37 návštěv nechť vysvětlí, že chodila za Clintonovou sekretářkou Betty Curri. Ta pak telefonuje Lewinské: „Slyšela jsem, že pro mne něco máš,“ a to něco si přijde vyzvednout k ní do bytu. 7. ledna 1998 Lewinská v místopřísežném prohlášení (affidavit) popře existenci jakéhokoliv intimního styku s prezidentem. 8. ledna Clinton pro ní zařídí přes svého vlivného přítele Vernona Jordana interview v New Yorku u firmy Revlon, která jí nabídne zaměstnání s platem 40 tisíc dolarů ročně. Nebylo to poprvé, kdy Jordan byl ochoten vypomoct. Když hrozila pohroma, že ze zlo- dějství usvědčený ex-náměstek ministra spravedlnosti Hubbell bude příliš povídat, jeho mlčenlivost zaručil šestimístný dolarový obnos za pofidérní poradenskou činnost (consultancy fee). 12. ledna Trippová v obavě, že by též mohla obdržet příkaz ke svědecké výpovědi, jde za Starrem povědět mu o prezidentské avantýře a existenci magnetofonových záznamů. Starrův úřad ji vybaví odposlouchávací aparaturou, snadno skrytou na jejím dost objemném torzu. 13. ledna jde Trippová na dlouho trvající oběd s Lewinskou, která opakuje - a magnetofon zaznamenává - intimity s prezidentem a navíc se svěřuje o iniciativě ji odklidit do pohodlného zaměstnání v New Yorku. 14. ledna Lewinská přinese Trippové tzv. talking points, tři stránky instrukcí, jak nepravdivě vypovídat v případě potřeby. 15. ledna Starr získá oprávnění od federálního soudu pustit se do vyšetřování, zda Clinton a Jordan ponoukali, aby Lewinská křivě přísahala. Teď ta záležitost přestala být pouhou privátní eskapádou, ale závažným trestným činem, zvaným obstruction of justice. 17. ledna Clinton, který neměl o existenci magnetofonových záznamů tušení, ve svém místopřísežném prohlášení v onom stále se vlekoucím případě žaloby dlouhonosé Jone- sové, na otázku o Lewinské rezolutně popřel existenci jakéhokoliv sexuálního vztahu. Rovněž tvrdil, že se nepamatuje vůbec někdy s ní být o samotě za zavřenými dveřmi. K ob- strukci průběhu spravedlnosti tady přibyl další závažný zločin: perjury čili křivá přísaha. Den předtím, 16. ledna, začala aféra prosakovat na veřejnost, když FBI konfrontovalo Lewinskou a reportéři začali vznášet dotěrné dotazy. Narůstal tlak, aby Clinton v této věci promluvil k národu. Významný komentátor 60 POLYGON 7/1998 [pageend62]George Will zdůraznil prezidentovu nepopiratelnou výhodu, totiž jeho naprostý nedostatek jakýchkoliv etických zábran. Senátor Bob Kerrey, příslušník téže Demokratické strany jako Clinton, přidal kompliment, že to je „mimořádně dobrý lhář“. Počíná si vskutku velmi zdatně. V roce 1996 vyprávěl o svých živých a bolestivých (vivid and painful) vzpomínkách na rasisty vypálený černošský kostel v Arkansasu. Jenže v Arkansasu nikdy k něčemu takovému nedošlo. V případě absolutní nutnosti přizná jen to, co druhá strana již ví, ale i pak se pokusí o rozmělnění jezuitskými eskamontážemi, nuancemi, piruetami, polopravdami, vytáčkami, užitím pasivního tvaru, svedením odpovědnosti na někoho jiného a když už nic jiného doopravdy nezbývá, na amnézii. Nepamatuje se. Během první prezidentské volební kampaně (1992) na otázku o kuřbě mari- huány odpověděl, že ji nevdechoval a že v žádném případě neporušil zákony této země (marihuáně se věnoval za svého pobytu v Anglii). Lance Morrow, vynikající muž pera, v esseji „Potíže s přítomným časem“ (Time, 30. března 1998) vysvětluje Clintonovo tajemství: je to genius přítomného času, unikající kulím a oprátce, je to první prezident post- strukturalismu. Dle principů francouzského teoretika Jacquese Derridy je realita pouze „text“ vhodný pro nekonečné interpretace a linguistické manipulace. Jak již Nietzsche pravil, fakta neexistují, pouze jejich interpretace existují. (Porovnejme s Karlem Popperem, který zdůrazňoval nemravnost nevěřit v realitu.) Prozatím Clintonovi všechno prošlo, ze všeho se vyzul, s nabývajícím pocitem své nezranitelnosti. V tomto případě s Monikou - aférou pojmenovanou jako Zippergate - by ale mohlo jít do tuhého. Však po svém vhodně váhavém, částečném, okolnostmi vynuceném přiznání o pletkách s Gennifer Flowers měl už pověst prostopášníka, vzatého na milost jen proto, že se svatosvatě zaručil svým budoucím cudným chováním. V onom kritickém lednu se spojil se svým bývalým poradcem Dick Morrisem, autorem taktiky a strategie úspěšných volebních a jiných vítězství, který ale v roce 1996 rezignoval. Opustil Bílý dům poté, co se na něho, manžela a otce rodiny, provalila dlouhodobá avantýra s prostitutkou a jeho obzvláštní záliba ve fetišismu. Prezident se mu svěřil, že s Lewinskou „jaksi uklouzl“ (slipped up), ale že veškerá obvinění jsou falešná. Jeho štáb se hádá, jak nejvhodněji komunikovat s národem. Právníci chtějí říct co nejméně, političtí poradci doporučují větší vstřícnost. Morris doporučil uspořádat průzkum a zjistit reakci voličů na případné přiznání, že k aféře s Lewinskou došlo. 21. ledna se uskutečnilo interview s Jim Lehrerem (televize PBS), na které se Clinton důkladně připravil. Například na otázku „Měl jste pohlavní styk s touto mladou ženou?“ odpověděl: „Žádný takový pohlavní styk neexistuje.“ Celkový dojem: zombie, naprogramovaný právníky. 23. ledna přibyl do týmu právníků Clintonův dlouhodobý poradce a přítel Mickey Kantor. Ten s podporou první dámy trval na „zdi mlčení“ (wall of silence). Týž den Clinton shromáždil členy své vlády a ujistil je, že s Lewinskou vůbec nic neměl. Totéž důrazně zopakoval 26. ledna v televizním projevu k národu, s prstem zdviženým a namířeným k obrazovce. Toto byla jeho slova: „Chci, abyste mě pořádně slyšeli, znovu to teď řeknu. Neměl jsem žádný sexuální poměr s tou ženou. Monikou Lewinskou.“ Použitý výraz that woman lze také přeložit nelichotivým „ta ženská“, k potvrzení Clintonova stylu lidi kolem sebe využívat a v případě potřeby je okamžitě odhodit. Každopádně toto kategorické vyvrácení pomluv zvýšilo prezidentovu popularitu v národě a rovněž i jeho sebevědomí. Právníci k původnímu principu „čím méně, tím lépe“ přidali ještě jeden, a sice „čím později, tím lépe“. Vyšetřovatel Starr totiž nelenil. Vyhledával a obesílal tucty všemožných svědků odpovídat na otázky před tzv. velkou porotou (Grand Jury), 23členným sborem vesměs černochů a černošek. Clintonovi právníci se vehementně bránili, domáhajíce se přiznání výjimek (executive privilege; client privilege). Soudy ale ve všech instancích rozhodly proti Bílému domu. Právník, pokud je zaměstnancem vlády - což většina z nich v Bílém domě je - se nemůže odvolávat na právo confidentiality. To může jen osobní advokát, jehož by si Clinton platil z vlastní kapsy. Soudy rovněž odmítly námitky proti svědecké povinnosti členů jeho ochranky. Tyto úmyslně zaviněné průtahy, rovněž zvětšované neochotou dodat vyšetřovateli požadovaný písemný materiál, ale poskytli POLYGON 7/1998 61 [pageend63]munici proti Starrovi, teď obviněného, že záležitost z politických důvodů protahuje, že už to stojí daňové poplatníky 40 milionů. Argument účinně působil na veřejnost, jíž jako by unikala samozřejmá otázka, proč prezident, zdůrazňující svou nevinu, se mermomocí snaží vyhnout příležitosti svou nevinu svědecky přednést před soudem. Rovněž jako by málokdo zapochyboval nad Clintonovým tvrzením, že Starr se zlovolně dopouští invasion of privacy, tedy něčeho, na co jsou Američané obzvláště hákliví. Což se zapomnělo na Clintonovo zapřísahání, že po pletkách s Gennifer Flowers neznesvětí Bílý dům? Ten přece není jeho domem - je tam jen dočasným nájemníkem. Manželka Hillary, mnohonásobně už přece podváděná, vyrazila k razantní obraně svého prostopášníka. V interview s televizní stanicí NBC označila „konspiraci pravicových sil“ za zdroj všech potíží. Při následné návštěvě Little Rocku příčinu přiřkla elitistickému pohrdání nedostatečně vyvinutým Arkansasem. Star zatím predvolával k soudu další a další osoby, jejichž svědectví ale zůstává dosud nezveřejněno. Zbývají tedy občasné úniky zlomkových informací a zejména dohady. Nepochybně důležité bylo svědectví Clintonova přítele Jordana, který pomáhal s odklizením Lewinské do New Yorku, a svědectví sekretářky Curri - skromné, poctivé, počestné, nábožensky založené, ale přitom Clintonovi loajální černošky. V televizních záběrech jsme viděli, jak se od soudu vzdaluje vyčerpaná, zdeptaná nešťastnice. Korunním svědkem ovšem zůstávala Monika, jejíž zásluhou vtipálci přejmenovali Oval Office, prezidentův hlavní úřadující prostor, na Oral Office. Její netakticky příliš agresivní advokát William Ginsburg, outsider z Kalifornie, se pustil se Starrem do utkání o mnoha kolech, které ale nikam nevedlo. Poté, co konečně dostal výpověď, nahradil ho tým správných odborníků, který se Starrem dohodl imunitu pro jejich klientku, že nebude stíhaná za křivou přísahu, výměnou za tentokrát pravdivou výpověď o tom, co se skutečně odehrálo mezi ní a prezidentem. Z vlastní iniciativy v igelitové tašce přinesla vyšetřovatelům modré šaty s šedobílou stopou po údajném Clintonově semeni. Dne 5. srpna vypovídala po šest hodin před Starrem. Tentokrát vychrlila spousty detajlů o svém intimním poměru s Clintonem po dobu 18 měsíců, o pokusech, jak aféru ututlat, o darech dříve obdržených a pak narychlo vracených. Ale, na rozdíl od žalobkyně Jonesové, svědkyně Lewinská rozhodně nemínila Clintonovi uškodit, ani vzdor snahám Bílého domu ji očerňovat jako patologickou lhářku, oběť vlastních fantazií. Potřísněné sukno bylo to, čemu se anglicky říká smoking gun, kouřící zbraň, s pomocí zkoušky DNA zjistitelný korunní důkaz, z něhož se nedá vybruslit. Konstruktivní nápad měl pouze jeden karikaturista, který Clintonovi doporučil, aby tvrdil, že to byly jeho vlastní šaty a tím by onen důkaz s uschlým semenem dokonale znicotnil. V podstatě puritánský národ, v němž je i rabátkům zakázáno pobíhat nahatě na pláži, a není dovoleno spatřit odhalenou prsní bradavku na televizní obrazovce, týž zdroj ve večerních zprávách, den co den, přinášel další delikátnosti stran orálního milování a semenění na textil, s následnou potřebou rodičů vysvětlovat zvídavému potomstvu. Nepřekvapí proto, že v průzkumech veřejného mínění valná většina - přes dvě třetiny respondentů - vyjádřila přání těmhle nechutnostem se již nevěnovat, zapomenout na ně, pryč s nimi. Národ se začal přiklánět k francouzskému hodnocení předáků podle jejich výkonu ve funkci k prospěchu národa, a ne výkonu v posteli, tam ať si dělají co chtějí. „Ztratili jsme jako národ schopnost mravního rozhořčení proto, že ekonomii se vede dobře?“, se pozeptal významný žurnalista v The New York Times. Současná hospodářská prosperita země jako by způsobila, že burzovní index Dow Jones je důležitější než Paula Jones, Monika Lewinski a batalión dalších ženštin. Krátce po tomto druhém svědectví Lewinské a pokračující neochotě Clintona spolupracovat s úřadem zvláštního vyšetřovatele, Starr poslal prezidentovi soudní příkaz (subpoena) svědčit před velkou porotou. Něco takového v trestní věci se stalo poprvé v dějinách USA. Clinton se mohl odvolat na ústavně zaručené právo (tzv. Fifth Amendment) nevypovídat v případě, že by výpověď mohla vést k trestnímu postihu. Manévr legálně oprávněný, ale politicky neúnosný. Tak se zpravidla hájí gangsteři, tím by se utvrdil předpoklad viny. Nemenší politickou třaskavinou by se stalo prezidentovo rozhodnutí soud ignorovat a tak vyvolat ústavní krizi. 62 POLYGON 7/1998 [pageend64]Došlo k dohodě. Starr stáhl subpoena a Clinton se zavázal „plně a poctivě" (fully and truthfully) vypovídat. Dostalo se mu privilegia vypořádat se s touto nepříjemností televizním přenosem z Bílého domu do porotní síně, a navíc mu bylo dovoleno mít po ruce radícího právního zástupce Davida L. Kendalla. Clintonovi juristé, spolu s chotí Hillary, prosazovali alternativu co nejmenší spolupráce, političtí poradci prosazovali opak. Obojí ale značilo cestu k minovému poli: jak zamlčením, tak přiznáním hrozilo nebezpečí z trestního postihu za předešlé křivé svědectví (perjury) a bránění průchodu práva (ono obstruction of justice). Pondělí 17. srpna byl ten den. Konfrontace za zavřenými dveřmi začala ve 13. hodin, Clintonova výpověď trvala čtyři hodiny plus další hodinu, když značně rozrušený prezident si odešel uklidnit nervy. Na otázky o povaze intimních styků s Lewinskou odmítl odpovídat. Týž večer - ve 22 hodin - přečetl národu své přiznání, na němž s poradci usilovně pracoval. Projev, trvající jen něco málo přes čtyři minuty, udělal katastrofální dojem. Clintonovo Waterloo. Národ čekal poctivé přiznání a poctivou omluvu a nedočkal se ani jednoho. Clinton se pustil do svých proslulých verbálních piruet. „První své veřejné přiznání, že lhal, začal s novou lží,“ napsal komentátor Charles Krauthammer (Time, 31. srpna). Prezident oznámil, že otázky odpověděl truthfully (pravdivě), že jeho odpovědi byly legally accurate (přesné, správné), že ale jeho vztah k Le- winské nebyl appropriate (vhodný, přiměřený), že ve skutečnosti byl wrong (chybný, nesprávný). Uvědomuje si, že jeho předchozí vyjádření ve věci vedlo k nesprávnému dojmu, že svou ženu a dceru, které obě nanejvýš miluje, uvedl v omyl. Je vůbec možné, že by on mohl věřit vlastní verbální akrobacii? Na jedné straně tvrdit, že si nepamatuje být kdy s Lewinskou sám za zavřenými dveřmi, a posléze protestovat, že jakékoliv podrobnosti o jejich vztahu jsou příliš privátní? O své zálibě pro orální pohlavní styk odmítl vypovídat, ale jeho advokáti dali do oběhu tézi, že něco takového není vůbec sexuální styk, a pokud snad ano,'tak jen v případě aktivní Lewinské a nikoli pana prezidenta, pasivního příjemce, svatouška ve věci. Všeho všudy druh rozzlobené, podrážděné lítosti ne nad vlastním počínáním, ale nad skutečností, že přistižený se z toho nemůže vyvléct. Vzdor domluvám svých zdrženlivějších poradců, ale s velkou podporou Hillary a advokáta Kendalla, Clinton svou katastrofální řeč korunoval útokem na Starra, že on je ten pravý zloduch, strůjce celé té nechutné, nekonečně se vlekoucí, daňové poplatníky zatěžující aféry, připravující ho o nárok na soukromý život, o nárok nadále úspěšně pracovat pro blaho národa. Příští den po onom dramatickém pondělku The New York Times v úvodníku charakterizovaly Clintona jako člověka s všemožným politickým talentem, ale s fatálním defektem, totiž přesvědčením, že je imunní vůči jakékoliv zodpovědnosti. „Sice byl dvakrát zvolen do úřadu, ale to z něho neudělalo představitele, který bude postrádán, až z Washingtonu odejde.“ Původní náčrt Clintonova projevu obsahoval omluvu Monice a její rodině, ale byla vyškrtnuta na údajné naléhání Hillary. Po uši zamilovaná Lewinská v prvním místopřísež- ném prohlášení v jeho prospěch lhala a v druhém pouze přiznala intimity, ale ne následné prezidentovy pokusy je zahladit. Její idol, který naznačoval, že jednou si ji vezme, až se zbaví Hillary (M. Dowd, NYT, 23. srpna), teď jejich velkou, osmnáct měsíců trvající lásku před veřejností deklasoval na politováníhodný poklesek. Starrův vyšetřovací úřad toto kruté zklamání nepřehlédl a Monika, jen tak snadno nevzdávající, již přišla se svou třetí a nepochybně i nejzávažnější výpovědí, trvající tři hodiny. Starr dodal právnímu výboru sněmovny svou zprávu (445 stran) 11. září. Již příští den ji v plném rozsahu otiskla řada předních deníků a do čtyř dnů byla k mání v knižní podobě. Tím pohroma neskončila. Došlo ke zveřejnění dalších 2800 stran materiálů, mezi nimiž byl i text tzv. sexu po drátě (phone sex), jímž se Clinton s Lewinskou obšťastňoval v červenci 1966 za svého pobytu v Praze. Starrův mluvčí zdůvodnil megatonáž privátních, až pornografických detajlů odkazem na opakované Clintonovo tvrzení, že jeho hrátky se stážistkou nelze pokládat za záležitost sexuální povahy a tudíž že nemohlo dojít k jeho křivé přísaze. Teď se tedy národ mohl v hoře materiálů dočíst o jejích 37 návštěvách v Bílém domě, o 48 darech, o orálním milování i s takovýmito podrobnostmi: (Polygon je toho názoru, že zveřejňování podrobností, které jsou citovány ve POLYGON 7/1998 63 [pageend65]Starrových materiálech, nepatří do seriózního časopisu, protože hraničís pornografií. Prosíme čtenáře, aby nás pochopili. Citát končí:) „Morální pilíř národa s pořádnou puritánskou tradicí! Hlava zbylé velmoci ve světě!“ Potupné šlehy pokračovaly. Právní výbor sněmovny, v němž Republikáni mají většinu, rozhodl zveřejnit ono dosud v tajnosti udržované video se čtyřhodinovou Clintonovou výpovědí před velkou porotou. K televiznímu vysílání pro národ a svět došlo v pondělí 21. září, přesně v době, kdy Clinton pronášel řeč k delegátům OSN při tradičním zahájení zasedání Valného shromáždění. Tam se mu dostalo nevídaných ovací. Clinton však vyzrál nad svými domácími oponenty. Z Bílého domu totiž prosakovaly úmyslně falešné zprávy, že při výpovědi před velkou porotou se prezident neovládal, vybuchoval, zkrátka se choval tak, jak ho národ dosud nikdy neviděl. Ošálení Republikáni škočili na lep, spěchali s vysíláním videa, jehož dopad byl kontraproduktivní. Lyšák Bili, předpokládající, že jeho tajné svědectví bude dřív či později odtajněno, se dovedl kontrolovat, vzorně absolvoval roli svědka, litujícího svého privátního prohřešku. Zahrál to brilantně, aniž by si ale byl odpustil své proslulé verbální eskamontáže, včetně opakovaného tvrzení, že orálním milováním nedošlo z jeho strany k sexuálnímu styku, avšak byl pouze pasivním příjemcem pozornosti Lewinské. Republikáni se tedy nedočkali, že Clintonova podpora ve veřejnosti se konečně rozpadne. Ona naopak vzrostla. Veřejnost, znechucena přívalem zvěstí, se nevraživě obracela především proti jejich poslům. Národ chce mít tuto veletrapnost už konečně za sebou, většina má nadále důvěru k jeho schopnosti úspěšně zastávat prezidentský úřad, aniž by si dělala o jeho osobních kvalitách nějaké iluze. Však národ nemá moc nároku na zklamání: Clintona zvolil dvakrát, s vědomím, že je to smilník, pravidelně s pravdou na štíru. Ne každý Američan míní promíjet. Kamkoliv se teď Clinton pohne, setkává se se zatracujícím skandováním, s dříve naprosto nevídanými protestními plakáty - mnohé jsou vtipné, všechny dost kruté. Už 115 novin se ve svých úvodnících domáhá jeho rezignace. Politici, Většině Američanů se nelíbilo téměř pornografické popisování Clintonových eskapád vyšetřovatelem Starrem. Ani Evropa převážně neměla pro Starrův styl porozumění. Německý spolkový kancléř H. Kohl se v soukromé kritice (zachycené televizí) ke Starrově počínání velmi otevřeně vyjádřil: „Das ist zum Kotzen!“ (To je k zblití!) na něž čekají volby v blížícím se listopadu, dávají přednost se s Clintonem nevidět. V těchto volbách je totiž účast zpravidla pramalá (něco kolem jedné třetiny oprávněných) a k urnám spíš přijdou voliči rozvztekaní než spokojení. V Bostonu prohlásil Thomas M. Finnegan, předseda sněmovny státu Massachusetts, toho nejliberálnějšího v Unii, že v porovnání s Clintonem vypadá Nixon jako morální gigant. Robert Reich, bývalý Clintonův ministr práce a nadále zastánce jeho politické orientace, ho v televizním interview označil jako prezidenta Potemkina, paralyzovaného banální epizodou, která se rozkošatila v pořádné zemětřesení. S tím se teď začal vypořádávat onen právní výbor sněmovny, jíž 2. října Starr dodal další tři tlustospisy vyšetřovacích materiálů, 4600 stran. Z nich je patrno, že Clintonova sekretářka Betty Curri, s dřívější pověstí naprosto pravdomluvná světice, se podílela na kamuflování avantúry s Lewinskou. Z té se z dokumentů vyklubala značně lačná orální aktivistka, marně se domáhající soulože, od níž ale Clinton cudně ucukával. 64 POLYGON 7/1998 [pageend66]Jenže tady nejde o sexuální hrátky, ale o křivou přísahu a zabraňování průchodu spravedlnosti, aby se pravda dostala na povrch. Starr například předložil doklady o tom, jak Clinton po své křivopřísežné výpovědi v sobotu 17. ledna se tuze snažil, aby Lewin- ská rovněž vše popřela: proto čtyřikrát telefonoval vlivnému právníku Vernonu Jordánovi obstarat jí zaměstnání v New Yorku, aby byla z ruky, šestkrát o onom víkendu telefonoval sekretářce Curri, ta telefonovala jedenáctkrát Lewinské a Jordan pětadvacetkrát zpět do Bílého domu. Přijdou na povrch ještě jiné pravdy? Například týdeník Time (12. října 1998) se odvolává na zdroj z Clintonovy ochranky, naznačující, že prezident měl takových eskapád ve své úřadovně s šesti ženami. Štáb v Bílém domě se značně - a prozatím i úspěšně - snažil jejich identitu a svědectví ututlat David P. Schippers, hlavní vyšetřovatel, pověřený právním výborem Kongresu, uvedl 15 bodů, jež by mohly vést k onomu procesu zvanému impeachment - jediné ústavní cestě, jak odstranit prezidenta z úřadu. Ve svém přednesu též uvedl, že víc než sto osob je teď ve vězení pro trestný čin křivé přísahy před federální velkou porotou - čili přesně toho, čeho se dopustil Clinton. Právník, obhajující zájmy jeho strany, se snažil znicotnit lži hlavy státu jejich přejmenováním na misstatement - novotvar ve smyslu jakéhosi neúmyslného přeřeknutí. „Ano, prezident by měl rezignovat. Opakovaně lhal americkému lidu a zradil jeho důvěru.“ Tato slova před čtvrt stoletím pronesl tehdy mladičký politik Clinton na adresu Ni- xona, který vskutku rezignoval. Clinton ale rezolutně odmítá udělat tento národu prospěšný krok. Kongres se musí vypořádat s mimořádně ošidným dilematem. Demokraté odmítají řešení cestou impeachment, v oprávněné obavě, že by to mohlo notně ublížit volebním vyhlídkám jejich strany. Ale ani Republikánům se nechce do tak drastického řešení. Z jejich hlediska je lepší zdiskreditovaný, k vypršení svého mandátu se belhající prezident, než aby byl odstraněn z úřadu. Demokraté většinou dávají přednost kroku jménem censure - přísnému pokárání. Třeba i tučnou pokutu, kterou senátor z Aljašky vyčíslil cifrou čtyř milionů dolarů, na tolik přišlo Clintonovo sedmi- měsíční kličkování před Starrovými vyšetřovateli. Rozhodně lepší řešení, než paralyzovat zemi na dlouhé měsíce, ne-li celý rok, obtížnou impeachment-procedurou, víc politickou než právní, pro níž země beztoho nemá kloudný precedens. Republikáni ale oponují neméně přesvědčivým tvrzením, že prezidentovi, který má primární ústavní odpovědnost dodržovat zákony, nelze promíjet jejich porušování, za něž řada občanů putuje za mříže. Navíc, v ústavě není ani slovo o oné doporučované censure, jakkoli přísné důtce s pokutou či bez pokuty. Právní výbor hlasoval (21 Republikánů proti 16 Demokratům) doporučit sněmovně zabývat se eventualitou impeachment a jeho postoupení senátu, který by o případu definitivně rozhodl. Ktomu hlasování 435 kongresmanů došlo 8. října. Republikánská většina zvítězila. K ní se připojilo 31 Demokratů. Teď tedy dojde k vyšetřování, předvolávání svědků a může se to táhnout do nekonečna, zatímco nebude čas řešit urgentní záležitosti státu. Každopádně neveselá situace, jež pak dodává oprávněnítzv. Broderovu zákonu. David Broder, vážený veterán žurnalista, formuloval zákon, jehož podstatou je toto: Kdo projeví zájem stát se prezidentem této země, tím jen dokazuje existenci svého povážlivého mentálního defektu, který by ho měl od kandidatury okamžitě diskvalifikovat. Binghampton, NY, 9. října 1998 ■ AUTOPUJCOVNA IRENA nabízí k pronajmutí osobní automobily. Na přání budou přistaveny na letiště. Nájem automobilu s manuální převodovkou od 120 USD za týden, s automatickou převodovkou od 200 USD za týden. Sleva při delším nájmu. Adresa: Irena Hasáková, Nesvačily 16, 267 27 Beroun Telefon a fax: ++420-311-684745 nebo jen telefon ++420-311-636906 POLYGON 7/1998 65 [pageend67]VLADIMIR VALENTA: JSME S TEBOU, BILLE! Tak je to napsáno na billboardech podle českých dálnic. Chyba je v tom, že je pode- psán jakýsi či jakési „Erectus“ = po latinskú ztopořený, a za ním už mnohem menším písmem, které jsem nestačil v jízdě přečíst, je asi vysvětlení, zda jde o bar se striptýzem, nebo o sdružení pro vzdělávání mužů v domácnosti či o spolek na záchranu šumavských lesů. Neboť i strom může být „erectus“. Doufám, že je tato aféra mementem, které pomůže znovu definovat míru soukromí každého jednotlivce, včetně soukromí politika, vůči mediím i všemocnému státu, píše Václav Klaus (Lidové noviny, 3.10.1998), který se právě vrátil z krátké návštěvy v USA. Myslím si, že pan předseda poslanecké sněmovny by udělal lépe, kdyby raději opakoval slova Václava Havla na nedávné tiskové konferenci s presidentem Billem Clintonem ve Washingtonu, když se jej novináři pokoušeli zamotat do Clintonovy aféry, že Spojené státy mají některé tváře, kterým on nerozumí. Ovšem, naše české zájmy jsou těsně spojeny se silným a pevným politickým režimem USA, jehož dnešní příznivá zahraniční politika vůči osudu střední Evropy není samozřejmá. A osud Billa Clintona v presidentském úřadě - i když to není pravděpodobné - by mohl negativně na nás zapůsobit. Proto ty sympatie, které by se však neměly změnit ve slepé fandovství. V prvé řadě nejde o vměšování se do soukromí čelného politika a ani o politický spor. Tato aféra oběma americkým politickým stranám přišla nevhod. Demokratům proto, že Clintonův pád se odrazí na výsledcích v listopadových volbách do Kongresu, kdy namísto politického programu se povedou diskuse o lascivních stránkách Clintonovy aféry a jaké stanovisko demokratičtí kandidáti ve sněmovně zaujmou, až se bude hlasovat o impeache- mentu, což bych rád nahradil českým slovem „nařčení“, na zbavení Clintona president- ského úřadu. V tom směru jsou jakési náznaky, že by demokraté, aby odstranili tento skandál jako volební téma, rádi nalezli s republikány nějaký kompromis, mírnější trest, jako je důtka s peněžitou pokutou, ale pro to není v ústavě žádná opora. President je buď hoden zastávat svůj úřad nebo není. Republikánům Clintonův skandál nepřichází vhod proto, že sice v listopadu z toho vytěží ve volbách, ale obávají se, že Clintonovou resignací uvolněné presidentské křeslo obsadí vicepresident Gore a že tak bude mít za dva roky automatickou výhodu, jako každý úřadující president, na své znovuzvolení na další čtyři roky. A nemít v držení presidentský úřad nemůže vynahradit žádné, jakkoli veliké, vítězství v Kongresu. Nejde také o morálku a sex. Jde v základě o otázku práva, dodržování zákonů a o rovnost občanů před zákonem. President Clinton je obviněn, že křivě přísahal. O čem ta přísaha byla, je vedlejší. Přísahaje přísaha. A president, který přísahal i na ústavu při svém presidentském slibu, že bude zákony chránit, je ve dvojnásobně těžké situaci. Čtenáři Chevalierova humorného románu Zvonokosy se pochopitelně potěší nad některými situacemi, v nichž se nalézal president Člinton s praktikantkou Monikou Lewinskou, jak je popisuje zpráva vyšetřovatele Kenneth Starra. Ale je třeba vědět, že Starr musel čelit obratné taktice obviněného presidenta, který mistrně kličkoval v sexuologických termínech. A právě obsahem Clintonovy přísahy, kterou se chtěl - dočasně se mu to i podařilo - zbavit nařčení ze sexuálního obtěžování, jež vůči němu vznesla Paula Jones, byl blíže nedefinovaný pojem sexuální styk. Před vyšetřovatelem Starrem stál tehdy úkol přesně popsat, co se vlastně mezi Billem a Monikou dělo. A zda je sexuálním stykem i orální sex, nebo zda je možno tuto „disciplinu“ zařadit do radovánek provozovaných bujnou mládeží v biografech Drive-In na zadním sedadle automobilu. Tedy do kategorie polibků jen o něco více povážlivých, než je třeba pusinka na čelíčko. Proto se na Starrovu hlavu sesypalo tolik rozhořčení i v českých novinách od lidí, kteří už i ze starého zvyku se rádi chápou všeho, čím mohou USA znectít. Tím spíše, že i onen obskurní vydavatel Flynt, jemuž pomýleně Miloš Forman svým filmem přidal na popularitě, označil Starra za talentovaného potenciálního autora pornografií. To celé je absurdní asi tak, jako když bychom označili prokurátora, který před soudem věrně popíše vraždu, za sadistu, který se potěšuje popisem vražedných ukrut- 66 POLYGON 7/1998 [pageend68]ností. Navíc, role vyšetřovatele podáním zprávy Kongresu končí a Starr už nebude mít možnost cokoli doplňovat, jak by to bylo možné před soudem. Ve své zprávě se Starr také zabývá skutečností, že Lewinská byla podřízenou presidenta. President Clinton jistě ví, kolik seržantů v armádě zneužilo svého postavení a zapletlo se do milostných afér se svými podřízenými vojačkami. Nebo naopak pilotka, podplukov- nice, se svým mechanikem. Ti všichni na to doplatili vojenským soudem, vyhazovem z armády a často i vězením. I když president jako vrchní velitel ozbrojených sil USA vojenským soudům nepodléhá, jeho jednání i tuto funkci znevažuje. Co chvíli president vysílá americké vojáky do akcí, v nichž riskují život, a oni musí být přesvědčeni, že rozkazy jsou motivovány těmi nejčistšími úmysly a vynášeny čestnými veliteli. Instituce neplacených internistů, v Bílém domě nebo i v Kongresu, mezi něž Monika patřila, byla zřízena jako určitá odměna oddaným straníkům, aby jejich děti se mohly blíže seznámit v praxi s nejvyššími institucemi státu. O to pikantnější je tato aféra. Byla snesena ještě řada dalších důvodů, proč by se měl Kongres celou aférou zabývat. V neposlední řadě je to i skutečnost, že při vyšetřování předchozích skandálů byly některé případy odloženy proto, že nikdo se nepokoušel zlehčovat pravdomluvnost manželů Clintonových, která je ovšem nyní v případě presidenta prokazatelně zpochybněna. A v tomto případě není podstatné, co bylo důvodem ke lži. O to také v případě „Zippergate - poklopcové brány“ jde především. Nařčení Impeachment, který nyní vážně hrozí presidentu Clintonovi, není soudem nad trestným činem, ale nařčením, které podle návrhu právního výboru sněmovny bude nyní prošetřovat plenum Kongresu. To bucf Starrovu zprávu přijme jako celek, nebo z ní libovolně vybere to, co považuje za podstatné nikoli k právní obžalobě presidenta, ale k prohlášení Billa Clintona za nehodná presidentského úřadu. Avšak toto prohlášení nakonec neschvaluje sněmovna representantů, ale senát, který jako stočlenná porota bude hlasovat o návrhu sněmovny. Za celou dobu trvání USA se stalo pouze jednou, že k takovému hlasování došlo. V 19. století president Jackson unikl výroku o zproštění úřadu jediným hlasem. Před 25 léty president Nixon viděl neodvratnost takového osudu a raději resignoval a tím zachránil Spojené státy i sebe před martyriem, které tenkrát, jako i dnes Clintonova aféra, lidu Spojených států aféra „Watergate“ přinesla. A také si zachránil svou presidentskou pensi. Ovšem Nixonův nástupce Ford smetl se stolu jakoukoli možnost Nixonova dalšího stíhání udělením milosti bývalému presidentovi, na což Ford prakticky těžce doplatil. I když dnes stěží někdo pochybuje o tom, že to bylo to nejlepší, co se dalo v zájmu USA učinit, aby se zabránilo vytvoření nepřeklenutelné roztržky mezi stoupenci Nixona a stoupenci čistého ústavního pořádku. Tehdejší demokratičtí kritici presidenta Forda tak velmi pravděpodobně uzavřeli nouzový východ, kterým by mohl v budoucnu Clinton uniknout trestnímu stíhání, až opustí presidentský úřad. Jestli opustí, nic není dosud rozhodnuto a je lépe nic nepředpovídat. Nepatřím k těm, kteří by z toho měli radost. Ale také nepatřím mezi ty, kteří se snaží bez znalosti věcí hodnotit případ podle svého vkusu a chtěli by svoji morálku a laxní úsudky aplikovat na jiné národní společnosti, které mají jiné zvyky, zásady a mravy. ■ Vydávání Polygonu v roce 1998 sponsorují: Agentur Pazdera, Zürich - Ruda Chalupa, Uppsala Věra Divoká, Zürich / Denia - Stanislav Dušánek, Wollerau (CH) JUDr. Milan Hulík, Praha - Olga Jonášová, Bethesda, MD Manželé Linkoví, Göteborg - Rudolf Soukup, Saarbrücken G.J.Strejka, Quito - Jaroslav Teplý, Voorburg (NL) Dr. Eduard Vedral, Cicero, IL POLYGON 7/1998 67 [pageend69]O nemravnosti, šokující nemravný svět (Evropské myšlení může jen stěží pochopit hrdost a samočisticí funkci společenského systému USA, který pomalu, ale jistě vyplavuje nečistotu ze svého oka. Kdo zde - všeobecně - jedná nezákonně, staví se mimo zákon a ne do světel večírků lepší společnosti a politicky zastřešených akcí. - MFD 28. září 1998) Naši zemi, kromě družic a různého odpadu z kosmické velkovýroby, obíhají i aféry. Kosmickou rychlostí přinesou skandál i do nejzastrčenějších koutů planety, aby šokovaly, rozčilovaly, nebo i obveselovaly pozemšťany. Superaféra posledních týdnů nese pečeť prezidenta Spojených států Billa Clintona. Podrobně rozebírá morálku nejvyššího představitele, ekonomicky, technicky i vojensky nejvyspělejší světové velmoci. Přes dvacet let jsem poznával a studoval mentalitu Američanů a tak si dovolím k aféře prezidenta Clintona (který - mimochodem - je i mým prezidentem) napsat tak, jak je v Americe zvykem, pár otevřených slov. Některé demokraty v evropských metropolích a obzvlášť ty devítileté ze střední Evropy, z dvaačtyřicetileté protiamerické kampaně, pobuřuje především obsah aféry, známé též pod jmény Zippergate, Porngate a Poklopec neboli rozporek. Některé redakce si ubrousek neberou ajde-li o nemravu, pak jdou američtí novináři za pravdou jako ohaři. A jde-li ještě navíc o nemravu na postu nejvyšším, v Bílém domě ve Washingtonu, pak ani ten nejbohatší a nejmocnější kapitalista či politik nemá naději je zastavit nebo svést ze stopy. Náš člověk, léta nucený poníženě žmoulat klobouk už před vrátným na ministerstvu, je touto, ničím neomezenou kritikou bičující i ty nejmocnější, často zmaten nebo dokonce pobouřen či vnitřně otřesen. (U nás jsme na panstvo vždy vzhlíželi s úctou spíše lokajskou a tu nedemokratickou „třasavku“ máme ještě z dob, kdy u nás panstvo ze zámků jezdilo v kočárech, my byli jeho poddaní, pracovali „na panském“ a žmoulali klobouky, i když o to někdy ta „Nejšlechetnější Jasnosť ani nestála.) Někdo možná očekával, že pro zemičku, ve které se všechny aféry a superskandály „vychytrale“ ututlají, jejichž vyšetřování pravidelně a s rutinou mizí do ztracena, bude Clintonova aféra, obíhající globus, velkým poučením. Především o demokracii - ne jako frázi, ale o tom, čím v Americe demokracie opravdu je - o vládě lidu, dále, že bude poučením o rovnosti všech občanů před zákony, poučením o svobodě slova, poučením o právu občana vědět a kontrolovat ty, které volil a jimž dal svou důvěru pro úřad nejvyšší, z něhož se psaly a píší nejen dějiny Spojených států, ale nejednou v osudových chvílích i dějiny lidstva. Žel, náš postoj k oné aféře je spíše zabudován a vychází z komunistické nauky o „zahní- vajícím americkém imperialismu a prohnilé kapitalistické společnosti“. V naší reakci na „sex-skandál“ v USA z našeho tisku spíše slyšíme unisono: Fuj, vy Američané! Čteme rady, jak se ta nemravnost měla ututlat i údiv a lítost nad tím, že se prezident Clinton po všem tom zapírání nakonec přiznal. Nejčastěji čteme i slyšíme - cože si to ti přitroublí (a jak jinak než) pokrytečtí Amerikáni vůči Nejvyššímu dovolují! V pohoršení se u nás rozřečnily i jazýčky dvaačtyřicet let mlčící k vlastnímu lágrovému osudu v bývalé zemi ticha. Prokázaná zvrhlost je těmito horlivými obhájci Clintona prezentována jako nepatrný poklesek, manželská nevěra jako něco, co vůbec nestojí za řeč a všechny lži, pronesené na tak vysokém postu jsou prý prkotinou, které se ti pod Bílým domem nemají vůbec všímat! V mocném, až komickém přívalu českých receptů k ozdravění demokracie za oceánem, v tom až tradičním trpasličím mentorském kázání, jak by měla americká demokracie vypadat, nelze zapřít nebo nevidět minulost s politruky, kteří nám tak rádi a za tučný plat čtyřicet let Ameriku „objevovali“! Všimněme si, že takovým kritikům najednou vadí, že ve Spojených státech i ti nejvyšší - jednají-li nečestně - se stanou malými a pro veřejnost zavrženíhodnými. Stačí si vzpomenout, jak komunisté věčně omílali, že tam všechna moc patří jen vládnoucím kapitalistům, vykořisťujícím nesvobodný chudý lid. Že tam „si ti nahoře mohou všechno dovolit, protože mají moc a peníze“ atd. Nyní pro změnu zase čteme články na téma, jak se to v té Americe se svobodou tisku přehání, člověk - 68 POLYGON 7/1998 JÁRA MECÚ [pageend70]a zvláště prezident - má mít právo na soukromí a co v tom prezidentském soukromí vyvádí, že je jen jeho věcí. Mužem, který usvědčil prezidenta Clintona ze lži a neřesti a který vede vyšetřování, je v USA vážený a dnes v celém světě známý právník - veřejný žalobce Kenneth Starr. Nejostřejší výpad proti Starrovi, proti americkým novinářům i příliš demokratické americké demokracii odezněl z článku novináře Karla Steigerwalda (MFD 16.9.98). Ten o existenci „všelijakých veřejných žalobců“ a současné aféře píše, že „patrně je to také první vykročení na cestě z demokracie do pekel, na níž Američané jsou díky Clintonově aféře zase první!“ Jestliže si pan novinář Steigerwald myslí, že americká velmoc tím, že v dnešním amorálním světě začala ve své zemi veřejně kritizovat nemravnost, „kráčí do pekel“, je to jeho věc. Horší je, když tím americkým peklem straší čtenáře. (Měl by vědět, že právě peklo mravnost nesnáší!) Novináře Steigerwalda pohoršuje, že „Dnes se všeobecně věří, že politik nesmí mít soukromí, že nesmí nic tajit, že veškeré jeho konání je veřejnosti přístupné... a že nad tímto vyznáním bdí jeho tvůrce - svobodný tisk, který všude vleze a vše vyslídí. Mizí hranice mezi soukromým životem a veřejnou činností,“ píše Steigerwald, což samozřejmě též není pravdou. Ve světě není politika, který by neměl 'své pečlivě střežené soukromí. (I zippergate přece začala za zavřenými dveřmi v soukromí jeho kanceláře.) Stojí za zamyšlení, proč právě americkou očistnou kampaň vedenou proti zhýralcům ve státní správě považuje Steigerwald za „groteskní tragedii, která nemá vůbec nic společného s ochranou demokracie a svobody či právy veřejnosti“. Zřejmě nemá rád „svatoušky“, kteří dávají přednost morálce a nechtějí svět jako nevěstinec pro zhýralce. Steigerwald se přímo zalyká nenávistným hněvem, když píše, že „pod svatouškovskou knutou vypěstuje si svobodný svět už ne vůdce a státníky, s nimiž demokracie začínala, nýbrž vystrašené hejholy, kteří v hrůze ani záclonku v okně nezatáhnou". (Na ustrašené „hejholy“ si může pan novinář sáhnout. V Americe je nenajde.) Nejvýmluvnější a zcela bez ubrousku je závěr zmíněného článku, v němž se říká, že „nám všem může každý pošukaný Kenneth Starr - víme co.“ Inu, ptáka po peří - člověka po řeči. K tomu není co dodávat. Snad jen to, že pan novinář z postkomunistické země by měl mluvit jen sám za sebe a nabídnout americkému právníkovi k políbení jen svůj zadek. Na takové vizitky z Čech jsou Američané zvyklí. Casanovovi v Bílém domě to však nepomůže. Pro mnohé Američany je lhářem a měl by odejít. Jeden z nejostřejších výpadů proti němu učinil americký list Washington Times, který vyšel s titulkem: „Odejdi, ty zavrženíhodný člověče!“ Stejný názor vyslovil i deník Cincinnati Post. Stejný vzkaz vyslal do Bílého domu i nejpřednější americký list New York Times, když napsal: „Prezident bez úcty veřejnosti nemůže přežít“. I Clintonovi spolupracovníci jsou zklamáni, protože byli podvedeni. Prezident jim dlouho lhal, že nařčení Lewinské jsou nesmysly a oni mu věřili a bránili jej. Vsadili do hry o jeho kůži tu svou a teď ztratili věrohodnost. Přemnozí z nich od Clintona vycouvali. I demokratičtí kandidáti v listopadových doplňovacích volbách odmítají Clintonovu podporu. Bývalý prezidentův poradce, který měl k němu nejblíže, nyní v televizních besedách vykresluje ty nejhorší scénáře a dokonce tvrdí, že manželka Hillary musela o nevěře vědět a trpěla ji jen proto, že jí její muž dal oplátkou volné ruce k záletům. Od Clintona se odvracejí i jeho dlouholetí spojenci. Morální svědomí Senátu Joe Lieber- man z Connecticutu označil prezidentovo chování za nemorální. Stejně příkře vystoupili i vlivní senátoři Bob Kerry z Nebrasky a Daniel Patrick Moniyhan z New Yorku a řada jiných. Ministryně zdravotnictví Donna Shalala například otevřeně prohlásila, že „Clintonova osvícená hospodářská politika nemůže nahradit nedostatek morálního kapitálu“. V takové atmosféře se každý zuřivě prskající Clintonův obhájce z postkomunistické Evropy stává směšným trpaslíkem. Nám ve věčně osvobozovaném Kocourkově to vždycky myslelo trochu šejdrem. Vždyť i návštěva prezidenta Václava Havla a jeho kámošské dekorování Billa CNntona naším nejvyšším vyznamenáním - Řádem Bílého Iva - bylo načasováno v nejnevhodnější době. Ve chvíli, kdy Křesťanská koalice v čele s Pat Robertsonem, vysílání Radio America a více než dvě stovky deníků vyzývají Clintona k rezignaci, prezident Havel v lesku ceremoniálu státnické návštěvy k Američanům prohlašuje, že „Bez velmi vážných důvodů se nemá odcházet od načatého díla“ a že „neví, proč by měl odstoupit“. POLYGON 7/1998 69 [pageend71]Pojjtik, který nám ze zámku v Lánech vštěpuje víru ve vítězství pravdy a lásky, najednou při projevu na zahradě Bílého domu prohlašuje: „Jsem rád, že mohu znovu potvrdit přede všemi, že moje žena a já považujeme vás a vaši choť za své velké přátele.“ Nediplomatické a politicky velmi špatné gesto, které navíc přišlo pozdě. Washingtonský Casanova si nepohrával jenom s Lewinskou. Připravují se k zveřejnění videa z procesu s Paulou Jones, staronové pikantnosti týkající se Kathleen Witley či Jennifer Flowers. Jsou připraveny i audiokasety Lindy Trip. Je pravdou, že Clinton má své stoupence. Též od barových pultů z různých bordelů a sex-klubů mají pro něho porozumění. My, kteří žijeme v jiné kultuře a často si pleteme Hollywood s Amerikou a soudíme ji z filmových braků, kterésisamivybíráme, my s athe- istickou výchovou často a záměrně přehlížíme, že Američané jako národ jsou velice pobožní. Pro Američany je samozřejmostí požadovat od svých politiků morální bezúhonnost! Ta vždy byla ve Spojených státech devizou nejcennější. Chceme-li, aby „pravda a láska zvítězily“, pak nemůžeme nemravnosti, nevěře a lži udělovat nejvyšší státní vyznamenání. Dnes, kdy jsme svědky, jak (a to globálně) je svinstvo pardonováno, jak sex bez zábran nahrazuje lásku, jak cynismus se po- šklebuje slušnosti a s jakým gustem triumfuje oplzlost se sprostotou, pak je téměř zázrak, že se našla země, že se našel národ, který se vzpírá akceptovat takovou „morálku“, degene- rující lidskou společnost. Věřím, že se Amerika (opět jako prvá) probouzí k očistě mravní a že tento fakt rozčiluje jen nemravy. Dovolím si dnešní obsáhlou poznámku zakončit úryvkem z dopisu čtenáře pana Dana Drápala, který v MFD píše: „Myslím, že politici nemají lhát. Myslím si, že ani pan prezident Clinton není výjimkou, ani on by neměl lhát. Jsem věrný své ženě. Byl jsem jí věrný a budu jí věrný. Je mým nejbližším člověkem. Ten, kdo lže a zahýbá své ženě, bude patrně lhát i jiným. Podvádí-li toho nejbližšího, proč by nepodvedl i jiné?“ Je povzbuzující, že ještě žijí lidé, kteří se nebojí veřejně obhajovat lidské hodnoty. Vždyť v té americké aféře přece vůbec nejde o Clintona, který, kdyby neměl „z ostudy kabát“, tak už dávno se vzdal úřadu. Zde jde o daleko víc a nejen pro Ameriku: Jeho setrváním v úřadě, jeho vítězstvím, by především zvítězila a byla posílena nemravnost v myšlení lidí. A právě z kořenů nemravnosti vyrůstalo všechno to krvavé, teroristické a pohlavně zvrhlé zlo současného světa. Hostašovice, 5. října 1998 ■ INZERÁT JAN MASARYK ... při jménu, které nosil... musel zemřít... Nový titul na knižním trhu. Jan Masaryk byl zlikvidován. Byla to politická vražda. Zpráva o výsledku šetření z r. 1968 neexistuje. Oficiální zpráva o šetření z let 1993 a 1994 nebyla nikdy vydána. Autorem je býv. šéf čsl. vysílání Hlasu Ameriky a ředitel Svobodné Evropy Zdeněk F. Šedivý. Cena: Kč 149 + poštovné. Dřívější jeho knihy: Světlana. Autor líčí, jak StB po puči likvidovala I. čsl. partyzánskou brigádu Jana Žižky a metody, které při tom používala. Cena: Kč 149 + poštovné. Velká operace popisuje pokus StB o manipulaci ilegality a politického exilu. Knihy dostanete u svého knihkupce nebo přímo v naklad. PAPYRUS VIMPERK, Žižkova 448, 381 01 Vimperk. - Tel/fax 0339 - 412678. Cena: Kč 139 + poštovné. Poštovné do USA a Austrálie: Kč 85. Ze zahraničí použijte Money order nebo osobní šek. Neposílejte hotové peníze. 70 POLYGON 7/1998 [pageend72]Dům se nachází na návsi v malé vesnici Kostelec nad Vltavou (ca. 400 obyvatel), vzdálené 81km od centra Prahy (52km po dálnici Praha Příbram). V blízkosti jsou rozsáhlé lesy a přehrada na Vltavě (Orlík). Zámek Orlík, který patří rodině Schwarzenbergů, je vzdálen asi 4km na protější straně přehradního jezera a hrad Zvíkov je vzdálen asi 14km. Dům pochází z období kolem roku 1850 a dříve v něm bývala pekárna. Provozuschopná historická pec je toho dokladem. Dům prošel rozsáhlou rekonstrukcí v letech 1993 až 1994 a je v dobrém technickém stavu. Topení je ústřední s kotlem na pevná paliva (uhlí) v jednom ze sklepů. Toto topení lze připojit na kotel plynový s vlastním plynovým zásobníkem. V domě je tekoucí studená a teplá voda (vlastní studna), elektrický proud 220/380V, kanalizace je připojena na ekologickou čističku odpadních vod. Zastavěná plocha domu činí 200m2 a zahrada má 400m2. Vzhledem ke své velikosti je nemovitost ideální jako zajímavý venkovský dům, který by se případně po úpravách dal změnit na penzion. Cena k jednání: Kč 2.400.000,-. (Cena dle znaleckého posudku: 2.750.000,-.) Při rychlém jednání je sleva jistá. Přízemí ca. 200m2: Velká vstupní hala (60m2) s klenutým stropem, 3 místnosti, z toho 2 s pecí, chodba, toaleta, vstup do sklepa a krytý vstup do zahrady. Podlaha: terakotové dlaždice, dřevo, kámen. První poschodí ca. 200m2: Byt o velikosti 4 pokojů, kuchyně, koupelna, toaleta, krytá veranda. Kuchyňská linka bez technického vybavení. Podlaha: parkety dub, buk v každé místnosti jinak vykládané, štuková ozdoba na stropě. Půda ca. 200m2: Po rekonstrukci může být použitaiako obytná. Sklep: 2 místnosti, jedna s klenutým stropem (60m2), druhá používaná jako sklad a kotelna. Kontaktní adresa pro zájemce: Ing. Jana Kocmánková Čermákova 7 120 00 Praha 2 Telefon: 00420/2/24 23 90 37-38 V případě mé nepřítomnosti zanechte zprávu a své tel. číslo a já se ozvu. POLYGON 7/1998 71 Nabídka prodeje historického domu v jižních Čechách [pageend73]SOUKROMÁ OZNÁMENI UBYTOVÁNÍ V PRAZE: • PRAHA - Celý kvalitní byt na Vinohradech. Metro, výtah, garáž, max. pro 5 osob. - Tel/fax: 00420-2-749257, telefon (bez faxu) 00420-2-994 2395. • Třípokojový byt s kuchyni a přísl. blízko stanice metra za rozumné ceny. Volejte +420-2-2225 0722 nebo pište na adresu: J. Plíhal, Mánesova 48, 120 00 Praha 2. • Dvoupokojový byt ve vile v patře, koup., WC, TV, možnost použiti kuchyně v přiz. Cena: 400 DEM za týden při obsazeni 7 osobami nebo 12 DEM za osobu a den. Spojení s centrem: autobus + metro. Karel Hasse, Praha 4, Klatovská ulice. Telefon +420-2-644 6035. • V Praze-Zahradním Městě pronajmu slunný byt v zeleni, 2+1 s loggií, 6.p. (výtah), zařízený, částečně renovovaný, s telef., dobré spojení do centra (bus, tram), mod. nák. centrum v místě. Smlouva minim, na 1 rok, měs. CHF 450,- + vedl. nákl. (inkaso). - J. A. Duchon, Gäbelbachstr.45, CH-3027 Bern. NA AZUROVÉM POBŘEŽÍ strávíte krásnou dovolenou v zimě i v létě. V zimní sezóně, když kvetou mimózy, se můžete zúčastnit karnevalových průvodů a koncertů, slavnosti sklizně citronů a pomerančů nebo slavnosti mimózy v lázeňské městě Saint-Raphaěl (poblíž Cannes). Od května do října Vás tu přivítají mořské pláže. Najmete-li si dvoupokojové apartmá s možností vaření, vyjde Vás dovolená levně. Pište o bližší informace na adresu: Les Tourtelles, 47 Allée du Touring Club, F-83700 Saint-Raphaěl - nebo volejte večer: +33-494 82 37 41. • ŠPANĚLSKO-ČESKÝ KROUŽEK COSTA BLANCA: Schůzky přátel Bílého pobřeží každou první neděli v měsíci od 10. do 14. h. v »Casa Šárka«, Denia. Inf. a plánek cesty obdržíte na tel. +34 - 919 41 31 56. PRÁVNÍ POMOC Vám poskytne JUDr. Milan HULÍK, advok. kancelář, 115 03 Praha 1, Bolzanova 1. Tel. / fax: +420-2-24 21 04 49. Z OBSAHU ČÍSLA 7/98 LANDERGOTT Josef: Polovina července až konec září v České republice, politický přehled ................................................ 2 NOVÁK Dušan: detto, hospodářský přehled 13 VALENTA Vladimír: Ptám se pana Klause................................................................................................................................................. 21 ZOUFALÝ Otakar: Zemanovština 23 JAKOUBEK James V.: Svižným krokem vzad............................................................................................................................................. 25 SWIN KE LS-NOVÁKOVÁ Michaela: Politika je o zájmech - interview s polancem Dr. St. Volákem 30 ZOUFALÝ Otakar: Volby na Slovensku a v Německu ........................................................................................................................ 33 ŠETINA Jiří: Lex Jan Antonín Baťa 36 KOLÁČEK Josef: Smír........................................................................................................................................................................................... 40 ŠTILLER Pavel: Opoziční koaliční dohoda / Mnichovské dilema: bojovat či kapitulovat? 43 TEPLÝ Jaroslav: Česká republika a Evropská unie .......................................................................................................................... 49 RADKOVICKÝ Vlastimil: Když tlusté^ lezou do tenkých 54 ULČ Ota, VALENTA Vladimír, MEČŮ Jára: Clintonovy eskapády....................................... ............................................................. 58 Číslo 8/98 vyjde začátkem prosince. Redakční uzávěrka je 18. listopadu 1998 72 POLYGON 7/1998 [pageend74]SPANIEN - IMMOBILIEN seit 1984 DENIA und Umgebung COSTA-BLANCA Informationen bei: IMMOBILIEN WILLY BÄR Postfach 282 CH-8494 BAUMA Telefon / Fax: 052 / 386 32 33 Spanien: 0034-09-607 851 Internet: http://www.imobaer.ch ♦ Neutrální expertizy. ♦ Porady v pojištění, financování, podnikání, koupi a prodeji nemovitostí. ♦ Budete dědit ve Švýcarsku, České nebo Slovenské republice? Pozor na paragrafy! ♦ Jak vysoký bude Váš důchod? ♦ Jak dlouho budete pobírat výplatu v případě nemoci či úrazu? ♦ Zajímáte se o koupi akcií, obligaci apod.? ♦ Znáte výhody "třetího sloupce jistoty"? ♦ Chtěli byste vědět, co je nezbytné a co více či méně nutné v otázkách pojištění? ♦ Vyřizujeme náhrady škod z pojišťoven ve Švýcarsku, SRN, ČR, SR. ♦ Platíte vysoké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžeme Vám proto ve všech směrech vždy optimálně a objektivně poradit. POJIŠTĚNÍ NÁVŠTĚV z České a Slovenské republiky či jiné země Jistě Vám přijde vhod možnost uzavřít výhodné pojištění na nemoc, úraz, úmrtí event, převoz nemocného či zemřelého na náklady pojišťovny. O tom všem Vám milerádi podáme podrobné informace. Denně jsme Vám k dispozici již více než dvě desetiletí na adrese: raenera Kreuzplatz 20, 8008 ZÜRICH, Schweiz Tel. +41-1-932 3222, Fax +41-1-932 5203 rasaara [pageend75]ŠPANĚLSKO - DENIA Začínáme s výstavbou II. vesničky klubového rázu »KOROUHVIČKA« (La Giralria) Charakteristické znaky: Rozloha pozemku 50.000m2, 500m od nádherných písečných pláží. Členění zástavby do několika autonomních částí zaručuje plnou intimitu bydlení. Klidné prostředí s krásným okolím. Na výběr jsou: letní bvtv. řadové domky, rodinné vilky. (Poznámka: I.vesnička s českým zázemím »La Pedrera II« byla realizována v letech 1986-1988.) Informace o všech možnostech oodá: Věra Divoká H: C./Coo 14. E-03700 Penia fAlicantel Telefon: +34-96 578 58 36 Mobilní telefon: +34-919 41 31 56 Fax: +34-96 642 22 78 nebo 96 578 34 48 FRUKTKONDITORI neboli OVOCNÁ CUKRÁRNA je v Goteborgu na Trädgardsgatan 2 a nabízí výborné ovocné polévky ovocné speciality ovocné zmrzliny ovocné dorty a mnoho jiných cukrářských pochoutek RODINA LINKOVÁ Telefon *46-31 - 130 129 FIT FOR LIVE [pageend76]