VĚSTNÍK К DNEŠNÍ POLITICKÉ SITUACI. Československá národní rada americká konala mezisjez- dovou schůzi výkonného výboru ve dnech 6. a 7. dubna v budově ČSA v Ciceru. Na zasedání bylo jednáno o nejdůležitějších problémech naši doby a o úkolech Rady. V zásadních bodech docíleno bylo naprosté shody a o některých podrobnostech bylo živě a věcně debatováno. Duch zasedání, kterému předsedala ses. Vlasta Vrázová a střídavě místopředsedové br. Adolf Cierný, prof. Vratislav Bušek a br. Mikuláš Ferjenčík, byl přátelský a konstruktivní, takže to byla opravdová pracovní schůze, jak má být. Ze zasedáni vyšlo toto prohlášení к dnešní politické situaci: Největším darem lidstva je svoboda, která je zdrojem kulturního a hospodářského rozmachu a základnou lidské důstojnosti. Komunismus, podle našich zkušeností, je protikladem svobody. Chceme-li vůči němu správně postupovat, musíme především komunismus znát a jeho povaze rozumět. Nesmime se nechat klamat nebo svádět povrchovými změnami a přičítat jim povahu změn trvalých, nýbrž musíme hledět na jeho podstatu. Život komunistického řádu podléhá třem druhům změn, vyplývajících z jeho povahy. Předně se v něm střídají pravidelně údobí uvolňování a utužování totality. To jest, dospěje-li totalita takového stupně, že znemožní a umrtví veškerý vývoj, komunistická strana sama zahájí proces uvolňováni, čili liberalisaci, aby vývoj a produkci země oživila, nepustí však při tom z rukou ani jedinou složku moci. A když toto uvolnění ohrozí ne- omezenost její moci, prostě musí rušit všechny tyto zdánlivé svobody. Přechod od stalinismu к liberalisaci a dnešní návrat od liberalisace к utužení režimu je jen posledním příkladem tohoto pochodu. Za druhé, komunismus ke své existenci musí udržet svůj monolitický charakter. Tento charakter je narušován snahami vedení komunistických stran různých národů, aby se osamostatnily od podřízenosti Moskvě. Toto je příčinou napětí mezi vedením komunistické strany Sovětského svazu a některými národními komunistickými stranami, v dnešní době Číny, Albánie, Jugoslávie a j. Za třeti, v zájmu své bezpečnosti musí komunismus odstranit všechny neovládané zdroje myšlení, i za jeho hranicemi. Proto je ustavičný výboj neodlučitelnou vlastností komunistického systému. A proto také musí komunismus pokračovat ve svých snahách ovládnout další země a části svobodného světa, jako dnes Střední a Jižní Ameriku, Asii. Tyto tři síly vyvolávají ustavičně krise komunistického řádu, které však samy o sobě nepostačují к tomu, aby se komunismus zhroutil. Ponechán sám sobě, komunismus má a zná prostředky a opatření к svému zachování. Je úkolem svobodného světa, aby těchto krisí náležitě využil. Dávají nám příležitost odstranit nebezpečí, které ohrožuje naši svobodu. Právě dnešní doba je dobou takové příležitosti, kdy je možné vynutit si návrat svobody národům, které si svobody přejí. Pro Čechoslováky je to nejen otázkou sebezáchovy, ale i otázkou mravní, a my Američané československého původu, hlásící se к československé národní tradici, si toto klademe za úkol. Československá národní rada americká bude proto dále sledovat svůj cíl zachování svobod této země a obnovení svobody Československa. К dosažení tohoto cíle doporučuje Československá národní rada americká tyto kroky: 1. Stavíme se za návrh, aby byl zřízen v kongresu Spojených států Výbor pro otázky porobených národů nebo při nejmenším trvalý podvýbor zahraničního výboru kongresu, aby otázka porobených národů nebyla umlčena. 2. Spojené státy se musí uvarovat všech jednáni nebo smluv, které by přímo či nepřímo naznačovaly nebo dosvědčovaly, že západní mocnosti uznávají status quo nebo jej považují za konečný (jako na př. navrhovanou smlouvu mezi NATO a státy Varšavského paktu). 3. Naopak, Spojené státy mají zařadit požadavek obnovení práva sebeurčení porobených národů na pořad všech konferencí velmocí a všech mezinárodních shromáždění. 4. Obchodních jednání se zeměmi za Železnou oponou má být využito к tomu, aby bylo prosazeno odstranění prohibitivních celních poplatků, které komunistické vlády uvalují na zásilky potravin, šatstva a léků, které jdou ze svobodného světa jako dary jednotlivcům v porobených zemích. 5. Ve všech programech kulturní výměny s komunistickými zeměmi je třeba prosadit úplnou reciprocitu. 6. Spojené státy mají podniknout kroky, aby na pořad jednání Spojených národů byla dána otázka odepření práva sebeurčení národům střední a východní Evropy Sovětským svazem a jeho loutkovými vládami. 7. Deklarace Spojených národů o poskytnutí neodvislosti koloniálním územím a národům musí být vztažena také na národy a země pod sovětskou nadvládou, a vláda Spojených států má o to ve Spojených národech usilovat. Jsme přesvědčeni, že soustavné úsilí Spojených států v tomto směru přinese konkrétní výsledky a zlepší postavení porobených národů, posílí jejich vůli ke svobodě, zabezpečí a posílí demokracii v celém světě a zejména poslouží bezpečnosti Spojených států samých. ČESKOSLOVENSKÉ NÁRODNÍ RADY AMERICKÉ. Číslo 110 Duben 1963 [pageend1]VESTNÍK APRIL 1963 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—EMILIE WELCL Office: 4125 West 26th Street, Chicago 23, Illinois Second class postage paid at Chicago, Illinois VĚSTN í К DUBEN 1963 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3.00. Redaktorka—VLASTA VRÁZOVÁ Administrace—EMILIE WELCLOVÁ Úřadovna: 4125 West 26th Street, Chicago 23, Illinois ZPRÁVA POLITICKÁ, PROPAGAČNÍ, ORGANISACNÍ A TISKOVÁ. Od posledního sjezdu v dubnu 1962 se nic nezměnilo na našich úkolech pro nejbližši dobu, ani na našich cílech pro budoucnost. Minulý rok přinesl sice velké světové události, z nichž nejkritičtější pro nás byla Kuba, ale po kubánské křísí nastalo na čas uklidnění. Kubánské události měly však pro nás ten význam, že přiměly americké občany к přemýšlení o nebezpečí komunismu, takže jsou mnohem přístupnější našim výkladům a varování. Projevuje se to ve zvýšeném zájmu o American Bulletin a naše propagační články. Na domácí frontě máme svoje zkušenosti s návštěvami krajanů v Československu. Návštěvy mají zcela opáčné, protichůdné následky. První skupina se vrací, aby nám poděkovala za vykonanou práci, kterou teprve nyní dovedou plně pochopit a ocenit. Druzí se vrací velice sklíčení a propadají beznaději. gressmen Cunningham, Collier, Derwinski dokonce dvakráte; úvod к článku napsali senátoři Douglas a řada jiných, celkem na 20 členů amerického kongresu upozornilo v Congressional Record na poměry v Československu a výslovně na práci Rady. Někteři, na př. Derwinski, Collier, Cunningham z lowy kritisovali vládní politiku co se týče Tuzexu a kulturní výměny a doporučovali naše návrhy. Podobnou akci jsem zahájila po sjezdu s resolucí o Tuzexu. Několik senátorů žádalo o vysvětlení na Department of State a Department of Justice, proč nemůže vláda Spojených států omezit posíláni dolarů na Tuzex, nebo vynutit si jiné podmínky, na př. posílání omezeného počtu amerických balíků s americkým zbožim atd. V této akci bude Rada pokračovat. Věnujeme velkou pozornost americkým událostem, na př. americké výstavě v Brně, prvnímu vysíláni Telstarem a referujeme o nich tiskem. Americké úřady jsou si vědomy našeho upřímného zájmu o vztahy americko-českosloven- ské. Je naši zásadou, od které neupustíme, že to má být skutečná kulturní výměna ■— reciprocity —, že i nám má být dovoleno posílat americké časopisy do Československa, dárky amerického zboží, jednoduše, že nemáme přijímat diktát komunistů. Protestujeme proti tomu, aby československým komunistům bylo dovoleno jezdit volně po Spojených státech, šířit komunistickou propagandu na veřejných přednáškách atd., zatím co američtí turisté (viz případ Budwayův) jsou zavíráni, když v soukromém rozhovoru hájí americkou demokracii a náš způsob života. Vítáme výměnu názorů, ale odsuzujeme násilí a intriky komunistické vlády, která využívá styků s krajany к šířeni zkázy. Americké vyslanectví projevilo vzácné pochopení pro naši práci, když sám vyslanec navštívil Lány, aby položil věnec ČSNRA na Masarykův hrob к 25. výroči jeho úmrtí. Otázce dědictví do Československa věnujeme též svou pozornost. Články našeho člena br. Karla Rausche vzbudily zájem veřejnosti. Problém nabývá stále větších rozměrů. Poukazujeme na to, že největší prospěch mají komunisté, kteří libovolně si ponechávaji část dědictví z Ameriky. To je jen nástin našich problémů, ale když se nad nimi zamyslíte, poznáte, jak jsou důležité ze stanoviska amerických občanů. ČSNRA je však jedinou krajanskou organi- saci, která se o tyto problémy soustavně zajímá. Nejdůležitějším posláním Rady je odporovat zlu komunismu a udržovat před očima světa spravedlivý požadavek svobodných voleb za železnou oponou. Nikdy nepřipustíme, aby zhasla naše naděje a odhodlání. Musíme proto využít každé situace a příležitosti, která by mohla spojit krajany a oživit jejich víru ve svobodné Československo. Takovou příležitosti bylo vydání poštovní známky к poctě presidenta Masaryka, kterou Rada okamžitě vystihla a rozšířila na velkou celonárodní akci. Zdá se, že nám osud dává druhou možnost upozornit na sebe americkou veřejnost a tou je světová výstava v New Yorku r. 1964-1965. Byla jsem za Radu pozvána na schůzi podnikatelů výstavy se zástupci národnostních organisaci zastupujících národy za železnou oponou, v residenci mayo- ra Wagnera. 2 • VĚSTNÍK Pro nás to znamená následující: 1 .) Informovali jsme správně krajanskou i americkou veřejnost o Československu a poměrech za komunismu. Události, po patnácti letech hospodářského i morálního úpadku, potvrzují naše nejhorší obavy a naléhavě nám přikazují, abychom v této činnosti pokračovali; 2 .) v tom smyslu musíme informovat o poměrech a náladě za železnou oponou i vládní úřady; 3 .) v americké veřejnosti, hlavně v senátě a kongrese, musíme udržovat při životě nároky a práva Československa na svobodný život; 4 .) za všech okolností musíme v krajanském životě posilovat zájem krajanů o Československo. Musíme být strážcem československých zájmů a svědomím krajanské Ameriky. Je to jistě úkol veliký, až příliš veliký, ale byl nám uložen historickým posláním krajanské Ameriky a světovými událostmi. Našim heslem je: NEZKLAMAT! VYDRŽET! Na minulém sjezdu byla přijata politická resoluce, v ní zahrnuty naše povinnosti a ta nám bude udávat směr i do budoucna. POLITICKÁ ČINNOST: Hlavní události a podniky, na př. Captive Nations Day, Československý den v Plzeňském parku, Citizenship Day ve Washingtoně, Immigration Museum v New Yorku atd. jsou Vám všem známy z našich měsíčních zpráv, z Věstníku a Bulletinu a proto se budu dnes věnovat jenom některým podrobnostem. Věnuji velkou pozornost senátorům a kongresmenům, čtu pečlivě Congressional Record a vyhledávám příznivce a snažím se je získat pro československou věc. Během let podařilo se mi zasíláním našeho materiálu, reagováním děkovnými dopisy atd. upevnit naše styky s celou řadou senátorů. To se projevuje při různých příležitostech: na zprávu o poměrech v ČSR к 15. výročí komunismu, kterou jsem zpracovala na základě informací krajanů, byla dobrá odezva: po pět dní byla zpráva v plném zněni otištěna v Congressional Record; někteří senátoři a kongresmeni sami napsali pojednání, na př. senátor Lausche, Humphrey, Con- [pageend2]FREEDOM PAVILION, NEW YORK WORLD’S FAIR Ani Sověty, ani satelitní státy nebudou vystavovat, pravděpodobně z finančních důvodů. Jsou v proudu přípravy na vybudování Freedom Pavilion při Freedom Foundation pro národy za železnou oponou. Peníze — přes milion dolarů — má získat Freedom Pavilion Committee, a to od jednotlivců a velkých korporaci. Za akcí stojí m. j. sám starosta města- New Yorku. Od národnostních skupin nebude požadováno žádné finanční pomoci při budování pavilonu a prostor dostane každá národnost zdarma. Co však se od nás žádá je umělecká a propagační výstava, representující náš národ. Uskuteční-li se Freedom Pavilion, bude to pro nás znamenat velké možnosti, i velké úkoly. Musí to být výstava krásná a propagačně účinná. К tomu nám dopomohou čs. umělci a odborníci. Očekává se, že na 80 milionů navštíví výstavu během dvou let; při nejmenším, může se počítat s tím, že na sta tisíce lidi by navštívilo náš stánek: československá výstava musí být umělecky prvotřídní, musí poskytovat propagační materiál pro návštěvníky, musí mít stálé dohlížitele (staff), pravděpodobně placené síly, poněvadž není možno požadovat každodenní služby od dobrovolných sil. Provoz vyžádá si finančních nákladů, kterých možno získat národní sbírkou. Máme tedy před sebou získání fondů, ustavení výboru, uspořádání výstavy a vydání propagačního materiálu. Tedy — ač nepadlo definitivní slovo, výkonný výbor ve svém dnešním zasedání měl by uvažovat o základních, přípravných bodech. SPOLUPRÁCE RADY S KRAJANSKÝMI A S AMERICKÝMI ORGANISACEMI: ČSNRA spolupracuje s různými americkými organisace- mi, na př. Citizenship Day ve Washingtoně, Immigration League v Chicagu, Immigration Museum v New Yorku, Captive Nations Day, Nationalities Center, Masaryk Foundation, Conference of Americans of Central and Eastern European Descent (CACEED), se slovanským oddělením' Chicagské university atd. V Chicagu máme dva stánky na Folk Fair, pro pořadatelstvo je to velkou námahou, musime však ještě rozšířit tuto činnost nejen z finančních, ale i propagačních důvodů. Jsme díky zavázáni Čs. národní radě žen v exilu za uspořádání krásného kulturního stánku. Pomáháme každému, kdo projeví zájem o československou věc, na př. Don Shawovi, přednášeči, jemuž poskytujeme zprávy z Československa, dáváme adresy krajanských organisací atd. Uspořádal již na sta přednášek “Czechoslovakia Torn Between Two Worlds” a mluvil к desetitisícům lidi. Rada zúčastňuje se sjezdu a různých podniků členských organisací: Slovenského Sokola, ČSA a SVU, jehož výkonného výboru jsem též členem. S Radou svob. Československa jsme v dobrém pracovním poměru. Přirozeně trvá nadále naše spolupráce s American Fundem, což je odbor ses. Welclové. Seč nám síly stačí, podporujeme a spolupracujeme s or- ganisacemi pokud jejich zájem je totožný s našim. VĚSTNÍK • 3 KOMUNISTICKÉ AKCE V ČSR. A USA. Velká snaha komunistů ovlivnit krajany a ovlivnit čs. veřejnost co se týče krajanů jde dvěma směry: V Československu se vydávají knížky o Americe psané komunistickými redaktory z ČSR, kterým je dovoleno se volně pohybovat v USA a psát bez censury. Nyní dokonce mají komunisté rozhlas o krajanech a s krajany přímo z New Yorku. Hlasatelem je jakýsi p. Kincl; jak zkreslené a falšované jsou tyto rozhlasy, netřeba dodávat. Tímto způsobem informuji komunisté čs. veřejnost, která jak tak ■— dle zpráv krajanů — má o Americe a o nás prapodivné názory. Směrem opáčným, operují komunisté takto: Zahraniční ústav vydává noviny pro krajany “Československý Svět”. V Praze byla zřízena Komise pro sepsání krajanské historie, a již z prvních ukázek víme, co máme к očekávání: Krajanské dějiny budou к nepoznání. Dále, komunisté zásobují krajanské časopisy, na př. Novou Dobu a teď i “Svobodné Československo”, vydávané ČNS, články přímo z Prahy. (Viz březnové číslo Věstníku). Dva časopisy — též “Věk Rozumu” v to počítaje — jsou výslovně proti-americké. Za maďarského povstání a poslední dobou za kubánské invase a loni za kubánské krise se stavěly na stranu našich nepřátel, proti USA.; na př. v jednom článku Svobodného Československa o American Rangers obviňují Spojené státy z vraždění nevinných lidí atd. Je to skvrna na dobré pověsti nás jako amerických občanů, že mlčky к tomu přihlížíme. JAROMÍR ZÁSTĚRA: К politickým akcím zaznamenáváme radostné zakončení ve prospěch vězně Jaromíra Zástěry, kterou Rada po dva roky vedla až do jeho propuštění. Zástěra bydlí v Chicagu, t. j. v Berwynu, studuje na Loyola universitě (stipendium pro něho získal br. Schwarzenberg) a zapojuje se do kulturní práce s mladou skupinou svých kolegů. Podobnou akci jsme zahájili pro Robert Roy Budwaye, odsouzeného komunisty na 4 roky. Tento případ však šťastně skončil v lednu jeho propuštěním po půl roce věznění. Budway se zúčastnil večírku dne 7. března ve Washingtoně. ORGANISAČNÍ ČINNOST: К udržení krajanského života při životě, к probouzeni zájmu a pochopení pro naše cíle, je osobní styk nutný; cesty organisátorky, tajemnice neb jiného dobře informovaného člena Rady se nedají nahradit písemným stykem. Cestovné je však příliš nákladné než abychom si mohli dovolit hradit cestovné z pokladny Rady. Z přiložené zprávy seznáte, že Rada neměla cestovních výloh, ani organisátorky, ani tajemnice. Z každé cesty se vracíme přesvědčeni o nutnosti přímých styků. Sděluji radostnou zprávu, že se na pacifickém pobřeží tvoří oblast zásluhou br. Špánka. Pracuje se na tom již od mé návštěvy San Franciska r. 1960. Též byly zahájeny přípravy к založení odbočky v New Yorku. Odbočky a oblasti se rodí pomalu a obyčejně se musíme spokojit s tím, že udržujeme počet členstva starých odboček. Získáváme však stále nových přímých členů na základě Věstníku, Bulletinu, výprav a naší práce vůbec. Odbočkám pomáháme v ústředně praktickou prací, jak jen možno: vyřizujeme jejich žádosti, dáváme tisknout pozvánky, posíláme filmy, materiál, tiskovou službu a zprávy. Přirozeně v Chicagu je spolupráce úřadovny s Oblastním výborem co nejužší, tak jedině se dosáhlo finančního úspěchu — $4,560 — za loňský rok. Spoléháme ovšem mnoho na dobrovolnou práci s vysíláním Věstníku atd., s pořádáním velkých podniků, ale konec konců nedalo by se to dělat bez úřadovny. Před dvěma lety jsem se přimlouvala za zavedení kanceláře s part-time silou v New Yorku a jiných městech, která by se věnovala náboru členstva. — Výjimkou je odbočka “James Hovorka”, která nám opět získala $1,350 ze svých zábav. Nepočítaje v to Chicago, příjem Oblastí a odboček obnáší necelých 20 procent příjmů. Nijak nepodceňujeme s jakými těžkostmi se tyto peníze shání, co osobních obětí jednotlivců to vyžaduje, aby se Oblasti a odbočky udržely v chodu; ráda bych pouze zdůraznila, že nelze očekávat každodenní práci od dobrovolných sil. TISKOVÁ SLUŽBA: Jak již bylo referováno několikráte v měsíčních zprávách, počet odběratel Bulletinu a Věstníku stoupá. I členové, kteří mají nárok na náš časopis zdarma, často zasílají předplatné nebo příspěvek. [pageend3]Potěšitelný je zájem o Bulletin u Američanů. Vime, že je čten na Dept, of State, americkém vyslanectví, některými členy senátu; universitní knihovny si dávají svazovat Bulletin do ročníků. Snad máme částečně co děkovat kubánské krisi, ale často dostáváme žádosti zcela nečekané od studentů, ženských organisací a pod. Nedávno na př. Methodist Council při UN si vyžádal 40 výtisků určitého čísla pro členy výpravy, která jede letos do Československa a Sovětského svazu. Tisková služba se věnuje časovým otázkám, snad netřeba se o tom rozepisovat, poněvadž každý článek je posílán členům předsednictva. Děkuji za spolupráci br. Fer- jenčíkovi, Rauschovi, Chalupoví, Šalomounovi, ses. Žáčkové, br. Buškovi. V Greater Chicago uveřejňují naše články t. zv. community newspapers, snad bychom mohli se umístit v podobných časopisech ve městech jako je Cleveland, Detroit, kde žije velký počet našich krajanů, kdybychom znali adresy a jména redaktorů. ČSNRA vydala loňského roku Dějiny Rady od Josefa Martínka, brožuru Czechoslovakia in the Heart of Europe (nákladem 5,000), Czechs in Chicago (pouze mimeografic- ky к výročí založení Chicaga pro Holiday Folk Fair) a přes tisíc výtisků Cukrářských receptů (též mimeograf o váných). Tyto neumělé, malé knížky receptů se staly dobrým artiklem na bazarech a nechceme-li prodávat zboží z komunistického ČSR, musíme si vyrábět vlastní zboží jak se dá. Tiskneme a vyrábíme to v úřadovně pomocí dobrovolných pracovníků. Všechna tato práce zabírá mnoho času, na úkor americké propagandy, politických úkolů, návštěv klubů, přednášek v amerických spolcích atd. Musíme však nejdříve získat finančních prostředků a dle toho teprve plánovat svoú činnost. Věnovali jsme se i kulturní činnosti: uspořádali jsme na jaře překrásný večírek prof. Jacobsonovi a na podzim prof. Součkové, lektorky češtiny na Chicagské universitě, akademii к výročí presidenta Masaryka, přednášku prof. Jiráka o Ježkovi. Nezbývá než zdvojnásobit síly a posilovat se nadějí, i když tušíme, že máme před sebou boj na delší dobu, že spravedlivá věc musí zvítězit. A komu předáme pochodeň? Začínáme pomalu získávat okruh mladších pracovníků a v nich musíme hledat posilu. My setrváme, poněvadž jinak ani nemůžeme. My lidé svobodného světa jsme odpovědni před historii nést pochodeň světla, kterou nám daly do rukou generace starokrajanů, i generace českých a slovenských buditelů. Na velmi významné místo naší činnosti se dostaly výpravy a zájezdy Československé národní rady americké. V roce 1962 jsme měli zájezd na Floridu, v srpnu na severozápad Spojených států, do Kanady a na světovou výstavu v Seattlu, v říjnu do Hot Springs, Arkansas. V únoru 1963 jsme zorganisovali znovu zájezd na Floridu. Tyto výpravy nám sice přinášejí vítanou pomoc finanční, avšak čistý výtěžek vůbec neodpovídá času, námaze a péči, jak si je výpravy vyžadují. Hlavní náš zisk je propagační. Předně z účastníků se stávají odběratelé Věstníku nebo Bulletinu, podporovatelé a příznivci nebo přímo členové odboček a návštěvníci podniků odboček a oblasti. Návštěvy výprav znamenají také posílení krajanského života a naší organisační práce v místech, které navštěvujeme. Kdekoliv je krajanská obec, pravidelně uspořádáme společný oběd nebo večeři, a získáváme mezi místními krajany členy a příznivce, kteří nás podporují dary a jinak. Vliv výprav se ale neomezuje jen na krajanskou veřejnost, zasahuje i veřejnost americkou. Tak v St. Paul při večeři, kterou zorganisoval br. Pavlíček pro účastníky výpravy a tamější krajany, byl přítomen jako zástupce města St. Paul Commissioner of Public Works a předal Národní radě repliku symbolické sochy Indiána, která stojí v hale radnice. V St. Petersburgu, v Miami a v Hot Springs předali výpravám starostové města zlaté klíče к městu. O Národní radě jsem měla příležitost mluvit i v jiných městech. Nyní jsou v plném běhu přípravy na zájezd do Washingtonu, D. C., New Yorku a Filadelfie, který vyjíždí 27. dubna. Další, třítýdenní zájezd chystáme do Kalifornie v řijnu, a jistě vypravíme jeden autobus do Hot Springs, Arkansas, také v řijnu. Pro American Bulletin jsme získali povolení rozesílat jej jako Second Class materiál. Tím dosáhnuto snížení nákladu na poštovné o téměř 90 procent. Adresář Věstníku a Bulletinu stále rozšiřujeme a věnujeme stále více času získávání předplatného. Vzpomínám, že s Bulletinem jsme začali s nulou, a nyní se vysílá pravidelným odběratelům 2900 kusů — as výtisky neplýtváme! Stále docházejí žádosti z různých části Spojených států, ale i z ciziny, o zasílání American Bulletinu. Kdybychom se mohli soustředit jen na zvyšování počtu odběratelů, vím, že by adresář rostl ještě rychleji. Také pro Věstník je možné získat více oznámek a zvýšit jeho rozsah a rozšířit obsah. Spolupráce úřadovny s Oblastním výborem v Chicagu je všeobecná, a litujeme, že nemůžeme stejnou měrou sloužit ostatním oblastem; i když vypomáháme, jak můžeme, vzdálenosti naši službu podstatně omezují. Náš rozmnožovací stroj je stále ve vzorném pořádku a stále v chodu. Tiskneme pozvání do schůzí a na různé podniky, obesíláme Československý den a ples, vzpomínku u Lidického pomníku. Mluvíme do rozhlasu, vyřizujeme oznamování v časopisech československých i anglických, navštěvujeme schůze jiných organisací a zastupujeme Radu při mnohých příležitostech. Na naši úřadovnu se sejde mnoho všemožných — i nemožných dotazů telefonických i osobních, a snažíme se všechny zodpovědět a všem žadatelům vyhovět a pomoci. V úřadovně prodáváme knihy, tiskneme a prodáváme české kuchařky, prodáváme lvíčky a jiné předměty, obstaráváme zhotovení panenek v národních krojích a konáme celou nekonečnou řadu dalších podobných drobných prací, které jsou důležitou součásti národní práce a plněním celého našeho programu. Máme ve své správě také pomník v Lidicích u Joliet, Illinois, ke kterému máme majetkové právo. Oblastní výbor v Chicagu tam pořádá každoročně autobusovou vyjížďku, která se nejprve zastaví na Českém národním hřbitově na severu Chicaga a pak čtyřicet mil do Lidic na odpolední krátkou vzpomínkovou oslavu. Sestry a bratři, podala jsem Vám velmi hrubou zprávu o práci úřadovny Rady; zpráva podrobná, která by vystihla rozsah, množství a nejrozmanitéjší druhy naší práce by si vyžádala mnohem více času, než jí náš sjezd může věnovat. Jen na dokreslení uvedu ještě několik čísel. Za rok 1962 vypravila úřadovna 310 balíčků s knihami, tiskovinami a různými památkovými předměty. Bylo vystaveno 1096 stvrzenek, které byly zaznamenány na štítcích adresografu, v kartotéce a zaúčtovány. Bylo odesláno 4130 dopisů. V těchto číslech není obsažena práce, konaná pro Oblastní výbor: dopisy, spojené s Československým dnem, s plesem, s oslavou 28. října, s Masarykovými oslavami a jinými podniky Oblastního výboru, což jde do tisíců. American Bulletinu bylo odesláno na 35,000 a Věstníku počet ještě větší. S vysíláním Bulletinu a Věstníku, s výro- 4 • VĚSTNÍK ZE ZPRÁVY TAJEMNICE. VLASTA VRÁZOVÁ. [pageend4]bou “kuchařek” (bylo jich zhotoveno a prodáno přes tisic) atd. spoléháme na dobrovolnou práci obětavých členů. Naše věrná parta nám ušetří ročně $2,000. O adresář, který si vyžádá stálých změn adres a dodatků, se stará pečlivě br. Anton Smunt již několik let. Br. Frank Kratochvil obstarává adresograf. Končím upřímným poděkováním za spolupráci Vám všem, členům předsednictva a ostatnim spolupracovníkům, bez jejichž pomoci bychom nemohli dosáhnout toho, čeho jsme dosáhli. ČTENÍ O MORAVSKÝCH BRATŘÍCH. Nedávno vyšla pietni knížka “Čtení o Moravských bratřích”. Úvodem vysvětluje autor Dr. Jaroslav Drábek, žijící nyní ve Washingtoně, co ho vedlo к napsání této studie. Původně je to materiál, který nashromáždil jako redaktor Hlasu Ameriky pro vysílání do Československa, které přirozeně Moravským bratřím v Americe nemůže nevěnovat pozornost. První kapitolu zahajuje otázkou: Byli Moravští bratří ČEŠI NEBO NĚMCI? Myslím, že Jednota Českých bratři byla jednim z nejkrásnějších a nejčistších zjevů české historie, praví Dr. Drábek. Nejen ušlechtilostí svého učení, opravdově křesťanským a ctnostným způsobem života svých členů, svým nesmírným kulturním přínosem, pokud jde o český jazyk, českou literaturu, zpěv i hudbu, ale zejména také svým přínosem všesvětovým, při němž hrál Jan Amos Komenský sice roli nejvýznamnější, ale zdaleka ne jedinou. Proto jsem od samého počátku, kdy jsem přišel do Spojených států, se nepřestal zajímat o tak zvanou církev Moravských bratří, která má ústředí v Americe a která už svým jménem prozrazuje, že tu musí být jistá úzká spojitost s Jednotou Českých bratří. Na konec jsem došel к názoru, že se stanoviska české historie je celá tato nesmírně zajímavá a řekl bych skoro závěrečná kapitola dějin české reformace naprosto nedostatečně prozkoumána a historicky oceněna. Uvedu malý přiklad: V amerických archivech Moravské církve ■— v Bethlehe- mu a ve Winston Salem — leží ještě tisíce hudebních rukopisů, do kterých bezmála po dvě století nikdo nenahlédl. A přece z těch, které byly prozkoumány, vychází dnes už bezpečně na jevo, že to byli namnoze Bratří, narozeni ještě na Moravě nebo v Čechách (a nikoli snad už jen jejich potomci) kdo vytvořili na příklad nejstarší americký symfonický orchestr (Collegium musicum) v Bethlehemu v Penn- sylvanii, že to byli oni, kdo kladli nejdůležitější — a možná, že vůbec první — základy к provozování vážné hudby v Americe. Pro nás, kdo jsme přišli do Ameriky z téže země jako oni, však je významná ještě další věc a to, že tito Bratří hráli ve svých hudebních kolegiích namnoze díla skladatelů českého původu, jako na příklad Vranického, Jírovce, Stamice, Richtera, Pichla a jiných, jichž jména už skoro zapadla. Když pronikly na veřejnost první zprávy o těchto objevech v archivech Moravských bratří, tehdejší známý americký hudební znalec Olin Downes napsal do newyorských “Timesů”, že to je věc, která nemá obdoby v dějinách americké hudby. To bylo v roce 1955, ale na české straně tomu nikdo nevěnoval pozornost. Ovšem v historii Moravských bratří nejde zdaleka jen o hudbu, nýbrž o daleko širší otázku — jak dalece je možno v církvi Moravských bratří spatřovat skutečné potomky Jednoty Českých bratři a pokračovatelku učení Tomáše ze Štítného, Husa a Komenského. Mezi českými historiky je často tendence považovat tyto americké Bratří prostě za Němce, kteří prý nemají s Jednotou Českých bratří mnoho společného . . . Při tom však současně připouštějí (na př. Říčan a Bartoš), že u těchto kravař- ských Bratří bylo “silné vědomí příslušnosti к Jednotě” a že se Komenský o ně staral, a že pro ně vydal zvláštní kancionál i katechismus. Nestačilo by to vše už samo o sobě, abychom o tyto chráněnce Žerotínovy i Komenského projevili větší zájem? Nemyslím, že byly už dostatečně prozkoumány bohaté archivy Bratří zejména v Bethlehemu, kde by se jisté našly doklady, které by do této otázky vnesly patrně více světla, jak se o to už dávno přimlouval zesnulý Tomáš Čapek. Zarazilo mě na příklad, když jsem v bethlehemských zápisech zjistil, že Kristián David, patriarcha Bratří z dob jejich ochranovského vyhnanství, je i v německých pramenech označován po otci za Čecha a to nikoli v zeměpisném smyslu, protože se hned dále uvádí, že jeho matka byla Němka. Podobně se mi nezdá obzvláště německým jméno Pudmanský (Budmanský, Putmanský nebo Pudmenský), jehož nositelka rovněž patři mezi zakladatele církve v Americe jako první misionářka mezi Indiány a matka prvního dítěte, které se narodilo Bratřim na půdě nového světa. Byla mezi těmi, kdo zakládali americký Bethlehem. I to, že se provdala podruhé za muže misionáře jménem Petr Rosa, který podle německých pramenů byl rovněž Čech, je jisté nápadné. Nebo vezměme rod “Lawatshů”. Jméno mi bylo podezřelé od první chvíle, kdy jsem je spatřil na koženém hřbetu velké rodinné kroniky v Bethlehemu. Při nejbližším prozkoumávání jsem zjistil, že tito “Lawatshové” byli ještě v Ochranově Hlawatschové a z Moravy do Ochranova že přišli jako Hlavášové. A kdo ví — Holletschke byli patrně kdysi Holečky a možná, že i ti Doberové byli českého původu. A což Toeltscheig, člen první výpravy do Ameriky, nebo Witke, Waschke a pod.? Tato jména nemohou být přece jmény potomků Valdenských, ba ani potomků Němců a pro mladého historika se tu otvírá tedy široké a vděčné pole к studiu a zpracování, pole, které dosud není než pouhým úhorem. Pokud pak jde o Moravskou církev v Americe je nesporné, že dodnes důstojně a s nesmírnou pýchou vzpomíná na své první začátky v Čechách. Přistupující členové se musí podrobně obeznámit s historií Jednoty a mladí kazatelé mají ve svých studijních programech zvláštní kursy o nejstarších dějinách Jednoty. Moravští bratří slaví jako velké svátky Den Mučedníka Jana Husa, narozeniny Jana Amose Komenského (28. března) jako Den Komenského. Toho dne se na koleji v Bethlehemě také koná řečnická soutěž, při níž některý z význačných žáků koleje má slavnostní projev. 1. března pak oslavují Moravští bratří založení své církve v Kunvaldě na panství litickém v Čechách. Bratr Řehoř (Gregory) kunvaldský je dodnes považován za zakladatele církve, která je také pyšně označována za nejstarší organisovanou protestantskou církev, neboť bratr Řehoř předešel o šedesát let Luthera, ustaviv svou církev v roce 1457, zatím co Luther přibil svých devadesát pět pověstných thesí na dveře wittemberského chrámu až v roce 1517. Bratru Řehořovi, když se se svým hloučkem Bratří uchýlil do Kunvaldu pod Orlickými horami, aby tu žili životem Kristovým, ovšem ani na mysl nepřišlo, že tím zahajuje jednu z nejdojemnějších kapitol českých dějin. Američtí Moravští bratři pětistého výročí této události vzpomněli v roce 1957 velkými oslavami, jichž jsem se zúčastnil a viděl jsem, že jména Jan Hus a Jan Amos Komenský se tu ozývala vedle jména hraběte Zinzendorfa nejčastěji a jejich obrazy byly na titulních stranách celé řady oslavných publikaci, které Moravská církev postupně už od roku 1953 к této příležitosti vydávala. VĚSTNÍK • 5 EMILIE WELCLOVÁ, tajemnice. [pageend5]Je ovšem jisto, že pro samotnou tak zvanou Moravskou církev byla daleko osudovější událostí, bitva na Bílé hoře v roce 1620, neboť ta byla vlastní prapríčinou toho, že se Moravská církev uchýlila a rozvětvila za hranicemi Čech a Moravy. Jak známo, pro členy Jednoty bratrské nastalo údobí Temna, neboť měli na vybranou buď přestoupit na oko ke katolictví a vyznávat svou starou víru jen tajně jako “skryté sémě” — jak to dojemně vylíčil Jirásek ve svém Temnu, Pokladu, T. L. Věku a jiných románech — anebo odejít do ciziny, do vyhnanství. Bylo mnoho těch, pro něž byla přetvářka nesnesitelná a zvolili proto tuto druhou, krušnou eventualitu — vyhnanství. V dalších kapitolách autor líčí výpravy do nového světa, osudy některých význačných misionářů, osudy jedné bible, objevy hudebnin v archivech, úvahy a vzpomínky na př. na velikonoční slavnost na salemském “božím poli”, hřbitově Moravských bratří. Doufejme, že tato dojemná knížka bude sloužit za inspiraci jiným, aby pokračovali na' této cestě objevů. (Vydala Universum Press Company v New Yorku.) UMĚNÍ - CESTA ČESKOSLOVENSKÉHO MLÁDI К SVOBODĚ. II. Synkopická revoluce za železnou oponou. V současné době, kdy světová hudba svádí zápas o svůj osud, československá hudba — jíž se obecně říká “vážná” ■— stagnuje. Hudební kritici, sloužící zájmům komunistické strany, dosti otráveně přiznávají, že československá hudba není schopna jiných myšlenek než dogmatických. Nepriznávaj! ovšem, že na tomto stavu se podílejí, protože v minulém desetiletí stalinského dogmatismu nadšeně přitakali kdejaké symfonii, oratoriu, suitě atd. oslavující J. V. Stalina. Stalin je deset let mrtev a oficiální hudební kritici v Československu by už rádi viděli nějakého nového Smetanu, Dvořáka, Janáčka. Ale nejsou; jak by mohli být, když — ač Stalin je mrtev — svoboda ještě nebyla oživena, obnovena: i dnes by totiž strana velkého umělce obtěžovala tim, aby tvořil pro ni, pro její ideologické zájmy, jak to ostatně dělá i s menšími uměleckými formáty. Příčinou otrávenosti komunistických hudebních kritiků je však snad ještě více ono neutajitelné vědomí, že věci se v oblasti hudby vyvíjejí jinak než si straničtí plánovači narýsovali: především dochází к stále většímu ideologickému odlivu, jemuž se v komunistické terminologii říká “názorová apatie”. Dále stále větší měrou dochází к alibismu, což vede к tomu, že přídomek “soudobý” má hanlivý význam. Literární noviny 9. března 1963 v článku, podepsaném Jos. Bekem а VI. Léblem, přiznávají: “Je dnes módou pohrdat díly vytvořenými po roce 1948 ve jménu socialistického realismu. Po etické stránce však vysoko převyšují dnešní stav, protože se dovedla rozhodnout, dovedla se vášnivě a otevřeně angažovat.” Ano, díla socialistického realismu se angažovala — pro nesprávnou věc, ovšem. O tom prozatím komunističtí kritikové pomlčeli. Ale neodsoudili-li oni tzv. socialistický realismus jako rádoby umělecký směr, který velká a strhující umělecká díla ani vytvořit nemohl, odsoudili komunistický pokus o znásilnění uměni — lidé. Muselo to být trpké přiznání, když oba jmenovaní pisatelé článku říkají o letošní únorové celostátní přehlídce nové tvorby čs. skladatelů, že to “byla přehlídka velmi poučná, zejména proto, že se až na nepatrné výjimky obrátila zády к dílům angažovaným.” (Rozuměj: к dílům sloužícím komunistické straně.) I když tedy tzv. vážná hudba v Československu nevytvořila žádné velké dílo, nestagnuje tak úplně: pokus o zbavení se stranického vlivu a dogmatismu, to není konserva- tivismus, ale pokrok. A jestliže česká hudba už od dob mannheimské školy (přes hudební romanticism až к modernistům) měla své stálé místo na špici hudebního vývoje, její sláva a pověst může být obnovena. Až hudba nebude muset sloužit partajnickým zájmům a ideologii, až umělci budou moci tvořit naprosto svobodně ■— i to se stane. V Československu se však děje něco, co by nás mělo naplnit radostným znepokojením, třeba i jen proto, že komunisty to naplňuje znepokojením neradostným. Situace není ještě úplně přehledná, ale nelze současně ani přehlédnout, že komunisté ztrácí vliv na mládež, která se stále více odklání od komunistických ideálů a stále více touží po západ- nickém, svobodném způsobu života. Mladí lidé už tolik nenaslouchají straně, a čemu naslouchají, to řekl jeden z tajemníků Ústředního výboru KSČ, Bruno Koehler: “Naši mladí lidé rádi poslouchají Radio Luxemburg, a protože ono vysílá hlavně písničky a taneční hudbu, nikdo se netrápí.” A to právě trápí Bruno Koehlera, protože jak vysvětlil, mladí lidé poslouchají Luxemburg a “věnují pramálo pozornosti tomu, co jim my (komunisté) říkáme v našem tisku, v našem radiu a v naší televisi.” Komunistický tajemník vyslovil však pouze to, co jen je markantnější. I slepý by totiž musel vidět, že mládež si vybojovala právo na západní hudbu, na jazz. Ano, doslova: vybojovala. Dlouhá léta komunističtí novináři totiž psali o americké a evropské jazzové hudbě jako o “hudbě dekadentní, která nemá co říci a co dáti.” Když mluvili o americkém jazzu, tvrdili, že je to “zvrhlá hudba”. Někteří z nich byli proti jazzu i československému; napsali, že je to “opičení se po prohnilém Západu, které posiluje zbytky ideologického tmářství a reakcionáře.” Komunisté — protože masy chtěly současnou hudbu a písně — přikázali skladatelům: Vytvořte píseň pro masy. A tak vznikaly písně, jimž se v radiu a v tisku říkalo “masová”, ale jež nikdo nezpíval — pardon, s výjimkou sboru, který je nazpíval na desky. Ani když “masové písně” začali vyrábět skladatelé symfonií a autoři kantát o Stalinovi, jako pan Václav Dobiáš a j. — lidská ústa pro písně, jež měly zpívat masy, hlasu nevydala. O to více je přehrávalo radio a pouliční tlampače, ale marně. Lidé byli znechuceni, a když si chtěli zazpívat, tož raději národní, folklor nebo předválečné “lidovky”. Dokonce i svazáci zpívali častěji všechno jiné než “masové písně” o budováni. Mládež toužila po písních a po hudbě, jež by jí byly bližší; a tak, když mladým lidem nikdo takovou hudbu a písně nedal, začali si je tvořit sami. Už zpočátku — tak někdy před šesti léty — se to komunistickým žurnalistům a hudebním kritikům nelíbilo: předně, byly to písně málo politické (ve smyslu komunistickém), později už byly vůbec jen poetické a lyrické, a pak, modifikovaly, aranžovaly a vůbec se nebezpečně podobaly hudebním a písňovým stylům západním. Komunistický útok na hudbu a písně mladých autorů byl neúspěšný, marný. Masy mladých lidí, které tyto písně začaly zpívat a této hudbě naslouchat, to vyhrály. Komunisté tedy obrátili o 180 stupňů, šli po vlně a začali se tvářit jakoby neměli proti jazzu vůbec žádných námitek, jen občas zaprotestují proti nějakému prý výstřelku. Zkrátka, když nešly masy s nimi, museli jít oni s masami, neměli-li je úplně ztratit. V komunistickém Československu se dnes už tedy hraje evropský i americký jazz, a vznikají československé charlestony, blues, rock’n’rolly, twisty, slow-rocky atd. Mládež tančí nové americké tance snad ještě dříve než se úplně mohou rozšířit po celých Spojených státech, jako teď na př. v Americe ještě nezdomácnělý “bassa nova” už se provozuje v Československu. V Československu žije dnes mládež hlavně hudbou; proto vzniklo už tisíce jazzových melodií, proto úroveň československého jazzu je stále vyšší a interpretace stále dokonalejší. Hudba je ze všech druhů umění nejsdílnějši, překonává hranice i politické zábrany: československé jazzové sklad- (Pokračování na str. 9.) 6 • VĚSTNÍK [pageend6]ANTONÍN DVOŘÁK. Dr. ANTONÍN DVOŘÁK Za války, r. 1941, vydala Československá národní rada americká anglickou monografii o Antonínu Dvořákovi, od Dr. Jar. E. Vojana, s perokresbou Hugo Boettingra na titulní strane. Československá národní rada pokračovala tedy ve své tradici, když po dvaceti letech ujala se akce к zajištění díla slavného jugoslávského sochaře Ivana Meštrovíče a umístění busty v americkém svatostánku umění, kde českému skladateli bude zajištěno trvale čestné místo mezi nesmrtelnými. V anglické studii Dr. Vojan vzpomíná především amerického pobytu Antonína Dvořáka v letech 1892 až 1895. “Dvořákův život zní jako pohádka. Naivní venkovský hoch, s kouzelným proutkem, dobyl světa. Tímto proutkem byl jeho genius, ať se dotkl čehokoli, proměnilo se to v rozkošné melodie, taneční rytmus a velkou tonální stavbu . . . Jeho bohatství inspirace je unikátní v české hudbě. Skoro nevědomky, jakoby si neuvědomoval svou zázračnou sílu, dokázal, že i v tomto přestárlém světě je možná tvůrčí nevinnost, neposkvrněna úzkostlivou přesností a utkáním se s učeností. Smetana a Fibich byli bojovníky. Dvořák byl českým muzikantem povýšeným bohy do sféry nejvyššího umění. Šel životem jako posel bohyně krásy, která vedla jeho tvůrčí ruku. Amerika je mu navždy zavázána díky za nejlepší symfonii napsanou v této zemi, za Novosvětskou.” Antonín Dvořák se narodil v malé vesnici Nelahozevsi u Vltavy, nedaleko Prahy, dne 8. září 1841. Zemřel v Praze, dne 1. května 1904. Původně dal ho otec do učení na řeznictví, ale jeho velké hudební nadání se projevovalo již v útlém mládí. Ve svých 16 letech dostal se do Prahy. Živil se hudbou, spíše živořil, a začal skládat. Štěstí mu přálo, že slavný skladatel Johannes Brahms byl členem poroty, které Dvořák předložil své “Moravské dvojzpěvy”. Brahms představil ho svému nakladateli Simrock v Berlině, který uveřejnil dvojzpěvy r. 1878 a vyžádal si od Dvořáka “Slovanské tance”, jejichž sláva brzy šla světem. Uznáni anglického hudebního světa (a později čestný doktorát university Cambridge) si vydobyl monumentálním oratoriem Stabat Mater. V Londýně Dvořák slavil velké triumfy.Jeho londýnské úspěchy, které byly opakovány v Moskve, Petrohradě, Německu, i jinde, získaly mu světovou pověst, takže byl vyzván pí. Jeanette Thurberovou, aby se stal ředitelem národní konservatoře v New Yorku. Ač to byla nabídka finančně velice lákavá, Dvořák se dal dlouho přemlouvat. Miloval svou rodnou zem a v cizině nemohl být šťasten, byť by ho zahrnovala slávou. Konečně Dvořák přijal pozvání a odcestoval s celou rodinou do New Yorku, kde žil necelé tři roky. Bydlil v čísle 327 West 17th Street, nedaleko konservatoře v New Yorku a nedaleko místa, kde stojí Lincoln Center. Jedny prázdniny ztrávil v českém venkovském prostředí ve Spillville, Iowa, odkud pocházel jeho newyorský přítel Josef Kovařík, člen konservatoře. O pobytu Dvořáka v Americe píše Dr. Vojan: “Před jeho příjezdem noviny nadhodily delikátni otázku, zda Dvořák stvoří americkou národní hudbu. To se nedalo očekávat od žádného. Národní americká hudba nemohla být stvořena skladatelem, kterému bylo již 50 let a který přijel do Ameriky na krátkou dobu tří let. Dvořák sám si toho byl vědom víc než kdo jiný, ačkoli věřil pevně v zrození domácí americké hudby a chtěl ukázat cestu skladatelům v Americe narozených.” V článku Harper’s Magazine Dvořák končil úvahu: “Není mým úkolem učitele, dle mého soudu, abych vykládal jen Beethovena, Wagnera a jiné staré světové skladatele, ale spíš, abych co nejvíce povzbudil mladé americké hudebníky. Musím vyslovit své pevné přesvědčení a naději, že tak jako tento národ předčil mnohé jiné svými skvělými vynálezy a technickými výkony a tak jako se uplatnil čestně v literatuře během jednoho století, tak i v ostatním umění se musí Amerika projevit, obzvlášť v hudbě. К docíleni toho musíme vkládat důvěru ve věčně mladistvé nadšení a vlastenectví této země. Až toho bude docíleno, až hudba se stane jedním z vládnoucích umění, bude položen další vavřínový věnec slávy na oltář země, která se zasloužila o své jméno “země svobody”, když osvobodila otroky za cenu vlastní krve.” Dvořákova první skladba na americké půdě byla novo- světská symfonie, kterou začal tvořit v prosinci 1892. Rušný život New Yorku ho velice ovlivnil, což je znázorněno živým tempem věty. Proslavené Largo druhé věty je z nej- krásnějších v symfonické literatuře. Skladba byla hrána v New Yorku dne 16. prosince 1893 v Carnegie Hall a přijata nadšeně. Američtí posluchači se radovali nejen z původní české hudby, ale i z vlivu černošské a indiánské písně, které zapůsobily na českého skladatele. Novosvětská symfonie je hrána dodnes největšími dirigenty a orchestry světa. Jak napsal jeden americký kritik: "Symfonie je skladbou hudebně bohatou, vysoce originelní, naprosto upřímnou a není-li americkým holdem hudbě je rozhodně nejkrásnějším hudebním holdem Americe.” Ve Spillville složil krásnou komorní hudbu, smyčcový kvartet F dur a kvinteto E mol, v New Yorku sonatínu pro housle a piano (bude hrána při slavnostním odhalení busty) Biblické písně, cellový koncert, koncertní číslo všech světových cellistů dodnes. Dr. Vojan končí svou monografii, vydanou námi za války, jednoduše a dojemně: "Dvořák byl skromným mužem. Jednou mu ctitelé dali velký věnec s nápisem na stuze: “NejVĚSTNÍK • 7 [pageend7]většímu geniu”. Dvořák odnesl věnec domů a položil к bustě Beethovena . . . Zemřel náhle dne 1. května 1904. Jeho nesmrtelná díla budou vždy milována americkou veřejností.” Loni vydala Společnost pro vědy a uměni anglickou studii od prof. Karla B. Jiráka, o které bylo zde již psáno. Je cenným přínosem a doporučujeme zvláště americkým hu- debnikům českého původu a do universitních knihoven. Antonín Dvořák Day v New Yorku. Prvního května, v úmrtní výročí našeho slavného skladatele, starosta města Wagner prohlásí v New Yorku za Dvořák Day. Odpoledne uspořádají Američané pietni oslavu v Lincoln Center, kde v zahradní úpravě na terase Filharmonie bude odhalena busta Antonína Dvořáka, za účasti representantů amerického uměleckého světa, Dr. Alice Masarykové (do- volí-li jí zdravotní stav) a zástupců Oblastního výboru ČSNRA. Socha od slavného jugoslávského sochaře Ivana Meštro- viče byla darována “bratrskému československému lidu v Americe” do péče Československé národní rady americké, která teď předává umělcův dar к trvalému umístění v Lincoln Center. Velkou zásluhu o to mají br. Hynek Mařas, který se staral o technickou stránku odlití sádrové sochy do bronzu, členové Oblasti newyorské za uspořádání sbírky na výlohy s tím spojené a pí. Julie Nessy Backerová za projednání mnohých detailů s pořadatelstvem. Při odhalení busty budou účinkovat John Corigliano, Maria Luisa Faini, Rudolf Petrák a Eugene Sabo, kteří zahrají Dvořákovy skladby. Jménem ČSNRA ses. Vrázová předá oficiálně pomník do péče správy Lincoln Centra. Následujícího dne chicagská výprava ČSNRA položí věnec u pomníku a prohlédne si budovu Filharmonie, první to budovu budoucího velkého uměleckého střediska v Americe. Kdo by se chtěl přidat к prohlídce, nechť se dostaví ke vchodu Philharmonie Hall, Box entrance, ve 2:30 hod. dne 2. května. Dne 3. května je slavnostní Dvořákův koncert v Husově chrámě. Husův sbor, rozmnožený na 60 členů z krajanských kruhů a o sólisty, přednese věty slavného oratoria Stabat Mater. Kvarteto Harolda Kohona též zahraje Dvořákovy skladby. Začátek v 8 hod. Na pátek dne 7. června se připravuje kulturní večer v Dearborn Youth Center. Pozvány budou talentované síly a bude to jistě hodnotný, krásný program naší hudby, zpěvu, recitací a výstupů. Členstvo i veřejnost již nyní upozorňujeme na tento podnik, každý je srdečně zván na večer dne 7. června, začátek v 8 hodin. Na 28. říjen budou objednány dva význačné dokumentární filmy o Československu, líčení událostí před a za Mnichova a dále Československo po Mnichově až do roku 1948. Komentátorem je známý Walter Cronkite. Filmy velice zapůsobily na filmovém představení v Chicagu. Odbočka nyní má na prodej (mimeografované) knížky předpisů na pečivo, vydané úřadovnou ČSNRA. Jsou v anglické řeči, je v nich mnoho dobrot a hodí se dobře pro mladší generaci. Knížka stojí 50 centů. Br. Heřmanovi, předsedovi odbočky, který odjíždí na tři týdny na studijní cestu do Evropy dne 7. května, přáli jsme úspěšnou cestu a šťastný návrat. — Schůze byla pracovní. Pokračovali jsme dobře na svých plánech. A. Benesh. BERWYN PRESS 3212-14 S. GROVE AVE. BERWYN, ILL. STanley 8-0204 LAD MEJDRICH majitel ryze české moderní tiskárny. Tiskařská odborná práce všeho druhu. OFFSET • LETTERPRESS • PROGRAMY 8 • VĚSTNÍK DALŠÍ PROGRAM CHICAGSKÉ VÝPRAVY. Do bohatého programu bude zahrnuto v sobotu odpoledne, v 1 hod. kladení věnce к pamětní desce T. G. Masaryka a generála Štefánika v Tompkins Sq. parku na 8. ulici a Avenue A. Krajané jsou žádáni, aby se pietního aktu zúčastnili. V 5:30 je večeře v sokolovně pro výpravu a pro newyorské, na kterou jsou všichni srdečně zváni. Ve čtvrtek večer, dne 3., pořádá Long Island odbočka večírek veselé zábavy pro chicagskou výpravu v Bohemian Hall v Astórii. Výprava bude ubytována od 1. května do neděle, dne 5., v Belmont Plaza hotelu, kdy odjíždí do Filadelfie, Clevelandu, a pak domů. Z OBLASTÍ A ODBOČEK. MASARYKOVO SDRUŽENÍ, DETROIT, MICHIGAN. Na schůzi dne 12. dubna byly projednány přípravy pro příští podniky a podány zprávy z podniku 9. března, dále schůze Oblastního výboru dne 10. března v Owosso a výroční schůze Výkonného výboru ČSNRA dne 6. a 7. dubna v Chicagu. Zprávy byly se zájmem vyslechnuty a o některých bodech bylo rokováno. Zpráva ze vzpomínkového podniku dne 9. března byla potěšující, jak morálně tak finančně. INTERNATIONAL INSTITUTE. Národnostní skupiny předváděly ukázky velikonočních kraslic a denní noviny uveřejnily hezký obrázek našich žen, pí. A. Kočišové, Anny Husákové, Blanche Peters a návštěvnice, pí. Enofy Andrusové. Naše skupina byla i na televisi na zajímavém programu o malování kraslic, dobrá to publicita pro naši národnost v Detroit a státu Michigan. Institute ve své budově na 111 East Kirby Street má nyní třídy “rychle anglicky” pro ty, kteří se potřebují naučit anglicky co nejdříve. Detroit a Michigan se připravuje na Olympijské hry roku 1968 v naději, že se hry budou konat u nás. Institute se zúčastní se svými národnostními složkami, neboť Detroit je znám co mezinárodní město. KRAJANSKÝ VÝBOR, CLEVELAND, OHIO. Na své zpáteční cestě z Washingtonu a New Yorku zastaví se výprava ČSNRA v Clevelandu, aby poznala tuto velkou krajanskou baštu. Dne 6. května je pořádán večírek ve “sklípku” sokolovny a těšíme se, že to bude dostaveníčko našich krajanů. Výprava přenocuje v Parkbrook motelu, 14011 Brookpark Rd., Cleveland 35, a následujícího dne se vydá na poslední etapu cesty. Přijede domů v úterý večer, dne 7. května. Clevelandský sklípek bude tedy večírkem na rozloučenou pro členy výpravy. ODBOČKA WASHINGTON, D. C. Odbočka se čile připravuje na zájezd chicagských krajanů, přípravy jsou popsány br. tajemníkem Josefem Kučerou v Krajanském zpravodaji, vydávaném ve Washingto- ně pro krajanské spolky. Předsedkyně společenského odboru, Jana Feierabendová se svým kroužkem spolupracovnic připravuje večeři pro chicagské hosty a pro přihlášené členy na neděli večer, v 6:30, dne 27. dubna v salonech Catholic Daughters of America, 2 Scott Circle N.W. V 8 hod. večer je připraven přátelský večírek s programem, na kterém vystoupí Pěvecké sdružení Dvořák a přednese několik národních písní ze svého nového repertoiru, dále pianista a harmonikár, komponista M. J. Halia, který zahraje ve dvou cyklech své “Pisně a melodie staré via- [pageend8]Z LOS ANGELES, CALIF. Odbočka TGM konala, po měsíční přestávce, svou pravidelnou schůzi v neděli velikonoční. Přes deštivé počasí a to, že byly svátky, zúčastnil se značný počet našich obětavých členů. Po uvítání hostů předseda Ladislav Erban vzpomněl světlé památky tě.ch, kdož naše řady navždy opustili: lékaře exulanta a dobrodince tak mnoha našich lidí MUDr. Josefa Weila, jehož jsme uložili к věčnému odpočinku na Hollywood Memorial hřbitově v neděli 24. března; Hermana Šostáka, který zemřel v Malin, Oregon; Anděly Grumichové, která zemřela v Davenport, Iowa, a také Václava Welcla, novináře a zasloužilého národního pracovníka, manžela obětavé ses. tajemnice ČSNRA v Chicagu. Vzato na vědomí, že rozhlas plní své poslání a že bude brzy jednáno o tom, zda máme pokračovat v českém vysílání. Veškeré úsilí se teď soustřeďuje na to, abychom naplnili po obé neděle — 28. dubna a 5. května — prostorné divadlo The Music Box Theatre na Hollywood Blvd., při prvním představení národní operety Eduarda Ingriše “Tam na horách’’. Předprodej vstupenek pokračuje úspěšně. Tato opereta, známá mnohým krajanům z představení ochotnických divadel, bude provedena v Los Angeles v původním, náročném a uměleckém provedení a úpravě, jak se hrála kdysi v Praze. Hudbu řídi autor, režii převzali Karel Hra- dilák, člen Národního divadla v Praze a známý filmový herec jak v Evropě, tak v USA, za asistence Jiřího Peřiny, známého dramatického umělce ze zdejšího televisniho vysílání. Většinu úloh převzali naši osvědčení herci a herečky z povoláni. Pokusili jsme se změřit své síly v Kalifornii, výsledek tohoto podniku, jenž má být propagací naší národní kultury, má ukázat kolik je nás na západním pobřeží a co dovedeme. Zatím — doufáme! Se své strany přinesli jsme všechny oběti. To ostatní je v rukou našich krajanů a amerických přátel. Boh. Smutník. UMĚNÍ — CESTA atd. (Pokr. ze str. 6.) by se hrají nejen v celém východoevropském komunistickém bloku, ale i v západní Evropě. Nedávno napsal západo- německý jazzový kritik Joachim Behrendt; “Nejlepší jazz v Evropě hrají Čechoslováci a Jugoslávci.” Nemohlo to být jinak, jsme-li opravdu národem muzikantským. I v Sovětském svazu, kam jsou často československé jazzové orchestry a zpěváci zváni, začalo už přibližování hudebního mladého publika к západním hudebním stylům — právě zásluhou Čechoslováků. Standartně dobrý orchestr K. Vlacha, výborný orchestr Gustava Broma a vynikající orchestr Karla Krautgartnera rozvážejí po komunistickém bloku své modifikace západních stylů taneční hudby, a setkávají se s chtivým mladým obecenstvem. Pražský dixieland svými pásmy (jako Cesta jazzu, Večery na Basin Street, Hudba New Orleansu, Můj chlébplný blues) seznamuje domácí i zahraniční posluchače s americkým dixielandem. Také studenti shromážděni kolem Pavla Smetáčka ve studijní skupině tradičního jazzu uvádějí československým i zahraničním posluchačům americký jazz, oživujíce nejstarší jazzové styly. Jazzové trio, Jazzové studio, S-f-H Quartet, (který se pokládá za světovou třídu), Kvartet Ferdinanda Havlíka, Polákovo trio, Jazzové combo v Ústí n/Labem, karlovarský Studio Club. Kvintet Hanuše Berky, Bratislavské jazzové kvarteto a pražský Jazztett snad nejvýznamnější z celé řady dalších — uvádějí americkou a evropskou jazzovou hudbu. Nejinak je tomu i s výbornými orchestry Zd. Bartáka, Kamila Hály, Karla Macourka a Slávy Kunsta. Však si také komunističtí hudební kritikové postěžovali v Rudém právu, že na posledním festivalu tanečni a jazzové hudby v Karlových Varech československá jazzová hudba se ukázala byt pnhs po- američtělou a zápaďáckou. (Příště dokončení této části a III. část: Drama jevištních myšlenek a osobností.) JAROMÍR ZÁSTĚRA. IN MEMORIAM К uctění památky náhle zemřelého přítele a společníka trestního obhájce George E. Uretz věnuje Dr. K. L. Kohler-Rausch, Chicago........................$20.00 К uctění památky paní Anny Svitákové, zesnulé v Praze 3. dubna 1963, věnují pan a paní Antonín a Anna Filipi, New York ................................. 10.00 К uctění památky paní Marie Stejrové, Chicago, věnuje Mrs. Caroline Janes, Chicago............... 5.00 К uctění památky zesnulého p. Franka W. Tůmy věnují Mrs. Ema Mařík, Dr. a Mrs. Chas. A. Smith a manželé John A. Mařík, Oklahoma City 5.00 К uctěni zesnulého p. Franka Jeřábka věnují manželé Rohelovi, Chicago ........................................ 5.00 К uctění zesnulého p. Franka Jeřábka věnují manželé Votavovi ....................................................... 5.00 К uctění památky před 3 lety zemřelého manžela a strýčka p. Jaroslava Vlasáka věnují manželka a neteř, Mrs. Jerry Vlasák, Cicero, Ill............. 5.00 К uctění památky pí. Marie Marhoulové věnuje na Fond svobody pí. Zdenka Pikalová, Berwyn, Ill. 5.00 Nejstarší podpůrná jedonta ve Spoj, státech ČESKOSLOVENSKÉ SPOLKY V AMERICE “Průkopnice fraternálního pojištění” 1854 1963 je připravena poskytnout! nejvýhodnější druhy životních pojistek a pojistných ochran, — programy znamenající bezpečnost a ochranu. Naše jednota zrodila se v městě St. Louis, Mo., kde i první sokolský sbor v Americe byl založen, a vždy se hrdě hlásila к Sokolstvu a podporuje jeho snahy. Naše 109. leta služba mluví v náš prospěch nejzřetelněji. Z úplné sestavy pojišťovacích plánů, určitě některý bude odpovídat vašim potřebám. Získejte sobě ihned plné informace, které s radostí sdělí kterýkoliv náš organisátor aneb pište přímo na úřadovnu: Czechoslovak Society or America C.S.A. Bldg. 2138 S. 61st Court Cicero 50, III. STAŇTE SE ČLENY JEDNOTY Č.S.A. VĚSTNÍK • 9 stí”. I další pořad zajistí dobrou náladu a milé chvíle. S některými členy odbočky seznámí se výprava již dříve, na nedělním výletě na Mount Vernon, kam nás budou doprovázet. Výprava bude ubytována v Roger Smith hotelu. hsr [pageend9]ODBOČKA “JAMES HOVORKA”, ST. PETERSBURG, FLORIDA. Zábava konaná dne 7. dubna se těšila nad očekáváni početné návštěvě, ačkoli je u nás znát úbytek našich turistů. Nálada byla veselá a srdečná, že se každý potěšil. К večeři předkládáno chutné jidlo, vše šlo jako na dračku. Také byla barevná vajíčka a těch se na všechny ani nedostalo. Mezi několika hosty, kteři u nás byli poprvé, byl i význačný host z Clevelandu a sice Frank Svoboda, bývalý vydavatel deniku “Američan”, který po dobu 40 let informoval čtenáře o denních událostech. Byl po dvacet let státním senátorem. Přišel v doprovodu br. F. Rosnera a měl kratší, zajímavý proslov. Zmínil se, jak vítal prof. Masaryka v Clevelandu v roce 1903 a o dalším setkání s nim v Praze na sokolském sletu r. 1907. Jedině jsme litovali, že nebyla přítomna ses. předsedkyně Hovorková, která následkem onemocněni se druhého dne odebrala do nemocnice. Br. místopředseda Alex Konečný též nebyl přítomen následkem úmrtí v rodině. Řízení zábavy se ochotně a schopně ujala ses. Irene Sedletz. Doufáme, že příště bude ses. Hovorková opět s námi. Chas. Jahoda, taj. ČESKOSLOVENSKO Loni vydala Rada svobodného Československa bohatě ilustrovanou knížku, o 103. stranách, o Československu, jaké bývalo za Masaryka, a jaké je dnes. Několik kapitol popisuje dnešní poměry výstižně odpovědi na tyto otázky: Jste odborář? Jste zemědělec? Jste obchodník? Máte vlastní dům? Máte automobil? Jsou tu i kapitoly pro krajany, •kteří se chystají na návštěvu Československa: Co máte vědět! Jsou tu úryvky z dopisů, svědectví krajanů, kteří se vrátili z návštěvy, a je tu svědectví nejvýmluvnější, komunistů o komunismu. Doporučujeme vřele. Zakoupením knížky za $5.00, přispějete Československé národní radě na náš publicitní fond. Úryvek jedné kapitoly: JMÉNO ČESKOSLOVENSKA. Snad se ti starší, kteři chodili do našich českých škol, ještě pamatují na báseň Boleslava Jablonského. Byla ve všech našich čítankách a začínala takto: “Byl kdysi čas, kdy krásné Čechů jméno tak slavně znělo v uších národů ...” Bohužel, čas ten minul. Ptejme se, jak je tomu s jménem dnešního Československa. Byl kdysi čas, kdy ve Společnosti národů v Ženevě bylo jméno Československa ctěné a vážené. Naši delegáti tam hlasovali, jak jim velelo svědomí a zájem československého státu. Československý ministr zahraničních věcí byl pro jedno období zvolen předsedou Shromáždění Společnosti a několikrát byl předsedou Rady, v níž zasedali největší státníci. Československý vyslanec byl předsedou kontrolní komise financí Společnosti, českoslovenští znalci byli členy důležitých výborů, na příklad hospodářského a finančního. Československo plnilo usnesení Společnosti národů — jako sankce proti fašistické Itálii, když napadla Habeš r. 1935. Avšak ten čas minul. Za komunistů žádný Čechoslovák nebyl zvolen předsedou Valného shromáždění Spojených národů, ač se každý rok na rozkaz Sovětů o tuto hodnost ucházel. Projevům československých delegátů už dávno nikdo nevěnuje sluchu, ani když mluví ministr zahraničí. Každý ví, že jen opakují, co již řekli sovětští delegáti. Hlas Československa se automaticky připočítává straně komunistické ještě dříve, než jeho delegát zdvihl ruku. Československo je pouhým sovětským nástrojem к ničení Spojených národů a světového míru. V První republice byl československý pas tak dobrý jako' americký. Nepotřeboval cizích vstupních vis, a tam, kde jich snad bylo třeba, byla visa vydávána rychle a ochotně. Dnešní československý pas budí při nejmenším podezření z podvratné činnosti. A právem. Slušný československý občan až na malé výjimky pas nedostane. Dostanou jej к cestě do ciziny především jen komunističtí komisaři, agitátoři a agenti. Svobodná Republika československá měla konšuláty v každém větším americkém městě, v New Yorku, v Chicagu, v Pittsburghu, v San Francisku. Dnes nemá žádné. Americká vláda byla nucena je zavřít jako hnízda špionů. Je také všeobecně známo, že za svobodné demokratické Masarykovy republiky nemusili z ní občané utíkat do politického exilu. Volby bývaly svobodné, a ti, kteří prohráli, mohli svobodně agitovat, aby vyhráli příště. V jejich otevřené, slušné oposici jim nikdo nebránil. Dnes je svět plný československých uprchlíků, kteři útěkem přes hranice zachránili svobodu a holé životy. Desetitisíce jich uprchly hned v první době po komunistickém převratu. Neprchají-li ve větším počtu nyní další, je to jen proto, že celé Československo se stalo vězením, obehnaným ostnatými dráty, nabitými elektrickým proudem, a hlídaným vojskem a policii se samostříly a psy. Jak zní dnes jméno “Československé socialistické republiky” za jejími hranicemi? Co se v mezinárodním tisku o ní dovídáme? Takovéto zprávy: Vrah Trockého, když byl v Mexiku propuštěn z vězení, hned odjel letadlem do Prahy v průvodu diplomatických úředníků. Zbraně v rukou odpůrců lidských práv, na Kubě i v Africe, lidi, kteří bojují proti svobodné Americe, mají československou výrobní značku. Dvě třetiny československých biskupů, v čele s národnim hrdinou arcibiskupem Josefem Beranem, jsou v komunistických žalářích. Komunisté v sehraných procesech s vylhaný- mi obviněními pronásledují každého, kdo se jim nelíbí, ba dokonce se pobíjejí mezi sebou navzájem. Každou chvíli v Československu dochází к důlnímu nebo železničnímu neštěstí, protože pro komunisty jsou lidské životy statek nejsnadněji nahraditelný. Takhle bychom mohli pokračovat do nekonečna. Jablonský psal svou báseň pro své vrstevníky, aby jim připomenul, že slávu českého jména musí oni obnovit. I my máme tento úkol. My, naše pokolení, ne naši potomci! Nesmíme se jen vychloubat minulostí a namlouvat si, že jsme velicí proto, že jsme měli Přemyslovce, Karla IV., Jiříka z Poděbrad, Komenského, Palackého a Masaryka. Svatopluk Čech nám napsal, “sláva otců je krásný šperk pro syny, kdo však chceš ctěn být, dobud si cti sám!” Až budete ve staré vlasti se svými známými, mezi čtyřma očima, řekněte jim: “Komunistické tvrzení, že Československo má v cizině dnes dobré jméno, je lež. Komunisté nám prohospodařili, co nám Masarykova republika dala, na prvním místě naše dobré jméno.” A řekněte jim také, že ještě není konec dějin světa a že co se ztratilo, může se zase nalézti. Staňte se členem ČSN R A. Roční poplatek — $3.00. Kde není odbočky, staňte se přímým členem Rady. Vaše členská legitimace je odznakem vlastenectví. Prosíme, nezapomeňte nám včas oznámit ZMĚNU ADRESY, a ADRESY NOVÝCH ČLENU. — Zabezpečíte sobě a jim dodání Věstníku a ušetříte nám čas a peníze. 10 • VĚSTNÍK [pageend10]Provolání к československé krajanské veřejnosti. Československá národní rada americká stejně v jako dřívějších letech bojuje o udržení a rozšíření svobody a proti komunistickým snahám o ovládnuti celého světa a jeho porobení. Nedávná kubánská kříse nám všem přiblížila komunistické nebezpečí až na samotné hranice Spojených států. Snahy Československé národní rady americké o obnovu plné svobody ve staré naší vlasti se více než jindy setkávají na společné půdě boje o udržení našich amerických svobod a našeho amerického způsobu života. Československá národní rada americká s potěšením zjistila, že v americké veřejnosti a zvláště mezi našimi krajany stoupá zájem o činnost ČSNRA. Počet jejích členů stoupá, i když ne tak, jak by si to vyžadovaly stále větší úkoly, které ČSNRA musí řešit. Děkujeme naší krajanské veřejnosti za její podporu a důvěru a prosíme o pomoc další. Slibujeme, že neustaneme ve svém úsilí. Vyzýváme především mladé Američany československého původu, aby vstoupili do našich řad a zapojili se do boje o zachování našich amerických svobod a o rozšíření oblasti svobody po celém světě. Ideály amerického prohlášení nezávislosti jsou dodnes vzpruhou pro nesvobodné národy celého světa a nejmocnější zbraní v boji proti komunistické tyranii. Naším cílem musí být, aby každý Američan československého původu, ať starousedlík, ať nově přijedší politický uprchlík anebo syn československých rodičů zde narozený se činně zapojil do práce pro demokracii pro spravedlnost a pravdu. Je tím povinen odkazu československé národní tradice a je tím povinen této zemi, která mu dává příležitost, žít ve svobodě a svobodu hájit. Provolání к československému lidu. Zasedání výkonného výboru Československé národní rady americké bylo novou slavnostní příležitostí, abychom vyslovili svou věrnost myšlenkovému a mravnímu odkazu našich národních dějin a svou lásku a oddanost svým bratřím a sestrám v, otčině československého národa. Tak jako dosud slibujeme, že budeme ze všech sil pracovat, abychom Váš těžký osud, který poctivě a pečlivě sledujeme, co nejvíce ulehčili. Československá národní rada americká bude pokračovat ve svém úsilí, aby byla odstraněna prohibitivní cla na dárkové baličky, kterými nám komunističtí vládci nad Československem zabraňují pomáhat našim drahým zásilkami amerického zboží, které jste tak naléhavě potřebovali za právě uplynulé kruté zimy. Československá národní rada americká bude nadále pracovat к tomu, aby se kulturní výměna mezi Spojenými státy a Československem stala skutečně vzájemnou tak, aby byla uvolněna kulturní i osobní omezení, jimiž dnešní režim isoluje myšlenkově nejvyspělejší národ za Železnou oponou. Zejména však budeme ustavičně žádat po své vládě se vším důrazem, aby nepřipustila ani ona ani jiné vlády svobodného světa ustálení dnešních poměrů ve střední Evropě a aby na všech mezinárodních jednáních a zejména ve Spojených národech neustala v prosazováni požadavku svobodných voleb v Československu, které umožní lidu kontrolovat své vládce a odstranit ty, kteří z lhostejnosti a neschopnosti dovolili, aby československý lid trpěl tak, jak trpěl v posledních měsících, kteří z poslušnosti cizí vládě vystavuji Československo nebezpečí zničení jadernými zbraněmi bránících se západních mocností a kteří udržují československého člověka na hranici bídy, zimy a hladu, aby mohli rozšiřovat panství své politické skupiny po celém světě. Vás pak, bratři a sestry, prosíme, abyste neumdlévali. Přes všechny překážky, přes všechnu mravní korupci, kterou chtějí komunisté zničit naši vznešenou tradici, zůstaňte věrni smyslu našich národních dějin: uskutečňování humanity denní realistickou prací pod zorným úhlem věčnosti. К uctění památky br. J. V. Welcla došly Československé národní radě americké tyto další dary od jeho přátel: $25.00: American Czechoslovak Ladies Club, Miami, Florida. Po $15.00: Mrs. Peter Rabštejnek, Oklahoma Gity, Okla.; Marie Sokol a Theresa Sokol Nováková, Riverside, Ill. Po $10.00: Dr. Alice G. Masaryková, Miami, Fla.; manželé Beneshovi, Detroit; Vladimír Richter, Chicago; pani Mini Repetný, Chicago; paní Augusta Pšenková, Berwyn, Ill.; Frank Múdra, Chicago; R. J. Houkal, Chicago. Po $5.00: Manželé Bartkovi, Miami, Fla.; manželé Janečkovi, Chicago; paní Anna Petřík, Chicago; paní Zdenka Pikalová, Berwyn, Ill.; manželé Kouřimovi, Oak Park, Ill. $3.00: Manželé Tesařovi, Chicago. $2.00: Paní Zuzanna Bukový, Chicago. KRAJANÉ V ČELE. Poslední měsíc znova ukázal, jak dobře si krajané v Americe uvědomuji, že je třeba včas obětovat peníze i práci, má-li být svoboda zachována a rozmnožena. Která jiná skupina Američanů ukazuje takové občanské uvědomění? Pro práci Československé národní rady americké přispěli: $755.50: Oblastní výbor ČSNRA, Chicago. $750.00: Odbočka ČSNRA "James Hovorka”, St. Petersburg, Fla. $211.00: Odbočka ČSNRA, Washington. $154.00: Oblastní výbor ČSNRA v Michiganu, Detroit. Po $100.00: American Czechoslovak Ladies Club, Miami, Fla.; odbočka ČSNRA “Mistr Jan Hus”, Chicago; Čs. ženská národní rada v exilu, Chicago. $52.00: Odbočka ČSNRA — Krajanský výbor T. G. Masaryk, Owosso, Mich. $25.00: Manželé Svobodovi, Miami Beach, Fla. $20.00: F. Klátil, Berkeley, Calif. $15.00: Ann May J. Johns, Chicago. Po $5.00: Richard Novák, Big “F” Food Fair, Fox River Grove Bldg, and Savings Association, Mrs. M. Kos, všichni ve Fox River Grove, Ill.; Mrs. E. Zacharias, Long Island City, N. Y. Po $3.00: J. Maleček, Fox River Grove, Ill.; Charles Vrabel, Oneida, N. Y. Po $2.00: Mrs. M. Kulovsek, manželé Černocký, Mrs. R. Šubrt, Mrs. Wm. C. Retzlaff, Jr., Otto Honomichl, Mrs. F. R. Senot, všichni ve Fox River Grove, Ill. Po $1.00: Milan Hromádka, Northbrook, Ill.; Mrs. J. Vaj- dik, Jennie Bohman, Mrs. J. Vokáč, Mrs. S. Kestl, Joseph M. Bell, Joseph Swartz, John R. Hegner, manželé Havlíkovi, Mrs. D. Mill, Frank Janík, Jožka Košatka Dierking, manželé Spěvákovi, Mrs. L. Varys, Frank Vokáč, všichni ve Fox River Grove, Ill.; Marie Layer, Julie Czaja a Marie Hrůza, všechny v Algonquin, III. KNIHY U NÁS NA PRODEJ. “DĚTSTVÍ A MLÁDÍ”, Dr. Alice Masaryková vzpomíná svého otce, jeho přátel a svého mládí. Cena .................................................................................... $2.50 “TEACH YOURSELF CZECH”, moderní učebnice českého jazyka. Cena .................................................................................... $3.00 “DĚJINY ČSNRA”, Josef Martínek. Cena .................................................................................... 25c 4125 West 26th Street Chicago 23, Illinois VĚSTNÍK • 11 [pageend11]CAPITOL FEDERAL SAVINGS 3522 WEST 26th STREET CHICAGO 23, ILLINOIS Phone—Dial 521-5200 Vklady pojištěné agenturou vlády Spoj, států do $10,000. Ostav Capitol Federal Savings and Loan Association byi založen r. 1907. CHARLES T. SALÄK, předseda DOBRA RADA ZE SEATTLE Poznáte na vlastním těle věřte, já to říci mohu směle co řeklo tisíc krajanů, věřících i pohanů, že Zdravitamin silu dodá každému, kdo si ho podá se snídaní — před prací, která je pak legrací. To vzkazuje vám ta, která u nás otevírá dopisy s objednávkami na Zdravitamin a čte ty pochvalné řádky o Zdravitaminu a Bolvenu od našich milých krajanů roztroušených po všech státech U.S.A, v českých osadách s tak krásnými českými jmény jako: Bohemia, Frenštát, Frýdek, Hostýn, Karlín, Kolín, Libuše, Litomyšl, Moravia, Malin, Masaryktown, New Hradec, Písek, Plzeň, Praha, Prague, Protivín, Tábor, Touhy, Slavie, Třeboň, Veselí a Vodňany. Nebo v českých osadách s americkými jmény: Berwyn, Cicero, Granger, Hallettsville, Scio, West a tak dále a tak dále. Tož ciťte se lépe, vypadejte lépe, užívejte života více i vy a objednejte si váš Zdravitamin na 5 týdnů užíváni za $3.98 nebo tu dvojnásobnou dávku Zdravitamin kapsle na deset týdnů jen za $6.98. A máte- li bol, vemte také BOL-VEN za $2.90. Přiložte šek, cash, money order nebo na C.O.D. EUROPEAN DRUGS Břetislav Jelínek, čsl. lékárník 3255 — 10th W. Seattle 99, Wash. (Advertisement) SECOND CLASS POSTAGE PAID at Chicago, Illinois VĚSTNÍK 4125 West 26th Street Chicago 23, Illinois 436 HELP FIGHT COMMUNISM andEnemies of. allFreedom [pageend12]