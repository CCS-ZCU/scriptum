JINDŘICH STŘEDA €0 ZNAMENAL LETOŠEK? Na sklonku mariánského roku se právem ptáme, zda opravdu tento rok něco podstatného v životě Církve —- v životě lidstva — znamenal? Není pochyby: jednak v životě Církve — božského zřízení, které dává dějinám lidstva smysl — takřka každé pokolení prožívá nějakou rozhodnou krisi: tento neutuchající zápas nám právě hrozí únavou a zevšedněním ; jednak v tisíciletých dějích tohoto všesvětového útvaru takřka každý den je výročím nějakého památného období. Tak jsme loni slavili výročí svátého Prokopa, letos sv. Augustina ; loni jsme připomínali pád Cařihradu, letos jeho roztržku s jednotou Církve. A jakkoli taková výročí jsou vítanou pobídkou k další práci, přece jejich neustálý řetěz rovněž hrozí zevšedněním a oslabuje účinek jednotlivé výzvy. Byla tedy papežská výzva mariánského roku také takovým hlasem volajícího — ne na poušti, nýbrž v hlomozu dnešního velkoměsta a ve vřavě » studené « války ? Osmělujeme se tvrditi, že nelze mluviti o všednosti ani stran našeho období, ani stran mariánské myšlenky. Mariánská myšlenka, ačkoliv je odedávna nezbytně ve středu katolického života, přece se stává, ve hnutí přímo živelném, vždy mocnější pohnutkou každého katolického projevu. A kdyby někdo namítl, že právě tím se katolíci vzdalují žádoucího, povinného cíle : sblížení s odtrženými bratřími, řekli bychom tak : Je pravda, že máme naléhavou povinnost katolickou nauku a úctu mariánskou neúnavně nekatolíkům objasňovat a přibližovat ; každé nepochopení je naším proviněním. Ale přece je pravda, že nejen pravoslavné křesťanstvo má na mysli mariologii, nýbrž i protestanté z různorodé minulosti svých vyznání vyhledávají právě náměty, které je přibližují na dosah prvotní, katolické myšlenky. Avšak jaký je vůbec smysl dnešního rozvoje mariánské úcty? To pochopíme, když popatříme na druhou stránku naší otázky — na období, v němž se konaly oslavy mariánského roku. Všedním zajisté tento úsek katolických dějin nazvati nelze. Smím-li se tak vyjádřit : vatikánské úřady nestačí (s tou zevrubnou důkladností, kterou už vzhledem k pochybovačům římští papežové předepsali) projednávat procesy svatořečení dřívějších Božích hrdinů, a již ze všech koněin země se hrnou zprávy o nových mučednících: jako by se oltáře nemohly dočkat nových světců, tak tu nejde o pokojné dílo tichých klášterníků, pilných bohoslovců, trpělivých panen — nejde N A D A L ŠÍC H ST R Á N K Á C H 10. Č ÍSL A Vítovský : Vím , komu jsem uvěřil. - Heiďler : Vývoj náboženské situace v ČSR. - Petr : Lepení střepů. - Krajcar : Neposkvrněná a české baroko. - Královna světa. - Geopolitika hladu. - Bruče Marshall o možnostech náboženského vývoje u nás. Místo p o v íd k y - Ševčík : Útržky vzpom ínek... Rubriku : Poznámky. - Křesťan a svět. - Zprávy z Říma, z domova, z ostatního světa. - CML. PRO SIN EC - 1954 - 10 [pageend1]o vyšetření heroických ctností důstojných biskupů a nábožných matek — nýbrž novinářské zprávy, ba nesporná skutečnost snímků a samozřejmost krvavých aktualit činí nepochybným svědectví nových mučedníků, vzestup nových nebešťanů. Vrátili jsme se snad do starokřesťanských dob, kdy nebylo třeba žádného beatifikačniho procesu nad zkrvavenými trupy, kradmo vynesenými z odpadkových jam cirku? Vrátili jsme se do dob, kdy krev mučedníků byla neutlumitel- ným svědectvím křesťanského poselství? Je známo, že o tom jsou pochybnosti. Do těchto dob jsme se totiž vrátili, zdá se, v nej příznivějším případě. Ale je tu i ta možnost, že moderní policejní metody dokážou každé svědectví mučedníků umlčet. Moderní totální stát umí nepoddajného odstranit nepozorovaně ; umí psychologickou nebo chemickou cestou z úst umučeného vynutit svě- dactví lži ; umí — ovládnutím všech spojovacích prostředků — i svědectví pravdy umlčet a nahradit je versí libovolnou. Zdá se, že je » hodina a rtiocnost temností«. Možno se ovšem utěšovat tím, že již mnohokrát čekali lidé konec světa : v samých začátcích křesťanství -— k roku tisícímu •— k roku 1492 — k roku 1666 — a ještě k jiným obdobím : a svět zde pořád přibližně stojí. Ale nutno pohledět v tvář i té možnosti, že by se opravdu moderní totální stát, vybavený nepředstavitelnou technikou a ovládnutelný lidmi naprosto zlými, ukázal nepřemožitelným. Ba jako křesťané nesmíme pochybovat! ani o tom, že jednou taková situace nastane — že jednou takoví světovládci zvítězí. »A učiní divý veliké a zázraky, takže by v omyl uvedeni byli (kdyby to bylo možno) i vyvolení ... Bude totiž tehdy soužení veliké, jakého nebylo od počátku světa až posavád, aniž kdy bude. A kdyby nebyli ukráceni dnové ti, všechno lidstvo by nebylo spaseno « — atomická válka vedená neznabohy by docela představitelně mohla přivodit tyto poměry. » Ejhle předpověděl jsem vám. « Tak to právě v tyto dny, na konci církevního roku, Církev četla. Ale hned na začátku nového církevního roku četla dále ; a když se dotkla poměrů již nastalých slovy o lidech » schnoucích strachy a očekáváním, co se má stát celému světu « (to není úvodník o atomických pokusech : to je evangelium, jež se četlo 28. listopadu), hned dodává výzvu, na jakou by po takovém úvodě naprosto nikdo nepřipadl : » Když pak tyto věci se počnou díti, vzhlédněte a pozvedněte hlavy své ... « : a tím jsme se už vrátili k mariánskému roku. Vezměte totiž biblickou knihu o tom, jací budou ti Poslední dnové lidstva. Vezměte Zjevení svátého Jana. Tu věštec vidí také ty výjevy, které neodolatelně připomínají naše atomické perspektivy ; mluví se tu o krupobití drtivých balvanů, o požárech celých měst, propadnutí celých pevnin, o mořích otrávených a vzdušných vojích : prostě jsou to všecky vymoženosti naší techniky, prostřed nichž svatopisec také » se vzpřímí a pozvedne hlavu svou «. — »A nastaly blesky a hřmoty a zemětřesení a krupobití veliké. A znamení veliké ukázalo se na nebi ; žena oděná sluncem, a měsíc pod nohama jejíma, a na hlavě její koruna dvanácti hvězd. « Toť, k čemu pozvedl hlavu prorok. Toť vidění, které nám představil mariánský rok. Daleci tedy toho, abychom hleděli vítězství zla zamluvit, hledíme mu vstříc s klidnou znalostí, jakou nám podává naše zjevení. Je-li církevní rok vůbec představením světových dějin (vždyť proto na jeho konci to evangelium o posledním soudu čteme), pak zajisté mariánský rok byl zvláště důraznou přípravou na neodvratný konec a nevyhnutelný konečný blesk Panny Marie Vítězné. Na konci roku tedy pomysleme, že nás každý rok přibližuje tomu dni, kdy ji uzříme ve vítězoslávě : po pravici soudného stolce jejího Syna. A jako předobraz tohoto oslnivého vidění nám Církev pořádá svátek Neposkvrněného Početí právě v mlhách stmívajících se prosincových dní; právě po děsivé, chmurné vidině oněch evangelií, které nám odhalují vesmírné bouře posledního soudu, právě po nich — jako po nečasu podzimní vichřice, zazáří ná slunci bělostná obnova — tak se na počátku adventní tmy rozbřeskne panenský svátek neposkvrněné čistoty. NEJKRÁSNĚJŠÍ DÁREK K VÁNOCŮM EVANGELIA - SKUTKY APOŠTOLSKÉ - LISTY SV. PAVLA Pošle Vám je Křesťanská akademie v ftímě Roma, Via della Conciliazione, L - Italia 170 [pageend2]VÍM, KOMU JSEM UVĚŘIL JAROSLAV VÍTO VSKÝ Byla by to zajímavá anketa zeptat se, za koho lidé v naší době a v našem exilu považují Ježíše. Když dal kdysi Ježíš sám tuto otázku svým učedníkům, slyšel rozličné odpovědi: jedni ho měli za Eliáše, jiní za Jeremiáše, jiní za jednoho z proroků. Petr pak vyznal: » Ty jsi Kristus, syn Boha živého. « I v dnešní době bychom asi slyšeli různé názory : Ježíš byl prorok, odpověděli by, náboženský genius, pravý humanista a filantrop, předchůdce socialismu, učitel lásky, vzor ryzího lidství. A ovšem i dnes by se ozval hlas : Ty jsi Kristus, syn Boha živého. Většina těchto odpovědí má pro Ježíše krásná slova a květnaté fráze — jen komunisté říkají stroze, že vůbec neexistoval — , málo z nich však prozrazuje opravdové zamyšlení. A proto v tomto článku chceme poskytnout několik prvků k objasnění této základní otázky náboženského života. V jádru jde o dvě věci: Je historicky zaručena existence Ježíšova tak, jak ji podávají evangelia? — Jsou skutečné jeho zázraky a tudíž věrohodné jeho učení? Je Ježíšova existence historicky zaručena'1. Odpovídat na tuto první otázku je skoro zbytečné. Kristus nepřišel na svět v době bájí a legend historicky neověřitelných jako na př. Buddha. Nenarodil se ani v kraji zastrčeném a zapomenutém, jako byla Arábie za časů Mohamedových. Palestina v jeho době je částí starobylé kulturní oblasti, která je zalita plným světlem historických dokumentů. Nejde jen o historické postavy Annáše a Kaifáše, Heroda Velkého, Heroda Antippy, Heroda Agrippy I. a II., Poncia Piláta a vůbec římských místodržitelů toho období. Je známo a stále dokonaleji prozkoumáváno i celé kulturní, sociální a hospodářské prostředí, á výzkumy archeologické v tomto směru dosáhly právě v posledních desítiletích velkých úspěchů. Pochybovat o historiěnosti Ježíšovy osobnosti znamenalo by proto udělat kříž nad celou historií. Je jen málo dějinných událostí, které by byly tak jisté jako existence Ježíšova. Co však říci o jeho zázracích? Zde se názory začínají rozcházet. Lidský duch je příliš bystrý, aby nepostřehl, že uznáním zázraků připouští i Ježíšovu autoritu, a tím i moc zavazovat ve svědomí. Kdo má proto potíže v oblasti mravního života, bude také zavírat oči, aby nemusil pohlédnout na tvář Krista-soudce. A proto bude mermomocí hledat všechny možné námitky. První z nich je na př. tato : Positivní zkoumání přírodních zákonů dokazuje nemožnost zázraku. Historik však při zkoOmání dokumentů musí odepřít víru věcem nemožným. Proto zázraky Ježíšovy nejsou historické a objektivní. Je to námitka velmi módní mezi racionalisty druhé půle minulého století. Neřeší však zhola nic. Jde totiž právě o to, zda jsou zázraky nemožné. A to lze řešit jen objektivním pozorováním skutečnosti. Tato námitka však místo studia historické skutečnosti to odbývá jen a priori ironickým úsměvem a předem pojatým předsudkem. Bylo by snad užitečné pro tyto kritiky, kdyby si jednpu zajeli na lékařskou komisi do Lurd. Mohli by se tam dopátrat ledačeho, co by zviklalo jejich » vědeckou « neomylnost a snad je vyléčilo i ■ z jejich zatvrzelé slepoty. Další námitka chce zůstat v oboru historie. Ježíš žil, prohlašují, evangelia však zachycují jen legendy, které o něm napsali jeho vyznavači v druhém století. Vznikla totiž až sto či nanejvýše padesát leť po Ježíšově smrti, a proto nejsou hodnověrná. Tato námitka se zdá jistě vědečtější. Avšak právě historické studium ji zcela vyvrací. Již starý Ernest Renan, autor rouhavého »Života Ježíšova«, připouští, že z Pavlových epištol by šlo sestavit malý Ježíšův životopis. A Pavlovy listy byly napsány, jak všichni připouštějí, za života Ježíšových současníků. Co se pak týče evangelií samých, stačí přiložená tabulka, aby ukázala, jak se právě ve světle pokračujícího historického bádání rozpouštějí důkazy a sentence starých kritiků : [pageend3]D. F. Strauss (1835) F. C. Bauer (1847) E. Renan (1877) Ad. von Harnack (1911) Dnešní bádání Matouš | Marek Lukáš ne před rokem 150 r. 130-1341 r. 84 kol. r. 70 r. 50-60 r. 150 kol. r. 76 kol. r. 65 r. 55-58 r. 150 kol. r. 94 kol. r. 67 r. 60-63 Do tabulky není pojato evangelium sv. Jana. Ani o jeho věrohodnosti, tak často popírané, není však dnes pochyb, neboť prastarý papyr, nalezený před nemnoha lety v Egyptě (P. Ryl, GK 457), podává dostatečný důkaz, že zpráva tradice, která klade jeho vznik na sklonek života sv. Jana, je zcela spolehlivá. Je tedy mimo jakoukoliv pochybnost, že zprávy, které máme o Ježíšovi a jeho zázracích, jsou psány od očitých svědků pro jejich současníky. Lze však věřit všemu, co obsahují? — To je poslední námitka, která zbývá. Nedali se evangelisté oklamat, anebo snad — nechtěli sami klamat? Klam se strany evangelistů? Pohlédněme blíže na Ježíšovy apoštoly a evangelisty. Nebyli to kronikáři z povolání. Začali nejdříve tím, že hlásali to, co sami viděli a slyšeli, a teprve později pro své posluchače zaznamenali to, co už bylo rozhlášeno živým slovem. Měli odvahu postavit se před Ježíšovy současníky a mluvit o událostech z jeho života jako o věcech všeobecně známých : » Muži izraelští, poslyšte tato slova : Zabili jste Ježíše Nazaretského, muže, kterého Bůh mezi vámi potvrdil mocí, zázraky a divý, jak sami víte ..., « tak začalo apoštolské kázání hned na den letnic. A nikdo z židů, nikdo z lidí přítomných v Jerusalemě, se neodvážil tyto Ježíšovy divý a zázraky popřít, spíše se sna.žili — farizeové, talmudi- sté, Celsus — najít pro ně nějaké jiné vysvětlení v magii nebo démonických silách. Tím však jen přiznávali, že jsou objektivní. Mimo to zázraky Ježíšovy se nedály při nějakých okultních sedánkách, nýbrž veřejně. Mohl-li Marek citovat Kristova slova : » Ani se nepamatujete, když jsem rozlámal pět chlebů pěti tisícům, kolik košů jste nasbírali? — Praví mu : Dvanáct. — A když sedm mezi čtyři tisíce, kolik plných mošen drobtů jste nasbírali ? — Odpoví mu : Sedm « — mohl- li Marek citovat tato slova, znamenalo to, že fakt byl všeobecně známý. Byla by to bývala rovněž smrtelná zbraň obrácená proti samým apoštolům, dovolávat se uzdravení žebráků a nemocných známých po celém Jerusalemě (ochrnulého od mnoha let, srv. Mat. IX, slepého od narození, srv. Jan IX), kdyby byl někdo mohl dokázat, že je to jen podvod. Dnes se už ani racionalisti čti kritikové nenamáhají vyvracením těchto historických fakt. Sami se přesvědčili, že je to marné. Snaží se proto zoufale zachytit posledního stébla : vysvětlují zázraky silami přirozenými. Jejich úmysl je jistě dobrý, a i fantasie jim slouží dobře. Lze však vysvětlovat všechno symbolicky, mythicky, okultismem, sugescí, hypnotismem, psychoterapií? Lze podobnými methodami vzkřísit mrtvého na veřejné ulici v Naimu právě při pohřbu? Poslechne hypno- tyzéra čtyřdenní mrtvola (Lazarova), o níž sami pozůstalí tvrdí, že již zapáchá (srv. Jan 11)? Je třeba mít velikou »víru«, aby se podobným výkladům uvěřilo! Větší, než měli sami farizeové, neboť ti se právě po vzkříšení Lazara definitivně rozhodli, že toho nepohodlného divotvůrce navždy odstraní (srv. Jan 11, 53). A odstranili ho. Tak dokonale, že sama vojenská autorita římská dosvědčila po ukřižování jeho smrt. A přece právě tato okolnost měla být posledním hřebem do rakve jeho nepřátel. Za svého života Ježíš několikrát předpověděl své zmrtvýchvstání (srv. na př. jen u Matouše 16, 21 ; 17, 22 ; 20, 17 ; 26, 32). Matouš, který psal pro židy, se mohl veřejně dovolávat této předpovědi jako veřejně známé po celém Jerusalemě (srv. Mat. 27, 63), a sami židé ze strachu postavili před hrob stráž. A přece třetího dne je hrob prázdný, a sami zkoprnělí strážcové o tom nesou první zvěst veleradě. Nepotřebujeme ani evangelií na dosvědčení tohoto faktu. Již svátý Pavel při svém obrácení jej přijal jako věc všeobecně známou a ve svých listech, psaných dvacet let po tom, jej uvádí, ne aby ho dokazoval, nýbrž aby o něj, jako o základ skálopevně stojící, opíral další zásadu svého kázání : budoucí vzkříšení křesťanů. Přečtěme si jeho slova z listu Ko- rinťanům a uvažme, dalo-li by se tak jednat s tvrzením, které by nebylo dokazatelné: 1 Kor. 15, 3-7 : » Především jsem vám totiž 172 [pageend4]podal to, co jsem také přijal : Kristus zemřel za naše hříchy podle Písem ; a byl pohřben a vstal třetího dne podle Písem ; a zjevil se Petrovi a potom jedenácti. Pak se zjevil více než pěti stům bratří najednou, z nichž většina dosud žije, někteří však zesnuli. Potom se zjevil Jakubovi, poté všem apoštolům. « — Sv. Pavel tu skoro vybízí ; » Jděte se jich sami zeptat! « A pak začne argumentaci, která by v případě nepravdivosti Ježíšova vzkříšení byla nanejvýš nebezpečná : 1 Kor 15, 14-20 : »Ne- vstal-li Kristus z mrtvých, marné je kázání naše, marná i víra vaše. Ukazuje se pak, že jsme i křivými svědky o Bohu, poněvadž vydali jsme svědectví proti Bohu, že vzkřísil Krista, jehož nevzkřísil, nevstávají-li totiž mrtví z mrtvých. Neboť nevstávají-li mrtví, ani Kristus nevstal ; nevstal-li Kristus z mrtvých, bez užitku je vaše víra, neboť dosud žijete v svých hříších. Zahynuli tedy také ti, kdož zesnuli v Kristu. Doufáme-li toliko v tomto životě v Krista, zasluhujeme více soucitu než ostatní lidé. Avšak Kristus vstal z mrtvých ... « Kristus vstal vskutku z mrtvých. Celé počínání apoštolů, zdravých lidí, kteří sami byli velmi nedůvěřiví, to dokazuje. A jejich mučednická smrt je toho pečetí. Není faktu v dějinách, který by měl pro sebe více důkazů : Církev katolická, která nese dějinami tuto podivuhodnou zvěst, její rozšíření a pevnost jejích vyznavačů, mučedníci a vyznavači od sv. Štěpána až po našeho arcibiskupa Berana, jsou živé svědectví Kristu, který » umřel, pohřben jest, třetího dne vstal z mrtvých. <( Není těžko pochopit, jaký byl cíl Ježíšových zázraků : Měly dokázat jeho božské poslání a potvrdit jeho kázání. Jedním z hlavních zásad tohoto kázání je však Boží láska. Bylo-li by tedy třeba poslat odpověď na anketu : Kdo je Ježíš, neodpovídejme, že to byl náboženský genius, hlasatel lásky, vzor ušlechtilého lidství... Jsou to prázdné fráze, které chtějí zakrýt velikou nepřipravenost. Kdo prostuduje do základu problém Ježíšův, může dojít jen k dvěma názorům : Bud odmítne přijmout historické důkazy, a pak musí říci: Byl to mistr podvodu a organisátor podvodníků. Anebo tyto důkazy přijme, a pak musí vyznat : Ty jsi Kristus, syn Boha živého. VÝVOJ NÁBOŽENSKÉ A CÍRKEVNÍ SITUACE V ČESKOSLOVENSKU ALEXANDER HEIDLER V letech 1948-53 zaútočila komunistická diktatura v Československu rafinovaně, zákeřně a krůtě na viditelnou budovu katolické Církve. Hmotně se Církev nemohla bránit. Morálně odporovala poměrně velmi statečně. Byla v Československu jedinou veřejnou společností, která se odvážila hlasitého odporu. Přinesla také u nás větší oběti než v kterékoli jiné zemi komunistického panství, máme-li na mysli státy s katolickou většinou. Musíme si však přiznat, že i v Československu byl morální odpor katolíků oslaben malou skupinou zrádců a o něco větší vrstvou oportunistů nejrůznějších stupňů a odstínů. Bud jak bud, zbyly po hlavním komunistickém útoku z viditelné hierarchické organisace Církve jen trosky, byť dobře maskované zdáním církevně právní legality a předstírané vládní blahovůle. Pražský arcibiskup Beran, budějovický biskup Hlouch, litoměřický biskup Trochta, brněnský biskup Skoupý, spišský biskup Voj- tašák, prešovský řeckokatolický'biskup Gojdič a rožňavský kapitulní vikář biskup Pobožný byli vládními orgány »sesazeni«, zatčeni a uvězněni. Jejich diecése spravují »kapitulní vikáři«, zvolení místními kanovníky pod nátlakem Státního úřadu pro věci církevní (ST?C). Jejich církevní pravomoc není vždy jistá, protože nebyli zvoleni zcela svobodně. I kanovnické sbory, které jednotlivé volby prováděly byly v předchozím období, po smrti nebo zatčení některých kanovníků, doplňovány způ, sobem namnoze pochybným. Řeckokatolická diecése prešovská byla úplně zlikvidována a všechna její zřízení byla odevzdána pravoslavnému metropolitovi Eleferijovi. Ostatní ordi- náři, olomoucký arcibiskup Matocha, hradecký biskup Píchá, těšínský apoštolský administrátor Onderek, nitranský apoštolský administrátor Néczey, trnavský apoštolský administrátor Lazík a košický apoštolský administrátor Čársky nebyli, pokud je známo, zatčeni a bydlí ve svých residencích. Ve skuteč173 [pageend5]nosti jsou však ve větším nebo menším stupni internováni, nemají téměř žádný styk s kněžstvem ani s věřícími a jejich diecése řídí generální vikáři, vybraní pod nátlakem komunistických vládních orgánů. Báňskobystrický biskup Škráb i k počátkem roku 1950 zemřel. Jeho diecési řídí » kapitulní vikář« Dechet, který byl Svatou stolicí výslovně exkomuni- kován. Nikdo z nynějších správců československých diecési nemá možnosti býti veřejně a přímo ve spojení se Svatou stolicí. Ale nikdo z nich se také církevní závislosti na svátém Otci nezřekl. Lze tedy mluvit o katastrofálním znásilnění Církve, a ne o církevním rozkolu (schismatu), jak někdy omylem píše západní tisk. Již z tohoto stavu diecésních správ je zřejmé, že u duchovenstva latinského obřadu nikde neprobíhá jasná hranice mezi kněžími » přísežnými « a » nepřísežnými «, jak tomu bylo na př. za Francouzské revoluce, nebo mezi kněžími » exkomunikovanými « a » věrnými «, jak se někdy říká v našem exilu. Všechno zůstává zamlženo nejistotou —■ a komunisté se také o nic jiného nesnaží. Každý kněz musí den ze dne sám ve svědomí usuzovat, co ještě smí říci, udělat, kam jít nebo co podepsat, aby se zachránil před vězením a pro duchovní správu, a co už nesmí, nechce-li zrazovat Církev. Za těchto poměrů není divu, že výsledky rozhodování bývají velmi různé podle jednotlivých povah a ovšem i podle konkrétního způsobu, jak jsou tomu nebo onomu knězi problémy kladeny. Všem kněžím, kteří dosud působí v duchovní správě, jsou při tom velikou oporou mimořádné plné moci, které jim Svatá stolice uděluje pro dobu pronásledování. Pro tyto plné moci jsou vlastně ve svědomí zcela nezávislí na svých někdy pochybných představených, a právě proto se jim mohou podrobit ve všem, co není hřích, aniž se musí bát o církevní pravoplatnost svých úředních úkonů. Snadno si však představíme, jak je takový kněžský život bolestný, plný pokušení, neklidu a nebezpečí. Každý kněz je stále obtěžován a ohrožován agenty a špicly STJC a STB — a leckdy i těmi, kdo by měli být jeho církevními představenými. Denně se na našem domácím kněžstvu plní verše Viktora Dýka : » ... a srdce hyne ubodané ne mečem, ale špendlíky. « Věru si tito těžce zkoušení mužové zasluhují uznání a modliteb těch, kdo mají při všech obtížích exilu život jasnější. Téměř všude se s větší nebo menší pravidelností konají bohoslužby a pokračuje jakási nejmenší míra duchovní správy. V některých vnitrozemských městech veřejnost téměř nepozoruje velkou změnu ; hůře je tomu na venkově a zvláště v pohraničí. Leckdo si při tom ani neuvědomuje, že musí prořídlé duchovenstvo s krajním vypětím sil vyplňovat mezery, které vznikly soustavným zatýkáním jednotlivých diecésních kněží a hromadnou deportací všech řeholníků. Mimo to u nás katolické kněžstvo vymírá. Všechny diecésní semináře jsou od roku 1950 zrušeny. Generální semináře v Litoměřicích a v Bratislavě mají poměrně velmi málo dorostu, protože k nim není důvěry. Představení generálních seminářů na příklad neustále velebí komunistickou vládu za její velkorysou podporu —■ a nejsou často ani schopni opatřit svým pod- jáhnům breviáře. Zvláštní pozornost věnoval režim náboženskému vyučování na školách. Byla to postupná likvidace. Krok za krokem se z náboženství stával nevraživě trpěný nepovinný předmět (zájmový kroužek), který už dlouho byl spíše příležitostí k šikanování katechetů, dětí a zvláště jejich rodičů, než hodinou opravdové duchovní výchovy. Podle jedné zprávy je už ve školním roce 1954-55 náboženský kroužek ve školách vůbec zakázán. Proto tím pochmurněji nám zaznívají povinné slavnostní fanfáry článků » Katolických novin « a » Duchovního pastýře « a řečnění představitelů » Mírových výborů duchovenstva «, oslavující náboženskou svobodu v Československu a znamenitou shodu mezi Církví a státem. Nedávno si komunisté dokonce pozvali nadmíru povolaného svědka, aby to sdělil lehkověrné západní veřejnosti. Odpadlý italský jesuita Alighiero Tondi, který se při svém vstupu do komunistické strany výslovně zřekl víry a kněžství, si počátkem roku 1954 opět navlékl kolárek a rozjel se po všech katolických zemích lidové demokracie a po svém návratu do Itálie napsal do ústředního orgánu strany » U nita« dlouhý seriál, který měl naivního italského čtenáře přesvědčit o nadějném rozvoji katolického náboženství v 174 [pageend6]Polsku, Maďarsku a zvláště v Československu. Zajímavé na tom byly jen obrysy jakéhosi nového modernismu, ve srovnání s bludem, který potíral svátý Pius X ., ovšem daleko hloupějšího a hnusnějšího. V podstatě běží o to, že komunismus a křesťanství prý mají různou věrouku, ale stejnou mravouku ; a jelikož nám prý komunisté na naši věrouku nesahají, je naší křesťanskou povinností spolupracovat na jejich praktických plánech, neboť cíle i prostředky těchto plánů jsou s křesťanského hlediska dokonale mravné. To prý zároveň znamená osvobození Církve od mamonu a světské moci,, tedy její reformu — a jenom tak prý má Církev naději na nějakou budoucnost v novém světě, který se tvoří. Nemluvme o morálce — ale jak to vypadá v praxi s poměrem komunistů k základům křesťanské věrouky1? Domnělá snášenlivost se vyčerpává v draze vykoupeném trpění několika málo náboženských » reservací«. Veškerá veřejná výchova i lidovýchova je zaměřena protinábožensky, protikřesťansky a zvláště protikatolicky. Někde se to děje zastřeně, jinde více otevřeně, podle potřeb taktiky. V denním tisku a v rozhlasu jsou přímé útoky dosti řídké a vždy maskované nějakou záminkou historickou, politickou nebo populárně vědeckou. Autoři takových pseudově- deckých útoků si nedávají, mnoho práce s hledáním důkazů. Pražský rozhlas na př. jednou polemisoval s nesmyslným žvástem, který byl vydáván za citát ze sv. Tomáše Akvinského. Primitivní pověry bývají ztotožněny s vírou a ve jménu vědy vyvraceny. Dalqko soustavnější, i když ne o mnoho inteligentnější, je protináboženská propaganda v uzavřených prostředích, jako jsou školy všech stupňů, komunistické kroužky mládeže a zvláště kursy stranického školení. Mimo to se stará o lidovýchovu širších vrstev v protináboženském duchu » Společnost pro šíření politických a vědeckých poznatků«. Ale není to jen propaganda. Y posledních letech podnikal režim téměř na všechny vrstvy národa tím nebo oním způsobem nátlak, aby lidé vystupovali z Církve a zůstali bez vyznání. Tam, kde jsou občané přímo ve službách komunistického státu, na př. v policii, ve vojsku, mezi učitelstvem, na okresních a krajských národních výborech, bylo často podepsání odpadu podmínkou dalšího setrvání v zaměstnání. Jinde bylo používáno pouhého vyhrožování nebo i všelijakých úskoků ; na př. právě poukazováním na špatný příklad toho nebo onoho kolaborujícího kněze se snažili agenti přimět obyvatelstvo jeho farnosti k dobrovolnému odpadu. Počet takových odpadů se přísně tají jako státní tajemství. Zvláště duchovní správcové se nesmějí dovědět, kdo z jejich farníků podepsal vystoupení z Církve. Zdá se, že tak má být připravena půda k ohlášení nové sttatistiky vyznání — asi na způsob, jak se oznamují výsledky voleb — aby se našla makavá záminka k částečné likvidaci duchovních správ a kostelů. Toto byl celkový směr proticírkevní politiky režimu v posledních letech. Roku 1954 se na něm nic podstatného nezměnilo. Před volbami do místních národních výborů (16. května) došlo k malým náznakům úlevy, podobně jako v některých jiných oblastech národního života. Zdá se, že byly na př. do značné míry zlikvidovány Pomocné technické prapory, v kterých byla dosud značná část mladého duchovenstva držena při otrockých pracích pod záminkou vojenské služby. Někteří z těchto knězi se mohli vrátit do duchovní správy, jiní musili podepsat několikaletou pracovní smlouvu do dolů nebo do těžkého průmyslu. Brzy potom však došlo k dvěma soudním procesům, které jasně ukázaly, že všechny náznaky úlev byly jen součástí klamné » předvolební « propagandy. 19. května odsoudil komunistický soud v Pardubicích děkana Josefa Kryštofa z Chrástu u Chrudimi k osmi rokům, faráře Josefa Blahníka z Přehrady k devíti letům a bývalého církevního tajemníka okresního národního výboru Františka Krágla k devíti rokům těžkého žaláře. Pozoruhodné bylo odůvodnění rozsudku. Oba knězi prý pracovali v ilegálních církevních organisacích ve smyslu » tajných fakult« a snažili se vytvořit ilegální vedení diecésí. Zneužívali prý kazatelen k protistátním štvavým projevům. Děkan Kryštof se prý zúčastnil několika ilegálních schůzí. Skrýval prý církevní majetek a klenoty. Zvláště zajímavý je případ Františka Krágla. Podle rozsudku prý oněm kněžím dodával zbraně a střelivo a přijímal od nich úplatky. 175 [pageend7]Ve skutečnosti všechno nasvědčuje tomu, že se těm dvěma horlivým kněžím podařilo obrátit komunistického agenta, který je měl hlídat, a učinit z něho spolupracovníka ve svém 4 apoštolském díle. Velmi příznačné pro dnešní způsob proticírkevní propagandy je také nehorázné tvrzení soudu, že děkan Kryštof skrýval obraz bývalého zastupujícího říšského protektora Itemharda Heydricha, aby s ním jednoho dne uvítal americké vojáky a tak se před nimi legitimoval jako přívrženec Spojených států a Adenauerova Západního N ěmecka. Kdežto tento proces byl uveřejněn jen v pardubických místních novinách, oznámil dne 26. července všechen komunistický tisk (ale nikoli rozhlas), že byl odsouzen litoměřický biskup Trochta se svými třemi spolupracovníky. Po všem, co tu bylo řečeno, jistě postačí, otiskneme-li bez komentáře zprávu » Rudého práva « z 27. července 1954, nadepsanou : » Rozsudek nad špiony a rozvratníky ve službách Vatikánu. Praha 26. července (ČTK) — Před senátem trestního kolegia Nej vyššího soudu v Praze se konal ve dnech 22.-23. července proces s bývalým římskokatolickým litoměřickým biskupem Štěpánem Troch- tou a s římskokatolickými knězi Františkem Raba- sem ze Cviková, Františkem Vlčkem z Rovenska pod Troskami a Bohumilem Landsmanem z Býčko- vic, kteří byli generálním prokurátorem obviněni z trestných činů velezrady a vyzvědačství. Při hlavním líčení bylo jasně prokázáno, že obvinění prováděli po léta podle směrnic a ve prospěch Vatikánu špionážní a rozvratnickou činnost, jejímž cílem bylo zničit lidově demokratické zřízení v Československu. Zejména obviněný Trochta již od roku 1947 záměrně vedl podřízené kněze k aktivní rozvratné činnosti mezi věřícími. Od roku 1948 ve spolupráci s vysokou církevní hierarchií vydával štvavé pastýřské listy, různé oběžníky a protistátní instrukce, ačkoli v té době se zúčastnil jednání mezi státem a biskupy a byl jedním z jejich hlavních mluvčích. Jeho licoměrnost a pokrytectví dostoupilo vrcholu v roce 1951, kdy složil slib věrnosti republice, ale současně ilegálně pracoval a připravoval svůj útěk za hranice. Pokyny Vatikánu k rozvratné činnosti dostával od představitelů pražské internunciatury Veroliniho a De Livy v t. zv. tajných fakultách. Prostřednictvím této internunciatury zasílal také do Vatikánu špionážní zprávy, které spolu s obviněným Rabasem u nás získal. Právě Trochta zásoboval falešnými a vylhanými zprávami vatikánský rozhlas pro jeho štvavou kampaň proti Československu. Svou činnost zaměřil také do řad mládeže. K jejímu získání byly v litoměřické diecési zakládány t. zv. kroužky katolické mládeže, které neměly být ničím iinvm než protistátními skupinami, řízenými neiA- ý*ÍW**í nů Vatikánu. Dále v rozporu s platnými právními předpisy vytvořil k účelům protistátní činnosti tajnou síť vikářů. Svými zástupci jmenoval spolu- obviněnó Rabase a Vlčka. Obviněný Rabas, vyškolený agent vatikánské špionážní služby, se zúčastnil tajných schůzek u Trochty a byl mu nápomocen při vytváření sítě tajných vikářů. Spolupracoval i při rozšiřování protistátních směrnic (tajných fakult) mezi jednotlivé kategorie kněží. Do jeho činnosti patří i organisování tajného semináře bohoslovců v litoměřické diecési, kde záměrně štval proti našemu lidově demokratickému zřízení. — Dalším Trochtovým tajným zástupcem a pomocníkem v zločinnó činnosti byl obviněný Vlček. Jeho pravý charakter a postoj k našemu pracujícímu lidu dokresluje to, že ukrýval zbraně, jednu kulovnici, tři pistole a náboje. — Oddaný služebník Vatikánu obviněný Landsman byl Trochtou jmenován do poradního sboru, který měl sloužit k tajnému řízení celé diecése podle pokynů Vatikánu. Zúčastnil se také rozmnožování štvavých tiskovin, které též s kazatelny četl. Sám navázal přímé spojení s nepřátelskou agentkou, po které odeslal do Vatikánu špionážní zprávy. — Všichni obvinění se pod tíhou důkazů ke své vině doznali a byli uznáni vinnými ze žalovaných trestných činů. Nejvyšší soud odsoudil Štěpána Trochtu k 25 rokům odnětí svobody, Františka Rabase k 20 rokům, Františka Vlčka k 15 rokům a Bohumila Landsmana k 7 rokům odnětí svobody. Dále vyslovil u všech obviněných ztrátu Čestných práv občanských a propadnutí jmění. R ozsudek nabyl právní moci. Právě tyto dva procesy jsou mimo jiné pádným důkazem, že i přes celou tu záplavu násilí, teroru, lsti a lži, Církev v naší vlasti nepřestala žít svým autentickým životem. Její lidské tělo je znásilněno, zmrzačeno, někdy zhanobeno, ale její pravý duch je stále Duch svátý sám — a ten si najde cesty života, které chce. Žádá však i od nás, kdo jsme » utekli do jiného města « (Mat. 10, 23), abychom na jeho díle spolupracovali. Nový lepší svět nevystavějí jen politikové a inženýři; vedle rukou osvobozených dělnických a rolnických mas, vedle mozků svobodné inteligence, bude třeba i kněžských rukou, které budou lámat lidu chléb života, svolávat na zemi požehnání Boži, přinášet kajícím odpuštění a bloudícím ve tmě rozsvěcovat světlo věčných pravd. Nechtěl bys být také jedním z těchto Božích dělníků, jimiž chce Bůh obnovit tvář našeho světa? 176 [pageend8]MÍSTO P O V ÍD K Y JAN ŠEVČÍK: ÚTRŽKY VZPOMÍNEK Chodili jsme každý den okolo a říkali mi, abych smekl ... Smekal jsem tak rád ! Babička si myslila, ze jsem nábožný, a slibovala mi, ze )> se mi Panenka Maria v životě odmění«. Ale já jsem vůbec nevěděl, že je tam v kapličce socha Sedmibolestné. Smekal jsem prostě proto, že jsem mohl ukázat, co už dovedu. Také nad postelí jsme měli dva obrázky. Uprostřed hořivala lampička. Kom ui Kristu Pánu či Panně M arii11. Nikdy jsem o tom nepřemýšlel. Večer před spaním jsem prostě posílal pusu Pánbíčkovi tam nahoře na stěně bez dálSího určování. To už je vSechno dávno a dávno ! Moje první setkám s Pannou Marii bylo až mnohem později. Mohlo mi být dvanáct či třináct let. Byl jsem už na tolik odrostlý, abych se styděl jít s procesím. Ale nebyl jsem ještě tak velký, abych drze odběhl. Šel jsem tedy s maminkou a snažil se tvářit co nejklackovštěji. Nedala znát, že ji to trápí, ale jistě se za mne velmi modlila. Stoupali jsme po hostýnských schodech vzhůru. Dávno jsem už zapomněl, že jsem chtěl vzdorovat. Hlas mi sice tenkrát mutoval, ale společný zpěv strhl i mladého studenta. Přeskakuje z horní oktávy do dolní zpíval jsem s ostatními : » Přicházejí k Tobě chromí, ó Matičko Hostýnská, přicházejí nevidomí, královno archandělská ! « Ale pak jsme se vrátili do obyčejného života. Na Hostýn mi zbyla jen jakási teplá vzpomínka, jako bych se byl s někým potkal, kdo však nijak nezapadá do mého životního systému. Studoval jsem a měl jsem rád literaturu. Proti náboženství jsem nikdy nic neměl. Recitoval jsem dokonce na jakési akademii výňatek ze Zeyerovy Sestry Paskaliny. Hrával jsem Schu- bertovo Ave Maria a znal Madonu Boticelliho. Vím určitě, ze to všechno nic nemělo společného s Hostýnem a tehdejším zážitkem. Matka, ke které přicházejí chromí a nevidomí, už dávno neexistovala v životě katolického vysokoškoláka, o kterém se dokonce tvrdilo, že » praktikuje« své náboženské povinnosti. Jen jednou se mi vrátila, ne jako osoba, už jen jako problém. Bydlil jsem tehdy v Kounič- kách, známé koleji v Brně. » Na cimře « byl se mnou nějaký Slezan, technik, dobrý kluk v jednání a smýšlení, a zásadní neznaboh v řeči. Večer jsme ležívali při zhaslém světle a dispu- továvali o všem možném. Jednou hodil do vzduchu jakési hrubé slovo o Panně Marii. Zasáhlo mě víc, než by se bylo dalo předpokládat. Chtěl jsem mu s vervou dokázat, že Panna Maria je něco velkého a úžasného, ale kromě popletené řeči o lurdských uzdraveních a literárních reminiscencích jsem nedokázal povědět nic, čemu bych sám mohl věřit. Nic jsem nevěděl. Bylo mi hanba ne proto, že o Panně Marii nic nevím, ale proto, že jsem prohrál disputaci. Od té doby byla Matka Boží v mém vědomí vždycky něčím, co by se dalo označit titidem » velmi problematické «. » Načpak věříte v Pána Boha, když se chodíte modlit k Panence Marii V ’ řekl mi tehdy kamarád neznaboh. Věděl jsem vždycky, že jeho neznabožství je ještě slabší než moje víra, ale měl víc logiky, a to mě mrzelo. Pak se ovšem logika i problémy vykouřily před surovou realitou. Přišla 'válka, zavření českých vysokých škol, koncentrák ... Na to všecko už nestačí útržky vzpomínek, na to by musely být celé bloky papíru ... Jen jedna stránka je zase velice pěkná a čistá. Je po válce, zase je tu Hostýn a zase se zpívá : » Slepým zraku navracuješ, ó Matičko Hostýnská, chromým berlu odhazuješ, Královno archandělská! « Už sem nepřichází klackovský výrostek, ale dospělý muž s podlomeným zdravím a nedokončeným studiem. Panna Maria už není problém, ale zase Živá osoba, s kterou se potkal na své životní cestě a která tam patří, bez ní by to už těžko šlo dál. Jen jedno jej mrzelo ! ž e ti nezná- bohové mají více logiky než m y ! * Zde konci útržky vzpomínek. Kdo je napsal? Psal je sám život, vypravoval je přítel 177 [pageend9]příteli a píše je ten, kdo je slyšel, jako vzpomínku na něho. A také pisatele mrzí dodnes jedno! Proč my katolíci máme stále pocit, jako by neznabozi měli více logiky než my? » Načpak věříte v Pána Boha, když se chodíte modlit k Panence Marii? « Možná, že by se dnes tatáž námitka mohla vyslovit jinak: »Nač pak Pius X I. ustanovil svátek Krista Krále, když jeho nástupce Pius X II. nedávno nařídil slavit Marii Královnu světa? « Je to jistě největší potíž protestantů, kteří by se rádi sblížili s katolickou vírou : úcta k Marii a svátým ubírá něco z úcty, která patří Bohu. A přece je odpověď tak snadná! Pán Bůh se stará o sirotka, ale také, ba ještě více o dítě, které má rodiče. Právě tím, že dal malému chlapci dobrou maminku, se nejlépe projevila jeho starost o tělo i duši vyvíjejícího se člověka. Ubírá něco ze služby Bohu dítě, které ctí svého otce i matku? Právě naopak, tím nejlépe slouží Bohu ! Nic tedy neubude Bohu ze slávy a moci, že ústy Církve papež prohlásil Marii za Královnu světa, naopak se zvětší a rozšíří. A všichni ti, kteří se k ní budou utíkat, jen potvrdí a rozšíří království Boha, jemuž jedinému patří čest a sláva na věky. — V tom je logika, a to je naše víra i naše naděje, že my> vyhnaní synové Evy v tomto slzavém údolí, nejsme sirotci, ale máme Matku danou od Boha. 0 ní krásně píše jeden řecký autor z X V . století: » Je jedinou skutečnou matkou, kterou Bůh nařídil ve čtvrtém svém přikázání ctít. Naše pozemská matka je jen jejím odleskem a chůvou pro nás, ustanovenou od Královny světa. « N A ŠI L IT E R Á T I A PlSM O SVATÉ. — Citujeme úryvky ze dvou dopisů autorů, kteří získali cenu v loňské soutěži K A a K R . » Děkuji Vám srdečně za krásnou cenu, kterou jste mi poslali : za několik skromných povídek nej cennější a nejkrásnější knihu světa ! Přijímám ji vděčně a slibuji Vám, že ji budu ěísti denně se svou rodinou.« B . S. A druhý píše : » B yl jsem opravdu mile překvapen a potěšen Vaším dárkem — vázaným výtiskem, » Knihy knih« a srdečně a upřímně Vám za ni děkuji.« J.J. PŘEDPLATITELÉ NOVÉHO ŽIVOTA dostanou k Vánocům novou prosu JANA ČEPA: KVĚTN OVÉ DNI. P O Z N Á M K Y KRÁLOVNA CELÉHO SVĚTA. — 1. listopadu poslouchal celý svět svátého Otce Pia X II., když u Svatého Petra v Římě slavnostně vyhlásil nový liturgický svátek Panny Marie Královny světa. Důvody této nové pocty Bo- horodičce vyložil v okružním listě » Ad Coeli Reginám« a znovu ve svém proslovu před korunovací památného obrazu Matky Boží Zachránkyně římského lidu. V encyklice, když připomněl důvěru, s jakou se po všechna staletí utíkal křesťanský lid ke své Matce a Královně, a která se znovu projevila v mariánském roce, pak praví: » Abychom těmto mnohým projevům lásky k přesvaté Bohorodičce dali jakoby korunu, abychom důstojně a s užitkem zakončili mariánský rok schylující se už ke konci a vyhověli opětovným prosbám docházejícím odevšad, rozhodli jsme se zavést liturgický svátek Panny Marie Královny. Není to nějaká nová pravda, která by měla být předložena věřícímu lidu, neboť základ a odůvodnění Mariiny královské důstojnosti se na-, cházejí v pradávné církevní tradici i v liturgických knihách«. — Východ i Západ uctíval od nej starších dob Marii, matku Krále králů a Pái\a pánů, a připisoval jí královskou důstojnost, vzýval ji jako» Paní všech křesťanů, Paní všech lidí a pravou Matku Boží« (Řehoř II. u příležitosti 7. všeob. koncilu v Cařihradě). — V oficiální liturgii Církve i v lidové pobožnosti vzýváme ji od staletí jako královnu. Vzpomeňme si jen na známou modlitbu : Zdrávas Královno, matko milosrdenství..., kterou křesťanský lid po celém světě denně pozdravuje matku Boží. Hlavní důvody pro tento čestný titul jsou : božské mateřství Mariino (je matkou Bohočlověka, který je v nejplnějším smyslu slova králem veškerenstva) a její úkol Pomocnice v díle našeho vykoupení. — • V promluvě 1. listopadu zdůraznil svátý Otec znovu, že zavedením tohoto liturgického svátku neprohla- šuje nic nového, upozornil však — a v době demokracie, presidentů a lidovlády to není zbytečné — , že tuto královskou důstojnost Mariinu právě jako královskou důstojnost jejího Syna nesmíme pojímat v politickém a moderním smyslu slova. My lidé můžeme vyjádřit nebeské 178 [pageend10]skutečnosti jen nedokonalými slovy a výrazy. Nejde tu však o určitý druh světské vlády nebo politického zřízení. Královská důstojnost Mariina je nadzemská skutečnost, která zasahuje však současně i do nej skrytějších záhybů lidského srdce. — Svatého Otce vedl k tomuto rozhodnutí i bolestný osud tolika křesťanů, zvláště v zemích tak zvané umlčené Církve. Chtěl povzbudit zvláště tyto lidi, »kteří jsou v některých zemích nespravedlivě pronásledováni pro své křesťanské přesvědčení, zbavováni božského a lidského práva na svobodu. A když nic nezmohly všechny dosavadní oprávněné výzvy a protesty ... nechť obrátí k těmto nevinným a sklíčeným synům své milosrdné oči mocná Královna všeho stvoření..., nechť jim dopřeje, aby se brzy směli znova těšit z patřičné svobody a veřejně vykonávat své náboženské povinnosti, nechť jim pomáhá, aby uprostřed zkoušek dávali zářný příklad dokonalých ctností a při službě evangeliu se mohli těšit z bezpečí a rozkvětu i své pozemské vlasti«. —• A v nádherné modlitbě, kterou končil svou promluvu o památném 1. listopadu, volal svátý Otec, a jeho hlas roznesly radiové vlny do celého zvěta i do Československa : » Kraluj Církvi, která vyznává a oslavuje tvou něžnou královskou moc, která se k tobě utíká jako k bezpečnému útočišti usprostřed dnešních pohrom a nebezpečí. Zvláště vsak kraluj té části Církve, která je pronásledována a utlačována. Dej jí statečnost, aby dovedla snášet protivenství, dopřej jí vytrvalosti, aby se ne- sklonila před nespravedlivým nátlakem. Uděl jí světla, aby neupadla do nástrah nepřátel, a nezdolnosti, aby dovedla odolávat otevřeným útokům. Vyzbroj ji neochvějnou věrností tvému království v každé době a za všech okolností. Kraluj lidským myslím, aby hledaly jen pravdu, kraluj vůli, aby Šla jen za tím, co je dobré, kraluj srdcím, aby milovala jen to, co ty miluješ ! Kraluj jednotlivcům, rodinám, obcím, národům, v zasedání mocných a při poradách moudrých, kraluj i všemu prostému lidu, kraluj na ulicích a na náměstích, v městech i na vesnici, v údolích i na horách, ve vzduchu, na zemi i v hlubinách moře ...« V těchto výlevech papežova srdce je nejen vřelá tužba milujícího syna po brzkém uskutečnění všeobecného Mariina království, nýbrž i celý bohatý program pro všechny, kdo chtějí být katolíky nejen podle jména, ale i celým svým životem. Tomuto Mariinu království musíme zasvětit všechny své síly. Mariino království je zároveň království Ježíšovo. Neboť vše, co mu náleží jako Bohu a co získal novým titulem své krve, kterou prolil za naši spásu, svěřil milosrdné vládě své Matky a Pomocnice v díle Vykoupení. Její království je » království milosrdenství. V něm je každá modlitba vyslyšena, každá bolest utišena, každá nemoc vyléčena, a v něm se ze samé smrti na pokyn jejích rukou rodí nový život plný radosti«, jak nám připomínal svátý Otec na konci své holdovací modlitby. Můžeme tedy mít plnou důvěru, jako ji měli naši otcové, kteří po našich vlastech zbudovali tolik poutních svatyň k její poctě a nazvali ji Palladiem České země a Vítěznou ochránkyní Moravy. Mezi 480 prapory zastupujícími mariánské svatyně z celého světa při této památné slavnosti, vlály také korouhve od nás : Čechy a Moravu zastupovaly Stará Boleslav a Svatý Hostýn, Slovensko Šaštín a Levoča. Všechny byly ozdobeny sříbrnou pamětní medajlí mariánského roku. Odevzdal ji jménem svátého Otce předseda komitétu pro mariánský rok, arcibiskup Msgre Luigi Traglia. — Svatý Otec vlastnoručně připjal pamětní medajli praporům asi z dvaceti národů celého světa : ze slovanských národů mezi nimi byla polská Czenstochowa a charvátská Bystrica. Této cti se -dostalo jen nej slavnějším poutním místům (Lurdy, Fatima, Loreto, Pilař, Guadalupe, Maria Zeli, Altotting, Einsiedeln a ještě několik jiných). Jak pro domov, který mohl sledovat tyto vrcholné slavnosti mariánského roku v Římě v rozhlase, třebas často jen potají, tak i pro celý náš katolický exil je tato událost novým pevným článkem, který připoutává kotvici našich nadějí tak pevně, že třebas jsme všichni ’uprostřed rozbouřených vln a na ztemnělém nebi není naděje na brzký návrat a brzkou svobodu, je nám jako bychom byli v bezpečném přístavu. Nebylo nikdy slýcháno, že by někoho opustila, kdo se utekl pod její ochranu. vf ČESKÝ ŽIVOT A ČESKÁ ŘEČ V AM ERICE. — Njdp. opat Ambrož ONDRÁK se dotkl ve své řeči o Dni českých katolíků v Chicagu také otázky udržení české řeči a českých kato179 [pageend11]lických tradic a poměru mezi starousedlíky a exulanty v Americe. Vyjímáme alespoň několik úryvků. Kéž by hlas pana opata nezůstal voláním na poušti a našel odezvu u všech krajanů za hranicemi! » České řeči v Americe ubývá. A já pořád slyším hlas československých biskupů, dnes mučedníků, kteří nám v roce 1947 psali do Ameriky úpěnlivou výzvu, v níž říkali: Nenechte lahodnou českou řeč zahynout. — Mnozí lidé se dnes za českou řeč stydí, poněvadž Československo opanoval komunismus. Zvláště je to pozorovat u dětí. Vysvětlete jim, jaká hrdinná slova jsou také v české řeči dnes pronášena, jací velcí hrdinové dnes žijí v Československu, Naučte své děti milovat novodobé velikány víry a mučedníky, naučte je milovat řeč, kterou oni promlouvají, tu drahou řeč, která byla milým jazykem našich předků, jímž v písni a modlitbě chválili Boha a jímž se domlouvali ... S otázkou udržení české řeči a kultury v Americe je těsně spojena otázka poměru starousedlíků a nových krajanů, kterým říkáme a kteří si také říkají exulanti. Komunisté si přejí, aby nebyl dobrý vztah mezi krajany a exulanty ... Proto my katolíci se musíme snažit o sblížení. Musíme se vzájemně chápat. Exulanti se musí snažit pochopit těžké poměry, které musel český člověk v Americe, zvláště v době průkopnických začátků a v letech deprese prožít, a které se mu vtiskly do jeho života a nazírání. Krajan musí zase v exulantu vidět příslušníka svého národa, který Často musel opustit vše a hledat pomoc v cizině. Vzájemným pochopením rozdílů a jejich příčin se překlenou všechna nepochopení a rozpory, a český život bude tím jenom posílen,” JAK ČTE ČESKÝ E X IL ? — Redakce Sklizně položila čtenářům také tuto otázku : Komu udělit exilové ceny za krásnou literaturu, vydanou od července 1953 do konce června 1954? Zároveň přinesla seznam 22 knih. Přišlo 26 odpovědí. Ukázalo se, že z těch 26 nepřečetl všechny knihy nikdo, ba dokonce ani polovinu. Největší počet přečtených knížek byl 7, průměr něco málo přes 3. Nejvíce byl čten Javor — 7 osobami. 7 v seznamu uvedených knížek nečetl nikdo. Kult. rada. BRUČE MARSHALL A NÁBOŽENSKÝ V Ý VOJ U NÁS. — Jeden z našich spolupracovníků mu položil zvědavou otázku o možnostech náboženské obnovy v našich zemích po osvobození z komunistické poroby. Bruče Marshall se sice nepokládá za proroka, třebas je jedním z nejslavnějších anglických spisovatelů, ale přece odpověděl. A jeho odpověď nám prozrazuje, jak nás posuzují v Anglii : » Neznám bohužel středoevropské země tak dobře jako země románské, takže můj názor na možnosti náboženské obnovy v satelitských státech Ruska po jejich osvobození od komunismu musí zů- stati spíše v oblasti dohadů. Avšak moje zkušenosti z Rakouska mi říkají, že středoevropské národy jsou mnohem upřímnější ve své zbožnosti nežli zvlažnělí Románi: je-li tomu skutečně tak, pak se mi zdá, že odstranění sovětského nebezpečí v nich povede k návratu ke katolicismu. Bylo by ovšem přemrštěné představovatrsi, že osvobozené národy se hned přemění ve stoprocentní křesťany ; náš Spasitel sám varoval, že jeho království není s tohoto světa. I ve velmi náboženských pospolitostech, jako je Španělsko, je lid hodně vzdálen od dodržování církevních přikázání, nemluvě o evangelických radách. Ty jistě mnohem lépe zachovávají katolíci v pospolitostech pluralistických, jako je Velká Britannie a Spojené státy americké. — Nicméně velký význam osvobození středoevropských národů bude tkvíti v tom, že se jim znovu vrátí svoboda vyznávání jejich náboženství beze strachu z pronásledování. Jsem jist, že mnozí tak budou činiti způsobem vzorným pro ostatní křesťanstvo. Dnešní hrdinskost jejich biskupů působí na ně nepochybně účinky hlubšími než jakých mohou dosáhnouti běžná kázání, která o nedělích plynou s kazatelen.« ČESKÉ BAROKO A NEPOSKVRNĚNÁ. — Doba baroka, doba katolické restaurace zasáhla hluboko do českého náboženského života. Bylo třeba, aby nové duchovosti odpovídaly i nové formy zbožnosti a nový způsob prožívání křesťanských tajemství. Jedním z nových impulsů bohatšího a intensivnějšího duchovního života byla právě úcta k Neposkvrněné Panně Marii. Ne že by Církev dřívějších století tohoto kultu neznala, i v Cechách zanechala nám gotická dobá stopy 180 [pageend12]této úcty, ale nadšení, jímž byla zbožnost k Neposkvrněnému Početí Panny Marie nesena, bvlo nové svou živelností. V Praze 17. stol. byla to zejména dvě střediska, kde se tato úcta rozvíjela : klášter irských františkánů naproti Prašné bráně a Klementinská jesuitská kolej. Irští františkáni byli za Alžběty nuceni opu- stiti svou vlast, založili koleje v Římě, Lovani a konečně i v Praze. Zbudovali na Novém Městě Pražském chrám zasvěcený Neposkr- něnému Početí Panny Marie. Základní kámen byl položen dne 15. srpna 1655 za přítomnosti císaře Ferdinanda III. Od té doby každý rok na den 8. prosince byl zván cizí kazatel, který latinskou řečí hleděl věřícím osvětlit důstojnost Matky Boží, jíž se nedotkla skvrna dědičného hříchu. Většina kázání byla tištěna a rozšiřována. Klášter irských františkánů, či jak se říkávalo hibernů, trval až do dob josefínských. Nejen kazatelna, nýbrž i katedra poskytla hibernům příležitost zdůraznit výsadu blahoslavené Panny. Kardinál Harrach jim odevzdal pražský seminář; počalo se v něm vyučovati r. 1635. — Čeští františkáni měli své středisko u Panny Marie Sněžné, kde bylo umístěno i jejich domácí bohoslovné učiliště. Tím ovšem dostává pražská theologická věda silně skotis- tický směr, takže mohl Caramuel z Lobkovic, nějaký čas generální vikář pražské diecése, napsat : » Skotisté převyšují počtem všechny školy ostatní.« Skotisté, totiž ti, kteří se drží zásad Dunsa Skota, anglického učence z františkánského řádu, nemohli jinak než jiti ve šlépějích svého mistra i v hájení neposkvrněného početí Marie Panny. Jiným ohniskem úcty k Immakulatě byly ovšem jesuitské domy, především Klementinská kolej. Jesuitům byla tato úcta nej vlastnější. Bohuslav Balbín opakuje jen slova svého španělského spolubratra, když praví, že Tovaryšstvo Ježíšovo bylo založeno prý právě proto, aby úctu k Neposkvrněnému Početí, tou dobou ochabující, povzneslo. Podle cizích vzorů ujal se v Klementinské koleji (a do sjednocení v jednu universitu i v Karolinu) obyčej, že se první neděli po 8. prosinci shromažďovali profesoři v Týnském chrámu, aby skládali přísahu, že budou hájit učení o Neposkvrněném početí, pokud Svatá stolice by nerozhodla jinak. Obdobnou přísahu skládali rektor university a profesoři při nastoupení svého úřadu i kandidáti při promoci. Ze dvou ohnisek, františkánského a jesuitského, proniká znalost tohoto učení do širších vrstev. Je pravda, že pathos celé katolické restaurace, a to nejen u nás, nýbrž takřka ve všech zemích zaalpských, byl nedomácího původu. Národ však přijal tyto cizí květy časem za své, plně si je osvojil, podle své vlastní duše přetvořil a vlastně až do dnešního dne, pokud nábožensky žije, žije v mnohém právě z této barokní duchovnosti. I úcta k Neposkrněné pronikla skrz naskrz duši národa, byla mu posilou v trudné přítomnosti a nadějí i zárukou lepších zítřků. Kult Immakulaty se šíří po českých zemích odchovanci jesuitských kolejí, mariánskými družinami, literátskými bratrstvy, kostelními i poutními písněmi. Konečně celá ta nádhera barokních průvodů k sochám Neposkvrněné! Kolik českých měst a vsí postavilo si sochu Neposkvrněné, počínaje onou na Staroměstském náměstí z roku 1652, kde vyrytý nápis výslovně hlásal, že byla vztyčena Panně Rodičce bez poskvrny počaté za obhájení a osvobození města Prahy od Švédů. Bohuslav Balbín s nevolí zří opouštění a ničení českých hradů, které byly pro něho symbolem staré svobodné Cechie; alegoricky vykládaje slova Písma, v Marii vidí -novou Tvrz pro svůj národ: » Když však tyto (hrady) přičiněním přátel i nepřátel byly zničeny, dnes na hory a pahrbky věčné bude se třeba utéci, k Marii, u které na tisíce štítů proti nebezpečím je připraveno.« Zde i na jiných místech mluví ovšem o Panně Marii vůbec, ne výslovně o Neposkvrněném Početí. Ale pieta k Immakulatě je vyvrcholením a závěrem mariánské úcty vůbec. Je to nej čerstvější výkvět mariánského kultu, vše uchvacující, vše pronikající, tak dobře odpovídající barokní duši, která se vzpíná k doteku s Bohem a s touhou hledá bytost čistou, neporušenou, nedotčenou, právě vyšlou z náručí Božího. Jan Krajcar Co můžeš udělat dnes, neodkládej na zítřek! To platí i o předplatném na Nový život. — Pošlu je tedy ještě dnes, abych zase nezapomněl. Podle přiloženého návodu. 181 [pageend13]KŘESŤAN A SVĚT lepen! střepů (Mezinárodní přehled.) Po černém pesimismu, který se rozhostil západním světem v letních měsících, nastal opět pomalý vzestup politického barometru. Nastal až v říjnu a byl spojen s dvěma šťastnými rozuzleními, z nichž jedno, to hlavní, je však dosud úspěšné jen napolo. Po zkušenostech posledních let se prozatím nikdo neodva^ zuje rado váti z něj příliš hlasitě. Míníme tu nové řešení vleklé již otázky evropské obrany, jehož bylo dosaženo na konferenci všech členů Severoatlantického paktu v Londýně dne 23. října. Mnoho škody bylo způsobeno, když v srpnu francouzský parlament odmítl ratifikovat tři léta staré bonnské dohody o evropské armádě. Nebýti obětavosti a diplomatického umu britského ministra zahraničí sira Anthonv Edena, Bůh ví, do jak hlubokého chaosu by Evropa bývala poklesla. Když sklíčenost a zmatek z francouzského gesta byly největší, chopil se sir Anthony opuštěného praporu evropského sou- ručenství a vydal se s ním na okružní cestu po hlavních městech Západní Evropy, aby hledal methodu na slepení střepů. Nebyla to věc lehká. Bylo třeba rozložití to, co bonnské dohody řešily souborně, do několika dílů, z nichž každý byl podroben složitému pochodu nového vyjednávání. Díky úsilí britského státníka cesty byly nalezeny a v druhé polovině října se mohla sejít v Londýně valná konference všech zúčastněných západních mocností. Povýšení Německa a Itálie ze států poražených na spojence vítězů druhé světové války bylo provedeno tak, že obě země byly připuštěny do Bruselské aliance, kterou roku 1948 Anglie, Francie a Benelux uzavřely pod dojmem pražského puče a zavlečení Československa za Železnou oponu. Znovuvzkříšení německé branné moci, v podobě samostatné národní armády, bylo včleněno do rámce Severoatlantického paktu. A o Sársku bylo uzavřeno zvláštní narovnání mezi Německem a Francií. Tak to bylo sepsáno na papír v Londýně dne 23. října 1954 po několika proměnách a výstupech, jež pan Menděs-France považoval za svou povinnost sehrát pro francouzskou galerii, to je pro své domácí veřejné mínění, jemuž bylo třeba předvésti statečný diplomatický zápas za zájmy Francie. A nyní, po šťastném rozuzlení, nastává nové období čekání na ratifikace. Pohnutí nacionalistických myslí ve Francii a Německu, jež provázelo celé jednání, jeví zatím málo známek uklidnění, a tak ratifikace jsou opět nejisté. Slepené střepy se podstatně liší od původního díla bonnských dohod z roku 1952. Společná Evropská armáda by byla bývala s to zahaliti svárlivou minulost rouškou nej těsnější spolupráce a započíti éru skutečných Spojených států evropských. Kromě toho by v jejím rámci bylo bývalo snadnější držeti pod kolektivním dozorem možnou rozpínavost Němců na vojenském poli bez dráždění jejich národních citů. Byla to jedinečná příležitost, jak usnadnit! Němcům cestu k opravdovému evropanství. Příležitost byla zmařena zvláštní koalicí francouzských militaristů, představovaných generálem de Gaullem s francouzskými neutralisty, představovanými panem Menděs-Francem. Je pravda, že to bylo rozhodnutí velmi sporné mezi Francouzi. A je pravda, že se už dávno nepohybovala po jejich politickém kolbišti osobnost tak sporná jako je pan Menděs-France, oslavovaný jedněmi co by » velký realista, který konečně našel pravého ducha Francie «, a zatracovaný druhými jako » zednářský žid, který vypálil stavbu křesťanské Evropy «. Navenek, mimo vnitřní neshody Francouzů, zůstává faktem, že se mu podařilo přiměti Anglii k zajištění francouzské bezpečnosti do samého maxima britských možností. To se mu podařilo za cenu, že bude zase německá národní armáda, a že, pro začátek této armády, rozbouřil nacionalistické city Němců, jak jen mohl. Pro nás, Středoevropany sídlící v sousedství s Německem, to znamená, že Francie ustoupila z vyšších možností evropské integrace do své vlastenecké ulity a že v budoucnosti nepříliš vzdálené bude na našich hranicích, státi zase německá branná moc s výzbrojí svého národního ducha, byť i jako složka organisace Severoatlantického paktu. To je fakt neuniknutelný, který bude musit zůstat podstatnou součástí všeho našeho politického myšlení o budoucnosti Československa. Pro budoucnost nej bližší se jeví londýnská dohoda za daných okolností jediným možným řešením dnešní obrany Evropy. Potud je třeba se z ní radovati a přáti si, aby byla skutečně ratifikována jak ve Francii, tak i v Německu. Pro její přínos k evropské obraně je nej lepším měřítkem vzrušená reakce Moskvy, která už je v plné práci, aby podchytila a vybičovala všechny možné prvky v obou těchto zemích, které by snad ratifikaci mohly nakonec zase zhatit. Druhé šťastné rozuzlení, o kterém jsme se zmínili na začátku, je svým politickým dosahem omezenější nežli evropská obrana s německou a italskou účastí. Zato však problém, který tu byl rozuzlen, byl časově ještě vleklejší a tvrdošíjnější. Po deseti letech hádek, vyjednávání a hrozeb se konečně Jugoslávie dohodla s Itálií o osudu Terstu, Začalo to roku 1944, kdy území terstské bylo rozděleno na Terst samotný, jenž zůstal pod okupací západních velmocí, a přilehlou venkovskou oblast, která byla ponechána pod okupací jugoslávskou. Tito chtěl mermomocí Terst, a západní velmoci mu jej nechtěly dát, neboť jeho obyvatelstvo je velkou většinou italské. Avšak Tito si nedal říci od nikoho, ani od Stalina, a když Kreml nejevil ochotu hnát věci až do třetí světové války kvůli Terstu, stal se tento vášnivý problém jednou z příčin roztržky mezi Bělehradem a Moskvou. Teprve nyní, po mnoha domluvách a nezdařených zprostředkováních, se jugoslávský diktátor rozhodl k řešení, které bylo nasnadě od začátku : že se spokojí venkovským pásmem terstským a že -nechá město definitivně Ita182 [pageend14]lům. Rozhodnutí bylo rychle uvedeno ve skutek a uvítáno po celém západním světě se zadostiučiněním. Je to věru rozuzlení šťastné, neboť nyní už nic nestojí v cestě italské spolupráci s protisovětským blokem tak zvaného Balkánského paktu, v němž Tito je vedoucím činitelem. Kromě svého terstského gesta je Tito zajímavý v poslední době ještě po jiné stránce. Jde světem nálada ■— nechceme říci hnutí — , jíž se dostalo jména » koexistence«. Znamená, že její vyznavači by si přáli jakési příměří ve studené válce, za kterého by obě světové soustavy, demokratická a bolševická, mírumilovně >> koexistovaly«. Nikoho nepřekvapí, že mezi řečenými vyznavači jsou francouzští neu- tralisté nebo angličtí labouristé, jejichž předáci se v létě rozjeli až do činy pro inspiraci v tomto směru. Pozoruhodnější je, že se mezi nimi najde maršál Tito a dokonce i předseda anglické vlády sir Winston Churehill. A ještě pozoruhodnější je, že se strany sovětské dochází k činům, které lze vykládati jako příznivou odezvu na přání po » koexistenci «. Každý ví, jak divoce byly Sověty nepřátelské vůči Titovi za vlády Stalina. V poslední době však s ním znovu navázaly diplomatické styky, jeho narovnání s Itálií o Terstu vzaly na vědomí bez obtíží, a dokonce se zdá, že v satelitských zemích likvidují různé pro- tititovskó organisace. Jo ovšem mnoho věcí, taktických a přechodných, jimiž by bylo možno vyložiti takový oboustranný sklon k určitému období » koexistence «. Na straně sovětské to může být i snaha po působení na všechny evropské neutralisty v souvislosti s ratifikacemi londýnské dohody o Německu, anebo snaha po oddechu v Asii, potřebnému ke konsolidaci úspěchů indočínských. Na straně britské to může býti fakt, že napřesrok budou v Anglii volby a konservativní strana nechce v nich ponechat labouristům monopol agitace se zlepšením poměru k Sovětům ; na straně Titově snaha po bezpečnosti jeho režimu v současném přátelství se Západem i Východem ; a na straně jak Východu tak i Západu všeobecná nejistota vnesená do jejich strategických plánů prozatím nevypočitatelnou zbraní vodíkové bomby. Tak tomu může být ; co z této nálady nakonec vzejde, nikdo není s to dnes předpovědět. Jen jedna věc je jistá, a to pro nás, emigranty ze Střední Evropy. Kdyby k takovému období >> koexistence « došlo, naděje na náš návrat do osvobozené vlasti by se tím nepohnuly dopředu. Naopak, nynější stav věcí v satelitských státech by byl nepochybně jen upevněn, neboť by se zcela jistě stal jednou z nutných » koexistenčních « podmínek. Zdenek Petr. LISTOPAD V ČESKOSLOVENSKU Začátkem listopadu vypukl v Československu obvyklý » Měsíc přátelství se Sovětským svazem«. Letošní atrakce tohoto festivalu se příliš neliší od loňských : po signálu, který dala 5. listopadu pečlivě připravená manifestace na Staroměstském náměstí v Praze, konala se podobná shromáždění i v ostatních městech. V Praze byl hlavním řečníkem Široký, v Bratislavě Bacílek. Kromě toho byly ve všech krajských městech uspořádány festivaly sovětských filmů a obyvatelstvo muselo zaplatit obvyklou daň rozličnými dary sovětským osvoboditelům a ovšem hlavně pracovními závazky. Režim se za to odvděčil velkorysým snížením předplatného za sovětské časopisy. Na příklad moskevský předobraz Dikobrazu Krokodil stojí ted u nás jen 40 Kčs ročně. V poslední době v Československu stále zesiluje agitace pro ještě jiné přátelství : Za » socialistickou družbu « s východním Německem. Několik dokladů z posledních týdnů : Pěvecké sdružení moravských učitelů a Česká filharmonie byly na zájezdech ve východním Berlíně, Výmaru, Wartburgu a jiných místech ; v Praze byl podepsán protokol o spolupráci československého a východoněmeckého rozhlasu na poli televise ; ministerstvo kultury pozvalo do Československa dr. Gunthera Jarosche z východoberlínskó university, » aby se blíže seznámil s dílem Boženy Němcové «, ústecké Divadlo Zdeňka Nejedlého nastudovalo operu » velkého německého skladatele « Richarda Wagnera Bludný Holandem. Nelze se tedy divit, že pražští mocipáni si už troufají připravovat obyvatelstvo i na návštěvu bývalého nacistického generála a nynějšího představitele německého komunistického militarismu, maršála Pauluse, dobře známého od Stalingradu. A to, že pražská vláda z čista jasna iniciativně navrhla, aby bývalý » Reichsprotektor« v Čechách a na Moravě Neurath byl propuštěn ze spojeneckého vězení (což se už také stalo), to je jen dokreslení nového komunistického kursu v mezinárodní politice. Proto nepřekvapuje, že v novém Československem Národním shromáždění bude také přiměřený příděl německých poslanců. I jejich kandidatura byla ovšem » jednomyslně « navržena a schválena » pracujícím lidem«, stejně jako kandidatura poslanců madarské a ukrajinské národnosti. Tato jednomyslnost je v celé republice tak naprostá, že — jak s radostí shledala ústřední volební komise — bylo pro volby do nového Národního shromáždění o 368 členech zaregistrováno navlas 368 kandidátů. Bude tedy výběr při volbách stejně bohatý jako výběr zboží v prodejnách. Dalším dokladem o tom, jak se Českoslovenští komunisté chovají k ujařmenému lidu a k myšlence mezinárodní spolupráce, byly dva nedávné procesy. V prvním, uspořádaném v Milevsku v jižních Čechách, padly tři rozsudky smrti. Senát krajského soudu z Českých Budějovic zde soudil sedmičlennou skupinu, která prý uskutečňovala program » západních zrádců a špionážních agentur « tím, že zabila jednoho příslušníka SNB, demolovala sekretariát KSČ v Sedlčanech a pokoušela se sabotovat zakládání zemědělských družstev. Druhý proces se konal o něco později před senátem Nej vyššího soudu v Praze. Na lavici obžalovaných zasedla řada bývalých sociálně demokratických funkcionářů v čele s Vladimírem Gornerem, Václavem Koubkem, Zdeňkem Kraj zlem, dr. Ladislavem Pi emanem a dr. Františkem Tržickým. Všichni byli obviněni z ta183 [pageend15]kových hrozných »zločinů«, jako je snaha o »zapojení republiky do tak zvané Evropské unie « a o » odbourání vymožeností našeho pracujícího lid\^«. Jejich organisace prý měla za úkol působit rozvratné v různých státních orgánech a masových organi- sacích a všichni byli za to uznáni » vinnými trestným činem velezrady «, přestože úřední zpráva ke konci říká, že většina obžalovaných byla v únoru 1948 zbavena funkcí ve veřejném životě a státních úřadech. Někteří z nich byli odsouzeni na doživotí, ostatní k mnohaletému žaláři. Oba procesy mají bezpochyby také patřit ke svérázné komunistické agitaci před volbami do N árodního shromáždění a názorně varovat každého, kdo by snad přece jen chtěl ztížit práci úředních plánovačů volebních výsledků tím, že by nehlasoval pro předepsaného kandidáta. Podobné procesy byly ostatně sehrány i před jarními volbami do Národních výborů. Pokud jde o případ sociálně demokratické skupiny, nelze si odpustit poznámku, že její zatčení se asi časově shoduje s návratem Bohumila Laušma- na do Československa. Komunisté při své stále bezohlednějším boji proti všemu svobodnému a lidskému nezapomínají ani na chvilku na nedobytnou Petrovu skálu. Pražský rozhlas šel nedávno dokonce tak daleko, že srovnával svátého Otce s chicagskými gangstery. Mimo to putuje po všech koutech republiky protináboženská výstava o » Vývoji vesmíru, země a člověka «, jejíž návštěva je všude komunisticky » dobrovolná «. Toho času je výstava na své poslední štaci v Ostravě. Pražský rozhlas si zaliboval, že ji tam do konce října navštívilo už 45 tisíc lidí a že mezi nimi byla téměř třetina školáků ... BS JAK SE D ÍV Á KATOLICKÝ IND NA KŘESŤANSKÝ ZÁPAD V posledních měsících se psalo mnoho o problému města svátého Františka Xaverského — Goy v Indii. 15. srpna skupina indických nacionalistu organisovala pochod na Gou (portugalské území o rozloze 3.400 km a asi s 600,000 obyv.). Psalo se, ze je v nebezpečí hrob sv. Františka Xaverského, že bude zničena ta- mější Mesiánská obec a její misijní poslání. Jeden katolický týdeník přirovnával Pandita Nehru k Hitlerovi, ke Stalinovi : Obrovský indický kolos chce zničit maličkou Gou. Měl jsem příležitost setkat se s rodilým katolickým Indem (z Malabaru) a zeptal jsem se ho, jak o této otázce soudí indičtí katolíci. Zde jeho odpověd. Je poučná i pro nás, jako katolíky a jako Evropany. * Pro nás je problém Goy otázkou politickou, a nikoliv náboženskou. Indové se dívají na Gou jako na zeměpisnou, etnickou, kulturní a hospodářskou část Indie. Jen 8 % obyvatelstva Goy mluví portugalský, 92 % místním jazykem konkani, 25 % rodilých Goanů odchází do Indie a mají tam i vedoucí místa, kdežto doma všechna vlivná místa jsou vyhrazena jen Portugalcům. -— Goa není jedinou baštou křesťanství na východě ; je tam pouze 42 % katolíků, jsou kraje v Indii, kde je hustota katolického obyvatelstva větší a kde je více katolických škol i kněžských a řeholních povolání. — Pro Portugalce je Goa 400 let součástí Portugalska. Pro Indy (i indické Goance) leží jádro problému v odpovědi na otázku, zda mají právo sebeurcení, či ne? Pandit Nehru : křesťanství a kolonialismus není jedno a totéž. Indický ministerský předseda řekl v parlamentu : »Jedné věci hluboce želím, že portugalská vláda činí z problému Goy věc náboženskou. To není správné. Upozornily mě na to i vedoucí katolické osobnosti, které se příznivě staví k boji Goy za svobodu ... Křesťanství přišlo do Indie v prvním století, dříve než do Portugalska a jiných evropských zemí. Je to indické náboženství jako každé jiné. Je tu plných 1900 let. V Indii je dnes 5 milionů katolíků. Třebas se vyskytly rozpory v některých otázkách, křesťanství má náboženskou svobodu a volnost kázání... Portugalsko neprospívá katolické církvi, ztotožňuje-li katolictví s kolonialismem ... « A indický kardinál Gracias ? » Jestliže 5 milionů indických katolíků smí žít vlastním náboženským životem, proč by se mělo octnout v nebezpečí čtvrt milionu goánských katolíků? « A nemáme pro sebe i slovo svátého Otce Pia X I I .1 Zdůrazňuje se civilisační poslání Portugalska v Indii. Pius X II. řekl ve svém poselství k indickým katolíkům : » Není nutno vám připomínat, že katolická Církev nežádá od nikoho, aby se vzdal svého národního svérázu, svých národních zvyků, ani nikoho nenutí přijmout cizí způsob života. Církev patří stejně Východu i Západu. Není vázána žádnou kulturou, cítí se všude doma, jsou-li tam jen v úctě Boží přikázání. Cokoliv se shoduje se zákony lidské přirozenosti dané Bohem, co je dobré a lidské, to vše Církev dovoluje, podporuje, zušlechťuje a posvěcuje. « Jistě katolíci v Indii mají své těžkosti a problémy. Náš život není růžový. Ale záporný postoj Portugalska k problému Goy naši situaci nezlepší, naopak ji zhoršuje. Pro nás vyřešení goánského problému v duchu sebeurcení národů je zkušebním kamenem upřímnosti volání západních národů po rovnosti, svobodě, demokracii, sebeurcení ... Anthony Tocd Ú TR ŽK Y Z DEN ÍKU 20. listopadu. — Právě jsem se vrátil z banky. Trochu jsem se zlobil, že to tak dlouho trvalo ... Přede mnou byl na řadě bohatý pán. Přinesl plnou krabici bankovek. Pokladníkovi to dalo celých dvacet minut počítání. Zatím se nás nakupila pěkná fronta. 184 [pageend16]Přistihl jsem se, jak závistivé myšlenky začaly vířit mou myslí ... A když jsem pohlédl na některé lidi, kteří stáli za mnou, zpozoroval jsem týž výraz tváře: všichni sledovali s neobyčejným zájmem počítajícího úředníka ... Majetnik bankovek si zapálil cigaretu, otočil se čelem k nám a se zjevným zalíbením pozoroval, kolik lidí je svědky jeho bohatství... Pohled na toto sebevědomí změnil poněkud běh mých myšlenek. Vzpomněl jsem si, kolik uprchlíků mi už řeklo, že byli doma milionáři ... a dnes stěží si vydělají na potřebné živobytí. Jak nespolehlivý a vratký je ten peněžní poklad ... Stačila by i zde jen jiskřička, a všechno to bohatství by nebylo než troškou popela ... Mimoděk mi přišla na mysl Kristova slova : » Nestřádejte si pokladů, kde mol kazí a zloděj krade ... «. Ale, vida onoho člověka sebevědomého, v duchu jsem si přál, abych mohl s podobným sebevědomím stát jednou před Božským bankéřem s rukama plnýma zásluh pro život věčný, s rukama plnýma skutků milosrdné lásky vůči svým bližním ... 30. listopadu. — Je neděle. Po mši svaté, jako obyčejně, se shromaždujeme v malé kroužky před kaplí. Je vždy potěšitelné vidět obětavost lidí, kteří tak věrně přicházejí na naše české bohoslužby. Pro některé je to oběť časově ... Ale tentokrát mě dojal zvláště jeden příklad : Tatínek čistil včera svému příteli celé odpoledne okna, aby si tak vydělal na cestu do kostela pro sebe, manželku i syna... Byl ještě bez práce, a neměl by jinak na bus ... Tomu se říká křesťansky oběť. Inu, najdou se ještě duše obětavé, netřeba zoufat nad celým lidstvem, ani nad naším exilem ; je jenom potřebí, aby takových duší bylo více ... Patřím mezi ně také,já? 5. prosince. ■—■ Zastavil jsem se návštěvou v jedné rodině. Mladí manželé se dvěma dětmi. Proč to, že odcházím s pocity takové radosti? Není to jejich bohatství... ; vydělávají si právě na živobytí. Není to bezstarostnost, s níž by žili a brali svůj úděl. Nebylo ještě návštěvy, aby mi nemuseli vyprávět celou řadu křížů a utrpení, jimiž je Pán Bůh navštěvuje. Tajemství tkví jinde. V této domácnosti září slunce manželské a mateřské lásky v plné kráse ... A duší je maminka ..., její obětavá láska neznající mezí naplňuje celé prostředí a vše si podmaňuje ; ... šíří kolem sebe neodolatelně to, čeho je plné její vlastní srdce : vnitřní vyrovnanost (i v utrpení), spokojenost a štěstí. Ty se pak obrážejí na celé rodině, zvláště na dětech. Člověk mimoděk vycítí, že to není jen přirozená mateřská dobrota ; to je něco víc, chcete Ji, je to » magická síla «, již čerpá tato maminka ze svého pravidelného spojení s Bohem v modlitbě ... Přitom jsem si vzpomněl na slova, která jsme měli napsána na jednom z našich rodinných obrazů doma : » Kde Bůh, tam láska ; — kde láska, tam požehnání; — kde požehnání, tam se dobře daří «. Jak jsou pravdivá ! V autobusu cestou domů jsem si mimoděk šeptal m odlitbu: » Bože, dej, abychom měli hodně takových maminek ! « Pak bude i více šťastných a spokojených rodin ; bude mír a láska v rodinách i ve společnosti. J. J. Z P R Á V Y STALO SE V ŘÍMĚ. (Přehled z posledních týdnů.) Papežské vysoké školy začaly nový akademický rok. Zmínky zasluhuje nové vysoké bohoslovecké učiliště » Regina mundi — Královna světa« pro řeholní sestry. Absolventky získají diplom jakožto profesorky náboženství na středních školách. * A poštolský visitátor Ukrajinců na Západě tít. are. msgre ByČko slavil své stříbrné biskupské jubileum. Jako pamětní dar dostal od svých rozptýlených diecésánů miniaturu karpatské cerkve z cedrového dřeva. * Komitét pro oslavy mariánského roku poslal všem ordinářům kat. světa list ; zve je, aby důstojně oslavili 8. prosinec, a tak zakončili letošní mariánský rok ; památce pronásledovaných bratří má být věnována neděle 5. prosince. * U příležitosti mario- logického a mariánského kongresu se konala výstava mariánské knihy. * Milovníci sv. Agustina se sešli na kongres augustiniánské filosofie, a tak oslavili 1600. výročí narození slavného biskupa z Hipponu v sev. Africe. * Na celém světě je v oběhu asi 8 milionů poštovních známek, vydaných ke cti P. Marie v roce jí zasvěceném. * Podle výzkumu chicagské university je Písmo svaté přeloženo do 978 řečí. * 21. října zemřel v Římě kard. Dominik Iorio, ve věku 87 let ; celý svůj život strávil v ústředních církevních úřadech, naposled jako prefekt Posv. kongregace svátostí. * Soustrastný telegram a velkou materiální i peněžní pomoc poslal svátý Otec obětem tajfunu na ostrově Haiti, povodní v Pákistánu a průtrže mračen v jižní Itálii. * Sv. Otce Pius XII. promluvil rozhlasem k španělským, utuguajským a sicilským katolíkům, kteří konali svůj mariánský kongres v Saragose, v Montevideu a v Palermu ; poselství libanonskému mar. kongresu v Bejrutu přečti kardinál legát Roncalli. Latinským rozhlasovým projevem zahájil mariologický kongřes v Říme. Zvláštní audienci udělil účastníkům, sjezdu mezinárodní kriminální policie, v slavnostní audienci přijal jap. min. předsedu Šigeru Jošidu a nové velvyslance republiky brazilských států, dále irské a honduraské republiky. * 5. listopadu bylo slouženo v Sixtinské kapli Requiem za 4 kardinály, kteří zemřeli v tomto roce : Massimi, Schuster, Borgongini Ducá a Iorio. Posvátné kolegium má nyní jen 65 kardinálů (44 je ze zemí mimo Itálii), poněvadž ke čtyřem zesnulým 10. listopadu přibyl kard. Josef Bruno, který byl v poslední době prefektem Nej vyššího církevního tribunálu zv. Segnatura Apostolica. Skoro celý život působil v římské kurii, zvláště v kongregacích konsistoriální a koncilu, známý svými právnickými znalostmi, houževnatou pracovitostí a kněžskou apoštolskou horlivostí. V předvečer svátku milánského sv. Karla Boromejského dostala jeho arci- diecése nového arcipastýře v osobě dosavadního státního prosekretáře Msgra Jana Křtitele Monti- niho. Novému arcibiskupovi je 57 let ; r. 1922-23 185 [pageend17]byl sekretářem ap. nunciatury v Polsku, a ve vatikánských službách strávil více než 30 let. Z CELÉHO SVĚTA ITÁLIE. — V Corinaldo u Říma se konal pohřeb Assunty Goretti. Tato šťastná matka dvanáctileté mučednice za čistotu sv. Marie Gpretti byla přítomna blahořečení i svatořečení své dcery. Pohřbu byl přítomen i vrah sv. Marie Goretti Alessandro Serenelli. * Předseda zemské sicilské vlády zasvětil svou zemi o sicilském mař. kongrese neposkvrněnému srdci P. Marie. * 7. listopadu připutovali do Říma na pouť otcové a matky, kteří vychovali Církvi kneze nebo seminaristu. * Politickým vyřešením terstskó otázky nebyla ještě vyřešena náboženská situace na území, které připadlo Jugoslávii, ba ješte se zhoršila. Terstský biskup, pod jehož pravomoc území patří, nesmí své diecésány navštěvovat. Proslechlo se, že podvrženými dopisy sv. Otci a italské vládě má být biskup zdiskreditován na jugosl. území. ŠVÝCARSKO. — Péčí kat. university ve Frýbur- ku vyšel první svazek velké » Sociální sumy Pia X II. « Dva dominikáni, profesoři na universitě, chtějí v ní podat souhrn sociální nauky a činnosti Církve. FRANCIE. — Podle KNA se v Lurdech mluví o 14 uzdraveních, které se udály v tomto mariánském roce a jež se nedají vysvětlit přírodními zákony. Definitivní soud, zda smíme mluvit o zázracích, bude znám až po měsících ; jak lékařská tak i církevní komise musí nabýt jistoty, že to je nadpřirozený zákrok na přímluvu P. Marie. Zmínky zasluhuje uzdravení čtrnáctileté dcery černého afrického pohlavára z Dahomey. * Karmelitky v Lisieux požádaly kat. svět o finanční pomoc, aby mohly vydat ruský překlad » Dějin duše « a šířit jej v zemích za Železnou oponou. » Svatá Terezička si najde cestu, jak proniknout k srdci lidu, jehož je patronkou «, Čteme v provolání. * Francie bude mít opět své kněze dělníky : v průmyslové oblasti Boucle nedaleko Paříže a v lyonské arcidiecési, kde čtyřčlenné komunitě stojí v čele sám světící biskup Msgre Ancel. * Abbé Pierre, apoštol pařížské chudiny, dostal 6.000 dolarů od Charlie Chaplina na svá díla lásky. Peníze jsou částí ceny, kterou Chaplinovi odevzdal prokomuni- stický mírový výbor. PORTUGALSKO. — Fatimská P. Marie dostane ještě letos novou zlatou korunku, ulitou z náušnic a náramků portugalských katolických žen. * V BELGII se katolíci chystají na nový kulturní boj, který vyhlásila nová socialistická vláda. Katolíci jsou velmi rozhořčeni nad propuštěním 110 učitelů, protože vystudovali » jen « na soukromých církevních školách. Zvláště bolestné následky budou v Belgickém Kongu. * HOLANDSKÉ Katolické centrum občanské výchovy prohlásilo, že bude souhlasit s návrhem zákona, aby bylo znovu zavedeno ve školách povinné studium bible, jen bude-li se toto vyučování dít bez jakýchkoliv protikatolických tendencí. V• o. CYRILOMETODĚJSKÁ LIGA AUSTRÁLIE (CML - Melbourne). — V poslední době byla věnována pozornost hlavně kroužkům duchovní práce. Schází se nyní pravidelně 7 kroužků, do nichž je zařazeno 37 osob. Program je věnován náboženské výchově a apoštolátu. Členové kroužků navštěvují občas nemocné krajany, jednak v nemocnicích, jednak v bytech a nezapomínají na ně s náboženskými tiskovinami. Schůzky Křesťanské akademie se konají jednou za měsíc. Na jedné z nich přednášel P. Zdražil o t. zv. » nové situační m orálce«, kterou podrobil kritice ve světle posledních projevů sv. Otce. Přednášky se zabývají thematy filosofickými, historickými a sociologickými a účastní se jich asi 20 vybraných zájemců. Po každé přednášce bývá debata. Čtyři encykliky a román » Plná slávy«, vydané Křesťanskou akademií v Melbourne, jsou témě rozebrány. CML se zúčastnila demonstrací proti profesoru Hromádkovi ve dnech 15. a 16. září. Na obou projevech Hromádkových byly rozdávány anglické letáky, kterými byla australská veřejnost informována o práci prof. Hromádky pro komunistický režim. Letáky byly rovněž rozdávány při HromádkovČ projevu na melbournské universitě. Po oba dva dny projíždělo před Hromádkovým projevem přilehlými ulicemi nákladní auto, ověšené protikomunistickým propagačním materiálem. U vchodu do sálů stáli členové CML se standartami. Již několik týdnů před Hromádkovými projevy opatřovala CML materiál o Hromádkovi, který byl zavčas dodán australskému tisku a rozhlasovým komentátorům. Státní stanice ABC byla požádána, aby nevysílala žádný z Hromádkových projevů, a pro případ, že by tak přece učinila, aby byla reservována stejná doba pro protiřečníka ihned po Hromádkově projevu. Žádná rozhlasová stanice v Melbourne Hromádkovy projevy nevysílala. Dne 20. září uveřejnil večerník » Herald «, který vychází nákladem Yi milionu výtisků, otevřený dopis CML adresovaný Hromádkovi. V tomto dopise žádali jsme Hromádku, aby šel hlásat » mír a dobrou vů li« do zemí za Železnou oponou, a jde-li mu opravdu o mír, aby to prokázal splněním těchto požadavků, z nichž stručně vyjímáme : Ať požádá vlády za Železnou oponou, aby připustily zvláštní komisi Spojených národů, která by vyšetřila podmínky v táborech otrocké práce, —• ať se veřejně vysloví pro svobodné volby pod mezinárodní kontrolou, — ať požádá komunistické vlády o zastavení útočných akcí proti svobodným zemím, ať je dále požádá, aby přistoupily na odzbrojení a zákaz ato- mických zbraní a o připuštění orgánů Spojených národů ke kontrole — konečně, ať požádá komunistickou vládu ČSR, aby vydala pas arcibiskupu Beranovi pro cestu do Austrálie, kam jej zveme a nabízíme zaplacení výloh. Na tento otevřený dopis Hromádka se vůbec neodvážil reagovat. Demon- 186 [pageend18]strace, kterých se zúčastnily též ostatní krajanské organisace v Melbourne, měly velký ohlas v australském tisku a rozhlase. j. h. AN G LIE (GM L - Londýn), — Svátek našeho patrona a dědice země české jsme oslavili v neděli 3. října. Zpívanou mši svátou měl P. Jiří Novotný, který právě projížděl Londýnem ■— zpět do Říma. Dojemně zněla Sládkova modlitba Svatý Václave, kterou zazpívali p. Procházka a pí učitelka Martínková. Odpoledne jsme uctili památku sv. Václava slavnostní akademií (přednáška, svatováclavské pásmo, recitace, sborové i sólové zpěvy), po niž následovala obvyklá beseda s pohoštěním, zpěvem národních písní a zábavným programem. Přítomní shlédli také film, který byl natočem s dětmi na prázdninovém táboře u moře. — Upřímné Zaplať Pán Bůh všem, kdo se zasloužili o pěkný průběh slavnosti, a vřelý dík našim dobrým ženám a maminkám, které nám všem připravily tak bohaté svatováclavské posvícení. Podrobnější zprávu z Mezinárodního sjezdu studentů Pax Romany, kde naši akademickou složku zastupoval Polák — Boleslaw Taborski, přineseme příště. Doufáme, že tohoto roku se uskuteční živější spolupráce mezi našimi dvěma slovanskými skupinami. Na vánoce již připravujeme první společné veřejné kulturní vystoupení. Do Londýna přijelo nedávno přes 60 uprchlíků z Německa a Rakouska. Uvědomte je o našich společných bohoslužbách se zpěvem a kázáním — každou neděli: o 10.30 hod. dop. v kapli domu : 114, Mount St., W . 1. Z naší školy. ■— Správa čs. školy sv. Cyrila a Metoděje v Londýně hodlá uspořádat (kromě již existujících dvou stupňů školy obecné a třídy pro děti, které již nemluví česky) ještě vyšší kurs národní kultury pro studenty a jiné zájemce. Máme na mysli kurs systematických přednášek, které by vhodně doplnily vzdělání našich mladých, kteří většinou nabyli vzdělání mimo vlast. Jednalo by se hlavně o čs. literatuře, skladbě řeči, o vlastivědě; o úsecích našich dějin, o národních i lidových zvycích. Přednášky by byly doplňovány — podle možnosti exilu — praktickými ukázkami a skladbami. Pomýšlí se také na uspořádání zvi. exkursí na památná místa, která mají vztah k naší vlasti. R ovněž se budou cvičit národní tance, jako ukázka našeho lidového společ. života. Bylo by to v sobotu odpoledne (mezi 4-7. hod) v místnosti na 132, Georg St., London, W . 1. (velmi výhodné spojení, nejbližší Stanice : Marble Arch). — Zájemci, hlaste se co nejdříve. Bližší informace podá : Správa čs. školy — • c-o 114, Mount St., London, W . 1. — Telefon: GROsvenor - 1603. NO RSKO. - C M L Oslo. •—■ 26. září jsme oslavili svátek sv. Václava mší svátou s českým zpěvem. Sloužil nám ji náš duchovní rádce, Polák P. Trawicki. P. Trawicki se horlivě učí česky a v při této příležitosti měl první české kázání o našem svátém patronu. Věnuje se nám s opravdovou obětavostí. Rozhodli jsme se pořádat podobnou společnou krajanskou mši svátou každý měsíc. Každý měsíc dostávají všichni roztroušení členové CML v Norsku pravidelné oběžníky a řada z nich odbírá a předplatila Nový život. Doufáme, že získáme i ostatní. Emil Pilař N O VÉ ČESKÉ K N IH Y V E X IL U . — Redakcí Nového života byly zaslány : V Ý B O R E X IL O V É S A T IR Y II. - 9. svazek Edice satiry, kterou vydává Kruh přátel satiry, c-o Marie Zárubová, 180 W est- bourne Grove, London, W . 11., England. Bedřich Svatoš: H R A N O LE M V Z P O M ÍN K Y . - 3, svazek Bohemica Viennensia (Wien X II-8 2 , Fach 8, Austria). S předmluvou Roberta Vlacha. Tři povídky z prací, které byly odměněny v soutěži Křesťanské akademie a Kulturní rady 1953. Cyklostylováno. S obálkou F. Plachého. Cena 5 mezinárodních odpo- vědek. J. K . Vyskočil: LE L E T T E R E D l SAN TA CH IA- R A A L L A B E A T A AG N ESE D l P R A G A (V » Santa Chiara ďAssisi - Studi e Cronaca del V II Centenarip 1253-1953 - Perugia 1954). — Vydání 4 listů svaté Kláry bl. Anežce České z Vyskočilovy Legendy Blahoslavené Anežky a čtyř listů sv, Kláry (Praha, Universum, 1932) v latinském originále a v novém italském překladu, s kritickým úvodem o dílu P. J.- K . Vyskočila od P. L. Barabáše OFM. - 24 str. velkého formátu. R ADOSTNÉ VÁNOCE všem příznivcům a čtenářům Nového života přeje Redakce a Administrace. Připravili jsme všem dvojí krásné překvapení: Začátkem prosince začneme rozesílat subskribentům I. část APO STO LÁR E. Úplně nový překlad Dr. Ondřeje Petrů O. P. s důkladnými- poznámkami. Kapesní formát ve vkusné typografické úpravě, na 600 stran. Subskribentům za 500 lir, ostatním za 750 lir exemplář. •— A druhé překvapení: V Edici V IG IL IE vydáme novou původní prosu JA N A ČE- P A : K V Ě T N O V É D N I. Zašleme ji zdarma jako vánoční dárek všem našim dobrodincům a všem, kdo nejpozději do 15. prosince 1954 vyrovnají předplatné na Nový život 1954. Pospěšte si, chcete-li získat tuto vzácnou prémii. O P R AV A. -— V posledním čísle bylo nesprávně vytištěno jméno autora Naší povídky : Náznak v y světlení. Slavný anglický romanopisec se píše Grahame Greene. Z AD M IN ISTR ACE : Dějujeme srdečně všem, kdo už odpověděli na naši výzvu o zaslání předplatného. Abychom usnadnili všem splnění této povinnosti, přiložili jsme do tohoto čísla přesný návod, jak možno zaslat předplatné z různých zemí. N epřehlédněte ! MŠE SV. ZA DO BR O D IN C E A P Ř E D P L A T IT E LE N Ž byla v listopadu sloužena v basilice sv. Pavla za hradbami, v prosinci bude odsloužena v basilice Panny Marie Sněžné. 187 [pageend19]NEPOMUCENUM DALO CÍRKVI A V L A STI 330 KNĚŽÍ. — Podle jubilejního tisku, který k 25. výročí založení Nepomucena a výročí založení České koleje v Římě připravil Msgre Dr. Josef Rezdíček, dlouholetý vicerek- tor koleje, vyšlo z České koleje (do roku 1929) na 200 kněží a z Nepomucena (1929-1954) dalších 130 kněží, dohromady 330 dělníků na Boží vinici. — 24. října se kolem protektora koleje, bývalého rektora, J. Em. kardinála Alfreda Ottavianiho shromáždili nejen představení a alumni, nýbrž i velký počet bývalých alumni’’ pokud působí v Itálii, a řada vzácných hostí, aby poděkovali Pánu Bohu za požehnanou úrodu prvního čtvrtstoletí ústavu. Kardinál protektor sloužil v kolejní kapli děkovnou mši svátou s Tedeum. Po pobožnosti se konala ve vkusně ozdobeném kolejním saloně slavnostní akademie. Po úvodním slově rektora Nepomucena preláta Alfreda Bontempiho nastínil v nadšené řeči dějiny koleje a její význam Msgre Bezdíček. Akademie se zúčastnili mimo kardinála protektora též kardinál vikář J. E. Klement Micara a J. E. kardinál Petr Ciriaci, oba bývalí apoštolští nunciové v Československu. Svatý Otec poslal k jubileu velmi srdečný dopis a apoštolské požehnání. Ye středu potom celá kolej byla přítomna generální audienci v Castel Gandolfo. vf. GEOPOLITIKA HLADU. — Ve Francii vyšla kniha : Josue de Castro, Géopolitique de la faim. Autor studuje s hospodářského hlediska hroznou metlu, která ohrožuje stále na dvě třetiny lidstva : Půldruhé miliardy lidí nemá prostředků, aby še ubránili nejhroznější sociální pohromě : hladomoru a podvýživě, která je vrhá v náruč nejrozmanitějším nemocem. Y posledních desítiletích zahynulo více lidí hladem než válkou, a ještě více je těch, kteří pro nedostatečnou výživu podlehli nemocem. Na přehledné mapě světa možno studovat pásma ohrožovaná hladem. Čína a Indie jich vykazují nejvíce, ale i jinde je mnoho temných skvrn. Zajímavější než tato smutná statistika je část knihy, kde autor ukazuje příčiny tohoto stavu a naznačuje možnost řešení. Závěry jistě nejsou ke cti evropské civilisaci. Evropská. civilisace dosáhla svého vrcholu pomocí zeměpisného rozšíření Starého světa a rozvoj ěm koloniálního hospodářství. Ale tento rozvoj byl vykoupen nelidským využíváním kolonií : jejich přírodního bohatství i jejich obyvatelstva. Poslední příčinou hladu je tedy sobectví. Hospodářský imperialismus, mezinárodní obchod, industrialismus a kolonialismus hledaly sobecky finanční zisky bez ohledu na dobro celku. Za nádhernou fasádou moderní civilisace se táhne nekonečný průvod vychrtlých postav, obětí hladu a špatné výživy. — Příčina hladu není, jak se často tvrdí, přelidnění země a nedostatek obživy. Lidstvo dosud nevyužilo ani osminy hospodářských možností, které mu zeměkoule skýtá. Tato kritická situace se nedá vyřešit umělým omezováním početí a porodů, jak ji propagují některé státy. Autor poukazuje, že podle biologického zákona není ani tak přelidnění některých zemí hlavní příčinou hladu, nýbrž naopak bídné sociální poměry vedou k přelidnění : je-li ohrožena existence nějakého druhu (a to zvláště nedostatkem potravy), příroda se brání vymření zvýšením plodnosti jednotlivců. Hlad není tedy nutným a přirozeným zjevem na zeměkouli, není to nutný důsledek zeměpisných a klimatických poměrů, nýbrž plyne především z nezdravé a nespravedlivé hospodářské situace. ov NOV Ý ŽIVOT Měsíčník Cyrilometodějské ligy Roß, VI. - V Římě, 24.11.1954 - Číslo 10. Vydává Křesťanská akademie v Římě. - Řídí redakční kruh. - Red. uzávěrka 5. lcažd. měsíce. Adresa redakce ' a administrace: nový Život, Via della Coneiliazione, 1. - ROMA - Italia, P ředplatné na kok 1954: Pro Itálii 1800 lir (sniž. 1000 lir, podpůrné od 2.500 lir). Pro ostatní země 3.50 dol. (sniž. 2 dol., podpůrné od 5 dol.). - V Itálii možno platit pošt. složenkou: C. c. post. 1-33428 Aeeademia Cristiana Cecoslovacca - Via della Coneiliazione 1 - Roma (617) s posn. J V ž 1954. - V jiných zemích přímo na adresu administrace N Ž nebo zástupcům v jednotlivých zemích. V ita nuova. - Menšile della Lega dei ss. Ci- rillo e MetoUio. - Editrice: Aeeademia Cristiana Cecoslovacca, Roma, Via della Conciliazio- ne, 1. - Con approvazione ecclesiastica. - Auto- rizzazione Tribunále Roma N° 3779 del 16-3-54. Direttore resp.: P. Vineenzo I nsolera S.J. Tip. P. U. G. - Roma 188 [pageend20]