zápisník 1958 m ě s íč n ík p r o p o l i t i k u a k u l t u r u * b ř e z e n K dy to skončí . . . Strana 2 Denní tisk a vývoj zaměřuje naše myšlení na krátkodobé otázky. V jednotlivých událostech hledáme odpověď, jak může demokracie porazit komunismus nebo nedojdc-li k trvalému smíření mezi sovětským a západním světem a exil i domov tak ztratí půdu pro svou osvobozovací akci. Neztrácejme se zřetele historické síly, které utvářely život od samého počátku, a objevují se /noru a znovu, v jiném rouše. Dnes jednou z nich je revi- sionismus, nové slovo pro starou lidskou touhu nespokojit se s daným stavem věcí, změnit status quo. T. G. M. — 7. 3. 1 8 5 0-14. 9. 1937 . . . Strana 4 Masaryk, dříve než se milován postavil do čela osvobozovacího boje národa, bojoval, často nenáviděn, proti pověrám a předsudkům vlastního lidu. Který národ nepotřebuje aspoň občas injekci nekompromisního rebelant- ství proti navyklému cynismu nebo klamné sebelásce? Masarykem jako by u nás vrcholily humanistické snahy devatenáctého století, než rozkladné síly století dvacátého rozmetaly i jeho dílo. Hněv mladých . . . Strana 7 Po desetiletích skepse a rozkladu se zdá, že v dnešní době se rodí nebo obnovují základy nové kladnější éry. Mladí na celém světě, nejen za Železnou rezivějící oponou, hledají nové ztvárnění základních životních pravd a sil, často myšlenkovou nebo jen citovou vzpourou proti odumírajícím rysům starého řádu. Zatím je to hnutí spíš sociální než politické, spíš duchovní a kulturní než politické. Z očistce poselství naděje . . . Strana 9 Dialektiky osudu není ovšem ušetřen ani komunistický svět, v němž údajně historické podklady společenské dialektiky byly odstraněny. Právě tam se s dějinnou nevyhnutelností rodí síly, popírající starý řád stalinismu, a právě odtamtud z těžce zkoušeného Ruska, přichází skeptickému Západu radostné poselství: lidé, důvěřujte, svítá. Po celém světě jako by se intelektuálové probouzeli z těžkého spánku a zlého snu. Tak hovoří dílo básníka, k němuž se opět vracíme, Borise Pastcrnaka. P o z n á m k y : Jaké hospodářství — debata • Nový román Egona tiostovského • K de básníkům se poroučí • Reviduje se dál • Kosmický křesť an •Ideový Ion čs. literatury • O sputníku a cihlách • Ve stínu kominformy • Dá se vůdce volit? • Švejk v opeře • Čísla [pageend1]Z Á P IS N ÍK 1 ZIMNÍ NOCI Bouře, po celé sem i bouři metelice. Na stole svíce hoří, koří svíce. Jako.v létě roj komárů nad plamenem, lítá, tak roj vloček zvenku do rámů naráží a kmitá. Bouře na skle vzoru tvoří na tisíce. Na stole svíce hoří, hoří svíce. V kuželu světla strop: stínů hemžení. Křížení rukou, křížení noh, osudů křížení. Spadly dva střevíčky na zem jedním úderem, vosk slzami ze svíčky kapal na oblek. A všechno se noří v šedobílé mlze. Na stole svíce hoří, hoři svíce. V závanu svíce světlem švihla a horečka pokušení jak anděl zvedla křídla ve tvaru kříže. Celý únor bouřila metelice o na stole svíce hořela, z á pis n ík i9S8 měsíčník pro politiku a kulturu vydavatel UNIVERSUM PRESS CO. Adresa: 15 Vandewater Street, New York 38, N . Y. Roční předplatné: USA a Kanada: 4 dolary, v ostatních zemích 4 dolary, s leteckým doručením 7 dolarů. Předplatné adresujte na vydavatele. Rukopisy se nevracejí. Redakce si vyhrazuje právo zkracovat text KDY TO SKONČÍ? Zdeněk Hacura Sledovali jsme kdysi v tomto exilu s neobyčejnou pečlivostí, zda doma jsou či nejsou brambory, zda v dovážené čínské rýži se vyskytují či nevyskytují červi. Nebylo to snad počínání zcela nemoudré: málo brambor a mnoho červů může zle poškodit nejeden režim. Ale nebylo to ani počínání příliš moudré. Dnes je už zřejmější než kdy dříve, že historie opět přichází se svým starým zákonem: materiální nedostatek může režimu podlamovat kolena, ale neláme mu páteř. Může vyvolat stávku nebo demonstraci, ale osamocen nevyvolá revoluci; nevzedme onu vlnu, která má sílu strhnout a odplavit jeden druh vlády a nastolit jiný. Revoluce zajisté potřebují sílu nebo alespoň tichý souhlas milionů nespokojených a nenasycených; ale nerodí se v poloprázdném zažívacím ústrojí davu, jako spíše v mozcích a srdcích lidí, v'neklidu mysli. Dnes, pozorujíce místo front na brambory a čínských dodávek projevy revisionismu v komunistických zemích, máme na vybranou: Bud’ se můžeme na revisionismus dívat jako na cosi nového, co tu ještě nebylo. Můžeme si říci, že revisionismus sice je, bohužel, pouze hnutí mysli komunistické, ale že je nicméně prozíravé radovat se dnes nad tím, protože škodí Kremlu. Nebo se můžeme na revisionismus dívat jako na jednu z podob čehosi věčného, co tu vždy bylo. Člověk, ať kdekoliv žije, má stálou potřebu napravovat věci, protože nic není dokonalé; pochybovat, protože v lidské společnosti jen málo je nade vši pochybnost. Toto, a nemnoho jiného, je revisionismus: snaha měnit a napravovat život. Z touhy revidovat zrodila se francouzská revoluce, reformátorská hnutí i revoluce proti kolonialismu. Jestliže dnes po celém světě je cítit příboj nového sociálního myšlení a za ním příliv sociálních úprav, i to je důsledek snahy o revisi: lidé hledají lepší způsoby života. Ve Spojených státech se dnes zvedají nové a nové hlasy proti davové kultuře, proti stádnosti; kritik a novinář Dwight MacDonald, který praví, že v záplavě davové kultury tone americká kulturní elita, je rovněž revisionista. V Anglii autor Kingsley Amis a dramatik John Osborne, mluvčí tak zvaného ‘hněvu mladých’, protestují proti ztrnulosti dnešní společnosti, chtějí ji revidovat. Raymond Aron, francouzský žurnalista, definoval před třemi lety rozdíl mezi komunistou a svobodným člověkem: ‘Pravý komunista přijímá skutečnosti tak, jak strana mu přikazuje; svobodný člověk nic nepřijímá bez výhrad kromě své svobody vše kritisovat a vše napravovat’. Jestliže po mnoho let ve východní Evropě o revisních snahách nebylo mnoho slyšet, neznamená to, že nebylo touhy revidovat. Mlčení nedokazuje, že mysl odumřela. Jedno je na komunistickém revisionismu nové: máme dnes již možnost slyšet některé jeho hlasy. Asi měsíc před Gomul- kovým nástupem, Lešek Kolakowski, polský revisionista, napsal do časopisu Nowe drogi článek o intelektuálech a komunistickém hnutí. Asi toto v něm řekl: jestliže jakákoliv doktrína zkamení, změní se tak v mythus, obklopený rituálem, v předmět nekritického zbožnění. Další vývoj není [pageend2]Z Á P IS N ÍK 3 možný: myšlení se zastavilo — jen nová a nová dogmata se vynořují, bez ospravedlnění, jako neporušitelné články víry. Jaká je podobnost mezi Kolakowskim v Polsku, který kritisuje dnešní formy komunismu, protože chce oživit marxismus; mezi Aronem, který ve Francii analysuje marxismus jako mythus, protože chce, aby marxismu nebylo; a MacDonaldovým útokem na davovou kulturu? Lidé kritické mysli, jakkoli sobě nepodobni v záměru, Kolakowski, Aron, MacDonald, Amis, Osborne, jsou si blízcí; jsou revisionisté, reformátoři. Z domova i z exilu je slyšet námitky: je sice pěkné a hlubokomyslné dívat se na revisionismus takto s výšky, srovnávat jej dokonce s reformací, říkat mu vývoj. Ale — kdy to skončí? Kdy my doma budeme opět mít jiný režim? Kdy my v exilu pojedeme domů? Jen pokrčení ramen a rozpaky mohou být odpovědí. Rozpaky nad tím, zda bychom se neměli ptát jinak: Jak to skončí? Kdysi se zdálo, v prvních týdnech a měsících exilu, že nevyhnutelně musí dojít k válce — a tak že to skončí. Později se oči exilu obracely k materiálnímu nedostatku: čím větší bída, čím větší nespokojenost, tím spíše přijde výbuch; málo brambor, mnoho červů . . . Válka a nedostatek, měly společného jmenovatele; nesly v sobě představu náhlé změny, vichru, který poláme větve i kmeny a zanechá za sebou místo, kde znovu by bylo možno stavět. Dnes, naštěstí, pominula pravděpodobnost války; atomy a rakety ji odsunuly kamsi za hranice tohoto věku. A nelze ani očekávat, že z hladu, z nespokojenosti by vznikla prudká jarní bouře; jednak proto, že ve východní Evropě není dnes takového hladu, který by mohl sám o sobě vytvořit atmosféru politického převratu; a jednak také proto, že i kdyby hlad hrozil, východoevropské režimy mají dnes schopnost jej zregulo- vat. Hlad, a je tomu tak dobře, je zakázán. Revisionismus není vichřice. Nezanechá po sobě místo, na kterém by bylo možno stavět od samých základů. Revisionismus je tisíc malých, osobních revolucí, které ukusují z komunismu — a jsou to revoluce dokonané, neboť odstraňují staré a také staví nové. Dnes je východoevropský revisionismus hnutí zejména komunistické, protože nikdo jiný nemá možnost revidovat. Ale po jedněch revisionistech přijdou další, jako vždy v historii přišli. Východní Evropa se tím dostala do onoho proudu, který ve svobodných zemích nikdy nevyschl: do proudu vývoje. Jak to tedy skončí? Jestliže revisionismus je ona síla, onen myšlenkový vývoj, který po celou historii mění svět se všemi jeho politickými a sociálními institucemi, pak je bez konce, bez okamžiku, kdy všichni by mohli vzkřiknout ‘svoboda’ a vyvěsit vlajky, nasednout na bílé koně a na vyprahlé půdě začít stavět nové státy a nové politické režimy. Otázka ‘kdy to skončí’ ztrácí revisionismem svůj původní smysl. Cosi už skončilo, když básník mohl napsat verše nezkornatělé socialistickým realismem. Cosi skončilo, když Pasternak mohl napsat svého Doktora Zivago. A také cosi začalo. Nejdůležitější otázkou posledních desítiletí nebylo, kdy komunismus zmizí, ale jestli se mu podaří přeměnit lidskou povahu, zdeformovat ji, utišit lidskou mysl. Toto, říká revisionismus, se nepodařilo. Revoluční komunismus se vyčerpal a podléhá zákonům evoluce. Už dnes vznikají v komunismu nové věci, rostou nové ideologie, nové obrysy budoucnosti. Největší otázka domova i exilu je: jaké budoucnosti? LIDOVÁ OPOSICE V SOVĚTECH Existuje v Sovětech nějaký program oposice, založený na neoficielní ideologii, to jest na ideách jiných než vládou předpisovaných? N.S. Timašev, profesor sociologie na Fordham University, došel po zkoumání článků sovětského tisku, po analyse sovětských literárních děl a v neposlední řadě výpovědí sovětských uprchlíků k závěru, že sovětští lidé takový stručný politický program mají. V článku “Sovětská ideologie 1958” (Current History January 1958) uvádí pět politických požadavků, které se nápadně shodují s požadavky lidové oposice satelitních zemí. Především sovětští lidé nesouhlasí s kolcktivisarí zemědělství. Proti kolefcti- visaci jdou nejen zemědělci, ale i velká část městského obyvatelstva, která trpí častým nedostatkem zemědělských výrobků. V tisku se často objevují stížnosti na “přežitky buržoasního myšlení na venkově.” Za druhé, sovětští lidé zavrhují většinou kolektivisaci maloobchodu a lehkého průmyslu. Rcžimní tisk se hemží zprávami o vynalézavých jednotlivcích a skupinách, vymýšlejících nové cesty, jak obejít státní monopol obchodu. Jindy začnou pracovat ve vlastní režii. Za třetí, sovětští lidé odsuzují systém teroru a nedostatek osobní bezpečnosti. Proto režim vyhlásil amnestii a v květnu 1955 vydal dekret o socialistické legalitě. Za čtvrté, sovětští intelektuálové stojí proti vládnímu komandu vědy, literatury a umění. V krátkých obdobích politického uvolnění publikovali díla, realisticky líčící temné stránky sovětského života a vybízející k nápravě. Občas dokonce měli někteří prominentní představitelé kulturního života, jako Šostakovič, možnost vyjádřit samozřejmý fakt, který ovšem oficielní ideologie popírá, totiž že bez svobody není žádná tvůrčí činnost možná. Na listinu prvků, které tvoří ideologii neoficielní, patří tedy i požadavek svobody vědecké Jiterární a umělecké tvorby. Za páté, lidé požadují náboženskou toleranci. Protináboženská kampaň, znovu zahájená v roce 1953, byla v listopadu 1954 náhle zastavena. Ačkoliv počet věřících značně poklesl, ubylo také aktivních a militantních atheistů. [pageend3]Z Á P IS N ÍK 4 T. G. M. 7. 3. 1850 — 14. 9. 1937 Ferdinand Peroutka Jednoho dne ke konci minulého století tělo zavražděné mladé ženy bylo nalezeno v českém lese. V těle prý zůstalo málo krve. Každá doba má svou vlastní kriminologii. V oněch časech mrtvola bez krve vzbuzovala velké podezřeni — zejména před židovskými svátky. Někteří lidé, kteří připisovali všechny politické události a sociální nedostatky židovskému vlivu, pravili, že znají pochmurné tajemství židovských svátků: tenké bílé oplatky, které židé pečou při této příležitosti, prý jsou ortho doxními židy pokládány za dokonalé jenom tenkrát, jestliže krev křesťanské panny hýla smíšena s moukou. Jako následek této agitace policie zatkla ubohého, osamělého, zmateného žida jménem Hilsncr, jehož inteligence byla blízka oné úrovni, pro kterou máme jméno idiotství. Byla to vskutku bezcenná oběť — ale to mělo své výhody; neboť cil, jehož mělo být dosaženo, nebyl, aby právě toto ubohé stvořeni bylo pověšeno, ale aby soudní výrok potvrdil víru, že židé páchají rituální vraždy. Kdyby někdo důležitější byl býval obviněn z této vraždy, byl by najal advokáty, a ti by byli způsobili nepříjemnosti při přelíčení. Ale, zajisté, nikdo nebude vášnivě hájit tuto lidskou trosku. Takový obhájce se však našel. Na pražské universitě byl té doby profesor filosofie, T. G. Masaryk, obecně známý jako muž, který má americkou ženu, který je neústupný a který nedělá si nic z toho, jestliže musí bojovat sám proti všem. Mimo to, byl poněkud znám— méně znám, ovšem, než slavní demagogové toho času— také jako vůdce maličké politické strany, která, podle lidového mínění, se skládá výhradně z učitelů, profesorů a protestantských pastorů. I když tato strana byla na vrcholu své existence, neměla vice než dva poslance v parlamentě; to bylo snad proto, že jako svůj politický program vyhlásila nekompromisní hledání pravdy — nepřitažlivý to podnik pro masy voličů. Tento filosof nyní opustil svou klidnou pracovnu, ve které přemýšlel, je-li více pravdy obsaženo v Humovi nebo v Kantovi, a ztrávil celý měsíc jako detektiv. Odjel na místo zločinu, hledal stopy ve křoví, mluvil s lékaři a vyptával se jich, jaké mohou být různé příčiny vykrváceni. Potom, svou obranou ubohého žida Hilsnera, proslavil tento rituálni proces po celém světě. Snad— jestliže zatím nedbáme jeho bojovného rozumu — svým minulým životem Masaryk byl méně uzpůsoben pro tento úkol než někdo jiný. Pocházel z malé vesnice v zaostalém kraji. Jeho otec byl kočím v šlechtických službách, a ještě dva roky před narozením tohoto syna otec ještě byl — nevolník. Jako dítě Masaryk sdílel všechny pověry svého okolí a hál se židů. Jako ti, kdo nyní obžalovávali Hilsnera, věřil, že židé potřebuji křesťanské krve. Raději šel oklikou, jen aby se vyhnul jít kolem jejich domu. Třicet let po Hilsnerově procesu, když už byl presidentem československé republiky, řekl: “Kdy jsem v sobě překonal tento lidový antisemitismus? Přítel íčku, v citu snad nikdy— jen rozumem. Vždyť přece má vlastní matka mne udržovala v této pověře!” Jak se to tedy stalo, že tento muž s těmito handicapy nyní povstal jako hlavní bojovník proti lidovému antisemitismu? Máme všechny důvody věřit, že to aspoň částečně byl projev sebekázně, které se podrobil. Když dorůstal, Masaryk uvěřil jednou pro vždy, že člověk je dílo vlastního ducha — a jestliže není, měl by být. Tento veliký syn racionalistického devatenáctého století věřil, že lidstvo se může spasit, jestliže se naučí rozumem překonávat instinkty a vášně, tyto temné a slepé přírodní síly. Sám se v tom cvičil důsledně a přísně. V Hilsnerově procese v určitém smyslu chytil býka za rohy: povstal, aby bojoval proti nákaze, jejíž zlovolný vliv 6ám pocítil. Kdo ví, snad tu bojoval více o svou vlastní osobní dokonalost, než pro spravedlnost pro někoho, kdo mu byl tak velice vzdálen, a pravděpodobně protivný. Všichni ti, kdo později poznali Masaryka, podivovali se, jak to přišlo, že tento nevolníkův syn vypadal jako gentleman — jako pán. Tu je hlavní důvod: byl pánem sebe samého. V české společnosti té doby byli lidé, kteří nebyli vděčni Masarykovi za to, že je hodlá povznést a očistit od pověr. Studenti demonstrovali při jeho přednáškách, a když Masaryk kdysi mluvil na veřejném shromáždění, byl napaden dosti významným mužem, který na něho zvolal: “Tebe nezrodila česká matka, tebe zrodila saň.” Lidé si vzpomněli, že tomu není tak dlouho, co Masaryk zhřešil ještě jiným způsobem. Jako každý malý národ, který cítí, jak neblaze slabá je jeho přítomná hmotná síla, Češi byli romantikové v té době. Dívajíce se do budoucnosti, hledali posilu v minulých událostech ze své historie, o které věřili, jako každý národ věří, že byla slavnější než historie jiných národů. Aby posloužil této potřebě, jistý nikoliv příliš významný spisovatel jménem Hanka napsal knihu cpických a lyrických básní, avšak místo aby je donesl k nakladateli, přeložil je do staré češtiny, namáhavě je opsal starým písmem na starých pergamenech a jednoho dne překvapil národní společnost povzbuzujíc! zprávou, že na kůru starého kostela nalezl skvost středověkého českého básnictví. Češi byli tak žárlivě hrdi na tyto padělané “rukopisy” jako na nic jiného. Neboť tento nález nečekaně jim dokázal, že jejich literatura, jejich kultura a jejich válečnictví jsou právě tak staré, jako literatura, kultura a válečnictví Němců. Masaryk nebyl ani první, ani jediný muž, který povstal a prohlásil, že tento národní poklad je podvrh. Ale poněvadž mluvil nejotevřenější a nejenergičtčjší' řečí ze všech, automaticky se stal vůdcem v tomto boji — stejně jako hlavním terčem hněvu vlastenců staré školy. Národ reagoval jako matka, od jejíchž ňader odtrhávají milované dítě. Po několika letech bouřlivých polemik these, že “rukopisy” jsou podvrh, byla přijata jako základní dogma české historické vědy. Někteří lidé neodpustili Masarykovi toto jeho vítězství do konce jeho a svých dnů. [pageend4]Z Á P IS N ÍK 5 Byly dvě kategorie obránců “rukopisů”. Ti, kteří patřili do první skupiny, vskutku věřili, že “rukopisy” jsou pravé. Druzí, skeptičtější a složitější ve svých motivech, prostě zavrhovali podrobné zkoumání. Podle jejich míněni skutečnost, zda “rukopisy” jsou pravdivé nebo falešné, jc bezvýznamná. Jejich hlavní argument spočíval v tom, že je prospěšno národu věřit, že už ve třináctém století stál na vysoké kulturní úrovni. Byl to jakýsi pragmatismus. Pragmatismus vlastní této době: pravda je, co věřit je prospěšno pro národ. Proti tomu Masaryk, zatvrzele proti-pragmatický, stavěl tvrdý a přísný pojem pravdy, nezávislý na časových potřebách. Není žádné pochybností, že v tom byla podstata jeho velikosti. Čas od času na jevišti historie sc objeví muž, který strhne lidstvo svou odvahou a důsledností svého instinktu, hledajícího pravdu. Zdá se, že síla tohoto instinktu v něm byla trvalejším pramenem Masarykovy slávy než i samy výsledky jeho myšlení. V našem veku, běda, více než v jiné historické periodě, nebezpečný element dočasnosti se projevuje vědomě ve všem filosofickém myšlení. Ale hodnota tvrdého, odvážného postoje myslitelskélio nikdy nepomine: ať jakákoli bude cesta mého života, ať jakákoli budou při tom risika, rozhodl jsem se hledat pravdu a setrvat při ní. Jako všichni nezkrocení—a proto slavní — hledači pravdy, Masaryk dobře znal pohled na dav, který hrozí a proklíná pod jeho okny. Ale i když šlo o nejsvětější národní dogmata a o nejoblíbenější a nejsolidněji zakořeněné předsudky, pronášel svůj slavný, ěasto opakovaný výrok: “To je problém — rozmysleme si to ještě jednotí a snažme se nalézt, jaká je pravda.” Lidé, kteří žili zvykem a tradicí, cítili, že toto vytrvalé zkoumání podkopává pevnou půdu pod jejich nohama. A Masaryk, jako Sokrates, byl obžalován z toho, že kazí mládež. Český národ sc probudil na začátku devatenáctého století ze spánku, do kterého ho uvrhla proti-reformace. Ve skutečnosti Masaryk byl poslední z velkých národních buditelů. V době, kdy se začal účastnit veřejného života, Češi si představovali, že již dohonili západní Evropu v každém ohledu. S hrdostí pozorovali, že v Praze se píší básně nej modernějším způsobem verše, že čeští umělci malují podle, téže theoric jako francouzští, že houfné vznikají české banky a záložny a národní hmotný majetek že roste. Byli hrdi také na to, že jejich politický život začíná být jako jinde bouřlivý. Pozoruje tento čilý pohyb v těle národa, Masaryk neočekávaně povstal a řekl: to není dost — jc také třeba obnovit národní charakter, který za národní poroby neměl příležitost se rovně vyvinout! toto čilé národní tělo ještě musí dostat pevnou páteř; být poctivý a nelhat je pro národ důležitější než cokoli jiného. Někteří přijali tuto výzvu s nadšením, jiní to pokládali za pomluvu. Masaryk mluvil o dvou charakterotvorných činitelích, které mohou obrodit národ: západní demokratické instituce a náboženství. Demokracie vytváří hrdé odpovědné občany, a náboženství dává člověku základní jistoty. Ve své knize “Sebevražda” analysoval duší Evropana, který ztratil své náboženství. Téměř všechno, eo kdy řekl, bylo zkrouceno v “past pro hlupáky”. Tak i nyní jeho odpůrci, jsouce si jisti, že většina lidí nebude čisti více než titul knihy, obžalovali ho, že obhajuje sebevraždu. Pravda byla, že kázal, ze lidstvo sc ocitlo na křižovatce: bud’ lidé setrvají při náboženství, nebo počet sebevražd poroste. Viděl vznik socialismu a sympatisoval s jeho cílem sociální spravedlnosti do té míry, že on a jeho žena pochodovali v dělnických průvodech na prvního května. Avšak odmítal věřit, že materialistický socialismus může nahradit duchovni život, který dává náboženství. Tu vyslovil svou slavnou kritiku marxismu: tak dobře, člověk se Pouhá praktičnost většinou degeneruje v oportunismus, a čas od času veřejný život každého národa potřebuje morální injekci a přísné, snad i pathetické setkání 8 principy. Masaryk byl takovou Injekcí v českém národě. Těm, kteří milovali hlavně slunnou a příjemnou stránku života, připadal jako puritán. Chtěli pít víno, ale on jim říkal, že mají pít vodu — a oni se mračili. Ale byl výmluvný. Kdyby lidská povaha nebyla tak vratká, Masaryk byl by málem přesvědčil svůj národ, aby zachovával přísnou monogamii. Jsou dva druhy vlastenců: jedni, kteří velebí všechno, co je v národě, a předstírají, že si nedovedou představit nic lepšího; a druzí jsou, kteří také z lásky ke své zemi, pronásledují zlo, kde se objeví, a horoucně doporučují reformu. V oněch dnech tento druhý typ vlastence byl řídkým zjevem v českém národě, který cítil, že byv teprve nedávno znovu obnoven, především potřebuje sebedůvěry. Delší doby bylo třeba, aby národ si oblíbil tento moral isující, kritisující, téměř pichlavý typ vlastence a začal ho nazývat otcem vlasti, a aby lidé závodili o tu čest, že jsou nazýváni nejvčrnějšimi Masarykovými následovníky. Ale bylo třeba také situace jiné, než byly situace dosavadní. Tato situace přišla, když roku 1914 vypukla válka, Masaryk, tehdy stár téměř 64 let— unikl na západ, vedl odtamtud kampaň proti Rakousko-Uhersku, dosáhl uznání československé nezávislosti a vrátil se domů jako uctívaný osvoboditel národa a president nové republiky. Ironie osudu chtěla tomu, že na jednom z nádraží, kde jeho ověnčený vlak se zastavil, uvítací adresu pronesl týž muž, který před lety na něho zvolal: tebe porodila saň! Bylo téměř překvapením pro Masaryka, že sc ocitl v popředí boje proti Rakousko-Uhersku. Nikdy nepatřil k oné skupině domácích radikálů, kteří považovali za svůj hlavní úkol zničení staré říše. Bojoval mnohé hoje proti nim. Znovu a znovu je dráždil svým výrokem, žc. národní mravnost je důležitější než samostatnost. Byl dosti intcrnacionalistou, aby si přál, aby malé národy ve střední Evropě žily v nějaké vyšší formě politického společenství. Jako mnozí jiní vzdělaní čeští vlastenci před níin věřil, že Rakousko-Uhersko, kdyby se chovalo ke všem spravedlivě, mohlo by se stát první Společností národů v Evropě. Roku 1914 už nebylo pochyby, že tento historický slib nebyl a nebude splněn. Letitý rakouský císař se probudil z jakéhosi podivného omámení a prohlásil, že nezapomněl, že na prvním místě je německým knížetem. Vládnoucí kasta náhle proměnila říši, která měla slovanskou a románskou většinu, v přívěsek pan-germanismn a tak zničila “iden rakouského státu”. Češi se ocitli v situaci, v niž bylo od nich žádáno, aby, pod hrozbami poprav a pod vedením Prusů, které nenáviděli, zabíjeli Francouze, Rusy a Angličany, které milovali. Rakousko-Uhersko mohlo být jen buď spolkem nebo vězením národů. Poněvadž náhle se dalo touto druhou cestou, poněvadž pomáhalo uvrhnout svět do krutého a nesmyslného zabíjení, poněvadž ono samo se změnilo, Masarykův postoj k němu se také změnil. Cítil, jaká to byla nesmírná Škoda, [pageend5]že byla ztracena rakouskouherská příležitost pro organisaci střední Evropy, ale cítil také, že je nyní nezbytno jednat. Setřásl svou minulost, svůj humanitní odpor k revolucím, a odešel do ciziny, aby organisoval revoluční českou armádu. Byl tehdy jediným poslancem své maličké strany. Vůdcové velkých českých stran opovržlivé se tehdy zmínili, že “outsider české politiky” přibyl do Londýna; ale nijak se nepokusili napravit tuto — podle jejich mínění — nedostatečnou a žalostnou okolnost tím, že by se byli rozhodli sami jít do ciziny. Nebyli nikterak nakloněni zavázat se bez dvojsmysl- nosti jedné z bojujících stran, poněvadž si ještě nebyli jisti konečným výsledkem. Zatím se zabývali tím, že uzavírali malé a málo důstojné kompromisy s válečnou vídeňskou vládou. Teprve roku 1917 byli probuzeni odvážným manifestem českých spisovatelů, který je upozornil na to, že již dospěli na samotný okraj národního opovržení. Ačkoliv Masaryk si přál, aby za ním přišli do exilu— a často jim posílal poselství, která je k tomu vyzývala — nepřítomnost profesionálních politiků, kteří, nedávajíce se mýlit, zanášejí své stranické spory všude, učinila Masarykův úkol snadnějším. Byli by bývali s sebou přinesli svou nespořádanou žárlivost, která působí, ať jakkoliv velká je věc, o niž se bojuje; byli by bývali způsobili, jak vždycky činí, aby každému malému činu předcházelo milion slov; a nade vším, byli by bývali přinesli s sebou provincionalismus svého ducha — provineionalísmus nesrozumitelný světu, jehož uznání a pomoci mělo být dosaženo. Masaryk pravil; “Je třeba, aby česká otázka se stala otázkou světovou.” Nebylo nikoho jiného, kdo by byl býval mohl pomoci, aby toho bylo docíleno, tolik jako on mohl, on, který vstřebal do sebe všechny ideje západní kultury. Bylo to jeho dílo, že problem jeho národa byl připojen k morálním problémům té doby, které byly uznávány každým vzdělaným člověkem na západě. On to byl, kdo upoutal pozornost světa na český národní humanistický program a získal pro svou zemi uznání filosofů právě tak jako uznáni státníků. Bylo dobře, že byl volný v tomto svém díle — bez potřeby stálých kompromisů s politickými profesionály. President Masaryk měl výjimečnou posici v tom, že byl jediný z válečných vůdců, kteří setrvali na svém místě až do konce svého života. Všude jinde demokratická žárlivost smetla muže, kteří za války úspěšné vedli své národy — i největší z nich: Wilsona, Clemenceana, Lloyd George. Ale českoslovenští lidé porozuměli, že ve filosofujícím presidentovi mají kapitál, jehož není možno nedbale se vzdát. Tento muž representoval živou souvislost své země s konstruktivními proudy západní kultury. Na mírové konferenci často se ozývaly obavy, že nové státy střední a východní Evropy se budou chovat anar- chisticky a tim způsobem, který býval nazýván balkánským. Avšak panoval obecný souhlas o tom, že stát, který má Masaryka v čele, se nebude takto chovat. Masaryk nahradil svému národu věci, které mu scházely: diplomatickou tradici, mezinárodní zkušenost. Přes všechnu žárlivost, která i proti němu se probouzela, znovu a znovu nakonec všichni uznali, že veřejný zájem žádá, aby on byl tím mužem, který vytváří vztahy k vnějšímu světu, a že je třeba muže jeho moudrosti a mravní přísností, aby střežil také vnitrní vývoj. Masarykovo vůdcovství ustálilo poměry v Československu. Ačkoliv byl zvyklý mluvit upřímně o všem, i když jeho výroky vyvolávaly pobouření, byly některé myšlenky, kterc si ponechával pro sebe. Jen jeho intimní přátelé věděli, že když se roku 1918 vrátil domů, řekl: “Tak jsme tedy rozbili Rakousko, Nyní musíme přemýšlet, jak bychom to zase rozumně dali dohromady.” Radoval se z nabyté svobody, avšak zároveň cílil, ze území střední Evropy, které nyní bylo rozděleno na řadu nových států, potřebuje vyšší synthese duchovní i politické. Uvědomoval si ovšem, že stredo-evropské národy nesmírně milovaly svou novou suverenitu a žc by linčvivě odmítly ideu vzdát se své nově získané samostatnosti ve prospěch nějaké federace. A tak děíal co mohl, aby aspoň urychlil vznik příznivé duchovní atmosféry a povzbuzoval národy vc střední Evropě — Čechoslováky, Rakušany, Poláky, Maďary, kteří ještě byli rozčileni válečným nepřátelstvím — aby se smířily jeden s druhým aspoň uprostřed svých politických hranic, aby jeden druhému pomáhaly a uzavíraly politické dohody, aby, kde by bylo spravedlivé a radno, třeba i revidovaly své hranice. II, Jednoho dne uprostřed Masarykova presidentství, německý filosof Fritz Mauthner se ohlásil na jeho letním sídle. Když byl otázán, co si přeje, odpověděl: “Nic zvláštního — jen jsem chtěl vidět, aspoň jednou ve svém životě, šťastného člověka.” Vskutku, Masaryk mohl být považován za jednoho z těch málo mužů, kteří dosáhli splnění svých přání. On sám byl spokojen. Dívaje se zpět do minulosti, říkal: “Ano, mčl jsem plný život.” Ovšem, je otázkou, zda můžeme užít slova “šťastný”, mluvíme- li o muži jeho druhu — o muži, který byl nekonečně vzdálen od toho, aby řekl nebo si myslel: “Po nás ať přijde potopa!” — o muži, jehož nadosobní dílo bylo zničeno brzo po jeho Binrti. Ne déle než půldruhého roku po jeho pohřbu Hitler vpochodoval do Prahy. Za jiných deset let Československo bylo přeměněno v jakýsi ruský protektorát. Jsou, kdo vzpomínají a kdo sentimentálně praví: kdyby byl žil, všechno by bylo jinak. To, ovšem, je iltise. Sily, které nyní převracejí svět, jsou mimo dosah jednoho muže. Pravý Masarykův cíl byl přeměna Československa v druhé Švýcarsko. K tomu bylo třeba času, aby se vyvinula spontánní jednota citů a zájmů — nejdříve mezi Čechy a Slováky, potom mezi Čechoslováky a Maďary, kteří zůstali v československých hranicích. Hmotné věci někdy mohou být nově uspořádány s překvapující rychlostí, ale je třeba desítiletí, aby se změnila psychologie. Masaryk byl přesvědčen, že nový stát potřebuje padesáti let, aby dosáhl stabilisace. Ale velká kříse přišla už za patnáct let. Tak Masaryk byl velmi šťasten za svého života a velmi nešťasten po smrti. Ve dvou desítiletích, která uplynula od jeho smrti, už dvakráte všechny jeho ideje byly násilně potlačeny v jeho vlastní zemi. Dvakrát jeho národ opět ztratil svobodu; dvakráte demokracie a humanita — slušné jednání člověka s člověkem — byly potlačeny a nahrazeny diktátorstvím a ne- inilosrdností režimů, které se zakládají na tajné policii; dvakráte— pokaždé někým jiným—prodej Masarykových knih byl zakázán v Československu. Tak jeho dílo je v ruinách—jeho dílo, naše dědictví! Bylo by příliš mnoho žádat, aby dílo jediného muže přetrvalo tuto bouřlivou změnu věcí a věku, ve kterém žijeme. Ale bylo dílo kteréhokoli jiného muže trvalejší? Jistě ne dílo slavných a mocných mužů, kteří předsedali na [pageend6]Z Á P IS N ÍK 7 mírové konferenci po první světové válce; a jistě ne dílo dalších vůdců, kteří ke konci druhé světové války více doufali než věřili, že mír, svoboda a demokracie konečně byly zajištěny. Masaryk nyní, snad, byl by ze všech nejméně překvapen. V prosinci 1918, když se plavil domů na palubě americké lodi, chodil hluboce zamyšlen po palubě a — jak se později svěřil — “měl starosti". Zajisté. Svoboda jeho národa byla dobyta, ale on cítil, že to je snad jen první kolo v historickém zápase. Uvažoval, za jakých podmínek nový stát může podržet svou samostatnost, a stanovil, že toto je podstatná podmínka: jestliže demokracie zesílí ve světě. Ale demokracie dosáhla svého vrcholu na konci roku 1918. Osud Československa, jako osud všech malých — a teď i velkých — národů, je nerozlučně svázán 8 osudem světové demokracie. Když roku 1937 v matném světle pochodní Masaryk byl nesen ke hrobu, cítili jsme, že to je okamžik, kdy nezašel jen jeden muž, ale kdy také epocha zachází. Ačkoliv zemřel téměř uprostřed dvacátého století, Masaryk vc skutečnosti byl jeden z velikánů století devatenáctého. Přes svůj živý sociální cit, přes všechen svůj “soucit s masami” Masaryk zůstával individualistou — čímsi, čím byly postavy dramat Henrika Ibsena. Jeho činnost se rozvíjela ve věku liberalismu, v atmosféře, v níž mluvené i psané slovo měly plnou svobodu. Byl ušetřen zkušenosti být postaven tváří v tvář s těmi drsnými masovými hnutími, která uprostřed dvacátého století dělají život myslitelův nesnadným a nebezpečným. Protože byl rozený aktivista, byl by jisté šel a přednášel — také davu. Ale co kdyby byl násilím odstrčen stranou, co kdyby diskuse rozumové argumentace byly zakázány?! Pokud sc týká filosofií, které rharakterisují dvacáté stoleci, Masaryk do sebe přijal málo. Toužil po stálosti věcí a ideji a odporoval té filosofii, která přinášela poselství, že nestálost a změna jsou podstatou vesmíru. Když freudovská psychoanalyse bušila na brány moderního světa, Masaryk prostě dekretoval: “Podvědomí neexistuje.” Jistě, byl to omýlený úsudek. A přece, byl krásný pohled pozorovat tohoto muže, kterak jako racionalista, jako moralista a jako gentleman se snažil zabránit světu, aby opustil staré cesty logického myšlení. Po celý svůj život se snažil harmonisovat svou osobnost a upevňovat charakter v sobě i v jiných. Cítil — nikoli bez oprávnění — že uznání existence podvědomí znamená posílení principů, které podvracejí charakter. Neměl žádnou zálibu v nekontrolovatelných hnutích, o nichž člověk nemůže si být jist, kam ho zanesou. Jeho ideál byl muž odpovědný sobě i společnosti. Naprosto nesouhlasil s tím, že lidem má být dána příležitost, aby se dovolávali tajemného podvědomí, místo aby byli nuceni rozumově zkoumat správnost svých činů. Jemu podvědomí znamenalo konec sebekázně. Disciplina těla a ducha byla neodlučitelná od představy života, jak ho miloval. Když následkem své choroby, mozkové mrtvice, ztrácel tuto vládu nad tělem a duchem, ztrácel také chuť žít. Jeho poslední slova byla k jeho synovi: “Jane, to je nechutné, chtěl bych umřít.” Asi, kdyby se mohl rozhlédnout dnešním světem, kdyby viděl zpustošeni, která byla způsobena hnutími, založenými na instinktech, a změnou rozumového člověka v člověka živočišného, kdyby viděl, jak státy nyní nutí lidi, aby vyznávali.co nechtějí vyznávat, asi by řekl opět: to je nechutné. Snad největší štěstí tohoto muže bylo v tom, že zemřel ve své epoše, která ještě si vážila ctnosti, jež on v sobě vypěstoval — a kdy ještě mohl věřit, že dílo jeho života bylo dovršeno. HNĚV MLADÝCH Nesnášenlivost mladých vůči starším je vžitou a dávno přijatou skutečností, jakousi vývojovou fází. Je tak stará jako život sám, V tisku, v literatuře a na divadle se v moderní době stává oposieí proti existujícímu, ustálenému řádu. Každá mladá generace představuje oposici ne- ho dokonce myšlenkovou vzpouru, má svého mluvčího, někdy vynikajícího, jako byli Stendhal nebo Heine, jindy průměr- nějšího, ale stejně upřímného a hlasitého. V tomto boji proti nepravostem daného pořádku, stotožňovanébo se starší generaci, se mladým málokdy podaří vytvořit dílo skutečné literární hodnoty. Na příklad román již nikoli tak mladého Vladimíra Dudinceva “Nejenom chlebem” je nesporně velkým sociálním vykřičníkem a dul by se považovat za vzdálený pro- Ivan Zvěřina jev hněvu mladých v Sovětském svazu. A přece postrádá základní předpoklady hodnotného literárního díla. V západních demokraciích má mládež několik mluvčích, o nichž lze říci, že jsou na cestě k literárnímu úspěchu. Možná, že je to tím, že na Západě hněv mladých není tlumen strachem z politického skandálu a případného uvěznění. 1’řekro- čí-li mladý spisovatel nebo dramatik ve svém hněvu hranice slušnosti v otázkách sexu nebo náboženství, čeká ho v nejhorším případě ostrá kritika tisku nebo společenské opovržení. Prvními hlasateli hněvu inludých v západní Evropě byli po válce francouzští existcncialistc. Jejich hněv byl však spíše zeměřen dovnitř, sloužil jako nůž k roz- pitvávání jejich vlastního nitra, byl projevem zoufání a nc cílevědomého po- stupu. Jejich sžíravá kritika existující společnosti sc po letech ztratila v mlze filosofie, kterou se snažili své hnutí definovat. ITněv cxistencialistů byl hněvem poražených. Chyběla jim představa něčeho lepšího. Z pesimismu Sartra a Canntse zůstala zcela osobni introspekce Francoise Saganové. Její cynism nezabijí však její styl. Její “hněv” asi nepředělá společenský řád. Saganová je však jeduou z těch mladých, o nichž lze říci, že umí psát. Existencialismus Francouzů nenašel půdu v anglicky mluvících zemích. Mladí v Anglii nebo Americe rozuměli jeho pesimismu, odmítali však jeho teoretické zdůvodnění. Když sc hněv mladých začal o mnoho let později projevovat v Anglii, neměl s vývojem ve Francii téměř nic společného. Jediná analogie exÍ6tcncialis- mu v anglo-saském světě je snad malá skupina bohémů v newyorské Greenwich Village, která vymírá a chce od světa jen to, aby ji nechal na pokoji. Sociální a hospodářské rozdíly mezi Francií a Anglií byly značné. Francie zažila oku- [pageend7]Z Á P IS N ÍK 8 paci a Anglie byla neporaženou, i když ochuzenou, pevností. Intelektuálové ve Francii mluvili dialektickým žargonem, kterému mohl rozumět zase jen intelektuál. Základna skutečného existenciona- lismu byla proto od začátku malá a houfy na Saint Germain-des-Prés, které se k němu hlásily, mohly jen předstírat, že vědí, oč jde. V Anglii hovoří hněv mladých mluvou, které každý rozumí, přestože vychází z úst intelektuálů, mladých právníků a vědců, inženýrů a účetních v obchodních podnicích a továrnách, a hlavně profesorů na nových státních universitách, které vyrostly ze socialisačního programu poválečné labouristické vlády. Tento hněv nevznikl z hospodářské křivdy, spíže z nespokojenosti ducha. Dnes je uznávaným kulturním hnutím, vžitým pojmem v moderním slovníku. Když v roce 1954 vyšla kniha Kingsley Amise “Lucky Jim”, stal se její hrdina, Jim Dixon, symbolem tohoto hnutí. Zase to nebyl velký román, pouze dobře udělaná satira o mladém profesoru, který se nemůže sžít se svou prací na jedné z nových poválečných usiversit. Amisův styl nelze porovnávat s mistrovskou technikou Saganové v Bonjour Tristesse nebo v Jistém úsměvu. Forma hněvu Jima Dixo- na je anglicky civilisovaná. Terčem jeho hněvu je systém staré profesury. Hněvu mladých se dostalo literárního uznání o rok později, když “Lucky Jim" byl odměněn cenou Somerseta Maughatna a stal se hrdinou rohlasového a televisní- ho pásma a filmu. Britští kritikové vysvětlují jeho popularitu takto: Lucky Jim je především sociální zjev, symbol hospodářského přerodu západní společnosti za posledních dvacet let. A je snad vůbec první hrdina anglické literatury, který zosobňuje úspěchy a současně nedostatky západní demokracie, jež sc stále více a více vyjadřuje v pojmech jídla, osobního pohodlí, praček, placených dovolených, vzrůstajícího vlivu odborových organisací, plné zaměstnanosti a hlavně systému státní výchovy, který umožňuje každému dítěti, i z nejchudší rodiny, cestu k nejvyšším intelektuálním metám. Problém tohoto růstu jc, že se vytváří generace, která po vyškolení nemá nic společného se svými kořeny, generace, která nahradila šedou předměstskou uličku a místní biograf a taneční sál Goethem, Racinem, Mozartem a Dosto- jevským, ale která se ve svém novém prostředí necítí doma. To je Lucky Jim, člověk v přechodu, někde uprostřed mezi dvěma světy. Mezitím vstupuje na anglickou kulturní scénu jiný Jim, který už není tak “Lucky”, protože jde o krok dál. To je Jimmy Porter, hrdina divadelní hry Johna Osboma “Look Back In Anger”. Porter pochází z dělnické rodiny a podobně jako Dixon vystuduje na jedné z nových universit. Dixon je však ochoten ke kompromismu, je svolný čekat. Porter je bouřlivák, který zavrhuje staré, ale bojí se nového. V přemíře vzdělání vidí zrovna takového strašáka jako v nevzdělání. Bojí se použít svých nově nabytých schopností a místo toho prodává v malém krámku cukrovinky. Vrcholem jeho tragedie je, že se ožení s dívkou z tak zvané “lepší rodiny” a nemůže jí nikdy odpustit její původ. V úvodu ke své hře, která měla velký úspěch jak v Londýně tak na Broadwayi, Osborne vysvětluje: “Jimmy Porter je mladý muž. který chce dávat a bol! ho, že nikdo nemá zájem o to, co chce dát.” A v tom je snad klíč k porozumění hněvu mladých v Anglii. Je to hnutí kladné, jde za určitým cílem. Není to hněv poražených, jako u existencialistů, ani projev sebeobrany, na který zdegenerovala kolonie bohémů v Greenwich Village. Hněv mladých v Anglii je hnutí dynamické, kterému záleží na tom, aby předělalo společnost. Zc všech západních hnutí tohoto druhu je proto nejblíže — i když ne právě politicky — určité analogii hněvu mladých, která se za poslední dva roky ozývá za Železnou oponou, mezi studenty v Leningradu, ve Varšavě, v Československu. ftíkám schválně “analogie” hněvu, protože na rozdíl od Západu jeho smysl se za Železnou oponou redukuje na základní boj o politickou a kulturní svobodu. Osbornův hrdina by varšavskému studentu jistě záviděl jeho boj. Nejbolestnější obvinění, které Jimmy Porter vznáší proti dnešní západní společnosti je, že není v ní věc, za kterou by se chtělo umřít. Říká: “Naše generace už asi není schopna umírat za dobrou věc, protože není zač umírat. To za nás udělali v třicátých a čtyřicátých letech, když jsme byli děti. V padesátých letech už máme jen vodíkovou bombu. Nechat se jí zabít? To by bylo jako skočit pod auto- Osborne, jehož činnost na divadle zastínila v posledním roce Kingsley Amise a jeho “Lucky Jima”, se právem považuje za nesmiřitelného kritika těch sociálních zlořádů v Anglii — snobství, protekce a styků na “vyšších” místech, a společenského pokrytectví — které ani sociální přerod posledních dvaceti let neodstranil. Je však pochybné, zda mu lze připisovat vlastnosti nebo záměr politického kritika, který se zabývá chybami vládního vedení Jeho druhá hra, “Komik”, by snad mohla svádět k takovým dohadům. Někteří kritikové se domnívají', že symbolicky podává obraz dekadence britského politického a vládního systému po suezském fiasku. Není to vyloučeno. Nakonec je možné, žc toto je důvod, proč právě “Komik” byl uveden v Praze, dokonce dříve, než na Broadwayi. Osborne připouští tuto interpretaci, varuje však před jejím přílišným zdůrazňováním. “Komik” je především hra o lidech, typech. Jejím hrdinou je Archie Rice, zkrachovaný a podprůměrný varietni herec, jehož celý život je řada neúspěchů, jak na scéně, tak v soukromém životě. A přece neuteče, nevzdá se a jde dál. “V takovém neúspěchu vidím něco krásného”, říká o svém hrdinovi Osborne. Typické pro hnutí mladých v Anglii jsou jejich hluboké kořeny, houževnaté vlastenectví, které sc pod jejich hněvem skrývají. Možná, že je v něm něco z kvality Archie Rice. Když se Osborna ptali v New Yorku, zda po svých úspěších ne- přcsídlí na Broadway nebo do Hollywoodu, odvětil: “Zůstanu v Anglii. Jc to moje tvář. S tou jsem se narodil a s ni zůstanu.” Třeba to někomu zní bombasticky, jako přetvářka po všech těch nadávkách, které pouští ústy Jimmy Portera. Osborne se dívá na věc zcela realisticky. Tvrdí, že v Americe by ztratil živnou půdu. Přes veškeré své tradice a dosud existující třídní rozdíly, Anglie má víc svobody, než Amerika. Je vhodnějším polem pro nekonformism, pro onen druh optimistického rcbclantsiví, které je hlavní zbraní hněvu mladých. Toto číslo Zápisníku vychází ve zvětšeném rozsahu dvaceti stran. Redakce se domnívá, že je to nejlepší způsob, jak odpovědět na četné příznivé a často povzbudivé dopisy, které jí došly již po prvních dvou číslech. Děku- [pageend8]Z Á P IS N ÍK 9 K Pastemakovu románu “Doktor Zivago”. 1 očistce poselství naděje Petr Hrubý V ž jsme upozornili na román, který ruský básník Boris Pasternak vydal v Itálii, když sovětská censura jeho vydání v Rusku znemožnila. Z ukázek, které jsme četli v americkém, francouzském nebo německém tisku, jsme mohli jenom obdivovat autorovu odvahu. S celkovým zhodnocením knihy a Pasternakova poselství čtenářům jsme museli počkat, až si ji sami přečteme v italštině. Je to podivné. Kolikrát jsme v posledních letech slyšeli heslo, že československému čtenáři je nutno přiblížit ruskou literaturu, že ruská kultura byla v prvé republice popelkou, které vrchnost nepřála, a že je třeba konečně převést naši vzdělanost ze západní orientace na východní. Jak se heslo vzdálilo od pravdy. V Rusku byla napsána kniha, která úspěšně navazuje na slavnou tradici ruského románu, která znovu promýšlí a m ísty— v nových podmínkách— nově hodnotí a dotváří dědictví Tolstého, Tur- geněva, Puškina, Dostojevského a Čechova. Kniha, která, jsem přesvědčen, patří k nejlepším světovým románům a jejíž vliv bude veliký. Ale jakou oklikou se ruský autor dostává do Československa! Přes Milán, Nový York, Mnichov a Lisabon. Doktora Zivago nepřivezlo z Moskvy do Prahy nejrychlejší sovětské tryskové letadlo, ani vlak denně jezdící pro náklad uranové rudy. Do Nového Yorku bylo nutno knihu objednat z Itálie a zprávu o ní posílat domů po rozhlasových vlnách z Německa a z Portugalska. Tak v praxi dopadlo heslo o přiblížení ruské kultury. Je to podivné. Po první válce jsme milovali ruské moderní básníky — říkávali jsme jim tehdy omylem sovětští, ale za sovětské se oni sami přestali považovat velmi brzy — a překládali jsme každý jejich verš několik dnů nebo týdnů poté, co v Moskvě vyšel ruský. Nikde ve světě neměli tak rychlé a tak dobré překlady z nové ruské poesie jako my. Za všechny ostatní horlivé překladatele "sovětské” poesie vzpomeňme aspoň Josefa Hory. Jesenin, Maja- kovský a Pasternak ovlivnili naši moderní poesii možná víc než domácí nebo západní básničtí klasici. Dovedete si bez jejich vlivu představit Horu, Holana, Seiferta, Halase nebo Wolkera? A co teď, po letech hesel o přibližování a osvobozování ? Pasternakův román končí originálně sbírkou veršů hlavního hrdiny jako jeho — a ovšem i Pasternakovo — básnické vyjádření smyslu celé knihy. Je těch básní dvacet pět. Jedna— formou lidové písně — je navíc uprostřed románu. Z toho moskevský měsíčník Známja v roce 1954, v dubnovém čísle, uveřejnil jenom deset básní. Jedné usekl poslední sloku. Některé z nich vyšly doma, v Literárních novinách, ve Fikarově překladu, ovšem bez té useknuté sloky. Ty, protože jsou jenom lyrické, mohl český básník přeložit z ruského originálu. Ostatní Pasternakovy verše, jejichž smyslu se sovětský censor bál, jsme do češtiny nemohli převádět z originálu, ale z italského překladu. Opět to je doklad doby, o níž bylo řečeno, že bude patřit Slovanům: největšího žijícího ruského básníka musíme překládat z italštiny. Proč některé nové Pasternakovy verše censoři v Moskvě i v Praze pustili a jiné ne? Pečlivě ze sbírky vybrali jenom básně milostné a přírodně lyrické a vyhnuli se básním meditativním. Nelíbil se jim v úvodní básni Hamlet třeba předposlední verš: “Jsem sám, kolem samé pokrytectví.” Nelíbily se jim ani názvy, třeba Betlémská hvězda, Zázrak, Zlé dny, Magdalena nebo Zahrada Getsemanská. A nelíbil se jim především jejich obsah: neboť z Borise Leonidoviče Pasternaka se pod sovětskou vládou stal křesťan! Je přímo zaklet do obrazů z Bible, hlavně z Nového Zákona. D’áblovo pokoušení Krista je Pa- sternakovi v básni Zlé dny symbolem pro ďábelské pokušení komunistů uchvátit světovou moc. Maří Magdalena je obrazem Rusů, kteří hodlají pokorným "umytím Kristových nohou slzami” nalézt cestu ze zkaženého života do ztraceného ráje. Velikonoční utrpení a vzkříšení Ježíšovo je pro Pasternaka symbolem nejen osobním ale i kolektivním: Rusko prošlo strašným utrpením a čeká na své vzkříšení. V básni, kterou sedmisetstránková kniha končí, objevujeme doslovně nebo parafrázované biblická slova, naplněná novým zaktualisovaným smyslem, jako třeba: “Duše má je smutná k smrti”, “Ne mečem se rozhodují spory” a "Nepřátelé budou rozehnáni a nezanechají stopy.” Všímáme si současných projevů našich starších komunistických básníků, divadelníků, umělců a kritiků a vidíme: stýská se jim po avantgardě let dvacátých a třicátých. Rádi by se vrátili k tvořivosti a nadšení té doby. Pasternak byl jedním z hlavních tvůrců této avantgardní epochy. Mohl vycházet v demokratické republice u nás, jako dnes může vycházet v demokratické Itálii. Komunisti si ho mohou vydat v Itálii, ale nemohou ani v Rusku ani v Československu. Huse o sovětské pokrokovosti se u Pasternaka změnily v odhodlání analogické Djilasovu: uveřejňuje odvážně své poselství v cizině, ačkoliv zůstává zajatcem vlády. Riskoval život. Zřejmě se domnívá, že už je třeba takových činů, že už mají cenu, nejsou marné, že už opravdu se pro Rusko blíží slavná doba vzkříšení. [pageend9]Z Á P IS N ÍK 10 Jaký je to román? Psaný básníkem. Každé slovo bylo pečlivě zváženo. Každá scéna má svůj smysl v celkové skladbě románu. Není to epický román minulého století. Je to především “dobrodružství duše”. Děj není to hlavní, i když ovšem za těch padesát nebo pětapadesát let, které román se svým epilogem zachycuje, se stane hodně věcí a dojde k mnoha změnám. Pro Pasternaka je důležité, co se děje s duší hlavních hrdinů. Jak se na ní události obrážejí. Není to román dramatický, jako je Dosto- jevského. Postavy románu nejsou tak vyhraněny, nezastupují jednu určitou ideu a nesrážejí se tak divoce. Ale je to román stejně ideový a najdete místa stejně dramatická, a stejně úchvatná. Je to moderní román, komponovaný aspoň tak pečlivě, jako třeba Thomas Mann komponoval svůj Kouzelný vrch. Vše souvisí, vše má smysl. “Bii a jdouce zpívali E tem a memoria.” To je první věta Paster- nakova dlouhého románu. Do knihy vstupujem e někdy v roce 1900 pohřebním průvodem. Desetiletému Jiřímu Zivagovi pohřbívají m atku, Marii Nikolájevnu. Čtenář má dojem, že do hrobu s ní kladou staré Rusko. Jiřík se v noci vzbudí — venku je bouřlivá vánice. Na čerstvý hrob napadal sníh. Matka je daleko, tak daleko. Pláče. "Na zem i zůstala jenom bouře, nepřemožitelná,.” Motiv bouře a vánice se v knize ještě často vrátí. Rusko se dostalo do bouřlivých dob. A B oris Pasternak, nezpívá i on E terna m em oria? Není jeho epická skladba vroucí připomínkou plného života, ještě neokleštěného fanatickými dogm atiky? V roce dvacátém třetím v jedné ze svých posledních básní, publikovaných v Rusku, nazval to, co padlo na jeho vlast, “Veliká nemoc”. Má v ní tento začáteční verš: "Byli jsm e hudbou pod ledem”. I jeho nový román je hudbou pod ledem. Lidé v něm žijí bohatým duševním životem. Debatují o věcech, které dávno jsou zakázaným ovocem. Žijí proti všem předpisům zúžených představ o životě. Život je opět tajemný a složitý. Svět je pln m ystéria krásy, utrpení a lásky. Vzduch nebyl od- ssát vývěvou. Je to tak nápadný rozdíl proti ostatním odbojným sovětským knihám posledních let. Ehrenburgovo Tání i Dudincevův román Nejen samým chlebem jsou knihy, psané suchým brkem. Bez lyriky, bez pathosu, bez něhy— duševní život hrdinů je jak tovární vlečka. Řekl bych, že to jsou “fabrické romány”. Bez fantasie, bez genia. Jsou odbojné, ale ruská kultura v nich vypadá jako step, na níž tráva shořela. Jako by nebylo slavné tra dice ruské prosy a poesie, jako by ty knihy rostly z prachu, z ničeho. Pasternak pod popelem zachoval oheň. Najednou je tu kniha, ve které je opět Rusko, jak jsm e je znali z nejlepších ruských spisovatelů. Postavy plné kouzla, srdce, citu a zmatku. Básník se stal novelistou a úchvatně spojil a dovršil básnické i prosaieké dědictví ruské kultury. Nádherný jazyk, hluboká náboženská moudrost, moderní symbolist- ní poesie — všechny tyto prvky byly sloučeny. Avantgardní forma i tradiční epika, úvaha i poesie, drama i lyrika — celá tvořivá a humanistická tradice ruského umění poslední stovky let našla v Paster- nakově románu a ve verších, které tvoří jeho část, adekvátní umělecký výraz. Příroda dotváří nálady lidí. Každou událost, především ovšem duchovní událost, připravuje Pasternak pečlivě předem. Píše v krátkých kapitolkách. Jsou to valnou většinou kratičké scény zvláštního libreta. Tak třeba scénka začíná vykoupáním. Radostí z čistoty a bělosti čistě povlečeného ložního prádla. Myslíte si, jaký to východní civilisační nezvyk často se koupat, že to Rusovi stojí za takový překvapivý popis. Ale venku je zimní třeskutá noc, plná hvězd, a na jiskřivém bílém B A J K A Jednou v dávných dobách v pohádkové zemi na koni je l rytíř lopuchovou stepí. Pospíchá do boje, slepni prach ho halí, naproti les temný vyrůstá mu zdáli. Výstraha palčivá srdce mu rozdirá: “Střež se napajedla, drž se pevně sedla.” Rytíř neposlechl a dál tryskem pádě rozjel se prudce do lesnaté stráně, U mohyly stočil do suchého dolu, přejel přes mýtinu a překonal horu. A dál širou roklí; lesem stezka vedla, na stopu vjel šelem vedle napajedla. Nedá na předtuchu, hluchý k varování, napít se v potoku koně popohání. U potoka jeskyň, před jeskyní brod. Jako sirný plamen osvětluje vchod. V purpurovém dýmu, jenž rozhledu brání, lesem rozléhá se dálné žalování. Tehdy rytíř v rokli, zachvívá se spolu, dá se směrem odkud slyšet výkřik bolu. R ytíř spatří saň a kopím bodá zvíře do hlavy, ocasu a do krunýře. Rozléhá se záře z plamenného chřtánu ve spirálách třemi pouty halíc pannu. [pageend10]Z Á P IS N ÍK u Hřbet ještěra jako biče cípek nad rameny na šíj navijí se dívce. Zvykem bylo v steji nabídnout v oběti krásnou zajatkyni obludě v doupěti. Země zalidněné, chýše jich a sídla zástava ta z dračí zloby vykoupila. Drak jí svírá hrdlo užívá oběti, trápení ho blaží. Požehná se rytíř, k výším nebe vzhlédne, hotoví se k boji, kopí chopí pevně. Zavřená víčka. Výšky. Mraky. Vody. Brody. Řeky. Koky a věky. Se sraženou přilbou Kytíř spadl s koně. Kopytem kůň věrný do netvora kope. Kůň a mrtvá saň na písku vedle sebe. Rytíř v bezvědomí, kráska jak z kamene. Září klenba poledne, blankytu modř něžná. Kdo je? Dcera cara? Dcera země? Kněžna? A teď, samým štěstím, slzy proudy třemi, teď duše na pospas snu a zapomnění. Teď se síly vrátí, teď žil znehybnění pro tolik ztracené krve a vysílení. Ale srdce bijí. Hle, teď on, teď ona chtějí procitnout, však znovu padnou do sna. Zavřená vička. Výšky. Mraky. Vody. Brody. Řeky. Roky a věky. sněhu a všude kolem čisté světlo měsíce. Stejně tak se v té kráse cítí doktor Zivago, básník. Má v duši jako umyto a sedá — po mnoha letech, kdy mu nebylo dopřáno, k bílé čisté stránce papíru, aby si zapsal verše, které se mu už dlouho skládaly v mysli. Jsou to toho dne ze závěrečné kapitoly knihy ty lyrické, milostné a ipřírodní. Ráno se vzbudí. Po včerejším ohřívání vody jsou okna zamhlena. Plno páry. Venku je mlha. V hlavě má zamlženo, málo spal. Celý den žije v náladě úzkosti, že ztratí, co miluje, že ničitelům života se daří jejich dílo. A večer píše verše medi- tativní nebo takové, kde se za štěstí musí bojovat— třeba báseň Bajka,, symbolickou báseň po vzoru staré ruské epiky na thema svátého Jiřího a draka, od něhož je třeba utrápenou princeznu teprve vysvobodit. Taková je Pasternakova tvůrčí metoda. Jeho román je složitá básnická komposice. Pasternak při vší své vzdělanosti a symboličnosti není nesrozumitelný, naopak stále při vší složitosti usiluje o to být jasný, prostý, přesný. Místy vlastně vykládá své symboly nebo smysl svých básní — ne- pedanticky, ale chce, aby se mu správně rozumělo. Několikrát se v románě ozve motiv mluvit za lid, jako lid, vyjádřit jeho tužby. Už jsem četl, že Pasternak se v románě snažil vylíčit osudy liberální inteligence, ne-li přímo buržoasie, která se nemohla nebo dokonce nedovedla smířit s revolucí. Nevěřte tomu. Pasternak se snažil podat obraz doby, vydat svědectví. V interviewu se zahraničními novináři, už po italském vydání knihy, řekl, že povinností spisovatele je vydat svědectví o vlastní zkušenosti. Nebylo jeho ctižádostí mluvit za buržoasii — chtěl promluvit za ruský lid. A především za sebe. Ostatně je do značné míry “proti- buržoasní”. Vždycky byl. Pokud se v románě dotýká měšťanské vrstvy, považuje za blahodárné, že se musela uskrovnit a zbavit se přebytečných paláců, pokojů, starého nábytku a všelijaké minulostní veteše. Pokud mluví o.myšlenkách měšťanských liberálů, líčí a kritisuje jejich ochotu omlouvat výstřelky revoluce, nacházet kladné stránky na bolševictví, kde se jen trochu dá, a idealisovat si oportunní nebo sebe- záchovné tendence spolupracovat s režimem třeba jako profesoři na universitách. Jeho postavy se postupně vyvíjejí. Tito lidé se zbavují ilusí o komunismu. Ale ilusí o komunismu se žbavuje i druhá část postav, pocházejících z lidu, z chudého prostředí, z proletariate Hlavním zástupcem těchto revolucionářů je Strelnikov — jedna ze čtyř hlavních postav díla. Vyšel z chudiny a k revoluci se přidal proto, aby už nikdy neexistovaly proletářské tovární čtvrti, kde vyrostl, a aby pomstil utrpení své ženy, Láry, jejíž chudoby a nezkušenosti využil bohatý advokát, představující bezohlednost bývalých pánů. Strelnikov zosobňuje naději a pomstu chudých. Jeho myšlenky jsou “jasné, přímé, rozumové a zásadní”. V akci, v činech hledá záchranu z vnitřního neklidu. Chce si svou ženu znovu získat hrdinskými činy. Chce spravedlnosti dobýt mečem. Stane se jedním z nejbezohled- nějšíeh a nejznámějších vůdců ob- čenské války na straně bolševiků. Válku vyhraje. Ale všecko ostatní prohraje. Především svou ženu. Ta si ho váží, rozumí mu, ale považuje jeho činy za nelidské, za klukovské, za nedospělé. Hledaje ji, opustí ji. Neumí žít, proto “bojuje za život”. Sám se zabije, aby nepadl do rukou blížící se bolševické sebrance, která ho chce — přes jeho zásluhy a poctivost — zlikvidovat. Lékař Zivago je jeho protopól — i když v tom nejlepším jsou si podobní. Oba jsou přímí, poctiví, pravdiví. Je básník. Vyznavač krásy, ne síly. Lásky, ne násilí. Individualismu, ne kolektivismu. Křesťanství, ne komunismu. Nemá dost silnou vůli, není dost praktický — ale za to je moudrý, zná hlubší zákony života než muži činů. Má rád lidi, ne představy o lidech, Chce žít život [pageend11]hned, ne se na něj teprv připravovat. Umět žít teď a ne “budovat život budoucí”, což bývá záminkou těch, kteří neumějí žít dnes a nikdy už nebudou umět. V analysách bolševických a marxistických bludů mluví za Pasternaks většinou lékař Zivago. V něm je také nejvíc autobiografických prvků z Pasternakova života a cítění. Autor ho však nechá umřít v dvacátém devátém roce, kdy se zalyká převládajícím pokrytectvím, když už nemůže dýchat, kdy se dusí v místnosti, kde už i jeho přátelé, navrátivší se z koncentračního tábora, chtějí se smířit s novým pořádkem, usilovně na něm hledajíce aspoň něco dobrého. Proti boji, proti pomstě, proti pokušení moci — Zivago vyznává hlavně dvě životní síly: krásu a lásku. Lára, žena, kterou nejvíce ctil a miloval, uvažuje nad jeho mrtvolou: "Spolu chápali tajemství života, tajemství smrti, vášeň nových objevů. Ale malé světové spory jako obnova celé zeměkoule, ne, dovolte, to se jich netýkalo,” I to je smysl Pasternakova díla: nemyslete na dobytí světa naučte se žít poctivě a krásně svůj vlastní život. Stojí za to všimnout si jaká je role ženy v novém ruském románě. V Ehrenburgově Tání žena opustí svého muže ředitele továrny a zažraného partajníka, aby žila se skromnějším, ale poctivějším člověkem, který je, víc než co jiného, obětí režimu. V Dudincevově románu Nejen samým chlebem se stane něco velmi podobného: opět vdaná žena opustí svého muže a opět odchází od zástupce zkorumpované a málo lidské vládní kasty k vynálezci, který se nemůže prosadit a kterého režim chce zničit. V obou románech tedy žena jde symbolicky pryč od nelidského režimu k “uraženým a poníženým”, od vládní panské třídy k těm, co mají pravdu, i když ještě nemají moc. Je něco podobného v Pasternakově epické skladbě? Jistě je a také odůvodnění a výklad. Hlavní ženská postava, Lára, postava důstojně pokračující ve slavné tradici nejkrásnějších hrdinek klasického ruského románu, si vezme za muže, více méně z rozumu, Pášenku Antipova. Je to intelektuál, vyšlý z proleta- riátu. Opustí svou ženu a dceru, aby šel “bojovat za věc”. Marně mu Lára říká: “Nestydíš se obětovat svou rodinu pro bláznovství?” Stane se z něho velký válečník: onen Strelnikov. “Věc” ho změní. I když zůstane poctivý, je tvrdý a nemilosrdný. Jeho přijaté jméno si lidé pozměnili na Razstrelnikov: ten, kdo rozstřílí — třeba vesnice, když odmítnou vydat všecko Rudé armádě. Žije v ilegalitě, ačkoliv je pánem kraje, a nenavštíví svou ženu ani svého otce, “musí bojovat”. Jeho žena Lára začne žít s doktorem Zivagem. Také tedy vlastně přejde od "muže činu”, od člověka, který “se zasvětil věci”, k pronásledovanému “muži slova”, k básníkovi a milenci života, krásy a poesie. A Pasternak celou knihu staví na protikladu pokorných hledačů pravdy, vyznavačů krásy a lásky, lidí, kteří chtějí žít osobní život, milují několik svých blízkých a k ostatním jsou slušní a pomocní, i když třeba někdy slabí, a těch, kteří svůj nedospělý neklid mění v nelidské činy, posednou se schématem a obětují mu nejen život svůj, ale především životy těch ostatních. Lára nakonec z dějství mizí, Pasternak říká: “pravděpodobně jako jedna z deportovaných do nesčetných koncentračních táborů”. Mizí, protože, opět citujeme doslovně, “logika dneška přece žádá, aby zlikvidováni byli nejen muži, ale i jejich ženy a děti”. V Pasternakově románu se opět a opět objevuje rozpor mezi tím, co je vydáváno za veřejný “objektivní” zájem, a tím, co lidí skutečně zajímá, na čem Ipějí. Tak třeba za občanské války komunistický vůdce partyzánů, který doktora Zivaga dal unést, aby v lesích léčil jeho zraněné druhy, dostane čerstvé zprávy z končiny, kde žila Zivagova žena, o jejíchž osudech lékař už od únosu roky neví. A partyzán, “bojující za lepší příští život lidstva”, s chutí trápí lékaře tím, že mu dlouho vykládá vojenskou část zprávy a přes jeho opětovné prosby odmítá mu sdělit, co je s jeho rodinou — protože soukromé věci podle jeho názoru přece nejsou tak důležité, jako to, zda “fronta boje za budoucnost lidstva” pokročila kus dál. “Objektivní” sadisticky uLačuje “subjektivní’. A lékař a básník Zivago si zoufale říká: “Jednou asi zabiju toho žvanila, to zvíře bez citu.” Pasternak nemá rád militaristickou povahu bolševismu. Komunisty většinou líčí jako milence rozkladu, pro vidinu fanaticky ničící samy základy života, a frází zakrývající vlastní neschopnost. Jednu dobu Zivago nemůže nic psát. Proč? Protože kult zvučné fráze jako třeba: “červánky budoucnosti”, “budování nového světa”, 'maják lidstva” — se tak rozšířil, že přehlušil všecko. “Nejdřív člověk, když se s tím setká, myslí: jaká fantasie! Ale ve skutečnosti to není nic jiného než krasořečněni z nedostatku talentu.” I když bolševikům Pasternak rozumí, chápe jejich motivy a dovede je psychologicky a historicky vysvětlit, nesnáší je a nenávidí je jako škodnou, jako kazisvěty. Jak nevzpomenout Dostojevského románu Běsi, vlastně Posedlí, kde mottem z Bible vystihuje autor totéž, co pak líčí celou knihou: do vepřů vstoupí ďábel, posedne je a s nimi se pak řítí dolů strání, aby se utopili. I Dostojevskému to byl obraz nihilistických bolševiků. Pasternak se snaží vystihnout “Velikou nemoc”, ďábelskou posedlost, která se zmocnila části lidí, a, myslím, chce říci, že už to končí že najednou se hladina utiší a posedlosti nebude, že se nemoc vyléčí, odejde, sama se zničí jako ta biblická posedlá pra- Román zaehytíl, alespoň v krátkých episodách, celou sovětskou hroznou skutečnost. Třeba násilné deportace [pageend12]na nucené práce. To je dojemná his- storie chlapce, který se jmenuje Váša. Nepatří do transportu, nebyl na listině, ale najednou je v něm a není mu pomoci, protože by jeden chyběl do počtu a strážce by to zaplatil smrtí. Ačkoliv Vášu neměli deportovat, deportují ho a není žádná možnost nápravy, není dovolání. Když uteče, musí hlídač utéci také. Mluví se o koncentračních táborech, o trestných kolonách, o hromadných popravách, o “zasvěcencích smrti” - a to, že ani v době tání Pasternakův román v Rusku neuveřejnili, i když už na něj měl smlouvu se sovětským vládním nakladatelstvím, svědčí o tom, že se komunisté dosud hlásí ke svému strašnému dědictví, že dosud nedovedli překonat hroznou minulost, že pořád jim ještě chybí na odvaze být lepší a vzdát se pokušení “dobýt světa”. Pořád to pro bolševiky není překonaná “stalinská minulost”, pořád se jejich duše z toho neosvobo- dila, a proto nemohli uveřejnit knihu, která je svědectvím epochy. Ale už už chtěli, už už přihořívá. Doktor Zivago je román ruské generace, která se jako Pasternak narodila na začátku devadesátých let. Jaká to byla nadaná generace! Pasternak, Jesenin, Majakovský, Chagall, Meyerchold, Eisenstein a desítky jiných proslavivších se umělců a vědců. Jaké štěstí, že Pasternak mohl přežít Stalina. I nad jeho románem se ptáme, jak mohl přežít. Přece nekolaboroval. Jedna odpověď je v románě. Druhá v seznamu jeho vydaných dél. V románě, ovšemže plném všelijak přetvořených nebo domyšlených autobiografických prvků, je podivná scéna: ještě před Říjnovou revolucí lékař Zivago najde v noci na ulici ve sněhu těžce zraněného významného komunistu. Zachrání ho a ten později nad ním drží ochrannou ruku. Byl bych překvapen, kdyby Pasternak podobně nezachránil život nějakému později význačnému soudruhovi, který- se mu podobně odvděčil. Druhá odpověď je možná v tom, že ačkoliv se Pasternak jako básník odmlčel ve dvacátých letech a věnoval se hlavně překladům Shakespeara, Goetha, Kleista a Verlaina, vydal v roce pětatřicátém Lidové básně z Gruzie. A Stalin byl Gruzí- nec — možná, že mu to lichotilo. Ostatně musíme opravit rozšířený omyl, že Pasternak desítiletí nebyl vydáván. Soubor jeho básní znovu vyšel v roce 1933 a 1936, v roce‘25 vydal čtyři prosy, v roce ‘22 Tjvahy o umění, v jednatřicátém roce Autobiografii— ta je zajímavá pro srovnání, jak se episody z Pasternakova života v přebásnění znovu objevují v románě. Nová sbírka veršů vyšla Pasternakovi za války v roce 1942 a za rok znovu. Rok na to uveřejnil překlady básníka Shelfeyho a stať o svých překladatelských zásadách. Čtete chvíli jeho román a žasnete nad tím, jak skvěle Pasternak slyší a vidí — spisovatel je obvykle buď jen visuální nebo auditivní; Pasternak je obojí. Jeho knihu oživují výborně zachycené zvuky a bohatá škála malířských postřehů. Vyhledáte si data z jeho života a brzy objevíte zděděné zdroje jeho umělecké citlivosti: matka byla hudebnice, otec malíř. Pasternak nejprve studoval práva, ale pak se věnoval hudbě. Studoval komposici, jeho učitelem byl slavný Skrjabin. Přes jeho rady mladý Boris Leonidovič po právech nechal i hudby a šel do Marburku studovat filosofii k profesoru Cohenovi. Ještě před začátkem první světové války procestoval Evropu. Načerpal klasickou vzdělanost. Ještě teď v prosinci, po tolika desetiletích odříznutí, jeho pětihodinová tisková konference se zahraničními novináři byla většinou Pasternakův monolog, pronášený nejen ruský, ale také plynně anglicky, německy a francouzský. Pasternak je při pohledu na dnešní ruskou kulturní poušť (s oasou snad jen hudebníků) kulturní velikán, v kterém Rusko se konečně může opět pochlubit evropskou tváří, tak zbrázděnou a zušlechtěnou utrpením! Ke konci románu se objeví nová, podivná postava, zřejmě Pasternakovi ztělesňující novou sovětskou generaci. Je to ztracená dcera lékaře Zivaga a Láry, narozená ke konci občanské války, Táňa. Je bezotčja, bezprizomaia. Nová generace nemá otce, nemá vlastních rodičů. Prošla strašnými zkouškami — a Pasternak líčí některé z nich. Nová generace, Táňa, je opuštěna, všecko si musí najít sama — zdola, z nejsurovějšího a nejbezohlednějšího života. A ona je nejsilnější nadějí: má “stejně široký jasný úsměv jako měl Jura Zivago”. Má ráda lidi, je účinná — a na universitu jí na konci světové války pomůže Zivagův bratr, generál major, který už předtím často pomohl Jurovi. Vůbec role armády je v celém románě nápadně kladná — svědčí to asi o nadějích, skládaných v době psaní románu, pravděpodobně v letech '53-6, do armády. To souvisí s odporem, který Pasternak cítí k politickým komisařům, fanatikům moci, eunuš- sky neschopným plného zdravého života, a proto ho mrzačícím dogmaty mrtvé litery. Na předposlední stránce prosaické části románu Pasternak vysvětluje svou postavu Táni. “Podobná věc už se stala v historii mnohokrát. Tak se z Řecka stal Řím, tak se z ruského osvícenství stala ruská revoluce. Když pomýšlíš na Blokovo vyjádření : ‘My, děti strašných let Ruska', ihned uvidíš rozdíl mezi věky. Když Blok tohle říkal, musel to myslet metaforicky, obrazně. Děti tehdy nebyly děti, ale stvoření, inteligence. A hrůzy nebyly hrozné ale z prozřetelnosti, z apokalypsy, a to je něco jiného. Ale teď všechno to, co- bylo obrazné, se stalo skutečným: děti jsou skutečné děti a hrůzy jsou opravdu hrozné, to je ten rozdíl.” Závěr je optimistický: dva přátelé, vyléčení z ilusí o bolševismu, drží v ruce sešitek Zivagových názorů a veršů, jejich duše je svobodná a plná hudby štěstí: předtucha svobody je už ve vzduchu, T ten sešitek — ta kniha, dodáváme my — je jim toho zárukou. [pageend13]Z Á P IS N ÍK 14 Nový román Egona Hostovského V únoru vyšla nová kniha Egona Hostovského, román Dobročinný ne- čírek (Charity Ball). Mezi četnými jinými recensemi se v Saturday Review 1. března objevil interview s Hostovským, ve kterém Jerome Beatty Jr. zachycuje 'problematiku českého spisovatele, tvořícího v americkém prostředí. “Nejpopulámější československý spisovatel je dnes Egon Hostovský, jehož poslední kniha Dobročinný večírek právě vyšla ve Spojených státech”, psal Beatty. “Od svých spisovatelských počátků v třicátých letech vydal již mnoho románů a sbírek povídek. Jeho díla byla přeložena do mnoha řečí. V posledních deseti letech však Egon Hostovský z politických důvodů nevkročil do své rodné země; ani jeho knihy se tam neprodávají. Jedním z důsledků tohoto stavu je, že autorovi nejoddanější obdivovatelé — jeho vlastní krajané — si nemohou přečíst jeho díla. I kdyby propašovali výtisky jeho knih do Československa, mnoho by to nepomohlo, protože žádný z Hostovského románů se nyní nevydává v Češtině. Další zvláštní důsledek je to, že zatím co nemá smyslu vydávat jeho knihy česky ve Spojených státech, kde by se neprodaly, autor stále ještě píše česky, neboť ačkoli zná mnoho řečí, nemůže tvořit jinak než ve své mateřštině. Hostovský žije v New Yorku; myslí česky a píše na českém psacím stroji, dá si udělat kopie a pák musí najít překladatele, kteří dílo přeloží do různých řečí. Jeho nejúspěšnější kniha Nezvěstný byla psána česky, vydána anglicky. Skandinávské překlady byly pořízeny podle původního rukopisu, ale arabské a španělské vydání si nakladatel mu- — Pb — sil dát pořídit z anglického textu. Jiný román byl přeložen do francouzštiny a z ní do portugalštiny. Nejhorší věc, která se pro tyto mnohojazyčné zmatky stala, byl holandský překlad jedné knihy, která se Hostovskému před několika lety dostala do rukou. Překladatel změnil celý příběh, vyprávěný v prvé osobě, do osoby třetí. "Myslím, že už nemohu napsat víc než jeden nebo dva romány”, říká Hostovský. “Psát beletrii v odtržení od vyvíjející se a rozvíjející se mateřštiny není možné do nekonečna. Často musím hledat výrazy a vazby. Jedinou mou útěchou je, když sleduji prózu socialistického realismu doma. Vedle poruštěné češtiny a partajní hantýrky této tvorby je, myslím, můj jazyk ještě znamenitý.” Redakce Zápisníku se zeptala Egona Hostovského, zda interview v Saturday Review není zkreslen a zda se Hostovský skutečně domnívá, že tvůrčí možnosti v exilu jsou omezeny. “Bohužel jsem přesvědčen, že tomu tak je”, odpověděl. “Na tom. přesvědčení nemohu nic změnit, i když z něho ani můj americký nakladatel nemá pražádnou radost, a i když naopak veřejné doznání o omezených možnostech spisovatelů v exilu asi velmi potěší představitele kulturního režimu v Československu.” “Samozřejmě, že je to poznatek bolestný, ale pravda nade všechno”, pokračoval Hostovský. “Život v exilu může některé autory neobyčejně obohatit novými poznatky a prohloubením zkušeností dřívějších. Na druhé straně však každý nový poznatek a zkušenost jsou tak dlouho s k r y tý m pokladem autorovým, dokud pro ně nenajde básnické vyjádření. Nemá smyslu si zatajovat, že trvalým pobytem v cizině, kde básník je nadobro odříznut od tvůrčího jazyka lidu (vzpomeňte si jen na jazykové bohatství, metafory, přísloví a obrazy prostých moravských zemědělců) se stylo- tvomá schopnost každého autora otupuje. Někteří mimořádně nadaní prozaici v exilu se nadobro odmlčeli. A v minulosti básník tak subtilní jak byl Richard Weiner po mnohaletém pobytu ve Francii ztratil k své nesmírné lítosti a bolesti schopnost vyjádřit uspokojivě své vise jak francouzský, ták i česky. Takových příkladů bych mohl uvést mnoho.” “Jaké dilemma z toho plyne pro autora, který svůj svěřený talent potřebuje projevit? Přes omezené možnosti se přece jen v jeho nitru obráží onen svět, který dříve tvárnil a promýšlel ve svém díle. Odmlčí se úplně či pokusí se najít jiné, přístupnější formy výrazu?" “Problém je širší a nelze jej omezit jen na otázku tvorby v cizím prostředí. O estetických a mravních konfliktech každého tvůrčího aktu byly napsány stohy knih. V exilu nebo mimo exil se z mnoha důvodů může autorovi přihodit něco podobného jako zpěváku, který ztratil hlas. A pák ovšem už vše záleží na autorově svědomí a vkusu. Mnohdy mlčet je včtší umění než psát. Otakar Březina napsal své vrcholné dílo během pouhých čtyř let. Pak se básnicky odmlčel až do smrti. A v tom mlčení vidím stejný heroismus jako v předchozí jeho tvorbě." “Co to však znamená pro Vás subjektivně ?” “To je jiná kapitola, ale jenom moje. Čtenáři po ‘porodních bolestech’ autorových nic není. Autor má právo se jich dovolávat jen tehdy, jestliže dokázal svá trápení, doufání a zoufání přetavit v dílo, nikoli v komentář o díle.” [pageend14]Z Á P IS N ÍK 15 První kritika Dobročinného večírku vyšla v New York Post. William Bittner očividně nesdílí s Hostov- ským jeho pesimismus. “Egon Hostovský, nejvýraznější český spisovatel od doby Franze Kafky, je s to vytvářet knihy, v nichž se ladným způsobem zmocňuje ošklivé pravdy . . . Na rozdíl od Kafky je však Hostovský schopen psát o Američanech, které poznal. Dobročinný večírek se koná v newyorském hotelu během sněhové bouře, jež nutí příslušníky emigrantských organisací zůstat uvnitř proti jejich vůli . . V knize je tragedie, Jaké hospodářství Aloys Bosák napětí a ironie, jsou však vzájemně spřadeny zcela jiným způsobem než u Vičky Baumové nebo Grahama Greena. Vlastně se zdá, že Hostovský s jejich situačkami a manýro- vostí dělá téměř totéž co Vladimír Nabokov s pornografickou novelou a Bernard Wolfe s “pronásledováním” . . . Podobně jako hry Samuela Becketta Hostovského romány představují svět v jeho iracionalitě a lidstvo na pokraji věčné propasti; zdá se však, že Hostovský je pohroužen do úkolu proniknout tuto iracionalitu. Jeho umění je silné, a to je přesně, co dnes potřebujeme.” dedata Přemýšlí me-li o tom, jak má vypadat hospodářská soustava budoucího Československa, musíme vycházet z toho, jaký chceme, aby se utvářel život našeho lidu. Teprve když zjistíme žádoucí sociální obraz, je možné volit — podle tohoto cíle — hospodářský systém. Hospodářské soustavy jsou totiž dnes prostředky k dosažení sociálních cQů. Neúspěch komunistické praxe pochází právě z toho, že se komunismus stal cílem sám v sobě, že jc to systém násilně vyjadřující Marxovy myšlenky z doby, kdy ani nemohl tušit sociální vývoj posledních sto let. Jc na nás, abychom nešli jeho cestou, ale začali s tím, jakon životní soustavu chceme pro československý lid, a pak hledali prostředky, jak se k cíli přiblížit. Již to napovídá, že není v praxi možné dosáhnout všeho, že každé řešení musí být kompromisní. To proto, že nikdy nezačínáme s čistého stolu, nýbrž musíme vycházet z nynějšího stavu československého života, z jeho instituci a organisací, dále ze spleti jeho zahranič- ně-hospodářských spojů, závazků — jedním slovem ze změněné hospodářské a výrobní struktury naší republiky. Každou novou sovětskou pětiletkou vnikají sí být co nejvíce vzdálen od suroviny, musí v sobě obsahovat co největší stupeň zpracování suroviny — ať již domácí nebo dovezené. Jeden z nedostatků našeho hospodářství mezi válkami byl v tom, že jsme neaplikovali tento požadavek, samozřejmý v průmyslové výrobě, také na zemědělství. Příklad správného řešení byly naše pivovary, které proměňovaly náš ječmen a chmel ve vysokohodnotné pivo pro domácí i zahraniční odbyt. Naše pšenice byla sice základem výroby mlýnů, ale dále jsme téměř nešli. A přece je tolik možnosti pro výrobu těstovin, jak vidíme v Americe. To platí i o ostatních druzích obilí i bramborách, o masných výrobcích. Naše ovocnářství bylo na tom lépe, ale ani ono nešlo ve zpracování přírodních darů dosti daleko. Totéž se týkalo pěstování zeleniny. Zušlechťování zemědělských výrobků unás pokulhávalo za západními zeměmi. Náš blahobyt zakládala hodnotnost průmyslových výrobků. Průmysl se vyvinul převážně z řemeslné výroby. Podniky, které byly zakládány hned od počátku jako velké průmyslové jednotky (akciové společnosti těžkého průmyslu) — je možno spočítat na prstech. Je třeha také mít na mysli vakuum, které vzniklo odsunem Němců z pohraničí. Zde není místo k tomu, abychom se zabývali budoucím osudem tčehto krajů a jejich obyvatelstva. Avšak pravil-li jsem na počátku, že je třeba vycházet z dané situace, měl jsem na mysli také hospodářskou a sociální ztrátu celé země a ste- rilnost pohraničních krajů v důsledku hospodářského odumírání. Režim sice tvrdí, že tyto kraje byly v posledních letech osídleny. Avšak ztráta na životní míře celého státu odsunem Němců je větší než jaká by odpovídala číselnému poměru odsunutých Němců k celkovému počtu obyvatelů republiky před druhou světovou válkou. Má-li někdo pochybností, nechť sleduje osud našich bývalých krajanů v západním Německu. Shledá, že zručnost a individuální tvořivost, výroba na základě tradice vkusu a přesnosti, že všechno toto, co si přinesli z Československa do nového domova, je dále a snad ve zvýšené míře základem jejich blahobytu, který lze měřit vysokými měřítky západní Evropy. do našeho hospodářského života další, jeho tradičnímu vývoji cizí prvky, které se neusazují jen v šatech, ale i v myšlení člověka a v jeho pracovním ži- Naše první otázka musí tedy znít: chceme se vrátit k staré životní míře našeho lidu, to jest v podstatě měřit životní úroveň podle západního měřítka, jako jsme byli zvyklí v mezidobí první a druhé světové války, anebo si chceme vypůjčit měřítko na Východě, jak je tomu dnes. Nepochybujeme, že odpověď dopadne ve prospěch přizpůsobení se Západu a že stav našeho blahobytu před druhou světovou válkou bude výchozí situací. Budeme se snažit dohnat to, co jsme od roku 1948 ztratili a zameškali. Abychom dosáhli alespoň částečně tohoto cíle, bude třeba se zříci velké části nového výrobního nánosu posledních let, protože nadmíra těžkého průmyslu neodpovídá našim potřebám. To má dva důvody: jednak se tím zanedbává podstata toho, co tvoří talent a nadání československého člověka — totiž jeho snaha po tvořivosti a individuální výrobě. Za druhé jen taková výroba je sociálně správná a užitečná, jeli ve výrobcích obsažena co největší kvóta mezd, převyšují-li mzdy a platy v hodnotě zboží cenu materiálu. Jinými slovy: sociálně správný výrobek mu[pageend15]n Z toho vyplývá — a potvrzuje to vývoj naší republiky mezi válkami — že naše životní míra byla podmíněna vývozem našich hodnotných výrobků. Československá republika byla na čtvrtém místě mezi průmyslovými národy, řadímc-li je podle velikosti zahraničního obchodu na hlavu obyvatele. Skoro všichni jsme žili 2 toho, jak jsme dovedli vyrobil a prodat výrobky svých podniků v zahraničí. Proto se nám také podařilo překonat potíže, vzniklé rozčleněním Rakousko - Uherska, když domácí odbytiště se scvrklo ze čtyřiceti na čtrnáct milionů spotřebitelů. Naše závislost na zahraničním obchodě při malé domácí surovinné základně je a zůstane nejdůležitější skutečností Budoucí samostatné obchodní politiky; je totiž ncjzákladnějším pilířem naší životní míry a sociální pohody země. Tento poznatek nás nutí, abychom se podívali, co se zatím stalo na nejdůležitějších odbytištích, to jest na Západě. My se ovšem nepřestaneme zajímat o odbyt v Rusku a ostatních středoevropských zemích, které byly tak dlouho našimi odběrateli. Ale jen Západ je s to koupit, zaplatit a spotřebovat naše kvalitní výrobky. Západem rozumíme všechny země na všech kontinentech, které se postupem doby industrialisovaly nebo jejichž zemědělství bylo postaveno na racionálnější základnu. Zeměpisně a tradičně je nám však nejbližší evropský Západ a tam vidíme novou hospodářskou skutečnost, která usměrní naši hospodářskou politiku víc než všechny úvahy o doktrínách a systémech. Dnešní hospodářská jednota šesti západních průmyslových zemí — Společný evropský trh — má být jen počátkem většího celku za účasti Velké Britanie zahrnujícího dalších čtrnáct členů. Nechť dojde k té či oné formě připojení středo- Rritský znalec střední Evropy uveřejnil v londýnském “Daily Telegraph” tento posudek, jakoby na potvrzení toho, co říkám o podstatě výroby. “Není pravda”, píše David Floyd, “že Československo je jediná země, kde komunismus funguje, jak se říká za železnou oponou. Komunismus v Československu pracuje stejně špatně jako všude jinde. Co ale funguje, je dobře vybavený “kapitalistický” průmysl, dále dobře vyškolená střední třída managerů a techniků a dobře disciplinovaná dělnická třída.” evropských národů na tento útvar, náš vývoz, musí počítat se zvětšeným jednotným odbytištěm ale také se zostřenou konkurencí jiných vývozních národů. Sledují na příklad, jak se Rakousko — v mnohém ohledu náš konkurent — stále více zapojuje do hospodářské jednoty Evropy. III Jestliže můj stručný a v mnohém po- všechný rozbor situace je správný, pak si musíme uvědomit, že ne odpovědi, ale již obsah a forma otázek, které si klademe o budoucím vývoji naší republiky, rozhodne o správnosti postupu. Hlavní otázka je: co umožní nejlépe návrat k jakostní, na vkusu a zručností jednotlivce založené výrobě? Zůstává ovšem nutnost řešit osud mamutích závodů těžkého průmyslu. Snad dosavadní špatné zkušenosti se znárodněním si vynutí nějaký nový systém na polovic cesty mezi účinným technickým a státním vlastnictvím. Byli jsme zvyklí, že skoro všechny podniky, jež jako elektrárny a jiné sloužily obecnému dobru, byly ve veřejných rukou. Budeme však mnsit řešit problém, které z dnes přebytečných a jen v zájmu sovětského hospodářství pracujících podniků těžkého průmyslu bude třeba prostě zrušit. To a nikoli vlastnické poměry budou státnickou zkouškou našeho hospodársko-poli- tickčho rozhodováni. To mám nejvíce na mysli, říkám-li, že kladení otázek je stejně důležité, jako odpovědi na ně. Když zjistíme, jaká výrobní struktura nám dopomůže k evropské životní míře, pak také pochopíme, že technické vedení stovek a tisíců malých a středních podniků a jejich budoucí výrobní zdatnost je podstatou úvah o sociální budoucnosti našeho státu. Teprve na druhém místě je majetková úprava. Středem všeho je pracující člověk a nikoli sy- stém, ještě méně doktrína. Zestátnění “výrobních prostředků” patří k základním principům komunistické soustavy. Heslo zní, že dělník má být pánem výrobních prostředků, které prý musí být vzaty ze soukromých rukou. Dnes se doma i v exilu klade otázka, jak naložit po odstranění sovětské nadvlády se soukromým vlastnictvím v průmyslu. Myslím, že je to falešně položená otázka. Budeme se musit ptát ne komu dát vlastnictví středních a menších podniků, ale kde nalézt odborníky, kteří vedení takových podniků převezmou s nadějí na úspěch ve výrobě a v prodeji výrobků. To bude jedna z našich největších obtíží. Vlastnictví přijde v úvahu teprve až zjistíme, že máme lidi, kteří výrobu povedou. Komunistická praxe odhalila něco, co zasvěcení u nás i všude jinde dávno věděli: že tovární budovy, naplněné nejlepšími a nejmodernějšími stroji jsou non-valeury, pokud se nedostanou do správných rukou. Nedávná minulost nám přinesla bolestné potvrzení tohoto poznatku. Sudetské kraje, jedna z neprůmyslovějších částí republiky, se staly hospodářským hřbitovem, když odešli majitelé, ředitelé, inženýři, dělníci a mistři. Stroje neměly větší cenu než staré železo a mnohé budovy jsou ještě dnes bez produktivníhc obsahu. Vlastnictví podniku nerozhoduje o jeho sociální hodnotě a významu vná rodním produktu. Opakuji: budememú daleko větší starosti s obsazením vedou cích míst než a otázkou vlastnictví, a problém bude ponejvíce tento: je bývalý majitel, který se nyní uchází o podnik, odborník, vedl podnik užitečným a úspěšným způsobem pro sebe a celkové hospodářství země? Obnova našeho hospodářství bude vyžadovat investice ze zahraničí a jíž dnes je třeba říci, že to považujeme nikoli za otázku podpory, ale za přísně obchodní transakci. Netřeba darů, ale pochopení ciziny pro nové budování státu- To znamená, že cizí investice mají být založeny na zárukách za půjčené peníze a za úrokovou službu. Jediná záruka je hospodárné a úspěšné vedeni obnovených podniků, spořádaná měna a dobře fungující sociální zařízení země. Dosaženi takového stavu předpokládá, že naše průmyslová a zemědělská výroba musí být odpolitisována a oddoktrinována, a že musí sloužit jen účelům národa. Dnešní Evropa dostala novou tvář hospodářským sjednocením. My budeme moci existovat jen jako součást Evropy a budeme se musit přizpůsobit změnám, které zatím nastaly. To je příznivé proto, že se dnes západní Evropa vyvíjí právě tím směrem, který jsme mezi oběma válkami sami navrhovali, a který jame si přáli. Dnes nemůžeme řešit společnou středoevropskou politickou a hospodářskou soustavu, ale je na nás, abychom bedlivě sledovali na příklad přizpůsobivost Rakouska k západní Evropě, zvláště dojdc-li k rozšíření nynějšího jednotného evropského trhu na tak zvanou oblast svobodného obchodu. Hned [pageend16]Z Á P IS N ÍK 17 od začátku naší hospodářské obnovy bude třeba brát v úvahu, co se zatím stalo v Evropě. Je dokonce možné, že řešení těchto problémů, jdoucích daleko přes naše hranice, bude naším prvním úko- Plánování v dnešním smyslu bude nemyslitelné. To ale neznamená, že by se mělo budovat bez plánu. Nakonec i to, co bylo zde řečeno, je již část plánováni. Ale plánovat neznamená provádět a hospodařit, znamená to dávat direktivy, usměrňovat a vést. Nebudeme si moci dovolit přepych dnešního byrokratického aparátu, který ani nyní není únosný pro československý život. Neúnosné je a vždycky bude, aby státní pokladna doplácela na ztráty podniků, což je jedním z důsledků plánování podle komunistického receptu. Plánování znamená ujasnit si cíle hospodaření a to nejen cíle hospodářské, ale především sociální. Proto také musíme nejdříve vědět, jaký má být účel plánování. Přiznejme si dnes, že to bude doba tápání než se vykrystalisuje životaschopný kompromis, sloužící lidu. Toto tápání bude tvořivé, zachováine-li si smysl pro praktický cíl. Dnes je doba kladeni otázek a je dobře dbát toho, aby naše otázky byly správně a užitečně formulo- •KDE BÁSNÍKŮM SE POROUČÍ* Zásluhou edice Sklizeň svobodné tvorby vyšla ve Švédsku jedna z nejpozoruhodnějšícll knih, jež dosud byly v exilu napsány. Má titul “Kde básníkům se poroučí”. Autor Vilém Bernard v ní píše, jak podtitulek praví, “O české literatuře za komunistické nadvlády”. Je to v podstatě historie vývoje české literatury od roku osniačtyřicátého. Čtenář se dovídá nejen o celkovém stavu poesie a prózy, zmítané diktáty režimu, ale i o osudech a vývoji některých význačných autorů: Vítězslava Nezvala, Konstantina Biebla, Františka Hruhína, K. F. Sedláčka, Glazarové, svou závětí promlouvá k událostem František Halas. Kniha zachycuje to, čemu autor říká tři období v české literatuře: prvotní stalinský režim v kulturním životě po roce 1948, závan “nového větru” po smrti Stalinově a konečně nejnovější údobí po XX. sjezdu od roku 1956. Na 105 stranách je ne vždy ncjladnčjší žurnalistickou formou shromážděno pečlivě vybrané svědectví — a pokud víme, první svědectví vůbec — o tom, čím česká literatura prošla od té doby, co my jsme opustili domov. Třeba gratulovat. K některým otázkám je však nutno vyslovit připomínky. Chybí na příklad docela zhodnocení západního vlivu na českou literaturu. Bernard správně uvádí v souvislost to, co se na poli literatury dělo v Sovětském svazu, s tím, k čemu došlo v Československu. Nelze však podle našeho soudu hovořit jen o tomto jednostranném vlivu: jestliže “kulturní linie” Moskvy se obrážela v rozhodnutích československého režimu, pak také “ženevský duch” a v ještě větší míře posjezdová “liberalisace” silně ovlivnily zaměření tvorby spisovatelů. Nejnovější vývoj pak vůbec nelze pochopit, nevidíme-li souvislost nové tvorby s oním pláštíkem, který nad nckonformními projevy v české literatuře vytváří pronikající literatura západní. Nahražení vlivu ruského vlivem západním je tak silné, že v současné době režimní kritikové vyslovují podiv nad tím, že nejnovější sovětskou literaturu téměř neznají. Je těžko říci, zda opomenutí zhodnotit tento západní vliv způsobilo, že Bernard pojal celou dosavadní historii české literatury pod napovídajícím titulkem “kde básníkům se poroučí”. Dobrá třetina této historie se totiž vyznačuje právě tím, že básníci si nedávají poroučet. Je to rozdíl subtilní, ale důležitý. Smysl titulku v člověku vzbuzuje pocit, že je to these. Lze to vycítit na příklad i na tom, že heroické a programmatic- ké projevy českých a slovenských spisovatelů po XX. sjezdu Bernard pojímá spíše jako usvědčující dokumenty proti kulturní politice režimu v předcházejících letech; nehledá v nich program, a ani se nesnaží postihnout, co vlastně ti básníci, kteří si “nechtějí nechat poroučet", ve skutečnosti chtějí. Jinými slovy knize chybí snaha porozumět tomu, čím nejnovější domácí poesie a místy i próza dýše. Jelikož pak naši spisovatelé doma sami oznámili, že se pokládají za svědomí a vůdce národa, je toto opomenutí tím vážnější. Pro širokou veřejnost, která nemá možnost se s domácí tvorbou seznamovat detailně, je však Bernardova kniha velmi cenným přínosem a pionýrským činem v oblasti dosud netknuté. — pb — REVIDUJE SE DÁL Milován Djilas je ve vězení. Míťa Hadži Vasilev, ‘Macedoňan s montenegerským srdcem’, ve vězení není. Do dvou čísel bělehradského Komunisty napsal Hadži Vasilev, jugoslávský theoretik a sociolog, o zájmech jednotlivce v socialistické společnosti. Nerozru- šili se čtenáři v Jugoslávii, nerozrušil se ani Titův režim. Rozrušil se Kreml. Hadži Vasilev ve dvou dlouhých článcích v podstatě bránil zásadu, že socialismus musí uznat individuální zájmy dělníků, že zájmy jednotlivec a společnosti nemají splynout. ‘Člověk’ bylo to slovo, které pohnulo Moskvou. Dva moskevští publicisté se vydali na pomoc rozrušenému Kremlu — Ostrovitjanov a Sobolev. Odpověděli v moskevském časopise Komunist. Opatrně, velmi opatrné bloudili perem po papíru, protože jejich úkolem bylo ukázat, že Hadži Vasilev se mýlí, ale současně také neukázat, co Hadži Vasilev napsal. Ostrovitjanov nakonec objevil, že osobní, materiální zájem dělníka v socialismu spočívá v jeho vědomí, že už nepracuje pro kapitalisty, nýbrž pro socialistickou společnost. ‘To snad stačí pro propagandu’, odpověděl Hadži Vasilev, ‘ale není to správné. Dělník v socialismu chce vyšší úroveň, chce něco od socialismu dostat. Dělník musí mít v socialismu právo hájit svůj individuální zájem. A tento zájem jc nutno považovat za něco zcela jiného než zájem společnosti.’ Sobolev, krouže perem po papíře ještě opatrněji než Ostrovitjanov, takto odpověděl: ‘Kdybychom přijali názory Hadži Vasileva, neměli bychom ani atomovou energii ani sputníky . . . ’ A na to Vasilev: ‘Společnost nesmí dávat lidem méně, než chtějí a potřebují, a dělat to pouze ve jménu socialismu, pro atomovou energii a sputníky.’ Ostrovitjanov a Sobolev dále opatrněji bloudí perem po papíře. I Hadži Vasilev píše dál. KOSMICKÝ KŘESŤAN K rozboru a smyslu Pasternakova díla a k jeho místě v ruském duchovním úsilí o obrodu lze připojit zajímavou poznámku z prostředí, odkud takový projev zní dvojnásob překvapivě. Katolický esejista Antonín H. Bradáč napsal do Duchovního pastýře (Praha, leden 1958) o ruské filosofii: “Tvořivost ruského člověka, toť bohatství nových světů, jež odhalují osudy nových dimensí života. Právě odtud vy- [pageend17]vstává základní rys ruské filosofie, její religiosně-ontologický postoj, postoj, v němž je obsažena schopnost přeměny života, o níž snil a již připravoval triumvirát vrcholných duchů Ruska, Dosto- jcvský, Tolstoj a Solověv. Dostojevský, kterého skul osud železnými pouty s vyděděnci světa v jednolitou masu, na tisícerých stránkách . . . vyzpíval ty nejtajnějši hlubiny lidské duše a dokázal, že i v tom nejopovrženějším člověku dříme ěisté lidství, které je třeba probouzet obětavou láskou. Filosofický a umělecký charakter Tol- stojňv klíčil ze západního romantismu a z jeho nespiritualistických směrů, v nichž se J. J. Rousseau našel nejplněji. Tolstoj však zašel dál než Rousseau. Vycítil Krista, který mu byl výrazem nej- vyšší lásky, řádu a harmonie. Vladimír Sergcjcvič Solověv dokonal jako umělec a filosof úsilí Dostojevského a Tolstojovo. Stejně jako Dostojevský vyšel z prostředí domácího, ruského, slovanského. B yl typickým duchem své země, té svaté Rusi, která měla všecky předpoklady ke grandiosnímu úkolu křesť anské synthesy světového názoru. Hloubka Solověvova ponoru do složitosti lidské duše i do spletitosti kulturně historických a sociálních je vpravdě jedinečná. Vladimír Solověv až do svého předčasného skonu pracoval metho- dou prohlubujících se závěrů, které pak povznášel a spojoval tmelem boholidství, živou a účinnou vírou v Boha a v člověka, obrozeného Kristem. Kristus byl mu jediným mužem pravdy, jenž sám sebou osobně obsahoval dokonalost a neměl nedostatku pravdy všeobecné.” IDEOVÝ TŮN €S. LITERATURY Pozoruhodné svědectví o orientaci a převažujícím ideovém tónu v československé literatuře podal v Rudém právu Jiří Hájek. Z jeho článku totiž čiší rozpačitost režim- ních literátů nad výsledky jejich “tvorby” — rozpačitost zvyšovaná ještě tím, že dnešní střetávání s myšlenkovými proudy nové západní literatury, pronikajícími do Československa, nad veškerou pochybnost prokazuje uměleckou bezcennost socialistického realismu po- pučové éry. Citujeme několik ukázek: “Desáté výročí Února nás ještě zastihu- je v situaci, kdy i nejcennější sily naší literatury, které vybojovaly řadu dobrých bitev za umění nového socialistického života a které si z těchto bitev odnesly nejednou i nejvíc šrámů a ran, někdy nevědí, zda se mají či nemají hlásit k oné cestě, kterou dnes mají za sebou. Nejsou si, jak se zdá, někdy jisti, zda by se neměli před různými dnešními hlasateli nových literárních mód začít omlouvat za to, že se vůbec podíleli na všech zápasech minulého desetiletí a že v nich stáli .na straně společenské revoluce. . . Prožívají pochybnosti, zda neztratili a nepromeškali umělecky řadu let právě proto, že měli vůli a uměleckou odvahu sloužit tak, jak tehdy nejlépe uměli. “Ti z mladých kritiků, kteří 8 námi ještě neprožili větší část těchto zápasů a tím méně celou jejich předhistorii, a přesto dnes pokládají za věc dobrého tónu naznačovat při každé příležitosti, že jsou schopni se zabývat současnou českou literaturou jen s jistým sebezapřením, se však nepochybně s tímto základním fondem naší poúnorové literatury budou muset nejprve seznámit, aby se 8 ním 'mohli poctivě vyrovnat. Na to jim však určitě nepostačí jejich dnešní naduté povýšenectví, s nímž klidně prohlašují většinu těchto děl prostě za “jakž takž estetisované produkty spekulativní sociologie’ . . .” O SPUTNÍCÍCH A CIHLÁCH Po léta tady na Západě podceňovali Sovětský svaz. Po měsíce nyní Západ s vervou se vrhá opačným směrem. Mávnutím ruky odmítají lidé zprávy, že v posledních měsících ztroskotala sovětská investiční politika. “Oni si s tím poradí”, odpovídají a obdivné se ohlížejí po sputnících. Nikolaj Bajbakov a Josef Kuzmin si s tím poradit nedovedou. Bajbakov je ruským plánovacím šéfem, Kuzmin vede plánování pro celý Sovětský svaz. Bajbakov oznámil v moskevské Pravdě, že sovětské průmyslové investice selhaly. Nejedno východoslovenské HUKO, ale tisíce podniků byly rozestavěny, napsal Bajbakov, a nebyly dokončeny. A Bajbakov dodal, že tyto tisíce rozestavěných podniků nikdy dokončeny nebudou, že země na to nestačí, že na staveništích hlodá zub času a myši, stroje že se odvážejí do starého železa. A nový pocit mnoha lidí na Západě, že Sovětský svaz se vším si poradí, nebyl zatím naleptán ani věcí mnohem podivnější: že po prvé po desetiletích Moskva vymazala legendu pětiletého plánu — onen fetiš a zaklinadlo, které po celou generaci sovětští lidé museli nosit na hrdlech jako sáček indiánského kouzelníka. Bajbakov a Kuzmin se ve své poslední zprávě Nejvyššímu sovětu ani jednou nezmínil o směrných číslech tohoto plánu, o úspěších a neúspěších. Sovětská pětiletka se tak snad dočkala osudu nejhoršiho: je ignorována. Bajbakov a Kuzmin dali Nejvyššímu sovětu pouze zprávu o sedmiletém plánu na léta 1959-1965, který ještě nebyl sestaven, a o dalším — patnáctiletém — plánu, ještě bezbarvějším, ještě neskutečnějším: až budu velkým, stahu se námořníkem. Tohle neznamená, jako jiné věci v minulosti neznamenaly, že se sovětské hospodářství hroutí. Znamená to, že Sovětský svaz má podstatné hospodářské potíže, že po prvé ve svém dospělém věku improvi8iijc den ode dne a hodiny. A znamená to víc: že není zdrávo ze sputníka usuzovat na všemohoucnost. Realismus neznamená přiznávat si jen škaredou pravdu. Pouze pravdu — v rovnováze a v perspektivě. —hac— VE STÍNU KOMINFORMY Od oslav 40. výročí bolševické revoluce v Moskvě se spekulovalo o tom, zda společné prohlášení komunistických stran a “mírový dokument” jsou předzvěstí nové-Komin- formy. Počátkem března se v Praze konala schůzka zástupců “některých komunistických a dělnických stran”, "která na tuto otázku dala kladnou odpoÝěďjjak sdělilo Rudě právo, “v souladu s přáním, jež vyslovili představitelé komunistických a dělnických stran na poradách konaných v listopadu 1957 v Moskvě. . . bylo přijato rozhodnutí, aby bylo po určité době v Praze zahájeno společné vydávání teoretického a informačního měsíčníku”. Zatím nebylo oznámeno, které komunistické strany se jednání zúčastnily. Úřední zpráva končila zjištěním, že zakladatelé časopisu dávají “všem bratrským stranám, jež se nezúčastnily této porady” možnost, aby se připojily se stejnými právy nebo aby se jakýmkoliv jim vyhovujícím způsobem zúčastnily vydávání a práce časopisu. Nový theorctický měsíčník, který bude nepochybně pečlivě sledovat orthodoxní linii kremelského (a pražského) komunismu, patrně přispěje k zvýšení názorového napětí v komunistických stranách jednotlivých zemí bloku a k různicím mezi režimy. Lze totiž očekávat vyhraněnější střetnutí mezi orthodoxní linií a revisionisty — a zejména polskými a jugoslávskými — kteří již-, nyní vedou pilnou debatu s Kremlem prostřednictvím jednotlivých časopisů. [pageend18]Z Á P IS N ÍK 19 DÁ SE VŮDCE VOLIT? Vydavatel Čechoslováka Josef Josten vyzval všechny české a slovenské časopisy, roztroušené po světě, aby se vyslovily k možností volby vedení exilu. — Snad někteří méně mysliví čtenáři této výzvy se zaradovali: konečně budeme mít vůdce. My si však klademe otázku, zda se vůdce dá volit? Volili Masaryka legionáři za svého vrchního velitele? Masaryk sc už jako uznávaný vůdce podrobil jen demokratické proceduře, že se dal Národním shromážděním zvolit za presidenta. Ale dejme tomu, že by byl v prosinci 1918 zvítězil názor jednoho tehdejšího politika, že ‘Masaryk by byl dobrý president Akademie věd a umění’. Dejme tomu, že by nebyl 2volen presidentem — vůdcem národa by byl přece zůstal. Nebo jiná stránka věci: Politická representace exilu skončila v nemohoucnosti hlavně proto, že nebyla schopna se o čemkoliv dohodnout, i když víme, že právě v posledních letech situace nebyla politicky našemu exilu zvláště příznivá. Volba ‘vůdce’ nejen že tyto otázky nevyřeší, ale může je na nejvyšši míru zkomplikovat. Ostatně: problém exilu není v politické representaci. Umírající český historik Vlastimil Kybal v dopise svému příteli vystihl situaci podle našeho mínění správné slovy: ‘Je to nyní doba Temna, a můžeme jen doufat, že nebude tak dlouho trvat jako v minulosti. Zatím jde o zachraňování toho, co se dá. Bude lépe, když se smíříme 8 myšlenkou, že tato generace není již generací osvoboditelů, jako byla generace Masarykova. Národ nyní nepotřebuje osvoboditelů, ale OBRODITELO, a ti se musí narodit nebo vyvinout doma, v zemi samé, tak jak tomu bylo v době Temna a později.” —an— ŠVEJK V OPEŘE Nejsme rádi, když se nám připomíná, že ostatní svět nás zná lépe jako národ Švejkův, než Žižkův. Když je Čech uveden do úzkého kroužku Američanů, nejprve se ho zdvořile dotazují, jak to vlastně bylo s Janem Masarykem. Jeden z přítomných pak zavzpomíná, že v létě 1938 jako mladý student “dělal” kajakem Dunaj z Ulmu až po Budapest a jak se mu líbila dvoudenní zastávka v Bratislavě. Po těchto zdvořilých úvodech se hovor často stočí na Haškova Švejka a český host nějak podvědomě, pudově zaujme obranné postavení. Síká si pro sebe, proč některý z našich literátů nenapsal příručku: Jak hovořit s cizincem o Švejkovi. Postoj obrany nemůže přehánět. Američan by se divil, že tento člověk se skoro stydí za dílo, přeložené do všech světových jazyků. Nakonec se nemá za co stydět. Stačí uvést věci na pravou míru. Ovšem, jsou Švejkové a jsou i jiní, kteří neumějí nebo nechtějí brát politický život tak, jak jde a proto trpí, Protektorát dal Švejkovi nové roucho, novou raison d’etre, a poúnorový vývoj tuto nutnost jen potvrzuje. Esence Švejka je přetvářka a proto jsou Švejkové všude tam, kde přímá cesta by vedla k jisté záhubě. Švejk nikdy nebyl exulant, protože nikdy necítil nutnost odejit. A přece právě v cizině nachází Švejk jako literární postava nové formy, o nichž se jeho autoru ani nezdálo. Angličané před několika léty Švejka zdramatisovali a scéna za scénou sklízela s hrou úspěchy po celých britských ostrovech. A krátce před svou smrtí v prosinci minulého roku mladý skladatel Robert Kůrka dokončil v Americe operu “Dobrý voják Švejk”. Milovníkům opery, kteří nad touto skutečností v údivu kroutí hlavou, je dobře připomenout, že nejde o operu v klasickém smyslu. Je psána pro dechovou kapelu o šestnácti nástrojích a je prvním hudebním pokusem tohoto Kůrka pracoval na zhudebnění Švejka pět let a newyorská Punch Opera měla uvést premiéru v březnu letošního roku. Po Kůrkově smrti projevila o dílo zájem newyorská městská opera a po několika měsících jednání se obě společnosti dohodly, ze se zpívanému Švejkovi dostane lepšího provedení na scéně New York City Center, kde městská opera v dubnu zahájí svou jarní sezónu. Kdo Švejka dobře zná, bude jistě v rozpacích, jak asi bude znít — ještě k tomu anglicky — z úst operního zpěváka třeba tento Švejkův výrok: “Poslušně hlásím, pane lajtnant, že ta voda měla vopravdu železitou příchuť. V Kamýku nad Vltavou jeden hostin- skej dělal pro svý letní hosty železitou vodu takovým způsobem, že do studny házel starý podkovy.” Tento výrok tam třeba nebude. Ale musí tam být jiné, podobné, protože bez nich nelze hlavní postavu ani vykreslit ani pochopit. Jak se s tímto problémem Kůrka vypořádal a zda zhudebnění Haškova díla neubere nic z vychytralosti i půvabu jeho “hrdiny”, poznáme za nedlouho na městské operní scéně v New Yorku. Nechrne se překvapit. ČÍSLA Víte, že vloni vyrobili v Česko- slovesku za pouhé tři dny přesně tolik praček, jako za celý rok 1948, za patnáct dní stejný počet ledniček a za dva měsíce zrovna tolik fotopřístrojů? A že v roce 1957 se vyrobilo za dva měsíce tolik televísních přijímačů, vyssa- vačů a elektrických kamen, jako za celý rok 1953? “Statistiky” tohoto druhu přináší březnové číslo hospodářského přehledu, který rozesílá v několika jazycích do celého světa tisková služba Československé obchodní komory. Přehled sám je novinka. Začal vycházet v lednu a na první pohled se úpravou neliší od statistických hospodářských měsíčníků západoevropských zemí. Je zřejmě projevem onoho nového ducha, který přichází do československého hospodářství po dlouhých letech téměř nepříčetného strachu z “hospodářské špionáže” v podobě re- organisace obchodu, zejména vývozu. Tato na oko “kapitalistická” fasáda dovoluje mnohé, co ještě před dvěma roky bylo nemyslitelné: čísla o vývozu nebo dovozu strojů, automobilů, oceli nebo uhlí v jednotkách, korunách, mírách nebo vahách místo dosavadních záhadných procent. Ovšem procenta jsou ještě všude tam, kde dosud straší duch “hospodářské špionáže”. A ovšem za vlasy přitaženu statistiky, které porovnávají třeba výrobu praček v roce 1948 s jejím rozmachem o devět let později, jsou jen nejapným pokusem o odpověď na velmi účinné americké statistiky, z nichž se soudružka v továrně za Železnou oponou čas od času dovídá, že její kolegyně v Chicagu potřebuje pracovat jen čtvrt hodiny, aby si vydělala na pár nylonových punčoch. Mezi zajímavějšími informacemi v březnovém přehledu jsou tyto: zanedlouho opustí dílny milióntá Jawa, vyrobená po druhé světové válce; výroba motocyklů v Československu převýšila jak britskou tak německou, a vloni jich bylo vyvezeno přes osmnáct tisíc; Čedok letos pořádá 21 druhů zájezdů, mimo jiné do Šanhaje a Pekinu přes Moskvu — s Májovým průvodem na Rudém náměstí jako hlavní atrakci — a do Indie, Burmy a Egypta, zase přes Sovětský svaz. Jejich cena není naštěstí uváděna, ani v korunách ani v dolarech. [pageend19]Z Á P IS N ÍK 20 T R A IT -C A R R E D E V E L O P M E N T C O R P . 372 ST. CATHERINE STREET WEST SUITE 308 — MONTREAL Que. t el . u n 6-6814 Máte-li v úmyslu investovati málo penes s velkým výdělkem — obrať te se s důvěrou na naše zástupce, kteří vám rádi poradí. Investice pouhých sto dolarů stačí vám k tomu, abyste se stali majiteli vlastního domova v jedné z nejlepších části montrealského okolí. ZÁPISNÍK 1958 c/o UNIVERSUM PRESS CO. 15 Vandcwater Street, NEW YORK 38, N. Y. — USA Return postage guaranteed F U R S T U D I O I N C . 372 ST. CATHERINE STREET WEST SUITE 308 — MONTREAL Que. Výroba všech druhů kožešinových výrobků evropských i amerických stylů — Všeobecně uznávaná vedoucí firma v Montrealu — Výhodné platební t el . UN 6-6814 podmínky na základě osobní dohody. [pageend20]