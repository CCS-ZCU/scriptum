Kanadský Sokol Canadian Sokol x věstník Sokolské župy Kanadské newsletter of Sokol Canada činné v rozvoji tělesné a duševní zdatnosti s výchovou mravní od r. 1911 promoting physical and mental fitness with moral education since 1911 „Věčný ruch, věčná nespokojenost!" Ročník ♦ Volume: 19. Únor ♦ February 2003 Číslo ♦ Number 1. Opravují se dějiny? „České listy" vydávané v Praze jsou, jak je v tiráži uvedeno, časopisem, který „vychází s podporou Ministerstva zahraničních věcí České republiky a je zasílán na velvyslanectví České republiky a krajanským spolkům v zahraničí". V čísle 10/2002 tohoto časopisu byl uveřejněn článek „Vlado Clementis — výročí narozenin" v němž bylo uvedeno: „Jméno Vlado Clementise mnoha současníkům již vůbec nic neříká. Přesto je to jméno, které obžalovává totalitní režim komunismu i po padesáti letech." Jeho jméno má však být, pokračuje se v článku, „připomenuto zejména krajanům, kteří v době po roce 1948 odcházeli z tehdejšího Československa. To jméno se řadí ke jménům jako byl Jan Masaryk: ve jménu stejného pojetí demokracie zemřel on, ale i Vlado Clementis". V článku Českých listů nebylo ani slovo o tom, že Vlado Clementis byl od roku 1925 fanatickým ,nem Komunistické strany Československa, spolu s Rudolfem Slánským, Otou Šlingem, Bedřichem Reicinem, jedním z nejbližších spolupracovníků Klementa Gottwalda, ani slovo o tom, že byl hlavním iniciátorem komunistické revolty skupiny několika set vojáků, kteří po příjezdu do Anglie v červenci 1939 odmítli uznat čs. vládu v exilu a odepřeli bojovat proti nacistickému Německu, ani slovo o tom, že ve funkci státního tajemníka v ministerstvu zahraničí bylo po válce jeho úkolem „hlídat" Jana Masaryka a že již tehdy, zejména však po smrti Masaryka, jako ministr zahraničí komunistického Československa, zcela podřídil čs. zahraniční politiku zájmům Sovětského svazu. Jde vskutku o „stejné pojetí demokracie", nebo se „opravují" dějiny? • V minulém čísle našeho věstníku byl uveřejněn článek v prosinci minulého roku zesnulého náčelníka České obce sokolské bratra Vratislava Svatoně. Uvedl v něm, že jestli je třeba v České republice udělat za něčím tlustou čáru, tak je to za spartakiádním obdobím komunistické minulosti, za „těmito, dnes již historickými procesy a naopak pak jednoznačně ocenit vědeckou, odbornou a tvůrčí činnost v oboru pohybové skladby a v ní vedoucí roli br. Jiřího Žižky" a dodal k tomu, že „Česká republika za tuto světově ojedinělou masově společenskou činnost obdržela vyznamenání UNESCO a Mezinárodního olympijského výboru". Z jeho článku se dalo rovněž usuzovat, že spartakiádní skladby byly vlastně holdem sokolstvu; např.skladba mužů složená i > Československou spartakiádu 1990, „schvalovaná pod vedením bratra J.Žižky" byla, jak uvedl, „mj. holdem slavným prostným Pecháčkovým (1938) a Medunovým (1948)". Svým článkem chtěl také sestry a bratry v zahraničí „ubezpečit, že na cvičitelských srazech se po' celá sedmdesátá a osmdesátá léta normalizace zpívalo a pochodovalo na sokolské písně a historie a myšlenky Sokola patřily našemu myšlenkovému zázemí". Za dvacet let normalizace v Československé socialistické republice se na cvičitelských srazech vystřídalo několik tisíc cvičitelů. Je podivuhodné, že tito, dvacet let pod vedením bratra J. Žižky na sokolské písně pochodující a zpívající cvičitelé, k jejichž myšlenkovému zázemí patřily historie a myšlenky Sokola, se neprojevili na ustavujícím sjezdu obnovující se ČOS 7. ledna 1990, že 5.-9.července 1990 nezpívali a nepochodovali na sletu v Paříži, že jsme je, ani bratra J. Žižku, neviděli zpívat a pochodovat na sokolské písně na sokolském setkání 13.-16. července 1990 v Praze, že se ani později neprojevili. Podivuhodné je také, že Česká republika obdržela vyznamenání UNESCO a Mezinárodního olympijského výboru za světově ojedinělou spartakiádní masově společenskou činnost; až dosud jsme se totiž domnívali, že po vzniku České republiky v roce 1993, již v republice žádná spartakiádní činnost nebyla. Jde vskutku o „tlustou čáru za spartakiádním obdobím", nebo se „opravují" dějiny? Praise for V. Clementis and spartakiads lead to a question whether we are witnessing attempts at “corrections” of history. [pageend1]Kanadský Sokol • Sokol Canada - 8 - Únor • February 2303 í ZAHRANIČNÍ OBEC SOKOLSKÁ • Župa Švýcarská ŽUPNÍ „cvičitelská neděle”, pořádaná 10. listopadu 2002 v tělocvičně Gersag v Emmenbrúcke za účasti 70 cvičenců všech složek, byla opět velice úspěšná zásluhou pečlivě připraveného a provedeného programu vedoucích, tři členů cvičitel- ských sborů ČOS, kteří přijeli z České republiky, sester M. Hrdinové, L. Rakové a bratra M. Chlum- ského. Po rozcvičce následovalo zdravotní cvičení, kondiční cvičení s výkonnostním testem, pohybové cvičení, jóga a cvičení s overbally; rušnou neděli ukončil nácvik lidového tance. JIŘÍ JORDÁN, starosta Sokola Lucern a místo- starosta župy Švýcarské, navštívil v listopadu sokolskou jednotu v Blatné, jejíž sokolovna byla značně poškozena srpnovými záplavami, a předal jednotě výnos sbírky švýcarských sokolů, téměř 60,000.- Kč, spolu s množstvím šatstva, povlečeni, hraček a dalších potřeb. Švýcarští sokolové rovněž zaslali pro vybavení sokolovny 250 židlí. SOKOL CURYCH na své prosincové členské schůzi oslavil narozeniny dvou zasloužilých členů: starosta jednoty bratr Jiří Geřábek oslavil „75“ a bratr Miloš Vydržel .80“. TRADIČNÍ sezónu švýcarských jednot zahájil Sokol Baden 18. ledna 2003; Sokol Basilej pořádá ples 15. února, Sokol Curych 1. března. • Župa Rakouská PAVEL RODT, čelný činovnik sokolstva ve Vídni, byl na 32. valné hromadě Menšinové rady české a slovenské větve v Rakousku zvolen předsedou této vrcholné krajanské organizace v Rakousku. SOKOL VÍDEŇ lll-XI pořádal, spolu s Českým srdcem, 22. prosince 2002 svůj obvyklý vánoční večírek v sále Slovanské besedy. SOKOL VÍDEŇ XII-XV pořádal 18. ledna 2003 v sále „Haus der Begegnung Rudolfsheim“ tradiční oblíbené šibřinky v národních krojích. SOKOL VÍDEŇ XVI-XVIII ukončil 7. prosince svou společenskou činnost v uplynulém roce velmi zdařilou a dobře navštívenou Mikulášskou zábavou v sále své sokolovny. • Paříž VALNÁ hromada jednoty konaná 17. listopadu 2002 vyslechla a schválila zprávy činovníků o bohaté rozmanité činnosti jednoty v uplynulém období. Po udělení absolutoria odstupujícímu výboru byl na další období zvolen nový výbor, jehož členy jsou sestry a bratři: starosta Jiří Bystrický, místostarostové Helena Kopecká a Jean-Pierre Vlach, náčelník Olivier Lichý, náčelnice Jiřina Bystrická, vzdělavatel Jarka Polanský, Nadia Viguir Oednatelka), Pierre Spoutil (pokladník), Isabelle Spoutilová (matrikářka), Zdenka Piedor (předsedkyně zábavního výboru), Jaroslav Pohůnek (správce „Sokolské louky“), Vlasta Šeflová, André Bascoulergue, Olga Griolet, Ráchel Vlachová, Sophie Spoutilová, George Švanda, Olda Lichý. Hospodářskými a účetními dozorci byli zvoleni bratři Edouard Klaus a Jeremy Vlach- Bratr Robert Rada, který byl starostou jednoty v období uplynulých 17 let, byl v uznání svých velkých zásluh o jednotu zvolen čestným starostou. 110. VÝROČÍ založení jednoty bylo oslaveno 24. listopadu 2002 v společenské místnosti na „Sokolské louce“ jednoty. Rozmanitý program slavnosti zahrnující hudební, pěvecké a recitační vystoupení, byl zpestřen lidovým souborem pana Konrádyho z Plzně a ukončen přípitkem a malým občerstvením. Součástí oslavy byla vkusná, zajímavě uspořádaná výstava fotografií dokumentující bohatou činnost jednoty v uplynulých 110. letech jejího trvání. ČESKÁ OBEC SOKOLSKÁ (ČOS) DELEGACE předsednictva ČOS uspořádala 23. října 2002 pietni výpravu do bývalého nacistického koncentračního tábora Mauthausenu v Rakousku a položila kytici k pamětní desce odhalené sokolským obětem nacismu Ústředím čs. sokolstva v zahraničí u příležitosti jeho V. sletu v roce 1982. PŘEDSTAVITELÉ ústředí a žup České obce sokolské se zúčastnili vědecké konference „Sokolstvi od 19. do 21. století“ pořádané 6. a 7. prosince 2002 fakultou tělesné kultury Univerzity Palackého v Olomouci; úspěšnou konferenci řídil prof. B. Hodaň. „NEJEN pohybem živ jest Sokol“ byl název cviči- telsko-vzdělavatelského semináře náčelnictva ČOS 11. a 12. ledna 2003 v Praze. NA mistrovství světa ve sportovní gymnastice, 20- 24. listopadu 2002 v Debrecínu v Maďarsku, získala sestra Jana Komrsková, členka Sokola Brno l„ 9. místo na bradlech a 14. místo v přeskoku. Bratr David Vyoral ze Sokola Zlín získal v soutěži mužů 23. místo v prostných. ÚSTŘEDNÍ škola České obce sokolské vydala novou příručku bratra MUDr. Tomáše Jelena „První pomoc“, která bude užitečnou pomůckou cvičitelům, trenérům a zdravotníkům sokolských jednot. PRACOVNÍ seminář organizátorů Běhu Terryho Foxe, jehož hlavní pořadatelkou v České republice je Česká obec sokolská konstatoval, že loňský, desátý ročník byl opět velmi úspěšný. Běh Terryho Foxe se v roce 2002 konal na 214 místech republiky za účasti 75,000 běžců a vynesl na účet výzkumu rakoviny celkem 2,546.000,- Kč. ŽENSKÁ otázka v Sokole byl název zajímavé přednášky dr. Anny Hogenové na srazu župnich vedoucích žen konaném 19. října 2002 v Českém Brodě. OFICIÁLNÍ delegace z Islandu v čele se zástupcem ministerstva mládeže p. E. Kristjánssonem navštívila ve dnech 24.-31. října Českou obec sokolskou. „SOKOL“, měsíčník České obce sokolské, zvýšil na rok 2003 předplatné; činí nyní 910 - Kč pro Evropu a 1.383,- pro zámoří. ŽUPA JANA MÁCHALA v Brně oslavila 9. lišto-' pádu 2002 140. výročí založení Sokola, 110. výročí župy Rastislavovy v Brně a župního zřízení na Moravě, „Sokolským setkáním“ ve velkém sále stadionu Sokola Brno I. Součástí oslav byl rozmanitý sportovní a kulturní program, tanec, společenský večer a výstava. ŽUPA MORAVSKOSLEZSKÁ zaznamenala v uplynulém roce zvýšení členské základny o 600 členů a o tři nové jednoty; župa má nyní 39 jednot s 6,500 členy. VZLET, věstník Sokolské župy Středočeské Jana Podlipného, uveřejnil v příloze dvojčísla 3-4 [2002] dva závažné dokumenty к současné rozpravě o česko-německých vztazích s vyjádřením stanoviska Sdružení historiků České republiky. ŽUPA SEVEROMORAVSKÁ uspořádala výjezdní zasedání svého výboru na ukončení oslav 140. výročí založení Sokola v Jeseníku, při němž přijal župní delegaci na radnici starosta města J. Krátký, který pak spolu s dalšími hosty navštívil sokolskou výstavu ve foyeru Městského kina. SOKOL BRNO I. vybudoval ve své tělocvičně cvičnou horolezeckou stěnu a dokončil další čás' výstavby na Sokolském koupališti vybudováním tři nových kurtů pro plážový volejbal. SOKOL BOHUMÍN postavil svépomocí čtyřdrá- hovou kuželnu a dokázal bohumínské veřejnosti, že i dnešní sokolové dovedou vybudovat dílo svými vlastními silami bez cizí pomoci. „SOKOL CUP“, mezinárodní turnaj mladších dorostenců pořádaný Sokolem Pražské předměstí v Hradci Králové, se konal v závěrečných dnech uplynulého roku za účasti 14 družstev z Irska, Polska, Slovenska, USA a České republiky. Zvítězilo družstvo koleje Greenville (USA) před družstvem juniorů Irska; dvě družstva pořádající sokolské jednoty získala 4. a 8. místa, družstvo Sokola Bydhošť (Polsko) 7. místo. ZIMNÍ běh přes Košíř, úvodní závod Velké ceny vytrvalců Olomouckého kraje, se konal 4. ledna 2003 za účasti 98 běžců. V soutěži mužů (40-49 let) zvítězil bratr Vévoda, člen Sokola Švábenice. ŽENY Sokola Vrahovice, z nichž byly čtyři pn zájezdu na slet Americké obce sokolské v r. 2001 při automobilové nehodě zraněny, uspořádaly 11. ledna 2003 oslavnou besedu к narozeninám sestry Jarmily Donthové, jedné z dvou velice vážně zraněných, jejíž rekonvalescence pokročila natolik, že se již může částečně účastnit cvičení; besedy se také zúčastnila druhá vážně zraněná sestra Míla Turnová, jejíž zdravotní stav se také již podstatně zlepšil. Oslavenku potěšily zdravice naši župy a torontské jednoty. SOKOLOVNA v Hodkovičkách utrpěla značné škody při srpnových povodních, které zcela zatopily tělocvičnu a porušily statiku budovy. Jednotě došly hned v září spontánní finanční příspěvky několika jednot župy Scheinerovy a Podlipného, jednoty Říčany i Základní školy v Jitřní. • Při uzávěrce došla zpráva, že při požárech v Austrálii, župní náčelník a náčelnice, manželé Kašpárkovi v Canbeře, vyhořeli a přišli naprosto o vše! KANADSKÝ SOKOL, věstník Sokolské župy Kanadské ♦ CANADIAN SOKOL, newsletter of Sokol Canada Vychází šestkrát ročně - Published six times per year ♦ Rediguje - edited by: Jan Waldauf ♦ Roční předplatné - Annual subscription: $ 10.00 [pageend2]