český zahraniční časopis POLYGON Jan Kristofori (na obrázku vpravo) má v Praze ateliér, nazvaný »Vox humana«, v kterém pořádá dvakrát do měsíce »večer otevřených dveří«. Vždy k němu pozve někoho veřejnosti známého z umění či literatury. Na této fotografii (ing. Pavla Císaře) je zachycen s Josefem Fouskem, který byl v ateiléru hostem 14. března 1998. O Josefu Fouskovi je zmínka také v článku Marcely Čechové na straně 44. POLYGON 3 27. dubna 1998 komentáre • názory • informace [pageend1]ČESKÝ ZAHRANIČNÍ ČASOPIS ♦ ZEITSCHRIFT IN TSCHECHISCHER SPRACHE ♦ MAGAZINE IN CZECH LANGUAGE POLYGON je pokračovatelem sloučených exilových dvouměsíčníků REPORTÉR (Švýcarsko, roč.15.) a ZÁPAD (Kanada, roč.19.). Vychází 8krát ročně v časových úsecích 6 až 8 týdnů. VYDAVATEL: Polygon Verlag (Ludvík Friede), Postfach 1737, CH-8048 Zürich-Altstetten Telefon *41-1-432 1768 ♦ Fax *41-1-433 0620. OBSAZENÍ REDAKCÍ: Ladislav J. BERAN, tel./fax *41-52-316 1042 ♦ Adresa pro listovní zásilky: Polygon, Postfach 1737, CH-8048 Zürich-Altstetten Miloš ŠUCHMA, tel. *1-613-824 7439, fax *1-613-834 8757, e-mail: suchma@intranet.ca ♦ Adresa pro listovní zásilky: Polygon (Západ), Box 9021 Terminal P.O., Ottawa, Ontario, Canada K1G 3T8 Rudolf STRÖBINGER, tel *49-4931-7525, fax *49-4931-74680 ♦ Adresa pro listovní zásilky: Dr. Rudolf Ströbinger, Ansgaristr.29, D-26524 Hage Zastoupení pro Austrálii a Nový Zéland: Mrs. Marcela Cech, 65 Kiama Av., Yeppoon 4703 QLD, Australia, Tel. *61-7-4939 7624 - fax *61-79-397 552 Administrace a inzerce: POLYGON, Postfach 1737, CH-8048 Zürich-Altstetten. Tel. *41-1-432 1768, fax *41-1-433 0620 V České republice podává informace o Polygonu pan Viktor Mojžíš, telefon 02 - 855 3672 (v čase mimo normální pracovní dobu) POLYGON JE VYDÁVÁN v těsné spolupráci s týmem českých renomovaných publicistů, žijících v různých zemích všech světadílů. (A samozřejmě také v české republice.) Vedle příspěvků stálých dopisovatelů v něm vycházejí též články dalších autorů. ♦ Předsevzetím vydavatelství a jeho spolupracovníků je nestranné a nezávislé informování čtenářů. ♦ Vydavatel, redaktoři a dopisovatelé si nečiní nárok na honorář. OBSAH ČLÁNKŮ mnohdy nevyjadřuje souhlasný názor všech spolupracovníků. PŘETISK ČLÁNKŮ a kreseb je dovolen, ale musí mít poznámku "Převzato z časopisu Polygon, Curych". SAZBA a TISK: Kooperace: Polygon Zürich, Tiskárna Mníšek (CZ-25210 Mníšek pod Brdy) a Milan Cimburek, Zürich. ROČNÍ PŘEDPLATNÉ: normální poštou CHF 50,-, letecky CHF 55,- nebo ekvivalent jiné měny. Sponzované předplatné v ČR: CZK 172,- + poštovné (v současné době 120,-CZK). Prodej za koruny je limitován dostatkem sponzorských příspěvků.) OBJEDNÁVKY odběru, změny adres a reklamace dodávek adresujte výhradně administraci na centrální adresu do Cury- chu, t.j.: POLYGON, Postfach 1737, CH-8048 Zürich-Altstetten. DOSAVADNÍ ODBĚR je nutno vypovědět písemně nebo telefonicky nejpozději při obdržení posledního předplaceného čísla. Prosíme odběratele, aby tuto zásadu bezpodmínečně dodržovali. BANKOVNÍ SPOJENÍ: Postcheckamt Zürich, číslo konta 80-60451-5, název konta: Polygon Verlag. ♦ Volksbank Hochrhein, Waldshut, Bankleitzahl 684 922 00, číslo konta 2175380, název konta: Polygon Verlag ♦ Postgirot Sverige, číslo konta 59537-1, název konta: Polygon. ♦ The Bank of Nova Scotia, 110 Place d'Orleans, Orleans, Ontario, Canada K1C 2L9, číslo konta 61176 - 0047929, název konta: Polygon. PŘISPÍVAJÍCÍ PUBLICISTÉ A VÝTVARNÍCI: BENEŠ Jan, USA/CZ ■ BRADA Zbyněk, USA ■ ČECHOVÁ Marcela, AUS - CÍCHA Vladimír, Kanada FRÝBORT Luděk, D ■ HULÍK Milan, CZ ■ JAKOUBEK Václav, USA ■ KOLÁČEK Josef, Vatikán ■ KRISTOFORI Jan, N/CH KRYSTLÍK Tomáš, D ■ KUČERA Radek, NL - LAMBERG Robert F., Argentina ■ LAMBERT Jaroslav, CH LANDERGOTT Josef, CZ ■ LEINER Zdeněk F., F ■ LOEWY Jiří, D ■ MEČŮ Jára, USA/CZ ■ NOVÁK Dušan, CZ RADKOVICKÝ Vlastimil, D ■ STIKAROVSKÝ Jindřich, RSA/CZ ■ SWINKELS-NOVÁKOVÁ Michaela, B ■ ŠTILLER Pavel, D TEPLÝ Jaroslav, NL ■ VALENTA Vladimír, Kanada - VERNER Pavel, CZ ■ ZOUFALÝ Otakar, D. ZEMĚ, V NICHŽ MÁ POLYGON SVÉ ČTENÁŘE: Alžír, Argentina, Austrálie, Belgie, Bolivie, Botswana, Brazílie, ČR, Costa Rica, Chile, Dánsko, Ecuador, Filipíny, Francie, Guatemala, Holandsko, Indie, Irsko, Israel, Itálie, Japonsko, Jižní Afrika, Kanada, Kolumbie, Liechtenstein, Luxemburg, Maďarsko, Maroko, Mexiko, Německo, Nicaragua, Norsko, Nový Zéland, Peru, Polsko, Portugalsko, Rakousko, Řecko, Saudská Arábie, Singapur, Slovensko, Španělsko, Švédsko, Švýcarsko, Uruguay, USA, Velká Britanie, Venezuela OBSAH TOHOTO ČÍSLA, DATUM REDAKČNÍ UZÁVĚRKY A DATUM VYJITÍ ČÍSLA PŘÍŠTÍHO NAJDETE NA POSLEDNÍ STRÁNCE TEXTOVÉ ČÁSTI POLYGON [pageend2]Na začátku minulého čísla jsme oznamovali, že náš dlouholetý spolupracovník Jaroslav Bohanes je upoután na nemocniční lůžko a nemohl proto napsat svůj pravidelný příspěvek do Polygonu. Dnes musíme svým čtenářům oznámit zprávu mnohem smutnější. JUDr Jaroslav Bohanes nám odešel navždy dne 13. března 1998. Základem jeho vzdělání a také životního myšlení bylo studium na brněnském klasickém gymnasiu s vynikajícími profesory. Vyučující kladli důraz na humanitní vzdělání a znalost řečí, neboťkromě obvyklých jazyků přednášeli i starou řečtinu. Jaroslav Bohanes použil poprvé svých jazykových znalostí po maturitě ve Flugmotorenwerke Kuřim jako česko-německý korespondent. Teprve po skončení války se mohl nechat zapsat na právnickou fakultu, kde také v březnu 1948 promoval. O jeho jazykové znalosti projevilo zájem ministerstvo zahraničí, chystal se na vyslanectví do Iránu, ale jeho třídní původ (otec byl úspěšný brněnský podnikatel) odjezdu za hranice zabránil. Proto odešel do Prahy, kde pracoval v zahraničním obchodě, ale pouze v tuzemsku. V roce 1952 se vrátil do Brna a přednášel na filosofické fakultě ekonomii. Věren ideálům první republiky podporoval jednu ilegální skupinu a v roce 1954 byl spolu s několika přáteli zatčen a odsouzen pro velezradu a špionáž do vězení na 12 let. Po návratu z vězení na amnestii v roce 1960 pracoval několik let manuálně, ale pak mu opět pomohly jeho jazykové znalosti a uplatnil se až do odchodu do důchodu ve výzkumném ústavu INCOTEXT a agentuře Rapid. Při tom pilně překládal technické i humanitní texty do a z němčiny, angličtiny i francouzštiny. Teprve po roce 1989, kdy skončila komunistická diskriminace, mohl využít také svých znalostí historie a politiky. Stal se spoluzakladatelem Mezinárodního politologického ústavu Právnické fakulty Masarykovy university, ihned po změně vlády v listopadu 1989 pořádal přednášky a vydával spisy o politice. Rovněž navázal styky s bývalými spolužá- ky-emigranty, kteří ústav podporovali nejen svými přednáškami, ale i finančně. Od roku 1990 redigoval politickou část měsíčníku „Budování státu“, který se od 1. ledna 1997 změnil na dvouměsíčník „Česká politika“. Podobný přehled vývoje politiky v České republice psal i pro exilový časopis Polygon, který vychází v Curychu. JUDr Jaroslav Bohanes (*1922) patří ke generaci pronásledované nejprve válkou, později diktátorským režimem, pro níž listopad 1989 již přišel příliš pozdě, než aby se její příslušníci mohli plně uplatnit. Dušan Nnvák POLYGON 3/1998 1 [pageend3]Březen 1998 v České republice Politický přehled JOSEF LANDERGOTT Politiku v průběhu března charakterizovalo první zahřívací kolo stran před vypuknutím volební kampaně a nejméně dvě mezinárodní ostudy. Zato byl konečně zahájen dlouhý proces vyjednávání a příprav na vstup do EU. Lidé, kteří si ani trochu neoblíbili postavu Smutného muže v podání ing. Miloše Zemana, našli nyní zalíbení v jeho neohrabaném vystupování v tzv. bamberské aféře. Blížící se konec mandátů pro velkou část poslanců sněmovny rychle ubírá na její výkonnosti: lidoví zástupci, pokud nejsou partajně dobře zapsáni, si už hledají práci. Parlament a vláda *** Sněmovna zasedala v březnu až na jeho konci. Existenční nejistota a nezájem začínají mezi poslanci znetvářet pracovní morálku. Poslanci odmítli zprávu ministryně zdravotnictví Zuzany Roithové o omezování počtů nemocničních lůžek a odhlasovali protichůdné usnesení o pozastavení výběrových řízení, i když se tak dostali do rozporu se svým vlastním loňským rozhodnutím. Proti hlasovali komunisté, repové, ČSSD, ale také někteří z ODS (překvapená Roi- thová: „Je to stupidní usnesení“). Pro nízký počet přítomných poslanců se poslanecká sněmovna nedokázala usnést na tom, zda schválí či neschválí zprávu ministra Karla Kůhnla o vládní proexportní politice, ačkoli si ji objednala. Rovněž rozprava o zákonu o registrovaném partnerství homosexuálů začala bez většího zájmu poslanců, neboť už byl pátek. Odpor k návrhu nakonec ale převládl. Nejvulgárněji to vyjádřil lidovecký poslanec Pavel Tollner: „Buzerant určitě nejsem.“ *** Ve Valdštejnském paláci, sídle Senátu, uzavřely během zasedání historickou dohodu kluby ČSSD a ODS. Snadno prosadily kratší rozpravy k ústavnímu zákonu o zkrácení volebního období stávající Poslanecké sněmovny a odhlasovaly i zákon samotný. Dohoda ODS s ČSSD byla dokonalá, neboť téhož dne byl Senátem odvolán jeho místopředseda Vladimír Zeman, který je nyní v Unii svobody (předtím byl v ODS). Zbývající senátoři se cítili podvedeni, ale hlavně „převálcováni“. * Možnost velké koalice nikdy nebyla a není utopií, stačí se dohodnout: stejně jako v případě Poslanecké sněmovny, senátoři ODS a ČSSD ve snaze dostat zákon o předčasných volbách k podpisu na Hrad co nejrychleji, museli v ten čtvrtek jednat rychle - v pátek by v jednacím sálu pravděpodobně už nebyl dostatečný počet představitelů lidu a na zákon by se čekalo další měsíc. Senát přijal rezoluci proti porušování lidských práv v Číně a na podporu autonomie Tibetu a vyzval vládu, aby totéž prosazovala v jednání s komunistickým režimem v Pekinu. — Překvapivé rozhodnutí po zdrženlivosti vlády a Poslanecké sněmovny. Senát se tak ukázal jako další subjekt české zahraniční politiky, a to dosti progresivní. Mandátový výbor Senátu udělil pokutu 15.000Kč Janu Kavanovi za obstrukce po své opilé jízdě Malou Stranou v posledním týdnu ledna. Stínový ministr zahraničí na 2 POLYGON 3/1998 [pageend4]svou omluvu pouze breptal, ale osobní odpovědnost ponechal na druhých (zřejmě na základě úvahy: „přeci si kvůli pár sklenicím sám nezničím kariéru“). Klub ČSSD pak stáhl Kavanovu kandidaturu na člena parlamentní delegace u Evropského parlamentu, o což dlouho a neúspěšně usiloval. ** * Vláda Josefa Tošovského, uskupení ad hoc, které nemuselo existovat ani minutu a dnes už mohlo být po volbách, zahájila na konci měsíce v Bruselu vyjednávání o vstupu do Evropské unie. České vyjednavače povede náměstek ministra zahraničí Pavel Telička. Ústředním vládním vnitropolitickým rozhodnutím v březnu bylo konečné vyčíslení výše dalšího deregulačního kroku v cenách energií pro domácnosti a bytových nájmů. Tošovský ještě před rozhodnutím kabinetu, avisovaným ostatně ve vládním programu, jednal s předsedou Českomoravské komory odborových svazů (ČMKOS) Richardem Falbrem, kterýje resolutně protijakémuko- li zdražování cen energií a nájmů („doba ochoty ke zdražování je pryč“). Po zasedání triparity bylo výsledným kompromisem zdražení elektřiny o 24%, plynu o 27% a průměrného nájemného o 27% (ale např. v Praze o 41%), poněkud zdviženy ale byly důchody. Expremier Klaus: „Celých osm let jsem se musel denodenně potýkat s odporem Falbra a jeho předchůdců k jakékoli deregulaci nájemného a cen energií. A teď ho slyším, že doba deregulací je už pryč!“ * ČMKOS nebude pořádat před volbami žádné protivládni protidrahotní akce, ale členským svazům to nezakazuje. Falbr: „60% lidí bere méně, než činí průměrná mzda.“ Vláda schválila svůj harmonogram dalších privatizací do konce volebního období (některé důlní společnosti, Paramo, Aero) a rozhodla o dalších menších restitucích církevních objektů katolické církvi (mj. zbytkový pozemek Strahovského kláštera). Později se zabývala i harmonogramem reformy státní správy, podle níž by se volby do vyšších územně samosprávných celků měly konat v roce 2000. Vláda konečně uskutečnila prodej státního podílu v IPB japonské Nomuře. Projednala zprávu o postupu státu v boji s rasismem a xenofóbií. Podle ní se má zařadit do učebních osnov policejních škol extremismus, aby se „budoucí policisté naučili zasahovat proti rasismu a xenofóbii“. - Xenofóbie, čili strach z cizinců, ale není zločinem ani extremismem. Vláda by si nejprve měla rozmyslet a formulovat, co vlastně chce, a pak teprve o tom poučovat policisty. Josef Tošovský vyloučil možnost, že by byl mužem, „který povede ČR do EU“ a také to, že by vstoupil do Unie svobody. Zato ministr-mluvčí vlády Vladimír Mlynář nabídl kabinetu svou demisi, neboť mezitím přestal být bezpartijní. Byl však kolegy pověřen vedením svého resortu až do začátku volební kampaně. - Přechod tohoto žurnalisty mezi politiky byl uvítán poněkud rozpačitě: jestliže předtím spojoval novinářské zájmy se zájmy určitých politických vaš- nostů,jak se bude nyní chovat v obráceném gardu? *** V prvním týdnu března přiletěl inspi- círovat generální tajemník NATO Jayier Solana. Od presidenta Havla obdržel Rád Bílého lva, setkal se s českými politickými celebritami a podivil se nad tím, že Zeman trvá na referendu a Kavan se Špidlou dokonce vstup do NATO zpochybňovali („co kdyby země NATO vstup ČR ratifikovaly, ale ČR v referendu řekla ne?“). * V březnu odsouhlasily zákonodárné sbory Norska a Německa rozšíření NATO o Polsko, Maďarsko a ČR. V Praze ujišťoval podporou řecký premier Kostas Simitis. Z Rakouska přijel do Prahy předseda Národní rady Heinz Fischer a s českými představiteli hovořil o největším problému vzájemných vztahů, o postojích k atomové energii. Současně se v Táboře vzájemně ujišťovali o podpoře při vstupech republiky do EU a Rakouska do NATO resortní kolegové, ministři obrany Werner Fasslabend s Michalem Lobkowiczem. Naopak Petr Pit- hart navštívil v čele senátorské delegace Rakousko a na setkání s krajany slíbil, že příště už určitě i oni půjdou k českým parlamentním volbám. Ve Vídni s resortním kolegou Wolfgangen Schůsselem jednal ministr Šedivý, ale Rakušanům leží český jaderný program hodně v žaludku. Koncem měsíce totiž ministr životního prostředí POLYGON 3/1998 3 [pageend5]Martin Bartenstein v souvislosti s rozšiřováním meziskladu jaderného odpadu v Dukovanech z Vídně vyhrožoval, že „Rakousko promítne otázku jaderných elektráren v zemích střední a východní Evropy do rozhovorů o rozšíření EU“. - K tomu budiž podotknuto, že část vlastní spotřeby elektrické energie Rakousko dováží např. z Bavor a z Ukrajiny a v obou případech jde také o elektřinu vyrobenou v jaderných elektrárnách. Ministr zahraničí Jaroslav Šedivý po setkání s presidentem Havlem oznámil přehodnocení vztahů se Slovenskem v situaci, kdy se v první vlně jednání o vstupu do euroatlantických struktur neúčastní Bratislava. Vztahy Mečiarovy vlády k dnešním představitelům českého státu se po odstoupení Václava Klause opět zhoršily. Proto také jako svou první zemi po nástupu do svého čtvrtého presidentského období navštívil Václav Havel 10. března Polsko. S presidentem Aleksandrem Kwasniewskim a ministrem zahraničí Bronislawem Geremkem vyjádřili znepokojení nad vývojem na Slovensku, za což se mu z Bratislavy od vládních, ale i nevládních politiků dostalo ostrých odpovědí a oficiálních protestů. Slovenští politici kupodivu sepsuli pouze Havla („hye- nismus“). - Zdá se, že od jeho návštěvy v Bratislavě 1991 se nic nezměnilo a odpor k osobě Havla na Slovensku, jeden z momentů rozpadu ČSFR, je už nepřekonatelný. V Londýně se 11. března současně vyskytovali Tošovský, Klaus i Zeman, ale každý jinde. Současný, bývalý a pravděpodobný premier každý svým jazykem přesvědčovali o stabilitě ČR a tak zase společně drželi páky oněch příslovečných pump státu, do něhož teče. Zeman hovořil o sociálně demokratické budoucnosti Evropy. Hodně prý Čechy zaspaly, hlavně adaptace na legislativu je pomalá. Zúčastnil se spolu se svým místopředsedou Svobodou setkání s podnikateli a ujišťoval o bezpečí investic do českého průmyslu. Tošovský a Šedivý byli na úvodním zasedání tzv. Evropské konference, kde u jednoho stolu poprvé vedle sebe zasedli představitelé 15 států EU s 11 usilujícími o vstup do Unie. Jediným výsledkem konference, která se bude scházet jednou za rok, bylo zřízení mezinárodního teamu expertů pro boj s narkotiky, terorismem a organizovaným zločinem vůbec. Na velvyslanecký úřad při NATO a EU v Bruselu nastoupil na začátku měsíce Karel Kovanda, první velvyslanec ČR u OSN a krátce náměstek ministra zahraničí. - Zvláštním zpravodajem OSN pro lidská práva v bývalé Jugoslávii byl jmenován bývalý federální ministr zahraničí Jiří Dienstbier. Nahradí bývalou finskou ministryni obrany Elisabeth Rehn. Americké velvyslanectví zakázalo svým občanům pobyt v hotelích, jejichž vlastníkem se stala Corinthia Group, protože je kontrolována libyjským kapitálem (např. hotely Forum, Panorama, Černigov atd.). Majitelem Corinthie je maltézská rodina Pisani. Alfred Pisani, předseda představenstva společnosti, osobně v Praze vysvětlil, že jeho rodina vlastní v Corinthii 52%, libyjská investiční společnost jen 48%. Britské velvyslanectví žádný zákaz pro své občany nevydalo. Informaci nepřinesly žádné noviny, pouze časopis Prague Business Journal, vycházející v Praze. BIS zaspala, resp. vládu neinformovala, i když český zákon porušen nebyl. - Vše nasvědčuje tomu, že pro Bezpečnostní informační službu se na místo Karla Vulterina hledá nový ředitel. Jablečná válka s Bruselem Čtrnáct dnů před slavnostním zahájením vstupní procedury do Unie schválila Rada ministrů zemí EU k 1. dubnu pozastavení platnosti preferenčních celních sazeb pro některé agrární dovozy z ČR (vepřové maso, drůbež a ovocné šťávy) a odrazila tak nedávné snížení dovozních kvót pro jablka z EU do českých zemí (ale nikoli ze států třetích). Podle ministra průmyslu a obchodu Karla Kůhnla jde o neadekvátní odvetné rozhodnutí, podle Josefa Luxe to je neopodstatněný krok, prosté odvetné opatření: „Kdyby v otázce dovozů jablek vláda neustoupila, tak zítra by se to netýkalo jen jablek.“ Lux chce jednat a přitom ale nic rušit. Předpokládá, že „diktát EU“ sníží v Čechách důvěru v Brusel a že takhle EU nemá právo jed4 POLYGON 3/1998 [pageend6]nat. Exemplární tvrdosti nezabránila ani předcházející jednání Tošovského a Šedivého. Kvóty českého exportu jsou nižší než jednodenní spotřeba v ČR (u vepřového masa 5000 tun ročně, celkově se v ČR poráží ročně 360 tisíc tun). Ztráty EU budou podle jejích činovníků podstatně větší. - Bruselská lekce po fiasku české jablečné diplomacie a následný postoj vlády navozují u českého konsumenta a voliče dojem, že nápad dávat se dohromady s bruselským spolkem není asi pro Čecha to pravé ořechové. Strany „Stranou měsíce“ byla tentokrát beze sporu ta, která sídlí v Lidovém domě. Předvolební prognosy sice počítají u ČSSD s nejvyšším počtem odevzdaných hlasů, ale zase ne s tolika, aby si Zemanova strana mohla vybrat jen jednoho koaličního partnera. ČSSD Miloš Zeman předložil pět svých bodů do voleb: odpolitizování státní správy, „čisté ruce“ (zřízení finanční policie a prokuratury, majetková přiznání), chce vládnout pro dolních deset milionů, nikoli pro horních deset tisíc, chce podporovat drobné a střední podnikání, jasně formulovat vládní proexportní a průmyslovou politiku a zřídit nová pracovní místa pomocí veřejných prací. Velkou změnu doznal postoj ČSSD ke způsobu, jak vstoupit do NATO. Trvající Zemanův požadavek uspořádat ke vstupu do NATO referendum a slovní přestřelka mezi Zemanem a Havlem (viz dole) navodila v poslaneckém klubu ČSSD změnu atmosféry. Předseda klubu Stanislav Gross 10. března oznámil, že klub podpoří vstup do NATO, aniž by k tomu žádal referendum. Zeman byl v době hlasování už na cestě do Londýna (viz výše). Po návratu přesto nevyloučil uspořádání referenda a zopakoval snahu ČSSD o zavedení ústavního zákona o referendu (jakémkoli). Byl to zlom v chování poslanců ČSSD a provokace pro členskou základnu. O několik dnů později, již v době bamberské aféry, postoj svých poslanců schválilo předsednictvo UW ČSSD. Bamberská aféra Česká televize odvysílala v pondělí 16. března v pořadu Nadoraz údaje o schůzce Miloše Zemana, Karla Machovce a Jaroslava Vlčka v roce 1995 v bavorském Bam- bergu s čechošvýcarskými podnikateli Janem Vízkem, Miroslavem Jiravou a Miloslavem Kočárkem, bývalým velvyslancem ve Švýcarsku, s nimiž měli podepsat za ČSSD společné memorandum s datem 29. září 1995. V něm se vyjadřovala ochota strany přibrat do českých státních orgánů jako poradce nebo její členy „švýcarskou“ stranu za vysokou finanční podporu do volební kampaně ČSSD ve výši 15 až 20 milionů CHF (vytvořit komisi pro strategická rozhodnutí a vývoj, místa v ČNB, ministerstvu hospodářství, privatizaci, FNM). Představitelé partaje, která chce přijít do vlády s čistýma rukama, sice již tehdy přerušili styky s podezřelými obchodníky, papíry prý zničili, ale svědectví zůstalo (kuriosně v němčině, ačkoli nikdo ze zúčastněných není Němec). Protože na kameru každý z nich vypovídal jinak (pouze Machovec si vzpomněl, Zeman jen částečně, Vlček popíral, že by u něčeho v Bambergu byl), vzbudilo to všeobecné pozdvižení. Podle Zemana jde o falsum a plánovanou provokaci, Gross ale v první reakci požadoval projednání stranickými orgány. Z politických oponentů např. Jan Ruml hovořil o „omezování suverenity země“ a požádal Zemana, aby zvážil své setrvání ve funkcích předsedy ČSSD a PS. Zkraje všichni všechno popírali, Machovec byl po celý týden privátně v Moskvě, ale vzkázal, že nepotvrzuje totožnost obsahu materiálu, který mu předložili redaktoři ČT, se zápisem, „kterýjsem zjednání zpracoval“ (když mu ale - a současně všem divákům - následující pondělí ČT promítla ne- sestříhaný záznam rozhovoru s ním, vzal svou výhradu zpět). V průběhu týdne se už Zeman vzpamatoval a vyrazil do protiútoku: že by „tento styl volební kampaně“ mohl být Jednoznačně v zájmu US“ a v její režii, neboť měla možnosti se k podobným informacím dostat (protože Ruml byl ministrem vnitra). Jan Ruml: „Absurdní obvinění, nemíním se prostě jaksi pohybovat v myšlenkových sfé- POLYGON 3/1998 5 [pageend7]rách pana Zemana.“ Advokátem partaje v kauze je Jiří Teryngel, který podal trestní oznámení na neznámého pachatele za spáchání sabotáže, tj. rozvracení ústavních pořádků republiky. Zeman předal dokumenty k prozkoumání řediteli BISu Karlu Vulteri- novi. CT prý uváděla neověřené informace a ČSSD dá podnět Radě pro tv-vysílání. Špidla: „Pořad je porušením veřejnopráv- nosti.“ Poslanecký klub a vedení strany se postavily v hodině nejtěžší za Zemana a celou záležitost berou představitelé Lidového domu za pouhý předvolební tah konkurence. První obětí aféry se stal bývalý místopředseda Karel Machovec, kterého středočeská ČSSD nezařadila na kandidátku, že prý poškodil jméno strany (zato Zemana severomoravská partajní sestra učinila volebním leaderem). Stanislav Gross mu k tomu ještě připočetl zlobivost v loňském parlamentu při hlasování o rozpočtu a v partaji, zkrátka to dostal i s úroky. Zeman bude pátrat po autorovi a měsíc se k aféře nebude vyjadřovat. Požádal novináře o „moratorium“, že prý si dal bobříka mlčení. - Jak vidno, měří vedení ČSSD dvojím metrem, ačkoli si ručičky ušpinil i předseda strany. Předseda Strany zelených Emil Zeman bamberskou kauzu obohatil o další prvek. Jaroslav Vlček, tehdy v roce 1995 ještě předsedajeho strany, sháněl peníze projiný politický subjekt a zelení prý mají doklady o tom, že k tomu použil jejich peníze, za něž s sebou vozil i představitele ČSSD. Na rozdíl od svého „zeleného“ jmenovce si „rudý“ Zeman myslí, že jde o „naivní pokus zviditelnit jednoprocentní stranu“. Vlček obvinění své bývalé strany popřel a zelení zažalují Vlčka o náhradu škody. Podle stranického odborníka na tajné služby Jaroslava Bašty nese bamberská aféra znaky „sovětské školy“ a byla prý vy- fabrikována kdesi na Východě: „Komu vadí vstupování do NATO?“, ptal se Bašta, zřejmě v souvislosti se změnou kursu ČSSD v této otázce. Aféra se prý podobá tomu, co před časem Klaus nazval „mediálním atentátem“ na ODS, stejně jako snaha destabilizovat velké české strany. Čechošvýcarského podnikatele Jana Vížka se dotklo to, že ho Zeman nazývá hochštaplerem a psychopatem, a proto trochu připepřil: poslové prý do Prahy tehdy před volbami 1996 třikrát přivezli po 120 tisících franků, o čemž zatím Zeman neinformoval. Vysvětlil, proč vše zveřejnil: „Udělal jsem to záměrně, aby nepřišel Zeman k moci.“ Cesty kurýrů z Prahy měl organizovat Vlček a zanechaly prý po sobě v Bernu různá svědectví. Vížek prý drží originál dohody se zvukovým záznamem. O politicích z ČSSD Vížek uvedl: „Jestliže dnes říkají, že to byla provokace, jsou tedy pěkní blbečkové, když se nechali nalákat.“ Německy psaný originál vysvětlil: „Zastupoval jsem anglogermánskou skupinu, které by český text byl k nepotřebě. Myslíte, že by moji nadřízení dali 360 tisíc franků na nějaký kus papíru“? S koncem měsíce se začal rozpomínat i poslední z „bamberských“, Jaroslav Vlček. Prý potřeboval získat čas, protože nebyl varován ze strany Zemana či někoho jiného. Zato uvedl, že důkazy o bamberské dohodě leží v Lidovém domě - originály bankovních garancí ve výši asi deseti milionů franků. Ty měli obdržet Zeman a Machovec na setkání s podnikateli v Bambergu a že garance viděl později v rukou slavného Zemanova poradce Miroslava Sloufa. * Ačkoli politici dostali Zemanovu hlavu naservírovanou na stříbrném podnosu, nejeví o ni zájem. Zeman i ten jeho bobřík šílejí - takhle naletět. Bude muset po volbách uvolnit místo na předsednickém stolci Lidového domu, nebo se bude držet zuby nehty a mít hrůzu z každého dalšího zazvonění pošťáka? ODS Na rozdíl od ČSSD prožívala Klausova strana měsíc relativního klidu. Ze závětří menší pozornosti medií ODS vytrhla až informace, že místopředseda strany a primátor Českých Budějovic Miroslav Beneš byl zažalován poslancem ČSSD Václavem Svobodou za to, že prý neoprávněně podepsal dodatky smluv na přestavbu radnice a že radní mylně informoval, čímž náklady vzrostly o několik desítek milionů korun. V Poděbradech začátkem března na setkání se starosty zvolenými za ODS (zůstala 6 POLYGON 3/1998 [pageend8]jich ve straně většina) formuloval Klaus čtyři programové „artikule“ strany: nezpo- chybnitelnost vlastnictví, levný stát, nezadlužená budoucnost a ne neomezenému přerozdělování. Bývalý výkonný místopředseda Libor Novák byl po 40 dnech propuštěn z vyšetřovací vazby. Je prvním vězněným českým politikem po roce 1993. Unie svobody Republikový výbor unionistů vyzval ke spolupráci na pravici a znovu odmítl povolební koalici ČSSD. Jan Ruml se rozhodl ve volbách nekandidovat, bude se věnovat jen partaji. Zato do voleb půjdou jako krajovi leadeři všichni dnešní ministři, včetně bez- partajního Kíihnla. Vladimír Mlynář potvrdil očekávání a vstoupil do US. Také si postěžoval na to, že mu Klaus před rokem mezi čtyřma očima vynadal „do sviní“, což ale bývalý premier popřel. - Zajímavé uplivnutí. Proč to udal až nyní, když tehdy měl k dispozici týdeník Respekt? - Odchod z US a z politiky vůbec naopak oznámil bývalý ministr sociálních věcí a krátce vnitra Jindřich Vodička. Je nespokojen s programem strany, který považuje za nekonkrétní. Snahu Josefa Luxe po odtržení US od ODS, když požadoval distanci unionistů od spolupráce s ODS, odsoudil Klaus: „Na případnou povolební spolupráci s lidovci jsme připraveni, jestli s panem Luxem, je otázka jiná.“ Později se Ruml s Luxem dohodli na neútočení před volbami. - Vydrží? Lux se tak znatelně odchýlil od svého dlouhodobého kurzu na ČSSD, a to ještě před aférou s bamberským memorandem. Jaromír Talíř, bývalý lidovecký ministr kultury, nepovažuje za nutné pakt o neútočení uzavírat „a už ne vůbec jen s jednou stranou“. Koncem měsíce předložila US svůj volební program. Požaduje stabilní politiku jako občanskou službu, chce změnit volební systémy do Senátu i Poslanecké sněmovny: poměrně do Senátu, většinově do PS (tedy obráceně než dnes - v době roztříštění pravicového bloku jistě odvážný návrh). Uni- onisté chtějí vnést světlo do kapitálových trhů a do podnikání, spravedlnost, solidaritu a odpovědnost do sociálních systémů, do vzdělání pro 3. tisíciletí internet do každé školy, samosprávu regionům a obcím a chovat se k přírodě tak, aby ji mohli předat dětem. Program obsahuje prvky od Clintonových amerických demokratů a vyjádření Luxovo, že US má blíže k ČSSD než lidovci, má racionální základ. KDU-ČSL Josef Lux vyloučil povolební spolupráci s ODS, ale nadále by se mu líbila koalice s ČSSD a US. Zároveň si udělal dopředu alibi pro případ, že někdo před volbami něco vytáhne na něho nebo na partaj: „Určitě se nás někdo pokusí očernit, ale ještě o tom nemám důkazy...“ Lidovci koncem března v Zahrádkách u České Lípy konali další programovou konferenci, na níž hovořili o snižování přímých daní, popř. o zrušení daní darovací a dědické, a o zvýšení daní nepřímých. Strana si také přeje více zemi otevřít zahraničnímu kapitálu. Jiří Vacek odstoupil z lidovecké kandidátky v severních Čechách pro komunistickou minulost bývalého poslance za Levý blok Ladislava Bodyho, kterého sem zařadilo vedení strany. Protestuje i řada dalších lidovců. Spekulace s Bodyho kandidaturou se ubírají logickým směrem: romský kandidát přitáhne romské hlasy (obdobně postupují unionisté, kteří nabídli kandidátky Romské občanské iniciativě). ODA Stranu, která si ještě pro rok 1995 dala tisknout kalendáriky s mottem „Perfektní rok“, začátkem března opustili další poslanci - Michal Prokop, Karel Ledvinka a Dušan Navrátil. Ve vedení zbytkové ODA bojuje Daniel Kroupa, pověřený vykonáváním předsednické funkce, s místopředsedou Miroslavem Tošerem. Tošer se drží představy koaličního trojúhelníku ODA - ODS - US a bez vědomí Kroupy jednal o spolupráci s Václavem Klausem. Aparát strany byl mezitím drasticky redukován. Později jak Tošer, tak Kroupa jednali o koalici s Klausem, oba byli spokojeni a ujištěni o ochotě jednat dále. „Stará ODA by si nezasloužila ani to jedno procento, já bych ji taky nevo- POLYGON 3/1998 7 [pageend9]lil,“ komentoval Kroupa pád preferencí své strany ze tří najedno procento. Skupina bývalých politiků ODA založila v Hradci Králové občanské sdružení Archa. Presidentem je primátor města Martin Dvořák, vicepresidentem Pavel Bratinka, ve výboru jsou Vlasta Parkánová, Karel Kühnl a Karel Ledvinka. President Václav Havel se zapletl s ČSSD, když kritizoval Špidlovy a Kavanovy postoje k referendu o vstupu do NATO, které sdělili socialistovi Solanovi (Špidla: „Tak tam holt nebudeme...“). Je to podle presidenta „hazardérství s referendem“. Havel vyhrožoval, že předsedou vlády nemusí být předseda nejsilnější strany, ale ten, na kom se shodne budoucí koalice. Zeman mu na to odpověděl, aby se choval skromněji, protože presidentskými volbami prošel jen o jeden jediný hlas a až ve druhém kole: „Mimochodem, byl to můj hlas... Kdybych byl do nějaké funkce zvolen až ve druhém kole a o pouhý jeden hlas, choval bych se patrně velmi skromně.“ Místopředseda ČSSD Zdeněk Skromach označil Havlova slova za netaktní: „Zdá se, že to není poslední vstup presidenta do ovlivňování voleb.“ A František Ringo Čech, který se už nebude ucházet o přízeň voličů (ale rád by jednou do Senátu), doplnil: „V demokracii může každý všechno, proč bychom nemohli zpochybnit volbu presidenta?“ Elegantní revanš presidenta republiky na sebe nedala dlouho čekat. Havel vše vzal jako Zemanův „úlet“, Zemanovu osobní odpovědnost v bamberském případu nenapadl a z vědomé lži, jak uvedl, ho nepode- zřívá: „To se mohlo stát v revolučních dobách, nemělo se to stát stranám, které aspirují na moc ve státě.“ Po schůzce se Zemanem prohlásil, že by uvítal, kdyby to bylo vysvětleno lépe, ale chce mu vyjít vstříc a na BIS se s Zemanovou žádostí o prošetření obrátí. Zemanovi se tak podařilo do hry svým způsobem zangažovat i Hrad. Výsledný dojem: BIS má vyhledat, kdo to prásknul; nikoli, co to tam vlastně před třemi roky Zeman dojednal ? Doba bezradnosti politiků přirozeně posiluje posici presidenta Havla. Utíkání se k presidentovi namísto zpytování svědomí a rozhodnutí na základě vlastní odpovědnosti posiluje paternalis- tický systém presidentského typu parlamentní demokracie, zmenšuje prostor tolik opěvované společnosti občanské. Národní kvočnou“ by totiž měl podle její logiky být občan, nikoli jeden politik. *** Václav Havel vidí v politickém vývoji země potvrzení své staré představy o tom, že nejlepším volebním systémem pro ČR je většinový. Nyní, když už nebude muset jezdit „od vesnice k vesnici“, by si přál i přímou volbu presidenta: „Dnes, kdyje jasné, že už nikdy presidentem znovu nebudu, bych se dost za přímou volbu přimlouval.“ To, bohužel, zní jako zásada „po nás potopa“. Praha, 1. dubna 4998 ♦♦♦♦♦♦ Z průzkumů veřejného mínění * * * Podle IWM poklesly volební preference ČSSD z 29% na 25%, US narostly na 13%, ODS se stabilizovala na 10%, komunisté a lidovci po osmi, repové 5,5%, DZJ 1,5% a ODA má historické jedno procento. * Podle STEM měla ČSSD 29%, US rekordních 18%, ODS 11%, lidovci s komunisty po 9%, 8% repové a ODA 1%. * Podle IWM se v době předlistopadové cítilo lépe 30% dotazovaných (15% v roce 1991), pro 25% je to lepší nyní. *** Podle průzkumu Sofres-Factum odpovědělo 59% dotazovaných kladně na otázku, že vstoupit do NATO by měla CR co nejdříve (41% nesouhlasí). Referendum o NATO chce 59%, z nichž 67% by bylo pro vstup. * Podle stejné agentury měla ČSSD v únoru podporu 26,3% dotázaných, US 11,7%, ODS 9,6%, KSČM 8,4%, repové 7,5%, lidovci 6,6%, důchodci 4,6% a ODA 2,1%. *** Podle průzkumu Sofres-Factum by v polovině března získala ČSSD 25,8%, US 12,4%, ODS 11%, komunisté 8,7%, repové 7,2%, lidovci 6,7% a DZJ poprvé ve své historii více než pět procent - 5,7%. ODA se drží na 1,5%, více má DEU. - S „důchodci“ se začalo vážně počítat do koaličních kalkulů, ale většina politiků jim je výrazně nenaklonená (Klaus, Zeman, Lux). ■ 8 POLYGON 3/1998 [pageend10]Hospodářský přehled DUŠAN NOVÁK Inflace a nezaměstnanost Za měsíc únor se zvýšil index spotřebitelských cen o 0,6%, meziročně však o 13,4%. Zvýšily se ceny potravin, tabáku a výdaje na bydlení, poklesly ceny pekárenských výrobků a masa. Další vývoj závisí na vládě, zda se podaří zachovat nižší spotřebitelskou poptávku, tj. zábránit vyššímu růstu mezd. Pokud se nepodaří změnit dosavadní vývoj, centrální banka asi zvýší úrokové sazby. Ale drahé peníze mohou utlumit podnikatelskou aktivitu. Počet nezaměstnaných se během února zvýšil o dva tisíce osob, takže Úřady práce evidovaly 290 tisíc uchazečů o práci a 62 tisíc volných míst, najedno připadá v průměru 4,6 nezaměstnaného. Míra dosáhla 5,6%, nejvyšší vykazuje Mostecko - téměř 13%. Nezaměstnanost se zvyšuje i v Praze, zvláště postihuje osoby bez kvalifikace a střední učednické kádry. Velmi nízký počet lidí bez práce je v okrese Mladá Boleslav, kde Skoda Auto stále rozšiřuje rozsah výroby. Příspěvek v nezaměstnanosti pobírá 51% uchazečů. V roce 1991 žádaly o pracovní povolení v ČR čtyři tisíce cizinců, v loňském roce jich bylo již kolem 60 tisíc. Údajně však mnoho zahraničních občanů pracuje na černo, vyhoštění ze země pro nedovolenou práci se však uplatňuje málo, neboť náklady činí 10 tisíc na osobu. Nejvíce cizích pracovníků pochází z Ukrajiny a Polska. Pro rok 1997 však byla stanovena kvóta pro Ukrajince na 60 tisíc osob. Slováci pracovní povolení nepotřebují. Ukrajinci údajně žijí v ČR za špatných podmínek. Polovina jich pracuje více než 10 hodin denně, přestávky jsou minimální a jejich plat zřídka přesáhne 10.000 korun. Zájem Čechů o práci u sousedů v Německu a Rakousku začal po roce 1994 upadat, neboť podmínky byly přísnější a v ČR práce nechyběla. Podle odhadů asi 40 tisíc pracovníků je ve SRN legálně anebo ilegálně činných. Největší část tvoří občané, kteří přejíždějí hranice denně nebo týdně na sezónní práce anebo zlepšit odborné čijazykové znalosti. Jejich výdělek činí 15 až 90 tisíc Kč. Odměny dívek au-pair jsou menší, ale cílem jejich pobytu je zdokonalení jazyku. V Rakousku tvoří Češi a Slováci třetinu krátkodobě zaměstnaných cizinců ze střední a východní Evropy. Úvěry a daně ČNB i Bankovní asociace upozorňují, že česká ekonomika vykazuje příliš vysoký podíl úvěrů vzhledem k hrubému domácímu produktu (HDP). Banky financovaly nákupy podniků, které jim jejich noví majitelé dávali do zástavy. Nyní by podle analytiků peněžní ústavy měly přinutit manažery firem, které již jsou blízko úpadku, aby je prodali. Od začátku příštího roku přestanou podle asociační dohody platit importní tarify a na české podniky dopadnou ještě větší tlaky než doposud. Údajně řada zahraničních investorů by tyto podniky chtěla získat pomocí rizikového kapitálu i vlastních zdrojů. Jejich podmínkou však jsou schopní manažeři, kteří by firmu dobře vedli. Jsou ochotni poskytnout jim např. 5%ní podíl na základním kapitálu. Ministerstvo financí provedlo analýzu tzv. skrytých dluhů, kterou chce předložit vládě. Jde o nevypořádané závazky státu, které prozatímně převzaly státní instituce jako je Konsolidační banka, Česká finanční a Česká inkasní. Tento skrytý státní dluh činí 170 mld.Kč a z toho představuje nekrytá ztráta 108 mld.Kč. Státní dluh se zdvojnásobí na 340 mld.Kč a dosáhne 19% HDP. Ministr financí Pilip navrhuje vládě, aby tuto ztrátu postupně přeměnila na běžný státní dluh, který bude financovat z emisí dluhopisů, případně ze zahraniční půjčky. Státní dluh se dosud udržoval na nízké úrovni kolem 13% HDP, ale vnější zadluženost již překročila 40% HDP. Společnost Standard & Poor’s a další prohlásily, že nehodlají pro vyšší zadlužení měnit rating ČR. POLYGON 3/1998 9 [pageend11]Koncern minulého roku dosáhl dluh daňových poplatníků státní pokladne 67 mld.Kč a během ledna se zvýšil o další 1,7 mld., starých nedoplatků se podařilo vybrat přes sto mil.Kč. Podíl nedoplatků na celkovém objemu vybraných daní zůstává pod 4%, státy Evropské unie vykazují podobné hodnoty. V Rakousku a Německu je podíl nižší, v Itálii a Španělsku vyšší. Růst nedoplatků je podle komentářů způsoben částečně přísnější monetární politikou CNB a obchodní banky poskytují úvěry za vyšší úrok a opatrněji než dříve. Ministerstvo financí připravuje podle vzoru Evropské unie soustředění finančních úřadů ve větších městech. Na malých úřadech musí úředník znát všechno, proto sloučení přispěje k větší specializaci pracovníků a lepší práci. ČSSD však protestuje, že se zhorší dostupnost úřadů pro poplatníky. Podle MF však občané posílají přiznání poštou a kontrola se neodehrává na úřadě. Dříve se konaly pro poplatníky semináře, dnes již všichni nový systém daní v podstatě ovládli. Průmysl Český statistický úřad (ČSÚ) ohlásil, že za rok 1997 vzrostl HDP republiky přesně o 1% (Slovensko 6,5%). Příčinou nízkého přírůstku je podle ekonomů pokles tuzemské poptávky vlivem úsporných opatření vlády i snížení tempa růstu mezd, nízká tvorba fixního kapitálu a také povodně. V posledním čtvrtletí loňského roku činil růst 2,2% a prognózy pro letošní rok předpovídají až 3,5%. Mezi základní příčiny nízkého očekávání patří především nedokončená privatizace a malá schopnost konkurence českých podniků. Chybí zahraniční investoři, kteří by vybavili podniky novou technikou a pomohli svými distribučními sítěmi při vývozu. V lednu vzrostla průmyslová výroba meziročně o 5,1%, ale produktivita práce se zvýšila o 9,5%. Ekonomická situace podniků není dobrá, proto reálná mzda zaměstnanců poklesla o 2,2%. Rostoucí nezaměstnanost nedovoluje odborům, aby do kolektivních smluv prosazovaly vyšší přírůstky mezd. Ceny průmyslových výrobků se zvýšily o 6,6% jako následek poklesu směnného kurzu koruny. Stagnace kupní síly obyvatelstva a konkurence v maloobchodě však podle analytiků nedovolí přílišné zvyšování spotřebitelských cen. Stavebnictví vykázalo za leden meziroční růst téměř 14%. Tento výsledek ovlivnily nízké výkony v lednu m.r. a také letošní příznivé počasí. V únoru vzrostla tržba z průmyslové činnosti o 8,6% ve stálých cenách. Nejlépe se daří, jako obvykle, zpracovatelskému průmyslu, kde zvýšení činilo 12,2%. Nominální mzda meziročně vzrostla o 13,6% a v samotném únoru se po odečtení vlivu inflace zvýšila reálně o 0,3%. Ale za leden a únor celkem je reálná mzda nižší než před rokem o 0,6%. Počet zaměstnanců se snížil o 3,9%, tj. asi o 44 tisíc osob. Únorové výsledky byly lepší než lednové, kdy tržby vzrostly jen o 6% a proto optimisté očekávají, že příznivý vývoj výroby bude pokračovat. Údaje Českého úřadu statistického platí pro firmy se 100 a více zaměstnanci. České podniky (bez peněžnictví) vykázaly za poslední tři měsíce m.r. zisk 1,1 mld.Kč, tj. o 11 mld. nižší než 1996. Vysoké zisky vykázala energetika, zpracování ropy a telekomunikace. Dobré podmínky pro další růst vykazují podniky se zahraničním kapitálem, firmy prošlé restrukturalizací a exportéři. Podniky trpí nedostatkem finančních zdrojů a ještě více nízkou domácí poptávkou. Horší výsledky v loňském roce však nezvýšily počet úpadků. Nepříznivým znamením se stala rostoucí nezaměstnanost a závazky po lhůtě splatnosti. Ke konci roku 1996 dosahovaly 132 mld.Kč, koncem loňského roku 143 mld. Prvotní neschopnost již dosáhla hranice 50 mld.Kč. Ve skutečnosti však nejde o neschopnost zaplatit závazky, ale skryté mezipodnikové úvěrování. Podle průzkumu Českého úřadu statistického polovina podniků vzhledem ke svým tržbám považuje svou situaci za uspokojivou, jako dobrou ji hodnotí 43% a jen 8% přiznává, že je špatná. Pětina dotázaných považuje zahraniční poptávku za vysokou, což by se mělo projevit při vývozu. Ve zpracovatelském průmyslu očekává čtvrtina firem zlepšení odbytové situace. Polovina stavebních firem považuje situaci za stabilizovanou, 15% za horší. Dvě třetiny maloobchodníků hodnotí situaci jako normální 10 POLYGON 3/1998 [pageend12]a 21% jako dobrou. Pesimisté se však domnívají, že podniky svoje hodnocení poněkud nadsazují. Společnost Skoda Auto Mladá Boleslav vyrobila během minulého roku téměř 370 tisíc automobilů, o třetinu více než v roce 1996. Její obrat dosáhl 90 mld.Kč, z toho vývoz 55 mld., podíl na celkovém exportu ČR činí 8%. Loňský zisk po zdanění dosáhl 1,16 mld.Kč, investice do vývoje vozů a modernizace výroby činí 7,8 mld.Kč. Předseda představenstva prohlásil, že celé oblasti střední a východní Evropy bez domácího trhu vládne koncern Volkswagen, o největší podíl na jeho úspěchu se zasloužila Skoda Auto. V letošním roce předpokládá, že vyrobí 420 tisíc vozů s 19 tisíci zaměstnanci. Stálých pracovníků je však stále nedostatek, proto firma zaměstnává také tři tisíce zahraničních pracovních sil. V letech 1998 až 2002 chce investovat 41 mld.Kč a dosáhnout roční výroby půl milionu vozů. V loňském roce stavebníci dokončili téměř 16 tisíc bytů, tj. o 13% více než v roce 1996 a zahájili výstavbu 33 tisíc nových, to je téměř 50% meziroční nárůst. Nejvíce se staví rodinné domky individuální výstavbou, pak následují bytové domy a na třetím místě jsou byty v nástavbách a přístavbách. Fond 3,7 mil. bytů představuje třetinu národního bohatství ČR. Přibližně 40% bytů se nachází v rodinných domcích a 60% ve vícepodlažních nájemních domech, 1,2 mil. bytů je v domech panelových. Na tisíc obyvatel ČR nyní připadá téměř 400 bytů, tj. úroveň jako v Rakousku nebo Holandsku, plochy českých bytů jsou však poloviční. Spor o dovoz jablek Od začátku března zavedla ČR kvótu na dovoz jablek z EU pro letošní rok na 24 tisíc tun s preferenční celní sazbou 10%. Po vyčerpání tohoto množství se dovozní clo zvyšuje na 95%. Důvodem tohoto opatření byl vysoký loňský dovoz jablek z EU, který činil téměř 50 tisíc tun , tj. polovinu tuzemské sklizně. Rada ministrů EU však rozhodla, že s platností od 1. dubna pozastavuje celní zvýhodnění pro dovoz českého vepřového masa, prasat, drůbeže a ovocných šťáv. U tohoto zboží platilo preferenční clo, které dosahovalo 20 až 48% celních sazeb. Nyní bude dovozce platit celých 100%. Ministr Lux na tiskové konferenci tvrdil, že kvóta na dovoz jablek byla ekonomicky zdůvodněná a ČR dodržela i předepsaný postup. Zrušení preferencí pro české vývozce však způsobí ve druhém čtvrtletí ztráty ve výši 130 mil.Kč. Postižené firmy se budou snažit vyvážet svoje zboží na východní trhy, které jsou však méně finančně spolehlivé. Představitelé Evropské komise prohlásili, že členské země EU od sankcí neustoupí a vyzvali ČR, aby kvóty odvolala. Opatření EU je varováním, aby ani ČR ani jiné přidružené země nevyvolávaly zbytečné spory omezováním vývozu zemí EU. Ministerstvo zemědělství oznámilo, že do 20. března dosáhl dovoz jablek pouze 4,5 tis. tun, tj. jen 75% povolené kvóty. Na setkání zemědělských manažerů 19.3. zdůraznil ministr Lux, že české zemědělství musí zvýšit svoji schopnost konkurence, která je o 20 až 30% nižší než v zemích Unie. Tuzemskou výhodou je desetkrát vyšší průměrná velikost farem než v EU. Potravinářský průmysl však vykazuje o 30% vyšší kapacitu než je potřebné, proto musí provést určitou koncentraci. Zástupci Agrární komory a Svazu družstev si stěžovali, že české zemědělství dostává nižší podporu, než je obvyklé v EU, proto vykazuje ztráty a trpí zadlužeností. Deregulace Po dlouhých diskusích a sporech v tisku i mezi politiky rozhodla vláda 11.3. o zvýšení cen energií i nájmů. Od 1.7. zaplatí domácnosti za elektřinu v průměru o 24% více, za plyn a nájmy o 27%. Pro ostatní odběratele se cena plynu zvýší o 10%. Domácnosti budou mít bydlení od poloviny roku o 300 až 900 Kč dražší. Podle ministerstva financí zaplatí tříčlenná domácnost v bytě o 60 metrech čtverečních místo 2349Kč za měsíc asi 2960Kč. Ke stejnému datu vláda valorizovala důchody o 7,25%, v průměru o 400Kč na 5200Kč, náklady činí 7 mld.Kč. Zvýšení životního minima a rozšíření příspěvku na bydlení si vyžádá ze státního rozpočtu navíc 3 mld.Kč. U občanů, kteří pobírají mzdu, je POLYGON 3/1998 11 [pageend13]podle ministra Voláka první kompenzací její růst. Loni dosahovala průměrná mzda 10.700, letos vzroste o 11% na 12.000Kč. ČSSD považuje deregulaci za vysokou, na kterou nebudou příjmy některých domácností stačit. Předseda odborů Falbr žádal, aby vláda zdražila energie jen o 15%, ale neuspěl. Sněm Českomoravské komory odborových svazů považuje deregulaci za neúnosnou a znovu 25.3. vyzval vládu ke změně rozhodnutí, ale neodhlasoval žádnou protestní akci. Podpoří však akce Odborového svazu státních orgánů, který chce protestovat proti rušení některých finančních úřadů. Svaz dopravy připravuje demonstraci proti nízkému přídělu finančních prostředků na opravu silnic. Domácnosti, které topí elektřinou a plynem, uvažují o návratu k pevným palivům. Cena uhlí sice v některých oblastech vzrostla až o 50%, ale zůstává stále nejvýhodnější. Prodejci museli v lednu připočítat k ceně vyšší daňovou sazbu z přidané hodnoty 22% a zvýšené přepravní tarify ČD. Samotní dodavatelé, tj. doly, zvýšily cenu přibližně jen o 5%. Podíl prodeje tříděného uhlí pro maloodběratele však v posledních letech neustále klesá a doly zvyšují dodávky pro energetiku. Česká pošta žádala o zvýšení některých cen od 1. dubna, aby mohla splnit svůj investiční program. MF však neschválilo zdražení základních listovních služeb, na které má pošta monopol. Proto ČP omezila změny na oblast věcně usměrňovaných služeb, jejichž hlavními uživateli jsou firmy: obchodní tiskoviny, letákové zásilky a balíky nad 5kg. Zvýšené poplatky za podávání poukázek odůvodňuje ČP, že musí financovat ochranná opatření proti loupežím. Za loňský rok docílila pošta nej lepší výsledky ve své historii: výnosy 11,5 mld.Kč, zisk 845 mil.Kč. V příštích letech chce investovat každoročně 1 mld.Kč. Burza Březen zahájila burza na úrovni 483 bodů indexu PX50. Během měsíce vystoupily kurzy až na 517, ale měsíc skončil na 505 bodech. Podle brokerů blížící se volby, jejichž výsledek investoři nedovedou odhadnout, způsobují značné kolísání kurzů. Kromě toho při nízké likviditě akciového trhu se každý větší obchod projevuje neúměrným pohybem kurzu. Jednání vlády o urychlení privatizace významných podniků by mohlo obchody na burze oživit, ale nejistota spojená s privatizační politikou další vlády zájem poněkud tlumí. Prezident republiky předal 26.3. pověřo- vací listiny prvním třem členům prezidia Komise pro cenné papíry. Brokeři očekávají, že komise snad očistí trh od nekalých praktik a vrátí důvěru zahraničních investorů, kteří se v poslední době pražské burze vyhýbají. České podniky se neodvažují získávat peníze vydáváním nových emisí. Obávají se, že po úpisu akcií ztratí při neprůhledném obchodování většinu ve vlastním podniku. Tímto omezením kapitálového tr- hujsou nejvíce postiženy menší firmy, neboť velké společnosti nabízejí nové akcie v zahraničí. Odborná veřejnost však upozorňuje, že v ČR je pro práci v komisi málo schopných lidí a nízké platy dobré pracovníky nepřilá- kají. Podle předsedy v současné době nemá komise dostatek technického vybavení, aby dokázala zneužívání informací odhalit. Bude trvat nejméně tři roky, než se podaří vytvořit odpovídající systém kontrol. Mimořádná valná hromada (25.3. v Ústí nad Labem) Harvardského průmyslového holdingu (HPH) schválila za sedm měsíců m.r. ztrátu 435 mil.Kč. Účastnilo se 309 akcionářů ze tří set tisíc současných. Celková aktiva HPH k 31.10. činila téměř 20 mld.Kč. Nepříznivý výsledek způsobily investice do ropných společností na území býv. SSSR a pokles cen ropy na světových trzích. Likvidátor společnosti ohlásil akcionářům, že dostanou za akcii asi 600 Kč, ale výplaty budou probíhat až do konce roku 1999. Kožený se údajně pokusí tento termín zkrátit. Koruna zahájila březen s poměrně vysokým kurzem kolem 18,70 CZK/DEM. Zahraniční investoři využívají přitažlivé úroky, které jsou vyšší než v okolních zemích. Podle finančníků není důvod, proč by kurz koruny měl dále stoupat, neboť by ztížil vývoz a ohrozil vylepšování obchodní bilance. Tento vývoj napomáhá i spekulantům, kteří by mohli na korunu zaútočit. Závěrem 12 POLYGON 3/1998 [pageend14]měsíce března prolomila koruna hranici 18,50 CZK/DEM a 33,70 CZK/USD. Při vysokém kurzu 18,33 CZK/DEM nakoupila CNB několik set milionů DEM a snížila poměr na 18,48 CZK/DEM. Zahraniční obchod Únorová obchodní bilance vykázala rekordně nízký schodek ve výši 3,6 mld.Kč, celkový schodek za leden a únor dosáhl 8,1 mld., tj. o 16 miliard méně než ve stejném období m.r. Slabší kurz koruny způsobil, že meziročně vzrostl v únoru vývoz o 45% a dosáhl 76 mld.Kč, dovoz pouze o 23%, na 72 mld.Kč. Rovněž příznivě se projevily investice některých našich podniků a lepšící se vývoj v zemích Evropské unie. Největší vzestup zaznamenávají výrobci strojů a dopravních prostředků, kteří pronikají na další trhy. Asi polovina výrobců patří mezi malé a střední firmy. Posilování kurzu koruny by však tento vývoj mohlo ohrozit. Antidumpingový zákon vstoupil v ČR v platnost 10.7. loň.r., ale tuzemské firmy ještě nepodaly žádný podnět k zákroku. Podle některých advokátních kanceláří dumpingové dovozy do ČR docházejí, zvláště jako dodávky do obchodních řetězců. Dumping se definuje jako rozdíl mezi cenou vývozní a domácí v zemi vývozce. Proti českým exportérům vedla pět řízení Evropská unie a jedno Indie. Dvě řízení skončila bez opatření, v jednom případě český vývozce přijal dobrovolně určitý závazek, v jednom uvalila EU na část vývozců antidumpingové clo. Dvě řízení ještě neskončila. Zahraniční investice Podle agentury Czechinvest proud přímých zahraničních investic z Německa do ostatní Evropy dosáhl v m.r. nejvyšší hodnoty, téměř 51 mld.DEM. Ve srovnání s Polskem a Maďarskem však ČR zaostává v pobídkách, dlouho očekávaný zákon parlament ještě neschválil. V posledních měsících mnohé německé firmy čekají na politické uklidnění a jaká bude vláda po volbách. Nejvíce investic z Německa za tři čtvrtletí 1997 získalo (v mil. DEM) Polsko 1,2, ČR 0,6 a Maďarsko 0,27. Americká společnost World Alliance Merchant Finance Company (WAMFCo) se rozhodia postavit v Mohelnici papírnu, která bude ročně vyrábět 150.000 tun natíraných bezdřevých papírů. Tento druh se používá na tisk lepších časopisů, barevných katalogů a prospektů. Ročně se do ČR dováží asi 50.000 tun a po roce 2000 stoupne spotřeba na 80.000 tun. Stavět závod na klíč začne specializovaná firma Brown & Root během příštího roku, výroba začne v roce 2001. Investiční náklady odhaduje firma na 300 mil.USD. Financování by se měly zúčastnit i české banky a část akcií prodá investor na burze. Francouzská firma Schneider Group působí v ČR již od roku 1993, kdy odkoupila Elektropřístroj Písek a do modernizace výroby investovala 270 mld.Kč. V loňském roce dosáhla obratu téměř 1 mld.Kč a zisk 34 mil. Koncem března zahájila stavbu nového závodu za 500 mil.Kč, který bude od listopadu vyrábět pomocné kontakty, tlačítka, relé a stykače. Zaměstná 350 pracovníků. Po několikaměsíčním vyjednávání pode- psal 8.3. ředitel Nomura Europe Dillard a předseda FNM Češka smlouvu o prodeji státního podílu 36% v Investiční a Poštovní bance (IPB). Japonská banka za tento podíl zaplatila 3 mld.Kč. Následující den schválila mimořádná valná hromada navýšení základního jmění Nomurou o 6 mld.Kč na 11,6 mld. Tím IPB předstihla dosud vedoucí Komerční banku o více než 2 mid. V nejbližší době dostanou ostatní akcionáři možnost upsat na jednu akcii tři nové. Pokud všichni upíší, získají vyšší podíl než Nomura. Generálním ředitelem a předsedou představenstva byl zvolen Jan Klacek (ČSSD). Členem dozorčí rady je dřívější velmi kritizovaný generální ředitel Jiří Tesař. 30. března schválila vláda vstup konsorcia Boeing a České Aerolinie do Aera Vodo- chody. Vyjednávání trvalo více než rok a v poslední chvíli uzavření dohody bránil požadavek Boeingu na záruku úvěru ve výši 967 mil.USD. Spojení s gigantem v oblasti letectví umožní vstup lehkého bitevníku L- 159, který vyrábí Aero, do prodejní sítě Boeingu. Američané podobný stroj ve svém výrobním programu nemají. Stát poskytne záruky na požadovaný úvěr celkem 42 mld.Kč, který umožní zahájit výrobu 72 letadel L-159 pro českou armádu. Boeing se POLYGON 3/1998 13 [pageend15]zavázal, že v Aeru zůstane až do konce platnosti záruky, tj. 2008. Privatizace dolů FNM před časem rozhodl, že si v uhelných společnostech ponechá podíl menší než 50%. Managementy využily příležitost a začaly provádět divokou privatizaci. Vykupovaly na burze svoje akcie a tak chtěly firmu ovládnout. Brzy však zjistily, že nemají dostatek finančních prostředků, a proto svoji firmu tunelovaly smlouvami, výhodnými pro spřízněné či dceřiné společnosti. Tak OKD koupilo velmi draze minoritní balík akcií Moravskoslezských tepláren, akcii za 1850Kč, která má dnes hodnotu 600Kč. Na transakci vydělali organizátoři obchodu IPB a společnost Prosper Trading. Při velké účasti managementu možná nebude mít o státní podíl na společnostech nikdo zájem a jeho cena bude velmi nízká. FNM zjistil, že Mostecká uhelná (MOS) založila dceřinou společnost a ta ještě vnučku, která je třetím největším akcionářem MOS. Poněvadž vláda oznámila, že hodlá uhelné společnosti privatizovat formou veřejné soutěže, vyhlásili odboráři stávkovou pohotovost. Podporují svoje manažery, aby se na privatizaci podíleli. Předseda hornického odborového svazu Zapletal: „Kdyby se doly prodaly zahraničním energetickým společnostem, hrozí, že nový majitel těžbu utlumí nebo zlikviduje, aby podpořil svou vlastní výrobu.“ K MOS se stávkovou pohotovostí přidaly také další doly. S privatizací nesouhlasí ani zastupitelstva severočeských měst Most a Chomutov, která se obávají nepříznivých sociálních dopadů, zvláště růstu nezaměstnanosti, která v oblasti dosahuje 13%. Odboráři přijali výzvu vlády, aby vyjednávali o dalším postupu, ale stávkovou pohotovost neodvolali. Zvláště žádají záruku, že doly udrží dosavadní zaměstnanost. Znalci oboru však namítají, že v německých dolech připadá na jednoho horníka 3 až 8 tisíc tun vytěženého uhlí, kdežto v Mostecké uhelné jen asi 2 tisíce. Odborové sdružení železničářů (OSZ) horníky podpoří, neboť podle předsedy Duška neuvážená privatizace hrozí také drahám. Při stávce havířů železničáři vyhlásí celoplošnou jednodenní stávku. Policie vyšetřuje Vyšetřovatel sdělil 10. března obvinění z trestného činu zneužívání informací v obchodním styku generálnímu řediteli a předsedovi představenstva CKD Blansko Josefu Bednářovi. Podklady poskytla, podle Lidových novin (11.3.), kontrarozvědka. Bednář ve funkci generálního ředitele CDK Blansko uzavřel smlouvu s firmou Strojírny a slévárny (SaS), jejímž je spoluvlastníkem, na převod tradiční ochranné známky z CKD Blansko na SaS za 210 mil.Kč. Za loňský rok Bednářovy SaS splatily pouze 10 milionů. Neuhrazení ani první splátky nebránilo SaS, aby vybírala od CKD licenční poplatky. Transakcí pozbyla CKD Blansko svou obchodní značku, zaplaceno dostala velmi málo, ale musela platit licenční poplatky. Další Bednářova společnost CKD Group koupila od CKD Blansko za sto milionů technickou dokumentaci na výrobu Pelto- novy turbiny. Za čtyři měsíce ji CKD Group prodala zpět o pět milionů dráž a tím se zbavila vůči CKD Blansko svého dluhu. Kontrarozvědka prošetřuje ještě další pochybné smlouvy. Poněvadž CKD Blansko dluží dvě miliardy korun České spořitelně, Konsolidační bance, Pragobance a dalším, byl na firmu loni na podzim vyhlášen konkurz. Kriminální policie opět vyšetřuje některé aktivity bývalého generálního ředitele kladenské Poldovky Vladimíra Stehlíka a jeho syna Marka. Stehlíkové jsou zatím stíháni, že neodvedli desítky milionů korun na zdravotních i sociálních dávkách, neplatili srážky daní z platů, ale peníze převáděli na účet svého rodinného podniku, společnosti Bohemia Art. Státní zastupitelství nyní prošetřuje neprůhledné finanční toky a vysoké bezúročné půjčky mezi společností Poldi Ocel a Bohemia Art. Policie se také zajímá o nákup limuzín Čajka a ZIL, které měly oslňovat obchodní partnery Stehlíků. Jednu daroval Brežněv Gustávu Husákovi. České dráhy Pro letošní rok počítají České dráhy se ztrátou 3,8 mld.Kč, loni dosáhl schodek 4,7 miliard. Osobní doprava, i když dostane státní dotaci 5,79 mld.Kč, bude hospodařit se ztrátou 5,42 mld.Kč. Nákladní doprava 14 POLYGON 3/1998 [pageend16]přinese zisk 1,2 mld.Kč, růst těchto tržeb zajistí zvýšení tarifů od 1. ledna o 17%. Tržby z osobní dopravy dosáhnou 5 mld. proti loňským 4 mld.Kč. Státní dotace do osobní dopravy je meziročně o půl miliardy vyšší. Privatizaci železnic odmítají obce, které leží kolem „postižených“ tratí. Starostové obcí trati Zďár nad Sázavou - Tišnov a Kři- žanov - Studenec chtějí založit sdružení, které se zasadí o jejich zachování ve státní železniční síti. Domnívají se, že privatizace ohrozí obslužnost v oblasti a tím i její rozvoj. Pokud vláda přesto rozhodne o privatizaci, projeví obce o železnici zájem. Nemohou sice na dráze podnikat, ale stát se jejím vlastníkem a trať pronajímat. Pátá část privatizace začne 1. ledna 1999 a šestá o rok později, kdy budou privatizovány obě trati. Ministerstvo dopravy již má v záznamu čtyři uchazeče o trať Zďár - Tišnov a tři o trať Křižanov - Studenec. ČD zruší v letošním roce při racionalizaci osobní dopravy celkem 427 osobních vlaků. Úspory podniku zajistí i rozšiřování samoobslužného provozu a montáž prodejních jízdenkových automatů. Do poloviny roku zavede na 14 tratích provoz jen se strojvedoucím a instaluje sa- movratné výhybky na osmi tratích. Celkem mají tato opatření snížit počet zaměstnanců o 748, z toho 595 na regionálních tratích. Odborové sdružení železničářů (OSZ) s pronájmy ani s „bezhlavou“ privatizací nesouhlasí, neboť ztráty těchto tratí jsou nesprávně kalkulovány. OSZ žádá, aby se nejprve zpracovala dopravní politika státu a následně dopravní strategie jednotlivých druhů doprav, tedy i ČD. Ministerstvo dopravy připravuje privatizaci a předcházející pronájmy 118 místních tratí v celkové délce 2966 kilometrů a účetní hodnotě 3,7 mld.Kč. Sociální V lednu letošního roku, v porovnání se stejným měsícem 1997, vykázal maloobchod pokles tržeb o 2,8%. Snížil se rozsah prodeje potravin, spotřebního zboží i pohonných hmot, jejichž cena se zvýšila. Rovněž textilu i obuvi prodali obchodníci málo. Podle některých pramenů lidé mají méně peněz, a proto více nakupují použité zboží, dovážené ze západní Evropy. Rovněž tržby v oblasti pohostinství a ubytování se snížily, zvláště v barech a výčepech. 80% českých domácností pokryje bez potíží náklady na základní potřeby, tj. jídlo, bydlení a oblečení. Obtíže však pociťují při nákupu či opravách technických zařízení pro domácnost, např. praček nebo ledniček. Rovněž se zhoršily možnosti při hrazení výdajů na dovolenou. Část příjmů uspoří 26% domácností, před dvěma léty jich bylo o 6% více. V posledních měsících občané dávají přednost českému zboží, dvě třetiny jsou přesvědčeny, že české výrobky jsou kvalitnější než zahraniční. Krátce o hospodaření na Slovensku Koncem února evidovaly slovenské úřady práce 375 tisíc nezaměstnaných, o tři tisíce více než koncem ledna. Meziročně se počet evidovaných osob zvýšil o 19 tisíc. Nejvyšší míra nezaměstnanosti je nadále na východě země, kde letos ohlásilo úpadek dalších 7 podniků. 10 okresů vykazuje nezaměstnanost nad 20%. Ve východních okresech je obtížné najít zaměstnání, ale přesto se zde ucházejí o práci zahraniční dělníci, zvláště legální nebo nelegální emigranti z Ukrajiny. Nezaměstnaných absolventů škol se hlásí téměř 19 tisíc. Koncem loňského roku upozorňovaly zdravotní pojišťovny, že jim chybí pět miliard Sk a tento schodek se letos asi zvýší na trojnásobek. Platební neschopnost pojišťoven se projevuje chronickým opožďováním plateb nemocnicím, lékárnám, lékařům a poliklinikám. Lékaři uvažují o zálohových platbách od pacientů. Lékárníci, kteří nejsou schopni hradit dodavatelům faktury, vstoupili do stávkové pohotovosti. Ministr zdravotnictví se s pojišťovnami dohodl na nouzovém plnění pohledávek. Stavebnictví Slovenské republiky dosáhlo nejlepších výsledků při budování dálnic a energetických zařízení. Bytů se v loňském roce zkolaudovalo přes 7000, o 15% více než v roce 1996. Mezi evropskými zeměmi, kde na tisíc obyvatel připadá 390 až 470 bytů, zaujímá Slovensko s 304 byty předposlední místo před Polskem. Nových bytů se začíná stavět jen minimální počet. Východoslovenské železárny stále rozšiřují svou působnost. V únoru získaly za POLYGON 3/1998 15 [pageend17]symbolický dolar téměř 70% akcií ztrátových a zadlužených maďarských oceláren v Diósgyoru. Zavázaly se, že jejich ztráty, které loni činily 1,2 mld.Sk změní za čtyři roky na zisk. (VSŽ se přejmenovaly na „VSŽ Holding a.s.“, do kterého patří několik desítek společností. Prezidentem VSŽ Holdingu se stal 291etý Július Režeš, syn exministra dopravy a spojů.) Slovenští ekonomové jsou si vědomi, že by zrušení celní unie s ČR pro hospodářství Slovenska nepřineslo žádný prospěch. Ale s narůstajícími ekonomickými potížemi hledají možnosti, jak by snížili záporné saldo v agrárním obchodě mezi ČR a SR, které loni dosáhlo tří miliard Sk. Jako nejsnadnější opatření se jeví ochrana domácího trhu. S dovozem z ČR nejsou spokojeny podniky potravinářského průmyslu. Konzervárny např. tvrdí, že na slovenském trhu se prodává až 70% výrobků z ČR. Český podíl na obchodní výměně se SR od roku 1993 stále klesá. Před 5 lety český dovoz do SR dosahoval 34% celkového objemu, nyní je o 10% nižší. Podíl slovenského vývozu do ČR se snížil o 15%. Volný dovoz zemědělských produktů z ČR do SR se podílel na poklesu slovenské zemědělské výroby. Základní příčinou menší schopnosti konkurence slovenského zboží je nižší produktivita práce v SR než v ČR. Slovenské firmy si stěžují, že se na trhu v ČR setkávají nejen se silnou domácí, ale také zahraniční konkurencí. Volkswagen Bratislava zahájí za několik měsíců výrobu modelu VW Polo v počtu až 300 kusů denně. Plány na výstavbu haly pro výrobu tohoto modelu jsou již téměř hotové. Po zavedení čtyřsměnného provozu opouští denně montážní linky bratislavského závodu 240 automobilů značky Golf A4, výroba se postupně zvýší na 500 a později až 1000 aut denně. V tomto únoru vyrobil VW Bratislava téměř 6000 vozů, 27.000 převodovek a půl milionu dalších součástek. V tomto roce plánuje výrobu 120 tisíc vozidel, trojnásobek loňské produkce. Příliv zahraničního kapitálu do slovenských podniků dosáhl za loňských 11 měsíců (bez peněžnictví) objemu 40 mld.Sk, tj. jedno procento HDP. Od 1. dubna začíná na Slovensku platit novela zákona o dani z příjmu, tzv. mili- onářská daň, která zvyšuje daňové zatížení obyvatel s ročním příjmem nad 1,08 milionu Sk. Slovenští daňoví poplatníci, jejichž poslední daňová povinnost přesáhla 367 tisíc, začnou letos platit měsíční zálohy v hodnotě jedné dvanáctiny tohoto výměru zvýšené již o pět procent. Průměrné daňové zatížení fyzických osob na Slovensku se při měsíční mzdě 9226 Sk loni zvýšilo na 13,5%, předloni to bylo 12,6%. Zvýšení způsobil růst průměrných mezd při nezměněných daňových pásmech. V roce 1993 při průměrné mzdě 5379 Sk činilo daňové zatížení 10,1%. w ě ANO, JE TADY MOST, ALE MY JSME ZVYKLÍ HLEDAT SI SVOU VLASTNÍ CESTU VLADIMÍR RENČÍN 16 POLYGON 3/1998 [pageend18]Kam vedou tunely z českých bank? „Udělat na někoho tunel“ znamenalo v pražské vomeťácké češtině 70. a 80. let totéž, co „podraz“. Loni se z kruhů ne příliš vzdálených veksláckému prostředí tento obrat vynořil znovu a dokonce se odborně zabydlel. Bankovní úředníci, politici a novináři začali slovem „tunelování“ označovat činnost, kterou jinak oficiálně nazývali obratem „poskytnutí špatného úvěru“. K této činnosti ovšem bylo zapotřebí více, než kdysi podrazu na někoho: namísto nedodržení slova se „podrazeným“, „vytunelovaným“, stal peněžní ústav, a ti, co podráželi, byli jednakjeho doporučení zákazníci coby uchazeči o úvěr, jednak někdo z bankovních zaměstnanců, kteří na doporučení slyšeli. Dnes již víme, že po roce 1990 vzniklo na území tehdejšího Československa přes padesát bankovních domů, a to z velké části z prostředků státních peněžních institucí. Málokterý subjekt totiž tehdy (a v podstatě i nyní) vlastnil hotovost tří set, později pěti set milionů korun, která byla k založení banky a k udělení licence pro její provoz zákonem stanovena. V rámci ideologie vytvoření standardního bankovního prostředí byly tyto licence udělovány jako na běžícím pásu. Dnes již také víme, že velká většina peněz, která v depositářích, těchto svérázných skladištích, ležela, čekala na originální způsob odstátnění a následné oživení. Krachy bank, které odstartovala po vzniku České republiky Banka Bohemia v roce 1993, přišly dodnes stát, tj. většinou daňové poplatníky, na desítky miliard korun. To jsou však pouze vklady střadatelů, které v různé míře stát garantoval. „Spatné úvěry“, půjčky na pochybné účely s nulovými zárukami, „vytunelovaly“ jádro zkrachovaných bank. Honosné prosklené vchody bankovních poboček opouštěly desítky kufrů se stamiliony korun. Publikované odhady z bankovních kruhů se pohybovaly na jaře loňského roku ve výši minimálně 230 miliard korun tzv. „špatných úvěrů“. Kolik majetku za desítky či stovky miliard korun zmizelo z investičních fondů, založených v souvislosti se dvěma vlnami kupónové privatisace, zatím ještě nikdo veřejně neodhadnul. Je to ještě více, než z bankovních sejfů? Pro srovnání: letošní státní rozpočet počítá ve výdajové části s částkou o něco vyšší než 560 miliard. Kam se vlastně vytunelované miliardy poděly? Vynesli tuneláři peníze z bank, aby je pak uložili na svá soukromá konta v tuzemí? Nebo aby je odvezli do zahraničí? A kam? Uložení vysokých částek přeci na území České republiky sleduje bankovní zákon. Podezřelí tuneláři je na svých kontech nemají a obvykle doma žijí dosti střídmě. Nikdo takové lidi ani nepostrádá. Takže zmizely peníze v cizině? Všechny, nebo jen část? Příliš mnoho otázek, žádná konkrétní stopa. Policejní orgány mlčí. Jedna možnost se tu přesto nabízí. Řešením může být „model Harvard“. Obrovský majetek, který na české privatisaci za úřední shovívavosti získal irský občan, slavný Viktor Kožený, se do republiky jako investice již nevrací. Kožený ve spojení s americkými finančními šíbry vytvořil novou investiční skupinu se sídlem na Kypru, která investuje finanční prostředky, získané mj. i z české kupónové privatisace, do Ruska a dalších zemí bývalého Sovětského svazu. Téměř by se dalo říci, že se peníze vracejí do země původu. Mocenské struktury Ruska a nepřehledná síť skupinových i osobních zájmů policejních, armádních i politických špiček zemí neuskutečněného bolševického snu zřejmě považují za legitimní vzít si v penězích to, co kdysi „investovali“ do zemí východní části střední Evropy. Před půl stoletím dovezli bezcennou ideologii beztřídní společnosti,, nyní si svými kanály odvážejí cenný majetek. Čeští tuneláři a jejich kumpáni mezi vyšším bankovním úřednictvem a v řadách státní byrokracie stavějí za odvedenou práci - pokud záhadně neumírají - rodinná sídla, pečují o sebe na nákladných zahraničních dovolených, zkrátka užívají milionů. Ale kam zmizely stovky milionů a miliard? Vše nasvědčuje tomu, že české „tunelování“ není prací okamžitého nápadu a vhodné konstelace v personálním obsazení místní bankovní pobočky, ale v organisované systematické činnosti, při níž jsou naši tuneláři pouhou prodlouženou rukou, vybírající z českých bank to, co si jako „své“ chtějí z republiky odvézt - a již v podstatě odvezli - bývalí vládci evropského Východu. Pozoruhodné údaje nedávno publikoval bývalý poradce presidenta Cartera Zbygniew Brzezin- ski v jednom moskevském listu. Americký politolog odhadl výši ukradených finančních prostředků, které přišly do Ruska ze západního světa ve formě investic do desítek miliard dolarů. Z celkových 135 miliard to má být celá jedna polovina. Těchto 65 až 70 miliard dolarů prý ruská elita reinvestovala na Západě, ale již jako své investice osobní. Vedle těchto miliard se ve finančním kolotoči špinavých peněz točí vytunelované miliardy z českých, polských a dalších bank bývalého sovětského impéria. „Chtěli jste kapitalismus, holoubkové, tak ho tedy máte! A hbitě do NATO a do Evropské unie, globalisujte svět. O to lépe se nám bude moci pavučinou temných peněz z podvodů a ze zločinů opřádat planeta. Eto naše dělo...“ Josef Landergott, Praha POLYGON 3/1998 17 [pageend19]Jediná dobrá zpráva JÁRA MECÚ Už delší dobu si říkám, že napíši něco potěšitelného, něco radostného, co uklidňuje. Pryč s pochmurnostmi a s Jobovými zvěstmi - volám sám k sobě při vzpomínce na dobu, ve které o dobré zprávy nouze nebyla. Zásluhou pilných fízlů, soudců a hlavně cenzorů lidé věděli (a v průvodech to nadšeně dávali světu najevo), že žijí v nejlepším, nejpokrokovějším a nej demokratičtějším společenském řádu na zeměkouli. Hned po SSSR, samozřejmě. Jaká škoda těch sovětsko-československých molodců zašlých pod kolem dějin! Jak oni jen dbali o náš klid a pohodu. Čtenáři v těch nezapomenutelných časech už předem s jistotou věděli, o čem se bude psát zítra, pozítří, i za rok, a že tu jistotu mají na věčné časy. Občan, zmoudřelý z takových dobrých zpráv, zklidněný do blažené pohody, si byl jist, že Západ zahnívá, Východ prosperuje a my celému světu voníme mírem a květen- stvím. Uderničilo se nejen v dolech a hutích, ale především v redakcích a na Dobříši, odkud vycházeli ti nejslavnější proroci světlých zítřků. A co vidíme dnes? Různé instituce se předbíhají, aby nám potvrdily, co občanů s tesknou slzou v oku na ony staré zlaté časy vzpomíná! Co čtenářů se trápí nedostatkem zpráv o našich přednostech, hodných celosvětového obdivu! Proto už dost špatných zpráv. Je jaro a navíc před volbami, ptactvo štěbetá, šveholí politici a není partaje, která by nepřipravovala sladcevoňavou mucholapku na voliče. Toto demokratické snažení třeba vidět v těch nej růžovějších barvách. Potřebujeme lakýrníky. Co s pravdou dneška, když tolik lidí touží po blafech včerejška? Blafy uklidňovaly. Člověk si zvykl. Chce své blafy. Blafy o revanšistickém Německu, blafy o americkém imperialismu, blafy o naší dokonalosti a neomylnosti. Blafy těm lidem chybí. Pravda dráždí a provokuje. Potřebujeme lakýrníky, ne pravdo- mluvce. Proto pryč se škarohlídy, nepřej íc- níky a poťouchlými rozvratníky. Je třeba psát co nejjásavěji, povzbuzuji sám sebe při sledování naší současnosti, prohrabuji se novinami a ze všech svých sil pátrám po nějaké dobré zprávě. Ze starých rudých časů mi v uších ještě doznívá potlesk statisícových zástupů, které na pohádky o světlých zítřcích skálopevně věřily. Božínku, kolik oni tenkrát měli dobrých zpráv! Co pisálků se snažilo! I v největším temnu měli jasno. To, co nechtěli vidět, viděla cizina. Kdo chtěl vědět, jak to u nás vypadá, poslouchal cizinu. Naslouchala jen hrstka reakcionářů a nekalých živlů. No řekněte, nebyly to krásné časy klidu a pohody? Drtivá většina občanstva tehdá zůstala u pohádek. Zatímco nepřátelská cizina v éteru hanila naše vymoženosti, domácí tzv. „uvědomělý socialistický občan“ šel z pohádky do pohádky, žil jen pro pohádky a hnedle mu jako v pohádce uteklo dvaačtyřicet let. A najednou všechno je fuč. Zlí čer- nokněžníci z Washingtonu i hloupí Honzové, neporazitelní bohatýři-osvoboditelé, vzdušné zámky i děda Mráz, kterého jako dárek poslal Mikuláš knížatům širé Rusi. Jen ty zlaté rybky zůstaly v bazénech bývalé vrchnosti a Dlouhý s Širokým a Bystrozrakým převlékli kabáty. Mají prý pohádkový život i bez pohádek. Občan celý život čtoucí, že žije lépe a radostněji, zůstal sám. Je nejvyšší čas znovu začít s pohádkovým zpravodajstvím. Původně jsem chtěl napsat něco vzletného o presidentské inauguraci Václava Havla ve Vladislavském sále Pražského hradu. Znovu připomenout, projasnit tu chvilku s milovaným státníkem. Zpráva o dalším slavnostním slibu České republice by čtenáře zahřála jako slivovice, ale bylo v ní čertovo kopýtko. Inaugurace zajímala jen polovinu poslanců. Společné schůzi obou komor byl přítomen stojeden ze dvou set poslanců a 69 z celkem 81 senátorů. Kdosi napsal, že neúčast na slibu hlavy státuje z mezinárodního pohledu blamáží. O blamáži psát ne18 POLYGON 3/1998 JÁRA MECŮ [pageend20]chci. Horečně pokračuji v hledání dobré, radostné zprávy. Konečně! „Unie svobody je připravena před volbami programově spolupracovat se všemi pravicovými stranami,“ čtu z novinové stránky a radostně se připravuji k napsání článku o demokratickém duchu nové strany. Nenapsal jsem nic. Hned na dalším řádku totiž stálo, že „Unie svobody podmiňuje spolupráci s KDU-ČSL tím, že lidová strana nevytvoří koalici se sociální demokracií. Unie svobody jednoznačně vylučuje jakoukoli svoji účast na koalici se sociální demokracií,“ prohlašuje předseda Unie Jan Ruml. Fuj! Až mě zamrazilo. Partaj, začínající diktátem jiným stranám, kladením podmínek, kdo s kým má jednat, by o demokracii a svobodě neměla ani mluvit. Demokratický vývoj, demokratická hra spočívá na domluvě a kompromisu. Na tvorbě různých mnohdy překvapivých koalicí politiků, ctících společné demokratické principy- Psát o intrikách starých kozáků mazaných všemi aférami by bylo nošením dříví do lesa. Znovu se vrhám do hledání dobré zprávy. Náš občan ji tolik potřebuje. Pečlivě probírám haldu osvobozených „sdělovacích prostředků“ a jako zarytý optimista nepo- zbývám naděje. Vynechávám mordy, přepady bank, pošt a benzinových stanic, ignoruji zprávy o znásilňování dětí, o mučení batolat, o tunelování bank, podniků i zdravého rozumu a nevěřícně kroutím hlavou. Kde jsou všichni ti bývalí, ostřílení režimní písaři? Jak oni jen uměli člověka pohoupat a pohádkou ukolébat! Houpyty hou - hou- pyty hou... Za jejich časů zločinnost existovala a rostla jen v „nepřátelské cizině“. Cožpak nám tito písaři nezanechali pro demokracii žádné dědice? Milovníky tehdejší „socialistické zákonnosti“ a „socialistické morálky“ (plně rozvinuté až po „vítězném listopadu“) aspoň částečně uklidní zprávička, že dle „výzkumu veřejného mínění“ náš nejoblíbenější ban- kéř-premiér Josef Tošovský byl čtrnáct let členem KSČ. Ale k plné spokojenosti to nestačí. Příslušníky „rodné strany“ byli i jiní z dnešních špičkových tvůrců demokratické společnosti. Tyhle partajní kádry dvaačtyřicet let hlásaly světlé zítřky. Mají ty nejsvětlejší. S korýtky plnými zlaťáků. Jen ti tehdejší písaři, lakýrníci a kulisáci, kteří i na hnojišti uměli z bídy udělat prosperitu, z bezpráví spravedlnost a ze lží pravdu, nám tu chybí. Už opravdu zoufale přehrabuji noviny a hledám, čím čtenáře potěšit. Aspoň jednoho lakýrníka. Aspoň jednu pohádku o našich vynikajících vlastnostech, hodných celosvětového obdivu. Chvatně přelítnu zprávu o cestě do Evropské unie s číslem E-55, zpopularizované vystrčenými holými zadky českých paní a dívek (majícími přednost před zadky z jiných zemí) a své „fuj!“ hodím na německé turisty, kteří si „Čechy krásné Čechy mé“ pletou se smetištěm a dle informace z tisku k nám vozí své odpadky. Ono se snadno řekne, napíši něco radostného, něco potěšitelného, co uklidňuje, ale kde vzít, když není. Místo dobrých zprávjen šok za šokem a neznalec poměrů se naivně ptá, odkud všichni ti původci špatných zpráv přišli. Přišli ze socialismu, holoubkové, ze socialismu. Prošli školami a výchovou totality. Prostitutky v Dubí, zkorumpovaná politika v Praze, protiněmecké štvaní nejen doktora Sládka, špatná taxislužba, v restauracích extra ceny pro cizince, vývoz „bílého masa“ českých kurtizán do světa - to vše za dobrých rudých časů v tisku nebylo. Socialistická společnost hnila obtočená drátem, osleplá cenzurou a opracovaná komunistickými kádry. Dobré charaktery byly rozhozenými perlami v obrovské poušti materialismu a beznaděje, předepsané na „věčné časy“. Dnešní boj o českou demokracii je především bojem o charakter člověka, jaký bude charakter společnosti, takový bude charakter vlády. Jaký druh pozemšť anů z nás v údobí padesáti let diktatury nacismu a komunismu vychovaly, ukázalo prvních osm let lakýrníků. Proto nepotěší ani výsledek rozsáhlého průzkumu veřejného mínění v evropské patnáctce, z něhož vyplynulo, že nás většina Rakušanů a západních Němců v EU vůbec nechce. Žádný div. Hned po „vítězném listopadu“ tam v obchodech chytali Čecho-Slovákyjako zkušené chmatáky. Od fuseklí až po automobily. V socialismu tomu říkali „přemísťování věcí“ a věřili, že „kdo nekrade, okrádá rodinu“. POLYGON 3/1998 19 [pageend21]Sám pan president, jmenovec knížete Václava, je bez dobrých zpráv a už několikrát prohlásil, jak hluboce je zhnusen pochmurným obrazem společnosti i politickou scénou. „Není to v pohodě, situace není dobrá, miliardy byly ukradeny, ukázalo se, jak hluboký je rasismus, který v té společnosti dří- me, ukázalo se, jak primitivní je politická kultura po osmi letech svobody a demokracie,“ prohlásil president. A co na to jeden z jeho poradců, nám všem z exilu dobře známý publicista, který své skvělé „Svědectví“ vydával v první linii bojovníků za svobodu Československa, Pavel Tigrid? Ten podpořil presidenta slovy ještě pochmurnějšími: „Poprvépo osmi letech mám obavy o tuto společnost, o tento stát, o jeho zralost. Sleduji s obavami, jestli si sami umíme vládnout.“ (MF Dnes 30.3.1998) Co k tomu dodat? Snad na závěr aspoň jednu „dobrou zprávu“, která nás formovala do dnešní podoby a kterou jsem v našem svobodném tisku přece jen našel. Čtěme společně:„Komunistická strana ukazuje cestu naší zahraniční politice. Je to cesta jednoty zemí socialistického tábora a jednoty mezinárodního dělnického hnutí, je to cesta nejširší podpory a spolupráce se zeměmi, které nedávno získaly svobodu z koloniálního panství a budují své nezávislé státy, je to cesta důsledného uplatňování zásad mírového soužití v mezinárodních vztazích. V tomto smyslu vyplynuly úkoly pro československou zahraniční politiku z rozboru Prohlášení představitelů komunistických a dělnických stran v Moskvě v roce 1960, které podalo hlubokou analýzu současné mezinárodní situace a stanovilo nejbližší úkoly mezinárodního komunistického hnutí. Jenom takto vědecky řízená zahraniční politika může dosahovat ve svých akcích úspěchů. Historie naší zahraniční politiky, řízené komunistickou stranou, je toho důkazem.“ Silné i pro kožené žaludky, že ano!? Ale uklidněme se. Čteme z knih jedné z nejpřednějších vážených osobností současné politiky českého státu, pana ministra zahraničí PhDr Jaroslava Šedivého, které psal od roku 1957 do roku 1969. Také on patřil k těm výše zmíněným vypravěčům pohádek a důležitým tvůrcům veřejného mínění. Člověk se diví, proč se tak mnoha lidem stýská po minulosti, když kádry, které minulost tvořily a udržovaly, jsou znovu u kormidla? Právě v těchto krátce minulých dnech nás a naši českou demokracii náš pan ministr zahraničí Jaroslav Šedivý reprezentoval v Bruselu při slavnostním zapisování do budoucího svazku Evropské unie. (Inu, kdo umí - umí. Kdo neumí - čumí. Čumí nás mnoho. Toť tradice.) Jistě nás tento zkušený kádr povede i do NATO. Proto čtěme dál! V jiné knížečce z intelektu pana Šedivého z roku 1958, nazvané „15 let čs. -sovětské smlouvy“ se dovídáme, že „Je známo, že v současné době se v západním Německu za podpory amerického imperialismu dostávají k moci tytéž síly, které přivedly svět do druhé světové války. V agresivním Severoatlantickém paktu znovu ožil duch Paktu čtyř z první poloviny třicátých let a duch smutně proslulého Paktu proti Kominterně.“ Po tomto silném marxistickém koření nahlédněme do dalšího spisku. Má titul „Zahraniční politika ČSR v letech 1945-1960“: Náš nynější ministr zahraničí jako tehdejší soudruh svůj protizá- padní postoj neskrýval. Dělal na něm svou kariéru. „USApřikročily k vytváření bloků podložených vojen20 POLYGON 3/1998 NAŠI PRÁCI ZNÁ CELÝ SVĚD! [pageend22]skými dohodami a vojenskými dodávkami. Prvním projevem byla Západoevropská unie z března 1948, založená pěti západoevropskými zeměmi sice bez účasti, ale s tichým souhlasem a podporou USA, a posléze založení NATO v dubnu 1949jako jasně útočného paktu. A na této cestě, po níž kráčel americký imperialismus přes intervenci na Balkáně, přes vypuzení komunistů z vlád ve Francii, Itálii a Belgii a přes obnovu militarismu a válečného průmyslu v západním Německu, mělo se stát nástrojem k dosažení cíle i Československo. Únorové události potvrdily, jak jedině správná byla zahraniční politická orientace Československa na Sovětský svaz. “ Tuto malou ukázku z bohaté knižní tvorby protidemokratických citátů z nej temnějších let naší poroby přineslo vzpomínkové číslo měsíčníku politických vězňů „Věrni zůstaneme“. Praví se v něm, že Výbor Sdružení bývalých politických vězňů o zveřejnění doslovných citací ze zmíněných knih rozhodnul v rámci demokratických zásad v oblasti svobody tisku. „Jsme přesvědčeni,“ píše se v prohlášení, „že máme svaté právo v těchto dnech, kdy po půl století vzpomínáme našich spoluvězňů, zvláště těch, kteří odpočívají také na ďáblickém hřbitově ve společných hrobech popravených, ptát se a dožadovat se odpovědi. Je to odpovědnost ke všem, kteří již nejsou mezi námi, a zvláště k těm dvacetiletým chlapcům, kterým rudé soudy vyslovily trest smrti... Máme právo mluvit a říci pravdu. Větší právo, než ti, kteří nás vyslýchali, obžalovávali, soudili či dozírali ve věznicích. Zdánlivě by to mělo být naprosto jasné a evidentní, že to tak má být a je. Většina politických vězňů z padesátých let má snahu dát poslední životní síly dnešní demokracii, za kterou v dobách, kdy ti ostatní hledali pohodlný život v socialismu, vystavovali své zdraví a životy, o existenčních potížích svých rodin ani nemluvě“. Zmíněné knihy našeho současného pana ministra zahraničí popisují běh událostí od konce druhé světové války až do roku 1960 pohledem vysokoškolsky vzdělaného historika, ale také propagátora uplatnění komunismu v naší zemi. Co k tomu ještě dodat, milí čtenáři Polygonu? Snad jen to, že také „ti venku“, jimž dodnes (na rozdíl od jiných demokratických vlád) nebylo v ČR přiznáno volební právo, se ptají a už 8 let čekají na odpověď. Také oni se ptají právem. Exil svou zem nikdy nezrazoval. Nechal v ní při útěku nejen svůj majetek, hroby svých předků a vše, co miloval, ale nechal v ní i svou duši. Exil, to byla svobodná republika v zahraničí, kterou tvořily statisíce jedinců. Měla svůj český svobodný tisk, knižní vydavatelství, rozhlasové stanice, měla svá divadla, pořádala koncerty, měla exulanty umělce i sportovce, filosofy i dělníky. Republika exulantů od Evropy až po Austrálii měla své neplacené funkcionáře a dobrovolné pomocníky, kteří udržovali krajanské spolky, organizace tělovýchovné i duchovní. Svaz českých katolíků v USA organizoval výpravy poutníků na sv. Kopeček do kanadského Chathamu, vedení zahraničního Sokola uskutečňovalo sokolské slety. Krajanské výbory organizovaly finanční pomoc pro uprchlíky a nemalými částkami přispěly k udržení krajanských budov, tělocvičen a divadel v různých částech světa. Exil, to byly trochu jiné průvody než ty pod tribunami KSČ. Exil, to byly nesčetné demonstrace Čechoslováků u sovětských ambasád v mnoha metropolích světa. Exil, to byly mnohatisícové protesty proti sovětské okupaci, to byly průvody a demonstrace za svobodu vlasti, porobené za ostnatým drátem železné opony. Dnes nikdo z těchto exulantů nemá právo podílet se svým hlasem na volbě vlády a tím i uspořádání demokratických poměrů ve vlasti, o jejíž svobodu v zahraničí usilovali. Inu, ti, co jsou u moci, vědí, proč ten zákaz. Bývalí političtí vězni a bývalí političtí vyhnanci jsou stále živí ve špatném svědomí staronového panstva - soudruhů demokratů! Jaký div, že pod vedením takových kormidelníků se spíše potápíme než plujeme. Marxismem infikovaná společnost se probouzí pomalu, a tak jedinou dobrou zprávou je, že mezi těmi probuzenými potkávám obětavé průkopníky skutečné demokracie! Hostašovice, 2. dubna 1998 ■ POLYGON 3/1998 21 [pageend23]O odchodném příslušníků StB JOSEF JEŠ Bohuslav Hubálek, někdejší poslanec Federálního shromáždění, později ředitel Střediska pro dokumentaci protiprávnosti komunistického režimu při Novákově ministerstvu spravedlnosti, prokazuje obdivuhodnou výdrž v boji s čímsi velmi nekalým, co se zřejmě jen maskuje neschopností české byrokracie. Pan Hubálek si totiž v životě užil svoje, což ostatně nejlépe vysvitne z toho, co si o něm můžeme přečíst v publikaci „Kdo je kdo“. Tedy Bohuslav Hubálek, který před několika týdny oslavil své 65. narozeniny, už ve svých šestnácti letech byl Státní bezpečností dvakrát vězněn, zatímco jeho otec byl v té době popraven za údajnou velezradu. Vele- zrádnou trestní kvalifikaci pak dostal pan Hubálek v roce 1952 sám; nejdřív absolvoval tři roky věznění v uhelných a uranových dolech a po ročním pobytu na svobodě byl až do roku 1958 v komunistickém vězení znovu, tentokrát prý za projevené sympatie k maďarskému povstání a k Rádiu Svobodná Evropa. Po propuštění ho čekaly ještě další dva roky na vojně - samozřejmě u pétépáků. V roce 1968 založil ve Varnsdorfu Klub angažovaných nestraníků a v dalších dvaceti letech normalizace se bavil psaním různých podání na úřady, v nichž se dovolával svobody cestování a jiných zanedbávaných lidských práv. Nutno říci, že toto vše dělal individuálně, nebyl tedy například signatářem Charty 77. Tím si lze vysvětlit, že takovým individuálním nespokojencem zůstal i po listopadu 1989. V roce 1993 se dostal do sporu s ministerstvem vnitra, v jehož čele stál osvědčený chartista a disident Jan Ruml. Po jisté době trvání tohoto konfliktu, o němž hned bude řeč, pan Hubálek napsal Janu Rumlovi velmi tvrdý dopis, v němž ho obvinil, že svou sympatickou tváří, kterou podle potřeby dovede nastavit kterékoliv skupině obyvatelstva, ve skutečnosti kryje oficiální nechuť k vyrovnání se s komunistickou minulostí, a to samozřejmě především tam, kde ta minulost byla obzvláště ohavná - to jest právě na ministerstvu vnitra. Podstatou celého sporu byla poněkud utkvělá myšlenka pana Hubálka, že by nebylo bez zajímavosti porovnat odškodnění bývalých politických vězňů za léta strávená v komunistických kriminálech s odchodným a jiným odškodněním, které dostali příslušníci StB, když museli opustit ta místa, odkud odpůrce komunistického režimu po profesionálním týrání posílali na dlouholeté galeje. Ministerstvo vnitra i Jan Ruml osobně prohlásili údaje o výši odchodného esté- báků za státní tajemství, které není možné zveřejnit. Nový ministr vnitra Cyril Svoboda k tomu řekl v televizi Nova toto: „Chováme se jako tajemný hrad v Karpatech, tajíme něco, co bychom tajit neměli a jiné věci nám unikají.“ Tato změna však nepřišla se změnou ministra, ale nastala zřejmě v důsledku řízení, které proti ministerstvu vnitra zahájil právě pan Hubálek, a to už v prosinci 1993. Ano, plné čtyři roky se ministerstvo vnitra chovalo jako onen tajemný hrad v Karpatech. A teprve, když to začalo vypadat, že pan Hubálek musí vyhrát soudní spor, došlo loni v červenci ke smírnému jednání. Trvalo pak ovšem dalších šest měsíců, než ministerstvo požadované údaje prozradilo, o čemž ovšem pan Hubálek píše, že to je jen dílčí krok k osvětlení dosud zatajovaných skutečností. 12. ledna 1998pan Hubálek zmíněné údaje i s přehlednými tabulkami od ministerstva dostal a odnesl je ihned ke zveřejnění do České tiskové kanceláře. Celý ten materiál odevzdal na vrátnici a kopii si dal potvrdit razítkem podatelny ČTK. Když se pak v servisu CTK o tom neobjevila ani zmínka, pan Hubálek podal stížnost Stálé parlamentní komisi pro sdělovací prostředky, která ustavila zvláštní skupinu, aby zjistila, co se vlastně stalo. Stalo se to, že materiál odevzdaný panem Hubálkem se ztratil. Vnitřní řád - či spíše neřád - četky nepredpisuje nějakou evidenci předání došlé korespondence. Samozřejmě, že se v té věci ještě 22 POLYGON 3/1998 [pageend24]může zjistit, jak k tomu došlo, ale faktem zůstává, že sdělovací prostředky mohly prostřednictvím CTK už 12. ledna dostat zajímavou zprávu, kterou ale nedostaly. Teprve 8. února přivedla televize Nova současného ministra vnitra, který sice řekl onu již citovanou větu o tajemném hradě v Karpatech, ale jinak sám nesdělil nic. Jakmile však jeho tvář z obrazovky zmizela, Nova zveřejnila určité údaje, které se druhý den objevily i v deníku Slovo. Podle nich prý daňoví poplatníci ještě dnes stále přispívají ze svých kapes na vyšší životní úroveň esté- báků. Podle odhadu občanských komisí, které ony příslušníky prověřovaly, získali prý tito lidé na odchodném na dvě miliardy korun a ti, kdo odsloužili v komunistické policii deset let, dostávají prý nezdaněný příplatek pět až sedm tisíc měsíčně, a to až do důchodu, takže celkové náklady na tato přilepšení se prý odhadují na deset miliard korun. To je zpráva zajisté šokující, má jen tu vadu, že se naprosto neshoduje s tím, co 12. ledna přinesl do četky pan Hubálek a co četka konečně den po vysílání Novy a po konzultaci s tiskovou mluvčí ministerstva vnitra vydala. Tam se hovoří pouze o tom, že v letech 1989 až 1997 odešlo z bývalých útvarů StB 2042 příslušníků s nárokem na odchodné, což za těch osm let dalo celkovou částku 81,194.000 korun. Podle toho tedy v průměru připadlo na jednoho estébáka asi 40.000 korun odchodného. I to je částka pobuřující, ovšemže odůvodněná nějakými předpisy, které nebyly včas zrušeny. Ale v celém tom úředním materiálu se nic nemluví o nějakých příplatcích a tím méně o deseti miliardách, které to má stát daňové poplatníky. Ostatně ta zpráva Novy, že na odchodném byly estébákům vyplaceny dvě miliardy korun, znamená více než dvacetinásobek 80 milionů, které sdělilo ministerstvo vnitra panu Hubálkovi. Takže nezbývá nic než se znovu ptát: Byla informace Novy nepravdivá, když se tak výrazně mohla lišit od zprávy ministerstva vnitra? Proč tedy ministerstvo nevydalo ihned dementi ? Anebo je zpráva ministerstva vnitra skutečně jenom dílčí a některé údaje prostě neobsahuje, takže ministerstvo vnitra stále zůstává tajemným hradem v Karpatech, v němž se zatím rozsvítilo jen jedno okno? (Tento text byl vysílán Českým rozhlasem 6 - Rádio Svobodná Evropa a autorem poskytnut Polygonu k publikaci.) • Sejdeme se po válce, v šest večeru Kalicha... ... a dnes se to opravdu stalo. Sešli jsme se. Přišla jsem jako první. Číšník mě uvedl k vzorně prostřenému stolu. Další číšník se zeptal na moje přání. Prostě nádhera! Během deseti minut přišli ostatní pozvaní. Pro jednoho z nich už u stolu nebyla židle. A číšník okamžitě přinesl další židli. Objednali jsme si pití. Vzorná obsluha. Zbytek lokálu byl pořád prázdný. Vedoucí směny, aspoň se domnívám, že to byl vedoucí směny, nás slušně požádal, zda bychom se nemohli přestěhovat do salonku. Čeká stovku lidí a přes přistavenou židli by se personálu špatně obsluhovalo. Po přestěhování jsme opět dostali jídelní lístky krásně zelené barvy. Anglicky mluvící ruská společnost u vedlejšího stolu dostala červené. Objednali jsme si jídlo. Obsluha byla stále vzorná. Někdy až příliš. Nepochopila, že jsme se nepřišli jen najíst, ale také si popovídat a že nás tedy svými neustálými nabídkami ruší. Všichni jsme byli pozvaní - kromě hostitele. A tak jsme slušně pojedli a jídlo zapili několika doušky (nikoli litry) piva. Obsluha byla vzorná, záchody čisté. Cestou domů, už bez hostitele, jsme se shodli, že jídlo nestálo za moc, pivo bylo teplé a jen jsme doufali, že alespoň našeho hostitele tento nedostatek nerušil a pochutnal si. Biftek stál 200,- Kč, česká mísa 300,-, svíčková 250,-, pivo bylo za padesát, bramborák stál 80,-Kč, porce štrůdlu za 8,- a zapalovač, který dostanete v trafice (tedy i s DPH) za deset, si účtovali (sice s potiskem) rovnou stovku. A to jsme mluvili česky. Obsluha tedy byla vzorná. Jako o zlodějích se u nás mluví jen o taxikářích. Děkujeme, pane Topffer. Náš hostitel dr. Václav Výtvar, který šel ke Kalichu vlastně posoudit, zda tam může pozvat svých padesát přátel z Wunsiedlu, je určitě pozve jinam. - V kanceláři se stejně dověděl, že o žádné němčoury nestojíte. Silva K, Čelákovice POLYGON 3/1998 23 [pageend25]Kdo s čím zachází, s tím také schází MILAN HULÍK Tento článek jsem chtěl pojmenovat „Restituce a exil“ a k jeho napsání jsem se delší dobu chystal. Doba mě však předběhla a tak musím změnit nadpis. Proč nevyužít moudrosti předků, uložené v lidové pranostice? Kdyby jí využila aspoň polistopadová garnitura pravicových politiků, nemusela nyní v politice končit. Ukázalo se znovu a po kolikáté již, že svoboda, právo a spravedlnost jsou nedělitelné. Ze tam, kde se někteří rovní stanou rovnějšími, na to i nej rovnější za čas doplatí. A ten čas nyní přišel... Politik slouží, ale neposluhuje Odcházející druhá garnitura polistopadových politiků nemizí z politického jeviště jenom v důsledku „služební vysloužilosti“ a z obav, že v příštích volbách neuspěje. Jejich odchod si vynucují i skandály, jejichž hlavní příčinou je politická amoralita, do které zabředli, když zapomněli, že politika je služba občanům. Politik je „public servant“, má sloužit veřejnosti a spoluobčanům. Jeho pánem je zákon a volič. Sloužit dvěma pánům je vždy těžké, v případě kolizí musí být politikovi soudcem jeho svědomí. Česká pravicová reprezentace (s několika výjimkami) „dojela“ na to, že posluhovala zájmům ekonomické a podnikatelské lobby. Vzájemné vazby a zákonem neregulovaný tok peněz z podnikatelských kont nových vlastníků do kasiček stranických pokladen (a jistě i na jiná konta) otřásly již jinými demokraciemi než její nedospělou českou variantou. Neznalost zákonů vlastní země, pohrdání právními předpisy, jichž byli politici sami spolutvůrci, a neznalost toho - co je vlastně právní stát - se nejnázorněji vyjevily právě v cizině. To tehdy, když byli naši „pravicoví politici“ konfrontováni se zástupci a představiteli exilu a museli odpovídat na jejich dotazy! Výbor pro lidská práva contra ČR Přímo čítankovým příkladem bylo setkání předsedy sněmovny Milana Uhdeho a několika poslanců s krajany v torontském Masa- ryktownu před několika lety. Namísto logického vysvětlení, poučení a možná i omluvy za diskriminační restituční zákony se poslanci se svým předsedou přebíjeli v nekvalifikovaných, ba přímo hloupých výrocích. Podle M. Uhdeho neexistuje v ČR právní retroaktivita! Předseda parlamentu neví, že zákon č. 119/90 „O soudních rehabilitacích“ v §1 vytváří právní fikci, že rozsudky vynesené dle taxativně uvedených politických paragrafů se ruší s účinky ex tunc. Včetně výroků o propadnutí majetku! Ostatně všechny restituční zákony jsou založeny na právní retroaktivitě, když dovolují měnit - za splnění podmínek vycházejících z dřívější situace - právní stav a majetkové poměry. Ještě silnějšího kalibru byl další výrok M. Uhdeho, že „evropské právo nedovoluje do soukromoprávních vztahů zasahovat". Jak tomu ve skutečnosti s evropským právem je, je zřejmé z nálezu Výboru pro lidská práva OSN ve věci Simůnek contra ČR, č. 516/1992 z 19.7.1995 (Ženeva/New York), který stanovil, že podmínka státního občanství k restituci majetku je neslučitelná s podmínkou nediskriminace, uvedené v článku 26 Mezinárodní smlouvy o občanských a politických právech. Výbor požádal ČR, aby tuto podmínku odstranila a aby byl do 90 dnů informován o přijatých opatřeních. Rozhodnutí Ústavního soudu ČR Namísto odstranění uvedené diskriminační podmínky rozhodlo plénum Ústavního soudu ČR dne 4.6.1997 tak, že zamítlo návrh Jana Dlouhého, bytem v USA, na zrušení podmínky státního občanství (Pl. ÚS 33/96). 24 POLYGON 3/1998 [pageend26]I Ústavní soud ČR se v odůvodnění svého rozhodnutí odvolal na mezinárodní dokumenty o lidských právech... „Evropská komise pro lidská práva ve Štrasburku naopak v rozhodnutích ze dne 4.3.1996 č. 23131193 (Brežný contra Slovensko), ze dne 13.5.1996 č. 23899/93 (Nohejl versus ČR) a opět ze dne 13.5.96 č. 23063/93 (Jonas) předeslala, že k zásahům do vlastnického práva došlo v době, kdy Československo ještě nepřevzalo záruky za dodržování lidských práv. Dále konstatovala, že dle Úmluvy o ochraně lidských práv a základních svobod neexistuje právo na restituci vlastnictví, a protože diskriminace dle čl. 14 Úmluvy je možná jen v souvislosti s porušením některého jiného hmotného práva zaručeného Úmluvou, nelze dovodit v případě podmínky státního občanství a trvalého pobytu dle restitučních předpisů porušení zákazu diskriminace. Jestliže tedy dle Úmluvy neexistuje právo na restituční vlastnictví, jsou dle Komise restituce zcela v rukou toho kterého státu jako suveréna.“ ÚS ČR využil této „mezinárodněprávní“ argumentace, ke které připojil svoje stanovisko ve věci ústavně zaručeného práva rovnosti: „Je věcí státu, aby v zájmu zabezpečení svých funkcí rozhodl, že určité skupině poskytne méně výhod než jiné. Ani zde však nesmí postupovat zcela libovolně... Pokud zákon určuje prospěch jedné skupiny a zároveň tím stanoví neúměrné povinnosti jiné, může se tak stát pouze s odvoláním na veřejné hodnoty. “ A ÚS ČR dochází k vrcholu své právní konstrukce, že naše nerovnost vlastně nerovností není!... „Nerovnost v sociálních vztazích, má-li se dotknout základních lidských práv, musí dosáhnout intenzity, zpochybňující - alespoň v určitém směru - již samu podstatu rovnosti. To se zpravidla děje tehdy, je-li s porušením rovnosti spojeno i porušení jiného základního práva, např. práva vlastnit majetek podle čl. 11 Listiny apod. - tedy dotčení některého ze základních práv a svobod.“ A protože ani právo na restituce ani právo na občanství nejsou uvedeny mezi základními lidskými právy, nejsou tedy příslušné české zákony, které stěžovatelé napadli, diskriminačního charakteru. Votum separatum Naštěstí i soudci ÚS mají právo na vyjádření odlišného názoru. Učinila tak soudkyně JUDr Iva Brožová: 1) ... „Je proto třeba uvážit, zda za existence pouze relativní rovnosti, která není chráněna sama o sobě, ale jen v souvislosti s porušením jiného základního práva nebo svobody a která státu umožňuje, aby v zájmu zajištění svých funkcí rozhodl, že určité skupině poskytne méně výhod než jiné, nicméně jen s odvoláním na veřejné hodnoty, neboli jen v odůvodněných případech - je podmínka státního občanství zužující okruh subjektů dle zákona č. 87/91 Sb. v rozporu s čl. 1 Listiny zaručující rovnost v právech a čl. 3 ödst. 1 Listiny zakazující diskriminaci, či nikoliv. 2) Protože zákon č. 87/91 Sb. je jako restituční zákon specifický svou snahou zaujmout hodnotové stanovisko k naší totalitní minulosti, kdy veřejnou hodnotou je princip neboli zásada s morálním a etickým základem, totiž, že křivdy mají být odčiněny, pak nelze než konstatovat, že z tohoto zásadního hlediska jsou si všechny subjekty restitučních předpisů rovny, a to spáchanou křivdou. 3) Na druhé straně připouštím, že není dost dobře možné absolutní odčinění spáchaných křivd, jak z hlediska filozofického, tak právního, proto jsou také přípustné modifikace, nicméně jen z pohledu věcného, což zákonodárce vyjadřuje v preambuli zákona slovy, že jde o zmírnění křivd. Tato nemožnost plného odčinění tedy neumožňuje zásah do subjektů si rovných spáchanou křivdou výběrem mezi nimi, protože taková úprava by navíc znamenala znásobení křivd u těch, které zákonodárce z restituce vyloučil. 4) Za situace, kdy veřejnou hodnotou je náprava křivd, není proto přípustné, aby stát určité skupině občanů odčinění křivd spáchaných totalitním režimem přiznal a jiným nikoliv, aniž by neporušil čl. 1, čl. 3 ödst. 1 Listiny, ale též čl. 1 Ústavy, v němž se Česká republika prohlašuje za demokratický právní stát založený na úctě k právům a svobodám člověka a občana. Řečeno jinak, z pohledu zákona ě. 87/91 Sb., usilujícího o nápravu křivd, jsem ne- POLYGON 3/1998 25 [pageend27]shledala žádné rozumné či dostatečné důvody, které by odůvodňovaly vyloučení těch osob, které dnes nejsou našimi státními občany, neboť k tomu došlo z důvodů váznoucích v chování našeho státu v době totality a navíc se mnohdy jedná o ty bývalé občany, jejichž činy byly a jsou nepostradatelné z hlediska budování naší nové identity. Na uvedeném nemůže nic změnit, že nešlo při stanovení podmínky občanství ze strany zákonodárce o libovůli, neboť neexistence libovůle ještě neznamená dostatek rozumných důvodů pro odlišný přístup.“ Než zatleskáme dr. Brožové zajejí brilantní a lidským právům odpovídající právní stanovisko, ocitujme ještě jeden její argument: ... „Pokud Evropská komise pro lidská práva shledala podmínku státního občanství za slučitelnou s Úmluvou s odůvodněním, že k zásahům (křivdám) došlo před převzetím závazků vyplývajících z Úmluvy, pak musím tomuto názoru oponovat. To proto, že k zásahům sice došlo před převzetím závazků plynoucích z Úmluvy, nicméně předmětem zkoumání byla nynější právní úprava a nikoliv předchozí akty.“ Ti, kdo jednali neprávem, právem musí odejít Dodejme, že Ústavní soud, ať rozhodl jak rozhodl, tak pouze substituoval zákonodárce. Ti měli učinit restituční zákony takové, aby byly spravedlivé již ex lege a nikoliv, aby se o jejich spravedlnosti musely vést učené právní disputace. To však nebylo možno od polistopadových a bohužel i „pravicových“ politiků očekávat. Výroky dalších poslanců na shora zmíněném setkání s krajany v Masaryktownu to zcela potvrdily. Pan poslanec Ledvinka (ODA) vyjádřil lítost nad tím, že ti, kteří by možná uměli lépe spravovat svůj majetek, se ho nemohou ujmout. Pan poslanec Volák (ODS), jinak promovaný psycholog, konstatoval, že jen v pohádkách je dobro odměněno a zlo potrestáno. A největším nebezpečím pro demokracii je podle něho právě fun- damentalismus, tj. přesvědčení o ideálním řešení problémů. Jestliže si emigranti myslí, že jsou restituční zákony namířeny proti nim, tak smýšlí paranoidně. Pan Zieleniec se vyjádřil diplomaticky, jak se na diplomata sluší. Z akvaria lze prý udělat rybí polévku, aleje velice těžké udělat z rybí polévky akvárium. Ovšem nejvíce bodoval tehdejší premiér V. Klaus, když při jiné příležitosti, ale na stejné dotazy, odpověděl, že on není žádný právník (sic!). Budiž pro historii zaznamenáno, že takto se vyjadřovali politici pravice, jejíž strany ODS a ODA měly na štítě a ve svém stranickém programu vepsánu obranu liberálních a konzervativních ideálů, rehabilitaci hodnot minulosti a nápravu křivd způsobených totalitním režimem. A - last but not least - i vybudování právního státu. Tito politici měli exilu vysvětlit, proč polistopadový vývoj, složení parlamentu a vnitropolitická situace v ČSFR a ČR nedovolily přijetí spravedlivějších a lepších restitučních zákonů a jakou v tomto smyslu nesou spoluodpovědnost oni osobně a jejich strany. Oni však „vysvětlovali“ to, co je těžko pochopitelné a téměř neuvěřitelné. Ze někteří spoluobčané, a lhostejno, zda bývalí nebo i nynější, v každém případě českoslovenští občané v době krádeže majetku mohou mít více práv než jiní. Slavná Orwellova definice rovnosti z „Farmy zvířat“ našla zase své vyznavače, politiky - tentokráte však ne stoupence totalitního státu, ale státu demokratického!?! Padá-li tato kritika na politiky pravice, neznamená to, že po volbách dojde ke změně po příchodu politiků levice. Vždyť jejich právní reprezentace (která se připravuje obsadit klíčové funkce v oblasti justice a legislativy) nese odpovědnost za naši cestu tunelem kontinuity socialistického právního řádu. Ale právě o to je vina politiků pravice větší. Vždyť v tomto případě se potvrdilo, že ten, kdo se směje naposledy, se směje nejlépe. I tomu, že se situace změnila - nikoli v oblasti restitučního zákonodárství, ale v postavení „našich“ politiků. Z velestrany ODS se stává marginální ministrana, ODA končí a stejně tak - doufejme - skončí ti politici, kteří si neuvědomili, že právo, svoboda a spravedlnost jsou neděli26 POLYGON 3/1998 [pageend28]telné. Tak tomu aspoň je v právním státě. Svými shora citovanými výroky prokázali, že jejich některé politické aktivity s takovým státem měly pramálo společného. A protože tak nehodným způsobem zacházeli s právem, pak jenom právem z politiky odejdou. Victoria, BC, Canada, 20. března 1998 Jako spoluautor by měl být uveden také Polda Pospíšil, který autora úvodem představuje v „Deseti zastaveních se Slavojem Hontelou“. Pospíšil má právo psát o Slavojovi, jsou od dětství přátelé a jejich myšlenkový chod a zaměření nerozdělila ani doba, kdy jeden z nich žil v exilu a druhý doma. Hontela dovede poutavě vyprávět a psát Dříve tvořil vědecká pojednání, nyní, vyzýván svými přáteli, přenesl svoje vyprávění na papír. Kdo to vlastně je? Gynekolog, sexuolog, endokrinológ, tedy lékař zabývající se funkcí a chorobami žláz s vnitřní sekrecí, a nakonec gerontolog, bádající v chorobách stáří, a psychiatr, věnující se v kanadské Albertě zvláště Alzheimerově chorobě. Tak široké medicínské spektrum se podařilo zvládnout málokomu, ale to zdaleka není vše. Při procházce lesem žasneme nad jeho botanickými a zoologickými znalostmi a pojmenovat a znát všechny ty houby, žabiny a prašivky, a umět je roztřídit tak, že se smaženicí z nich člověk ne- otráví, je nejen obdivuhodné, ale i chutné. Neotrávíte se ani houbami, ano čtením toho, co Hontela předkládá. Od té doby, co už zase můžeme jezdit do naší staré vlasti, předává svoje vynikající medicínské znalosti kolegům při přednáškách pro lékařskou veřejnost v Čechách, na Moravě i na Slovensku. V jeho povídkách zkloubených do „Doktora v minovém poli", se s ním seznamujeme jinak. Soubor tvoří tři části. První se zabývá sexuologií. Gynekolog má blízko k sexuologii.. Hontela vybírá zážitky jiných i své a prezentuje vše s nevšední pikantností. Určitě nebudeme autora považovat za chlípného dědka, dokonce mu uvěříme, že něco z toho skutečně prožil. Kdyby se potvrdily účinky přípravku sum-sum a impotenci tím bylo odpomoženo, byl by tento zázračný lék hledanější než antibiotika zachraňující život. „Toníček bez nožiček" je asi světovou raritou a sexuální zážitky s ním nemají obdoby. Prostě v prvních jedenácti povídkách je vždy něco, co tu ještě nebylo. Dočetli jsme se k druhému dílu, nazvanému „Roky v bílém". Axel Munthe psal lékařské zážitky jinak, ale také nebyl gynekolog. Zde by se to dalo nazvat „medicína v županu", nebo také bez županu. Hontela ví, že dlouhé vyprávění unavuje, a tak na padesáti stránkách je dalších sedmnáct vyprávění. Povídky „Penis elongatus" se bude číst se strachem nebo s nadějí, že něco takového vůbec může existovat. Pisatelův formát dovoluje psát řečí srozumitelnou, jen rádobyvě- dec potřebuje k podtržení své vážnosti používat cizích slov, kterým nikdo - mnohdy ani on sám - pořádně nerozumí. Politický vývoj v naší vlasti dospěl až k „Vítěznému únoru". Mnozí poznali blaho reálného socialismu, někteří přímo v kriminále, někteří na vojně jako „černí baroni“. Právě k těmto Hontela patřil a budete to s ním prožívat v třetí části nazvané „Za vojáčka mě vzali". Je zde mnoho zábavného, na příklad v povídce „Fekete pina" (v překladu černá p....). Můžete se zardít, můžete to odsoudit, anebo to vidět jako autor: „Rozloučil jsem se s dobrým lidem a příjemným pocitem léka- ře-endokrinologa, že lidstvo nevymře na nedostatek pohlavního pudu." Mnoho veselí není v popisování působení lékaře v jednotce určené k odstraňování min na bojištích východního Slovenska. Civilní kuráž. Číst o válce je zajímavé, méně zajímavé je žít v zákopech, na bojišti. Buď zneškodníte kovový placek nebo šlápnete o milimetr dál a je s vámi jednou provždy konec. Těch sto padesát stránek je čtivých jako máloco. (146 stran, nakladatelství Paráda, 1997.) Otakar Zoufalý, Neubulach listopad 1997 POLYGON 3/1998 27 Slavoj Hontela: „Doktor v minovém poli [pageend29]Dvakrát předvolebně LUDĚK FRÝBORT Z čeho uplést bič ... vládě věří jen menšina veřejnosti, parlamentu skoro vůbec nikdo. Zákonodárci si těžko získají respekt svým počínáním. Nevalná účast na zasedání, přítomní se mezi sebou baví, povídají do svých mobilních telefonů, předseda sněmovny... marně usiluje o nějaký pořádek. ... prohlásil, že už projel hodně parlamentů, ale podobné chování neviděl nikde. (Citováno z Amerických listů.) Článek pak ještě pokračuje barvitým líčením toho, kterak poslanci ožijí k nějakému zájmu teprve tehdy, jedná-li se o jejich požitky a rozličná zvýhodnění; tu pak jejich aktivita nezná mezí. Požitky rovněž ne. Místo dlouhého seznamu feudálních privilegií uveďme jen takový vedlejší drobek: poslanci českého parlamentu si odhlasovali neomezené, bezplatné a hlavně nekontrolované čerpání benzinu do svých služebních aut. Až hrůza jednoho obejde, co toho, nebozí, musí služebně najezdit! Proslulý parlamentní výtržník dr. Sládek kupříkladu vykazuje za rok 500.000 km. Dočista mě pojímá lítost; nebohý to muž! Půl milionu kilometrů ročně při průměrné rychlosti na českých silnicích 60 km/h - a rychleji to nepořídí ani sám Nicki Lauda - hned to spočítám... zhruba 23 hodin denně včetně nedělí a svátků. Uvážíme-li , že někdy taky musí zmíněný zástupce lidu dělat své randály ve sněmovně, ta zbylá hodina na to jistě padne, docházíme k ohromujícímu závěru, že český poslanec musí nezbytně v autě spát, jíst i konat ostatní tělesné potřeby. A to mu pak lidé ještě nadávají! Leč zanechme šprťouchlat, situace je proklatě vážná. Vyplývá z ní, že země česká sice má politické strany, volby, poslance, dvoukomorový parlament a všechno jiné demokratické nářadí, ale demokracie v ní přesto není. Nemůže být. Pojem ’demokracie1 předpokládá, že občané ze svého středu volí důvěryhodné dámy a pány, kteří pak jeho zájmy v poměru k vyjádřené vůli lidu zastupují. Projeví-li se jako lajdáci a hrabivci, předvedou-li zájem jen o svou vlastní kapsu, podruhé je nezvolí. V Čechách tohle nefunguje, protože možnost volby není. Jakžtakž zvolení by oni zástupcové byli, ale když už jednou v parlamentních lavicích sedí (ale oni beztak většinou nesedí), pak už nezastupují nikoho než sami sebe a svůj prospěch. Zvolit však příště někoho jiného k ničemu nevede, neboť zvol koho zvol, bude to zase stejný výlupek. Kterýkoliv orientální sultán je své zemi platný totéž a přitom to vyjde laciněji; raději ani nevědět, co si ta země česká, zajisté ne z nejbohatších, svou hru na demokracii nechává stát. Český občan ovšem není tak hloupý, aby ji bral vážně. Uplývá již devátý sametový rok a nad čím bylo zpočátku možno zavírat oči v naději na jakési dětské nemoci, které časem pominou, to se již ustálilo v stav setrvalý a naděje povadla. Citovaný článek sděluje, že se mezi lidem rozmáhá nostalgie po bolševických časech - nu ano; to byl přece ten sultán! Stejně sobecký a chamtivý, ale aspoň si nehrál na demokrata. Občan věděl, na čem s ním je. Leda že starý sultán nechával uvrci do temnice ty, kteří o něm po bazarech zle hovořili, kdežto samoobslužní demokraté nechávají každého říkat, co se mu zachce. Ať si říkají, změnit beztak nemohou nic, holoubkové poddaní. Už poznali, že volit tu či onu sametovou partaj není mnoho platné a zlobně vrkají, že se na lumpárnu vykašlou, že už k žádným volbám nepůjdou... nu, tak tedy nepůjdou. Nic se nestane, výší platů, cestovného, stravného, ubytovného a všech ostatních nadílek to neotřese a jiné věci beztak do parlamentních lavic málokoho přilákají. Někteří lidé si kladou otázku, kam to takhle může dospět, ale zástupci lidu si takovými starostmi hlavy nezatěžují. Zatím je z čeho brát, platy si přidělovat, fasovaný benzin mezi příbuzné a kamarády blahovolně rozdávat. Až už na to nebude... no, snad ten den nepřijde hned zítra. A my se beztak houby staráme o to, co přijde zítra, není-liž pravda, drazí sametoví demokraté. Ještě žádná blecha se nestarala o to, z čeho bude žít, až pojde pes. Jsme to nedovtipové, my v exilu. Stále bychom ve své staré vlasti rádi viděli lid, do jehož rukou se, 6, vláda věcí jeho opět navrátila. A nedáme si pokoj, třebaže už ten lid sám 28 POLYGON 3/1998 [pageend30]říká, nechte si vládu, nechte si tu vaši demokracii, beztak je to samá lumpárna, příště se na volby vykašlu, volte se sami, partajníci. Exil se dosud vzpouzí, protože pořád ještě vší naděje nepozbyl. Je-li ovšemjaká naděje, není nic platné v ni zbožně doufat, nýbrž je třeba ji formulovat a hlasitě vyslovit. Dovolte mi, abych k tomuto skomírajícímu ohýnku přikvačil se svým polínkem. Strhla se svého času v českých sdělovacích prostředcích krátká, ale jadrná diskuse o přímé demokracii. Dopadla - chudák - hůř než sedláci u Chlumce. Volení zástupci lidu na ní chlup dobrý nenechali. Není divu. Jednak že sametoví demokraté poměřili občana a voliče vlastním loktem, takže jim vyšlo, že, byv obdařen právy přímé demokracie, odhlasoval by si český občan statisícové platy a bezplatný benzin; jednak a všeobecněji se zděsili pravděpodobnosti, že vystaven skutečné vůli lidu by jejich sultanát záhy pominul. Nuže, nelze zamlčet, že konec samoobslužného sultanátu je právě to, oč nám jde. Mé polínko k této věci by bylo pouze z druhé ruky, ale vždyť tento časopis vychází ve Švýcarsku, v zemi, v níž se přímá demokracie po dlouhá staletí a s velkým úspěchem praktikuje: prosím tedy jeho čtenáře a Švýcary českého jazyka, aby domácímu člověku ukázali, jaký je ten nástroj přímé demokracie, jak se jej užívá, kde je jeho strana čepele ostrá a kde tupá. Kdyby se jim podařilo zažehnout opravdový oheň zájmu v zemi české, její naděje by tím znamenitě stoupla; a pěna u úst volených zástupcu by nám byla neklamným znamením, že jsme se strefili správně. Dále bych užil lidového pořekadla, pravícího, že z kozích bobků bič neupleteš. Přeorej současné parlamentní partaje v Cechách až na samou jalovinu - ostatně leží nehluboko - nenajdeš v nich o mnoho víc než svrchu zmíněný materiál k pletení bičů. Lidé, kteří onoho sametového podzimu klečeli v startovních blocích, připraveni založit politické strany... nebyli to snad zrovna bolševici, to bychom jim křivdili. Považovali se za demokraty, obdivovali Západ, drželi palce Reaganovi a vyprávěli si vtipy o Husákovi. Ale jen potichu. Jinak dělali, co se od nich čekalo, hleděli si svého vzestupu a udržovali svůj kádrový profil bez poskvrny, chodili na schůze a na brigády, vyvěšovali praporky a vylepovali holubičky, tu něco podepsali proti té Chartě, tu zase zahří- mali proti válečným štváčům z Vólstrýtu, to se ví že na oko, ale já musím, tvrdili obvykle, já mám rodinu. Mnozí se skrze tu rodinu i do partaje a jiných grémií mocně drali, no bože, hrabou jiní, proč ne já, to bych byl vůl. Dítkám kladli na srdce: drž hubu, do ničeho se nepleť a choď do toho Pionýra, vždyť přece chceš studovat. A tak žili, s vlky vyli, hlavou zeď nepro- ráželi, nejsem přeci blázen, říkali. Bystře uchopili do hrsti vrabce výhodičky, přiletěl-li, veřejně říkali tohle a pro sebe doma zas ono- hle. Na tu schizofrenii si tak dlouho zvykali, až se s ní ztotožnili. A když nastal čas zvratu, ukázalo se, že se zvrátilo sice mnohé, ne však jejich pevně zakořeněné obyčeje. Zbytečno dodávat, že obyčeje k upletení demokratického biče velmi málo vhodné. Ale byli i jiní. Znali slovo „čest“. Živobytí si tím ovšem neusnadnili. Mnozí si užili kriminálu, a když ne, žádnou závratnou kariéru neudělali. Jejich nástrojem bývala lopata, nikoliv skalpel primářův či dláto umělcovo, jelikož - budiž Bohu želáno - i k uchopení těchto ušlechtilých nástrojů bylo nutné přiměřenou mírou s vlky výt. Když přišel sametový listopad, v startovních blocích neklečeli. Proto dopadla česká demokracie tak, jak dopadla: stala se sítem, jímž propadly dobré a tvořivé lidské vlastnosti a jen kozí bobky zůstaly. Co s tím, drazí Čechové, exiloví i domácí? Inu, asi už nevolit kozích bobků. Uvést do sněmoven ty druhé, co s vlky nevyli. To se ovšem snáze řekne než provede, neboť nabídka je bídná a takové zboží neobsahuje. Pak tedy se přičinit, aby obsahovala. Pokud si vzpomínám, konaly se před časem v zemi české volby, do nichž nastoupila síla kozími bobky nevonící, ale nedostalo se jí pozornosti; tehdy ještě panoval názor, že za čest si nic nekoupíš a vůbec že morální zásady jsou taková ta šlehačka na dortu, po níž se můžeme ohlížet až pak. Nebylo řečeno, jaké ’pak‘. Nyní už je to vrchovatě známo. Nevím, jak dopadá ona tehdejší síla nyní; asi nevalně. Ale pozorujme, lidé dobří. Pozorujme, ukáže-li se někde kozími bobky nenačpělá síla. Dejme jí svůj hlas a nestrachujme se, že je to hlas zahozený, jelikož pěti procent ta síla nedosáhne. Nedbejme tolik o procenta; dáme-li hlas kozím bobkům, je zahozený úplně a dočista. A co víc: jen samým volením a hlasováním mnoho nepořídíme; budeme-li moci, nečekejme na Blanické rytíře, ale přičiňme se sami, aby takové síly vznikaly. Neboťjiné naděje není. Hannover, 12. března 1998 POLYGON 3/1998 29 [pageend31]Za dávných časů žil na dvoře rádži z Džáhal- puru starý moudrý vezír. Dobře radil svému vládci, ale jednoho dne zemřel a zdálo se, že za něho není náhrady. Všichni dvořané byli žádostiví zvědět, koho rádža učiní svým příštím vezírem, též na hazárech mezi kejklíři, zaříkávači hadů a potulnými světci se o ničem jiném nemluvilo. Vládce však dlouho váhal, jelikož nikoho vhodného nenacházel. Až jednoho dne, unaven stálým naléháním svých rádců a královských manželek, povstal ze svého smaragdy zdobeného trůnu a takto pravil: „Dobře, staniž se po vašem. Dnes jmenuji svého vrchního vezíra. Ty,“ obrátil se k pážeti po pravé straně trůnu, ,jdi a svolej všechny ministry, dvořany a úředníky, též učence, básníky a hvězdopravce, důstojníky a vojvody na velké nádvoří. Ty pak,“ pokynul pážeti po levici, „vezmi koš, jdi kjezírku a nachytej do něj žab. Velkých, strupatýeh, nejlépe ropuch. Až bude všechno připraveno, dejte zatroubit.“ Po těch slovech se rádža odebral, divně se usmívaje, do své komnaty, posadil se k oknu a v zamyšlení se díval k vzdáleným horám, než zaslechl zvuk trub. Tu povstal, opásal se slavnostním mečem a vyšel před palác. Spatřil zástup svých nejvyšších služebníků, a bylo jich tolik, až se sám divil, kolik jich stačil během své vlády najmenovat. A jeden každý z nich se zdál mít na čele napsáno, že se pokládá za vhodného a schopného nástupce moudrého vezíra. „Moji dobří a věrní služebníci, ministři, dvořané, též učenci, básníci a hvězdopravci, důstojníci a vojvodové,“ oslovil je. „Zavolal jsem vás, abych vyzkoušel, kdo z vás je hoden cti nasadit si turban nejvyššího vezíra a rádce. Vizte tady ten koš, plný žab. Předstupujte k němu jeden po druhém. Já budu pozorovat, kdo a jak je schopen spolknout žábu. Až se vysřídají všichni, vyvolím z vás svého vezíra.“ Tu předstupovali ministři, dvořané a úředníci a jali se polykat žáby. Někteří tak učinili s tváří zkřivenou odporem, načež běželi do zahrad si ulevit; jiní, silnější vůle, žvýkali žábu s rozmyslem; a byli i takoví, kteří si úmyslně vybrali tu největší, nejstrupatější ropuchu a polykali ji, radostně se usmívajíce. Leč našel se i jeden, který jen předstoupil, hluboce se uklonil rádžovi a opět se vzdálil, o koš s žábami ani okem nezavadiv. Když byly žáby spolykány, pozvedl rádža pravici a děl: „Děkuji vám, moji věrní, za důkaz poslušnosti a oddanosti. Nyní mi přiveďte onoho muže, který nesnědl žábu. Ten bude mým vezírem.“ Zástupem proběhl uctivý, leč nesouhlasný šum; a nejstarší z královských manželek pravila rádžovi: „Nezmýlil ses, můj pane? Slíbil jsi přece učinit vezírem toho, kdo nejlépe spolyká žábu. A nyní jím jmenuješ vzpurníka, který se odvážil tvému příkazu zprotivit!“ Rádža se usmál, pohybem dlaně utišil nastalý hluk a zahovoril takto: „Nikoliv, má vzácná choti. Spatně jste mě pochopili, moji dvořané a úředníci. Nikterak jsem neslíbil jmenovat vezírem toho, kdo sní ropuchu. Darmo jste se jimi cpali a udatně se usmívali. Řekl jsem jen, že vás budu pozorovat a pak z vás jednoho vyvolím. Tak jsem i učinil.“ Nastalo rozpačité ticho a nikdo se neodvážil rádžu oslovit. Všichni věděli, že není zvykem vládců skládat účty ze svých rozhodnutí. Avšak rádža si jen pohladil vous a pokračoval: „Neboť vy všichni, kteří jste spolkli žábu, jste mi dokázali jenjedno: žejste schopni a ochotni v zájmu dosažení svého postavení konat odporné skutky. Ale tento muž zde“ - ukázal na přivedeného dvořana - „dokázal víc. Dal mi poznat, že je statečný člověk. Mohl se přece nadít trestu, když sám mezi všemi poslušnými se vzepřel podřídit se ohavnosti. Ale on postavil svou důstojnost nad obavu z mé nevůle a své cti dal přednost před turbanem nejvyššího vezíra. Z toho poznávám, že je to muž přímý, čestný a neúskočný. A je i moudrý, pravím vám; neboť ví, že je lépe žít v skromném postavení a zachovat si úctu před sebou samým, než se ozdobit zlatým rouchem vysokého úřadu a mít v duši špínu a směšnost. Statečnost, poctivost a moudrost jsou zajisté vlastnosti, hodné ocenění.“ Tak se stalo, že se neznámý úředník stal v oné indické zemi vezírem a nejvyšším rád- žovým rádcem. Žil dlouho a dobře radil svému vládci. Jeho době se pak v pozdějších časech začalo říkat zlatý věk. * * * Škoda, že se to přihodilo v dávných časech v zemi indické a ne dnes v Čechách, viďte. Pohádka: O polykačích žab 30 POLYGON 3/1998 [pageend32]Škoda, že jen v pohádkách žijí moudří rádžové, kteří ze zástupů prospěchářů a obojet- níků dovedou vybrat čestného muže pro vysoký úřad. Škoda, že ta statečnost, poctivost a moudrost málokdy bývají poznány a oceněny; že mnohem spíše se do hodností nacpou polykači žab. Je málo, co dodat k indické pohádce. Kdoví, čemu Cechové v pozdějších časech budou říkat „zlatý věk“. Chovám jen truchlivou obavu, že dnešní čas to nejspíš nebude. Neboť mnoho polykačů žab se stalo vezíry. Nic už nelze změnit na tom, že byla v Cechách taková doba, kdy každý, kdo chtěl jen maličko povýšit ve svém postavení, se musel ponižovat, podlézat a polykat menší i větší žáby; a nezazlíval bych těm lidem ani příliš, že je polykali, jeden s odporem, druhý radostně se usmívaje. Chápu je. Snaha si polepšit je lidská. Chápat ovšem není totéž, co schvalovat a souhlasit. Byli totiž i tací, na což se rádo zapomíná, kteří žab nepolykali. Bylo jim to odporné a uráželo to jejich čest; odešli tedy, o koš se žábami ani okem nezavadivše. Nedbali toho, že si nepolepší, že se nestanou vezíry, ba ani přednosty, referenty, náměstky, vědci či dvorními spisovateli. Život ve lži nám byl vnucen, život v podlézavosti ne. Pro ten se rozhodl každý sám a svobodně. Neříkejte mi, pamětníci těch dob, že jsme se každý tak či onak provinili spoluprací S bolševikem. Neprovinili. Bylo velmi mnoho těch, kteří nespolkli žábu; ovšemže v důsledku toho zůstali bez postavení a beze jména, takže se o nich neví. Je však neomalenost házet ty skromné a čestné do jednoho špinavého pytle s polykači žab. Naštěstí ta doba pominula. Jenomže... jaksi polovičaté je to pominutí, není-liž pravda. Nepřišel moudrý rádža, aby k rozhodování o věcech veřejných vybral lidi čestné, nepošpiněné ropuším puchem. Kdo za těch starých, zlých časů získal spolknutím žabičky postavení a jméno, našel si i nyní cestu k větším či menším vezírským turbanům; jistěže ta cesta byla kratší a snadnější než u lidí statečných, leč bezejmenných. Nesmíme se tudíž divit, že ti muži nadále konají to, proč kdysi polykali žáby. Že jejich cílem a snahou je služba sobě samému, svému prospěchu a postavení, ne služba celku a společnosti. Je to přirozené a dalo se to čekat. Pokud jsme se něčím provinili, my nepolykači, pak asi tím, že jsme to nečekali. Že jsme věnovali důvěru těm, jimž žabí nožka ještě čouhala mezi zuby a oni už se hotovili vést českou zemi po těch správných, tržních a demokratických, neřku-li přímo pravicových cestách. Nu, snad jsme se aspoň poučili a napříště budeme bedlivě hledět, kdo jak přišel ke svému turbanu, než mu odevzdáme svůj občanský hlas. Ještě je dost čestných, poctivých i moudrých lidí v království českém, ba i všude za jeho hranicemi. Jsou neznámí, ale lze je poznat po tom, že nejedí a nikdy nejedli žáby. ■ NAŠE STRANA VÁM SLIBUJE UŽ TO ZASE ZAČÍNÁ POLYGON 3/1998 31 KRESBA: VLADIMÍR RENČÍN [pageend33]Hašek je Bůh ! JINDŘICH STIKAROVSKÝ Když jsem se vloni, právě touto dobou, koukal z okénka přistávajícího aeroplánu na rychle se zvětšující domky a fabriky kolem johannesburgského letiště >Jan Smuts< na bezkráterové čtyřproudové silnice, po nichž se, tam a nazpátek, šinuly nekonečné proudy aut, sevřelo se mi cosi pod ohryzkem a já cítil, že jsem zase doma. Na sentiment však nebyl čas, protože vzápětí se ozvalo příšerné zakvílení a poté hladké drncnutí několika stovek tun, znásobených hromadou lidí aještě větší hromadou všelijakých zavazadel, suvenýrů a jiných krámů, kterým mezinárodní špeditéri říkají cargo. Po dosti rychlém pasovém odbavení jsem s obavami čekal, že svatební dar pro dcerku Trudie, brož z českých granátů, zakoupená přímo v turnovské fabrice, neboť tam je to k mání za polovic, bude celníky pečlivě zkoumána a já se pěkně prohnu. Místo tvrdého čumáku ä la Ruzyně se však na mne zazubil kudrnatý etnik v bělostné uniformě jihoafrické „Custom office“ a přátelsky zahalekal - Hello Sir! Anything to declare? Jako že mám-li něco k proclení. Po vteřině vnitřních bojů jsem vybalil tu brož. „Hau!“, vyvalil mandlové oči custom officer. „This is veeery nice, Sir! It must be bloody expensive!“ Pro celníka to bylo móóóc krásné a určitě prý ’krvavě“ drahé. Jsem v hajzlu, blesklo mi hlavou, budu klopit jak mourovatej, ale snad nějakou tu pětku uhraju... „Listen,“ obrátil jsem co nejzkroušenější pohled na černého mládence. „Poslyšte, jedu na svatbu své dcery. Ona teď učí v Ru- stenburgu. Učí černé študenty, aby z nich byli doktoři a profesoři, you know? Ona se za pár dnů vdává a já jí tohle vezu z moc velké dálky, až z Evropy, z Prahy, do you understand? A fakticky nemám moc peněz na placení cla. To je dárek pro ni, svatební dárek - wedding present... see!“ „Well, kolik to teda stojí? Tam v té Evropě, kde jste to říkal?“ „V Praze,“ přifoukl jsem jeho informační banku. „ O yes, in Prague! To je někde v Rusku, že? Yes, very long trip, Sir. Takže kolik jste platil?“ Jeho zrak přitom sjel na krabičku cigaret „Start“, kterou jsem vyndal z kapsy. „Do you smoke?“, pokusil jsem se o korupci a nabídl mu. „Uf course, thank you,“ odvětil a bystře vytáhl jednu z cigaret. , Ale já šiji schovám až na potom, tady se nesmí kouřit. A nebudete se zlobit, Sir, když bych si vzal ještě jednu pro mého bratra? On ještě nekouřil ruské cigarety. Tady to neseženete, tady je k mání jen samej shit, Camel, Chesterfield, Winston. Ruský cigarety nepredávaj.“ Dal jsem mu celou krabičku a těšil se, že, zbude-li mi ještě něco po zaplacení cla, koupím si krabičku toho shitu winstonek. „Takže kolik budu platit?“ „No ještě jste mi neřekl, co vás ta věc stála. Tam u vás.“ „Tisíc korun,“ zalhal jsem plynně. Vytáhl jakýsi Baedecker a jal se studovat. Po chvíli pomůcku resignovaně odložil a docela tiše se zeptal: „Kolik je to v randech?“ Jeho zoufalý výraz mi připomněl dávného spolužáka Víska, který se při zkouškách z elektrotechniky pídil po postupu k výpočtu Furierovy řady. I zde jsem se rozhodl pomoci. „Well, jeden rand je asi šest korun. Takže tisíc korun bude šedesát randů.“ „O. K., Sir, ale tohle je present, žejo? Pro dceru, co učí african students. Takže to tady podepište a bude to O. K.! Welcome to South Africa and God bless you!“ Přivítal mě tedy v Jižní Africe a aby mi prý Bůh žehnal. Vypadl jsem z celní zóny a vytlačil vozík s kufry do příjezdové haly, kde na mě čekal nastávající zeť Gregory. Do postele jsem se dostal až po půlnoci. To je vždycky, když se po pěti letech sejdou příbuzní. Otevřeným oknem pokoje znělo konejšivé crkání cikád a vteřinu, než jsem usnul, za- 32 POLYGON 3/1998 [pageend34]zněla mi v uších přívětivá slova, jež jsem už vlastně neslyšel celých pět roků: „God bless you!“ -f -f -f -f -f Před mnoha lety, to bylo taky v Jižní Africe, seznámil jsem se s panem Salantem. Pan Itzi Salant byl doktorem obojího práva a vyznání mojžíšského. Nebyl rozhodně nijak ortodoxní. Pejzy nenosil a místo v černém kaftanu s úzkými rameny objevoval se na veřejnosti v dokonale střižené konfekci firmy Kaplan Bros.Co. K této firmě mě nakonec též dotlačil, když mě zastupoval v jakési žinantní záležitosti a potřeboval, abych na soud činil solidní dojem. Jelikož proces dopadl v náš prospěch a já zapravil palmare do třiceti dnů, pojal pan doktor ve mně zalíbení a čas od času zaskočil na kafe a partii šachů. Při těchto partiích se, jak známo, řeči nevedou. Právník Salant hrál však šachy stejně blbě jako já, a proto se řeči vedly. Hlavním tematem byly nářky na poměry a upadající stav společnosti. Neboť pan Hirsch už podruhé požádal o posečkání a paní Ida Sa- lantová, tedy páně doktorova choť, chce zase nové auto, přestože jí nové auto onehdy koupil, není tomu ani pět let, co ho koupil, dal za něj hříšné peníze, a to mu ten ganef Ko- hen tvrdil, že mu to dává zadarmo. „Ja, Mr. Hein,“ tak mi totiž říkal, „nic mi nepovídaj, já jsem se narodil proto, abych přišel ke zničení.“ Takhle mile jsme se tedy bavili a také přišla řeč na víru. Bavit se o těchto věcech na veřejnosti je v Jižní Africe považováno za nepřístojnost, zrovna tak jako o politice a ženských. V jistých lokálech je to dokonce vyvěšeno nad pubem, hned vedle další tabulky, nabádaj ící, „aby se páni dostavovali v kravatách a pokud možno obuti“... My se však nebavili na veřejnosti, ale v útulném soukromí mého kontoáru, odkud bylo krásně vidět, jde-li zákazník, či opět nějaký charitativní spolek. Řekl jsem již výše, pan Salant nebyl žádný ortodox. Byl to moderní muž, solidní advokát, tajemník Germiston Golf Clubu a člen Progressive Party. Avšak každý pátek večer, důstojně oděn firmou Kaplan Bros.Co., s vyšívanou jar- mulke na hlavě, soustředil rodinu kolem svátečně prostřeného stolu, zapálil sedmi- ramenný svícen a vzdal poctu Hospodinu. Též na „šul“ do místní synagogy chodil, provázen paní Idou a dvěma uhrovitými synky, Jeffem a Jakubem. Tam vážně zdravil své souvěrce, zbožné i méně zbožné, neboť Hospodin chtěl mít celou germistonskou obec pěkně pohromadě, tedy i rezavého pana Karpelowského, který - dle paní Idy - byl nejenom chucpe, ale též pěkné čuně. Do hlubších náboženských disputací jsme se nikdy nepouštěli. Já věděl, že pan Salant je žid a on věděl, že já jsem křesťan. Já mám svoje starosti, on má svoje starosti a oba víme své. Všeobecně. Ale jednou se pan Salant zamyslel, upřel na mne ty svoje moudré oči a jeho hlas hebce z důvěrněl. „Jdou sem,“ kývl na mne spiklenecky, ,já jim něco povím! Tohle mi vyprávěl už můj dědeček, a věřej, je to moc dobrý! To přej šel, je tomu už dávno, jeden starej žid, takovej šnorer, s králičíma kůžema, no, jak se tenkrát chodilo, prostě starej a utahanej žid, když vtom ho dohonil vozka s bryčkou, a že jako ať si sedne, že ho sveze. To se ví, starej žid byl moc rád a moc tomu hodnému dotyčnému děkoval, a kam že jede a má-li rodinu a děti, prostě ze samý radosti vedl zbytečný řeči. Na první pohled viděl, že ten člověk není náš člověk, ale gój, ráčejí prominout, zkrátka křesťan. A jak tak jeli, minuli křížek, a ten starej žid na toho člověka kouká a bylo mu divné, že ani klobouk nezved. Potřásl hlavou, ale neřek nic. Jelo se dál a za nějakou půlhodinku zase: kaplička s křížkem a chlap zase nic, jen kouká koňům do zadku a bafá z fajfky. To už bylo starému podezřelé a tak se obrátil na toho vozku a říká: ’Promiňte vzácný pane starému, hloupému židovi jeho smělost, ale vidím, že nejste jeden z nás a proto budete jistě křesťan. Avšak kdykoliv míjíme vámi uctívaná místa, nepokřižujete se, ani klobouk nesmek- nete... ‘ ’Chacha“, zasmál se ten člověk, ’na takový středověký pověry já už dávno nevěřím. A jen vám řeknu, že žádnej Bůh neexistuje. POLYGON 3/1998 33 [pageend35]To jsou jen povídačky těch černejch havranů a fláterníků, a taky těch vašich rabínů, aby blbli hlavy hloupejm lidem a tahali z nich prachy! ‘ ’Šma Jisrueľ, vylekal se ten starej žid a honem požádal vozku, aby zastavil, že si sleze. ’Co s várna je, vždyť ještě nejsme na místě“, přitáhnul neznaboh koním opratě a vyjeveně koukal na starocha, jak kvapem slézá z vozu. ’Mockrát děkuju za svezení, milý pane, a nemějte mi za zlé, že raději pudu po svých. Mně nevadí, že nejste můj souvěrec, ale člověka, který v nic nevěří, toho se opravdu bojím“...“ ♦ ♦ ♦ ♦ ♦ Poslední rok se v zemi české roztrhnul pytel s průsery. Není takřka týdne, aby se na rozhoupanou hladinu našeho mile zahníva- jícího rybníku nevy valilo další svinstvo nových afér. Začalo to ODS, ale brzy se ukázalo, že i ostatní representanti našeho politického spektra mají dostatek másla na hlavě. Díky dosud jakž-takž fungujícím mediím, pár měsíců před předčasnými volbami, se tedy národ dozvídá, že politické strany a jejich představitelé, kteří byli svými voliči vysláni, aby moudře spravovali věci veřejné, jsou vlastně tlupou kariéristů a šizuňků, jimž jde v první řadě o jejich vlastní prospěch. Česká řeč byla obohacena o další linguis- tický unikát. Lobistika. Kdysi se tomu říkalo „kuloární politikaření“. V obou případech jde o konkrétní vyjádření ducha úrovně dnešní české politiky, kde za zavřenými dveřmi, v sametově laděném prostředí, probíhají předem prokonsultované partie, jejichž jedinou motivací je boj o plné koryto, velké prachy a ještě větší moc. Kdo vyhraje, může si pak s králem Ludvíkem zanotovat „Stát jsem já!“ Takže k čemu budou předčasné volby? Odpovědět si může každý sám. Pan president se v jedné ze svých posledních řečí velmi opatrně zmínil o volebním právu českých občanů, dlících v cizině. Vyjádřil svůj názor, že by bylo opravdu dobré, aby Češi v cizině mohli volit do parlamentu a že očekává pozitivní přístup českého zákonodárného sboru. Jen tak na okraj se před týdnem objevila televizní zprávička, že parlament se touto věcí zabýval. Zásluhou KSČM, republikánů a též dosti vysokého počtu poslanců ČSSD však novela zákona opět neprošla. Pokud jde o poslance pravicové, nelze jim nic vytýkat. Většina jich totiž nebyla přítomna ve sněmovně!... Televizní reportér si při té příležitosti odchytil jednoho z těch „absentérů“ a tázal se ho, proč při hlasování chyběl. „Nebudete mi věřit, ale zapomněl jsem si ve svém pražském bytě posunout hodiny na letní čas,“ zněl neuvěřitelný krd tohoto dobráka. Kdyby mi něco podobného řekl některý z mých šestnáctiletých studentů, považoval bych to za pokus o srandu. V případě pana poslance jde patrně o totéž. Nemám totiž žádný důvod myslet si, že je úplně mdlého rozumu. Spíš mu chybí nějaká ta skrupule, což je pro českého poslance, zdá se, kvalifikační předpoklad. Skrupule nám chybí na všech frontách. Chceme do Evropy, ale nedodržujeme pravidla hry. Viz tristní případ dovozních kvót na jablka ze zemí EU, kde s arogancí nám vlastní jsme porušili dané smlouvy, což se ve slušné společnosti obvykle netrpí. Chceme do NATO, ale už předem se ptáme, by- lo-li by možné z NATO vystoupit. Asi před čtrnácti dny vysílala televize Nova v pořadu „Na vlastní oči“ reportáž o jakési esesačce, která byla jednou z dozor- kyň při pochodu smrti internovaných žen, který končil kdesi na Prachaticku. Sadistická baba, které vězenkyně říkaly „Ďábelská Inge“, nebo tak nějak, údajně ještě žije kdesi v Německu. Německé autority prý však nevyvíjejí potřebnou energii a vůli k jejímu obžalování, zatčení a potrestání. A hned se v pořadu zrodil návrh, že by s tím mohli pomoci čeští odborníci... Jsem všemi deseti pro, aby zlá náci-teta byla spravedlivě souzena a potrestána. Je mi však nanic, když vidím, jak si hrajeme na favority práva a spravedlnosti, zatímco před vlastním prahem máme naděláno. Dodnes totiž naše justice nedotáhla do konce 34 POLYGON 3/1998 [pageend36]ani jediný případ estébáckých zvrhlostí, páchaných na tisících politických vězňů. Je to vlastně pochopitelné, vždyť mnozí z dnešních soudců ještě před deseti lety soudili případy dodávané právě těmito estébáky. Zajímalo by mě jen, jak by se tvářili naši sudiči, a zejména veřejnost, známá svou tolerancí, kdyby někoho v Německu napadlo, aby nám v konkrétním a jako nudle se táhnoucím případu estébáckého sadisty Grebe- níčka šla píchnout Bundeskriminalpolizei? V jedné z pátečních příloh Lidových novin se autoři zajímavé a hodně napovídající reportáže „Jaká je smrt v Cechách“ (Grosma- nová, Heger a Novotný) zabývali otázkou poslední věcí člověka u nás. Při této příležitosti se obrátili na významné osobnosti kulturního a politického života s několika dotazy, z nichž jedním byla otázka: „Věříte v posmrtný život?“ Odpovědi byly zajímavé, i když nepřekvapující. V posmrtný život věří pan ministr Lux a president České křesťanské akademie P. Tomáš Halík. V čele těch, co nevěří, je pochopitelně Vasil Mohorita, ale hned za ním s kategorickým „ne“ pánové Klaus, Macek a šéf generálního štábu armády ČR, pan generál Nekvasil. (To je ten, co mu dělá potíže ta angličtina.) Jo, ještě jsem zapomněl na dalšího nevěřícího, na pana poslance ČSSD Lubomíra Zaorálka, který se nespokojil s prostým „ne“, ale projevil touhu vyjádřit se pregnantněji: „Idea posmrtného života ve mně budí úsměv“, řekl tento mladý muž se sebejistým pohledem, který to jistě dotáhne až na ministra. Když naši vyhráli zlatou medaili v Na- ganu, proměnila se „blbá nálada“ v národní veselici. A opět po mnoha dlouhých letech zaplnil český lid Václavské náměstí, Staro- mák i Ruzyň. Hulákal, chlastal a volal slávu. Taky transparenty nosil, na nichž byly mnohé oslavné nápisy, z nichž nejvíce mne zaujal ten, na němž stálo jasně a zřetelně: „Hašek je Bůh!“ Opravdovým Bohem nadaný a vlastní pílí a obětavostí právem oslavovaný pilíř našeho hokejového týmu, brankář století Hašek, je skromný a tichý chlapec a já ho mám strašně rád. Proto věřím, že by Bohem být nechtěl. Vždyť nestál ani o post presidenta. To řekl dokonce i na kameru - k úlevě paní Havlové. Vůbec se mu nedivím! V NHL si vydělá víc a Bůh-nebůh, stejně by ho nenechali volit. Co dodat na ukončenou? Snad jen to, že bonmot o víře, která umírá poslední, je blábol. Víra totiž nikdy neumírá. Víra buď je nebo není. Tam, kde není, mají problém. Ale tam, kde je, přetrvává na věky! Proto prosím všechny, kteří tuto víru dosud neztratili, modlete se, aby se opět vrátila do české země a osvítila mysl celého národa. Bez ní totiž mezi slušné lidi nemůžeme. Jindřichovice, 7. dubna 1998 ■ Prodej Polygonu v České a Slovenské republice v roce 1998 sponsorují: Agentur Pazdera, Zürich - Ruda Chalupa, Uppsala Věra Divoká, Zürich / Denia - Stanislav Dušánek, Wollerau (CH) JUDr. Milan Hulík, Praha - Olga Jonášová, Bethesda, MD Manželé Linkovi, Göteborg - Rudolf Soukup, Saarbrücken GJ.Strejka, Quito - Jaroslav Teplý, Voorburg (NL) Dr. Eduard Vedral, Cicero, IL POLYGON 3/1998 35 [pageend37]Euro a rozšíření Dva kroky na cestě k Spojeným státům evropským ZDENĚK LEINER United States of Europe - USE - se před několika léty zdály nedosažitelnou utopií. Ještě v Maastrichtu se Francie a Velká Británie zuby nehty bránily nazvat Evropskou unii konfederací, natož federací. Když byla 25. března v Bruselu nominována Jedenáctka států“, které 2. května na zasedání nejvyšších představitelů Evropské unie závazně od 1. ledna 1999 přejdou na společnou měnu Euro, začíná se již nepokrytě mluvit o blízkém zřízení federace. Společná měna je nemyslitelná bez společné hospodářské politiky a taje zase nemyslitelná bez společné politiky zahraniční, z níž vyplývá společná obrana. Základy federace byly de facto položeny již v Amsterodamu, i když se v něm ještě hlavy patnácti států nedohodly na zpevnění struktury Unie a přizpůsobení její organizace příštímu zvýšení počtu členských států. Pro jedenáct kandidátů na vstup do Unie není samozřejmě Euro aktuální a Lidové noviny se nemýlily, když 27. března v palcovém titulku svého komentáře o zavedení společné měny v jedenácti členských státech z patnácti tvořících Unii napsaly: „Euro učiní rozšíření ještě obtížnějším“. Maastricht a Amsterodam připouštějí členství v EU i bez okamžitého zavedení Eura. Ostatně Velká Británie z vnitropolitických důvodů a další tři státy nesplňující přísné podmínky měnové unie zůstávají plnoprávnými členy EU. Avšak ambicí České republiky po případném přijetí musí být splnění všech tzv. konvergencí určených maastrichtskou smlouvou, nechce-li zůstat jakýmsi druhořadým členem budoucí evropské federace. Nastává „maturitní zkouška“ v Toto není zdaleka hotovou věcí, jak se mnozí Češi domnívají. To, co někteří novináři a politikové v ČR označovali a ještě nepřesně nazývají „začátek jednání o vstupu“, ve skutečnosti od 31. března počínaje, bude tak zvaný „screening“, čili zkoumání, jak ten či onen kandidát se přiblížil k „acquis communau- taire“, čili desítkám tisícům závazných předpisů a doporučení Evropské komise, které vyšly v úředním věstníku EU. Tato „maturitní zkouška“ bude trvat nejméně do konce roku 1998 a pak teprve začnou opravdová jednání o přijetí těch, kteří „maturitní komisi“ budou přijatelní. Zatím na společné schůzi Rady patnácti zahraničních ministrů EU s jejich protějšky z jedenácti států žádajících o přijetí, která se konala v Bruselu 30. března, bylo vybráno šest kandidátů, kteří podle minky Evropské komise mají o něco více šancí pro přijetí v létech 2002 až 2005, než pět zbývajících. Česká republika je mezi šesti,, s kteiými screening započal již 31. března. Mimo ní jde o Polsko, Maďarsko, Estonsko, Slovinsko a Kypr. Slabší pětka je tvořena Slovenskem, Rumunskem, Bulharskem, Litvou a Lotyšskem. V závěrečném komuniké však bylo zdůrazněno, že složení šestky a pětky není definitivní a dle výsledku screeningu může být proveden přesun z jedné skupiny do druhé. Dnešní roztřídění je výsledkem dlouhého a pečlivého zkoumání Evropské komise, s jehož výsledky a z něj vyplývajícími doporučeními byli v Bruselu kandidáti a tisk seznámeni. V dosti podrobném přehledu, který kromě komentářů uveřejnil 31. března „Le Figaro“ na dvou velkých stranách i s malými fotografiemi všech jedenácti presidentů žadatelských států (což dokazuje závažnost, kterou list přikládá té události) vychází Česká republika čestně, i když ji nyní komentátoři již nekladou na první místo vzorného žáka třídy. Pokud jde o důležité srovnávací kriterium - podíl hrubého národního produktu na jednoho obyvatele v poměru k průměrnému ukazateli Evropské unie, je ČR na druhém místě: HNP připadající na jednoho občana ČR činí 55% průměrného HNP na občana Evropské unie. Předčí ji (překvapivě) Slovinsko s 59%. Maďarsko se moc chlubit se svými 37% nemůže a Polsko ještě méně se svými 31%. Dokument Evropské komise každému kandidátovi dává plusy a minusy. Plusem České republiky je fungující tržní hospodářství, průmysl, značné zahraniční investice a téměř do- 36 POLYGON 3/1998 [pageend38]končená právní základna společného trhu s Evropskou unií. Záporem v úsudku odborníků Evropské komise je nedostatečná účinnost justice, korupce a legislativa v různých oblastech. Komise též vytýká České republice diskriminaci Cikánů. Slovensko, které nás nutně zajímá, je Evropskou komisí oceněno pro svůj hospodářský růst (+7% v roce 1996 a +5% v roce 1997). Po ekonomické stránce se slovenské nové zákony nejvíce blíží k acquis communautaire. Avšak je jediným kandidátem, který nesplňuje politické podmínky vstupu a (cituji) „trpí velkým demokratickým deficitem“. Předpokládám, že porážka Mečiara v příštích volbách a obnova demokracie Slovensku pomohou k zařazení do první skupiny kandidátů. Problémy „rozšíření“ Z hlediska České republikyjsou to problémy dvojího druhu: vnější a vnitřní. K prvním patří již zmíněné nepřizpůsobeni vrcholných orgánů Evropské unie k zvýšenému počtu členů. Bude-li každý členský stát mít, jako nyní, právo zastoupení v Evropské radě, budou její zasedání a diskuse nekonečné a bude takřka nemožné docílit konsensu všech, který nyní je nutný pro důležitá rozhodnutí. Podobné by to bylo při „summitech“. Neméně závažný je problém opozice části politiků a veřejnosti proti rozšíření. Příčiny jsou na prvním místě finanční. Rozšíření bude stát evropské poplatníky desítky miliard eurů a hrozí zvýšení příspěvků členských států Unii, zatímco největší poplatníci, především Německo, se snaží, aby jejich příspěvek byl snížen. Proti rozšíření se staví vlivné organizace zemědělců, kteří se obávají cenové konkurence z Východu. Předzvěstí těžkostí je současná Jablková válka“ s Českou republikou. Obyvatelé států, které se již nyní potýkají s přílivem cizinců na trh práce a kriminalitou přistěhovalců, se obávají zhoršení situace v důsledku volného pobytu osob uvnitř Unie. Podle průzkumu, který provedla organizace Eurobarometer v listopadu a prosinci ve všech státech EU, je obyvatelů, kteří jsou proti přijetí České republiky, více než těch, kteří jsou „pro“, v zemích, které jsou pro ČR nejdůležitější: v Německu, Rakousku, ve Francii a Lucembursku. Nejvíce občanů, kteří jsou proti přijetí ČR, je však v Belgii (53%), nejméně „proti“ a nejvíce „pro“ je v zemích vzdálenějších, jejichž obyvatelé nás neznají tak, jako blízcí sousedé, kteří vyvěšovali na dveře obchodů tabulky „Cesi - nekrást!“ 63% Švédů, 64% Dánů, 60% Řeků, 59% Nizozemců a 54% Finů nás chce. Mezi Španěly je jen 16% „proti“, ale jen 48% „pro“ - mezi nimi je nejvyšší podíl těch, kteří nevědí - 36%. Výšeuvedený posudek České republiky byl vypracován Evropskou komisí před pádem Klausovy vlády, avšak při screeningu bude asi přihlíženo k dnešní politické nestabilitě a perspektivě vítězství kryptokomunistů v červnových předčasných volbách. Zatímco do voleb v roce 1996 mezi třemi nejvyššími představiteli republiky (president, premiér a předseda parlamentu) nebyl ani jeden komunista, dnes jejen Václav Havel nekomunis- ta a též přibyvší předseda senátu je bývalým členem KSČ. Teprve během března vyšlo ve známost, že Josef Tošovský byl čtrnáct let váženým členem „Strany“ až do listopadu 1989. Teprve po „sametovce“ vystoupil z KSČ náčelník generálního štábu české armády Jiří Nekvasil, podobně jako jiní převlékači kabátů, z nichž se stali předsedové vlád ČSFR nebo ČR a někteří ministři těchto vlád. V Bruselu se specialisté na ČR dívají se starostmi na zvyšující se procenta lidí nespokojených se současným paskvilem kapitalismu a nedokonalou demokracií a prohlašujících, že za komunistů to bylo lepší. Jaké to bude po vítězství Zemana, když již nyní dle zákona zločinná, ale přesto povolená komunistická strana slaví „Vítězný únor“ na Staroměstském náměstí? V neděli 22. března na schůzi sudetských Němců v Mnichově vyzval Franz Neubauer spolkovou vládu, aby přestala podporovat vstup ČR do Evropské unie, pokud nebudou zrušeny Benešovy dekrety a nedojde k vyrovnání s minulostí. „Stát se zákony, podle nichž není vražda Němců protiprávní, může jen stěží vstoupit do EU,“ argumentoval Neubauer nikoliv neoprávněně. Vezme-li kormidlo státu do svých rukou levice, v níž je nejvíce protině- mecké nenávisti, je možné se obávat mnohého. Vlastní problémy ČR se vstupem do EU Je třeba litovat, že screening a vlastní jednání o přijetí ČR spadá do období její politické a hospodářské krize. Zbývá jí řada nedořešených problémů: zbavit se právní kontinuity s komunistickým režimem, za kterou nese POLYGON 3/1998 37 [pageend39]hlavní odpovědnost Václav Havel, jenž v roce 1990 podlehl „argumentům“ čalfy, Rychetského, Jičínského a Adamce. Dokončit privatizaci a uskutečnit nápravu přehmatů, kterých se „privatizátoři“ dopustili. Zreorganizo- vat peněžnictví, které i v maličkostech, jako jsou formuláře a šeky, nadále žije podle komunistických pravidel. Reorganizovat železnice, což bude znamenat zrušení ztrátových tratí a snížení v nejhorším až o polovinu dnešních sto tisíc zaměstnanců. Dokončení sítě dálnic, ozdravění zdravotnictví. Reformovat soudnictví. Ozdravit vody a vzduch, otrávené komunistickou neúctou k přírodě. To vše bude vyžadovat desítky a stovky miliard korun, které nyní schází. Bude-li přes všechny dnešní nedostatky ČR přijata, pomohou jí tzv. strukturální fondy Unie. Již dnes ČR požívá výhod programu „Phare“, zřízeného Unií pro asociované země, mezi které ČR patří. Aby se však dostala na úroveň byť i těch nejslabších členů EU, musí se stát plnoprávným členem, a aby se jím stala, záleží především na ní samotné a na úsilí všech občanů a na jejich volbě vedení státu. St-Raphael, 5. dubna 1998 ■ Ekonomie a budoucnost Malá poznámka ke globalizaci světového hospodářství JAROSLAV TEPLÝ V roce 1952 vyjádřil John Maynard Keynes skromnou naději pro svou profesi, že „ekonomové možná jednoho dne dosáhnou toho, že budou považováni za skromné kompetentní lidi na úrovni zubních lékařů“. Průběh výroční schůze Americké ekonomické asociace minulý týden v New Yorku ukazuje, že dnešní ekonomové stále ještě nesplňují Keynesovy naděje. Nebyli jsme svědky ani pokory ani kompetence na zasedání AEA. Rovněž nenabídl žádný ekonom či skupina ekonomů něco, co by se podobalo nové myšlence, jak přistupovat k závažnému politickému dilematu průmyslového Západu - zjevné neslučitelnosti plné zaměstnanosti a stálých cen. Místo toho byla zasedání dominována referáty snažícími se vylepšit metodické postupy, o kterých již bylo prokázáno, že nejsou efektivní. Trpký komentář kritika, který nesdílel Keynesovy naděje, se zdá dnes být trapně přiléhavý. Popsal ekonomii jako „skoupou staropanenskou vědu zabývající se stále více rozesta- vováním a přestavováním starého nábytku“. Ovšem ekonomové inkasují peníze a sklízejí pocty za posunování nábytku kolem dokola jako jejich protějšky, stěhováci. Jejich platy prudce stoupají a mladý muž, zdající se být příslibem pro budoucnost, dostane mnoho nabídek na dobré místo. Možná, že finanční prosperita a intelektuální úpadek této profese jsou obojí následkem obecného zmatku, který se zdá být charakteristický pro post industriálni společnost. Systém se stal tak složitým, že kterýkoliv accountant (dříve revisor účtů - J. T.) nebo právník - nebo ekonom -, který řekne, že dokáže (umí) něco vysvětlit, najde ochotné a uctivé publikum. Nebo možná se dostali do domu mastičkáři z předcházející generace a žačali prodávat ekonomickou analysu místo elixíru. V každém případě přišel čas, aby někdo v této profesi začal trochu reálně uvažovat. Autorem předcházejícího textu nejsem - jak by se mohlo na první pohled zdát - já sám, ale nezdá se vám být trochu aktuální? Je to redakční komentář ze skrz naskrz tržně orientovaného amerického týdeníku Business Week, uveřejněný 16.1.1978 („The furniture movers“) Anglického slova „elixir“ je zde použito poněkud dvojsmyslně; český překlad elixír ladí dobře s mastičkáři (snake-oil salesmen), ovšem anglicky (či americky) „elixir“ může znamenat také „essential principle“ neboli podstatný princip, což by zase dobře navazovalo na čtenářům Polygonu už známé konstatování, že ekonom je člověk, který vám teprve ex post neboli dodatečně vysvětlí, proč se ekonomické události sběhly tak, jak se sběhly. Při úvahách či plánech do budoucna je tedy potřeba nespoléhat se jen na názory ekonomů, nechceme-li zase jednou pochodit jako sedláci u Chlumce, což platí pro ekonomy obecně, i když ti zahraniční nevědí, co se vlastně u Chlumce stalo. 38 POLYGON 3/1998 [pageend40]Laické veřejnosti zatím není známo, jak se liberální ekonomové staví k nezvratitelnému faktu konečnosti zdrojů všeho druhu, jmenovitě zdaje možno se s tímto problémem vyrovnat v rámci liberální „globalizace“ světového hospodářství. Příklad: lov ryb ve světových mořích. Zůstaneme-li blízko u „našeho pobřeží“: pro Severní moře (či Atlantik) si přímořské státy rozdělují kvóty na výlov. Přes nepříznivý výhled a klesající kvóty si staví rybáři těchto zemí stále výkonnější lodě. Rybáři jiných vzdálenějších zemí se kvótami nemusí cítit vázáni, na volný svobodný trh to tedy „globálně“ (podobná situace je i u kanadského pobřeží) nevypadá. Pro podnikatele ekonomicky výhodná „globalizace“ přenášením výroby do (hlavně asijských) států s lacinou pracovní silou se k radosti ekonomů rozvíjí, ale narazí jednou na jednoduchou sociálně-politickou zeď: čím se mají živit národy, jejichž vlády připustily odstěhování výrobních i jiných činností někam daleko do ciziny? Německý profesor Ulrich Beck (Spiegel 20/96, LN 20.12.1997) zaujal jako sociolog pozoruhodné stanovisko k tomuto problému ve svém eseji „Kapitalismus bez práce“. Cituji jen velmi heslovitě: Objem výdělečné práce rapidně mizí. Běžíme vstříc kapitalismu bez práce. Tři mýty překážejí veřejné diskusi. Za prvé: všechno je příliš složité - mýtus neprůhlednosti, za druhé: blížící se rozmach společnosti služeb zachrání společnost práce - mýtus služeb, za třetí: musíme maximálně snížit mzdové náklady, pak se problém nezaměstnanosti vypaří - mýtus nákladů. K mýtu služeb: možná, že vzniknou nová místa ve službách, ale nejdříve nastane pravý opak: tradičně jistá zaměstnání ve službách padnou za oběť rozbíhající se automatizaci. K mýtu nákladů: kapitalismus vlastníků, který směřuje jen k zisku a který vytlačuje zaměstnané, stát a demokracii, tím ruší vlastní legitimitu. Globální společnosti berou „drahým“ sociálním státům pracovní místa i daně a dva chronicky chudí - veřejná ruka a soukromé ruce dosud zaměstnaných - mají sami financovat to, co užívají i bohatí. Sociálně vypolštářovaný kapitalismus byl vybojován jako odpověď na zkušenost fašismu a výzvu komunismu a spočívá na pochopení, že jen ti lidé, kteří mají byt a jisté pracovní místo a tím i hmotnou budoucnost, jsou nebo se stanou občany, kteří budou brát demokracii za vlastní a naplní ji životem. Tržní funda- mentalismus je formou demokratického anal- fabetismu. Tržní hospodářství může přežít jen navzájem s hmotným zajištěním, sociálními právy a demokracií. Kdo sází pouze na trh, zničí ho spolu s demokracií. )I tady se tedy pootevírají dveře pro případný nový druh socialismu. Američané, původci a největší stoupenci globalizace, se už přesvědčili, že své postavení ve světě mohou vážně ohrozit, jestliže neúměrnou část výroby (manufacturing) přenechají bez rozmyslu jiným státům. Přišli na to nejprve na poli vojenském, když odhalili, že např. jejich armáda je závislá na dodávkách LCD obrazovek z Japonska. Nedomnívali se - (český liberále, div se!), že tento problém vyřeší trh, nýbrž ustavili z vládní iniciativy jakýsi výbor zainteresovaných výrobců, který prý věc úspěšně vyřešil, ale nejen to: i v řešení jiných podobných případů se ukázala tato řízená spolupráce účelnou. Technická úroveň českého průmyslu je nízká, lze si vůbec představit, že bychom mohli (nebo někdo za nás) nějaké odvětví vystěhovat do ciziny, když nic lepšího nemáme? Co se stane, budeme-li dražší než Asijci, kteří právě procházejí výraznou krisí a půjdou asi s cenami dolů? Stoupenci „globalizace“ (v uvozovkách, protože tento termín je zatím příliš vágní; zde byla načrtnuta jen její část, která může být hrozbou pro ČR) se domnívají, že povede k postupnému zániku států (kterých vlastně?); v řadách profesionálů, kteří chtějí na tomto vývoji vydělat, jsem se ovšem setkal s názorem opačným, že se (velké) národy budou rozpadat a budou vznikat malé národnostní státy např. „kolem ekonomických specialit“. Ješi- ňáci a Habrováci mají tedy v ČR stále naději. Ale to jen tak na okraj. Rozhodně se zdá, že globalizátoři si zatím nelámají příliš hlavu s politickými a sociálními důsledky svých plánů. S panikou bych ovšem ještě nějaký čas počkal. Proto bych čtenáře rád uklidnil názorem apoštola zdravého selského rozumu, podle mého vkusu nejlepšího světového experta v managementu, P. Druckera, „že jediné, co víme jistě o budoucnosti, je to, že bude vypadat jinak, než jak šiji dnes představujeme“. Voorburg, 2. dubna 1998 ■ POLYGON 3/1998 39 [pageend41]České stopy v kanadské Victorii MILAN HULÍK Britská Kolumbie (B.C.) není v Jižní Americe, tam je bývalá Britská Guyana a Kolumbie. British Columbia je nejzápadnější provincie Kanady. Viktoria je stát v Austrálii, hlavní město a přístav Seychellských ostrovů, okres v Hongkongu a město v Texasu. Ta naše Victoria je hlavní město právě Britské Kolumbie. Všechny tyto lokality mají co dělat s Viktorií (1819 - 1901), slavnou anglickou panovnicí, která délkou svého panování předčila i našeho stařičkého mocnáře Františka Josefa. B.C. je také nejkrásnější část Kanady. Dominují jí Rocky Mountains a Canadien Rockies. Velehory, jejichž vrcholy prorážejí vrstvu mraků a míří k letadlům, která nad nimi přelétávají od východu na západ a naopak. Cesta z Vancouveru do Calgary, napříč těmito horami a národními parky, patřila k největším zážitkům v mém životě. Ale o tom jindy, dnes se vrátíme do města, které je pro Kanadu možná atypické, ale asi proto tak krásné. Položíme-li prst na levý horní roh mapy USA, dotýkáme se i nejzápadnější části Kanady - ostrova Vancouver Island. Leží kousek od západního pobřeží kanadské pevniny a na jeho dolní špici je hlavní město B.C. - Victoria. Je jedním z těch měst, která jsou hlavní, i když jsou menší, menší než třeba Vancouver, který Victorii konkuruje svou krásou. Ale i Victoria má na obzoru zasněžené hory a záliv Tichého oceánu zasahuje až do downtownu, z kterého denně startují hydroplány a vrtulníky do Vancouveru a Seattlu. Victoria je tak kouzelné město, že se k němu na stránkách Polygonu ještě vrátím, protože si to zaslouží. Dnes si povíme o českých stopách v tomto městě. Nikoliv o stopách Cechů, kteří jsou po celé Kanadě, ale o stopách české historie, které se otiskly až zde, tisíce kilometrů od domova, na místě, kde by je nikdo nečekal. Československý válečný kříž Victoria je jedním z kanadských měst s nejvíce musei. Jedno z nejzajímavějších je Naval and Military museum, které je součástí vojenské námořní základny. I ve mně dřímala admirálská dušička, když jsem si prohlížel modely válečných lodí, námořnické uniformy, lodní děla, průřez torpédem, dobové fotografie, vlajky, záchranná kola a všechnu tu slávu kanadského válečného námořnictva, které bojovalo v první i druhé světové válce. A tam, ve vitríně s válečnými artefakty, jsem narazil na první Budova parlamentu provincie British Columbia ve Victorii 40 POLYGON 3/1998 [pageend42]stopu. Zíral jsem najednou na listinu s českým textem: Republika Československá V uznání bojových zásluh, které získal v boji za osvobození ČSR z nepřátelského obsazení, uděluji commanderu V. B. L. Holmesovi čs. válečný kříž Dr. Edvard Beneš Byla tam fotografie kanadského válečného hrdiny a v krabičce i čs. válečný kříž. Až tady, daleko od Prahy, je důstojně uchovávána památka na česko-kanadské spojenectví ve zbrani. „Could I take a picture?“, zeptal jsem se kustoda v námořnické čepici. Yes, sure - a tak jsem uprostřed strategické základny, z které jsou kontrolovány ruské ponorky v Tichém oceánu, vytáhl svůj malý špionážní aparát Minox a vyfotil si tento doklad. Byl na něm typický, tehdy ještě neroztřesený a jistý podpis presidenta Beneše. Prince Rupert Motto: „To be a Bay man was like belonging to a religous order that now only bottles Brandy - but had once touched the hand of God.“ Byl postavou mého dětství. (Když jsme se ve škole dověděli o synu českého zimního krále Fridricha Falckého, přidávali jsme, jako děti, k jeho jménu Princ Ruprt ještě - poněkud neslušný - dodatek, který se rýmoval.) V chrámu sv. Víta v Praze je dřevořez, znázorňující odjezd několika stovek plně naložených vozů po bitvě na Bílé hoře, z nichž náklad jen několika by stačil na zaplacení žoldnéřů, kterým nevyplacená mzda za několik měsíců zabránila vytáhnout meče. Nemohl ho tasit ani princ Rupert, kterému tehdy bylo jen několik měsíců. „Webster’s New Universal Encyklopédia“ uvádí pod heslem „Rupert“: „Prince Rupert (1619- 1682), anglický royalistický generál a admirál, nar. v Praze, syn Fridricha V. a dcery anglického krále Jakuba I., poražen Crom- wellem u Marston Moor a Naseby, velel anglické flotile po admirálu Robertu Blake- ovi.“ Slovník používá termín „privateering“, což neznamenalo znárodněnou flotilu, jak by se mohl domnívat čtenář prošlý socialismem, ale naopak flotilu znárodňující, tedy kořistnou a řekněme rovnou pirátskou, či spíše státněpi- rátskou. Princ Rupert tedy pokračoval ve slavné tradici bukanýra Fran- cise Drakea a loupil, zejména na španělských galeonách ve jménu jejího nejmilostivějšího anglického Veličenstva. Co má ale syn českého krále a anglický státní pirát společného s Kanadou? Skoro všechno - bychom mohli odpovědět, když se dozvíme, že z rukou anglického krále Karla II. přijal 2.5.1670 zakládací listinu společnosti „Hudson’s Bay Company“, jejíž se stal prvním guvernérem. A tato společnost „udělala“ Kanadu. Podíváme-li se na mapu, uvidíme, jak hluboko zasahuje Hudsonův záliv do nitra Kanady. Proto se stal přirozenou základnou, z níž vyrážely obchodní a zároveň i objevitelské výpravy, které všemi směry pronikaly územím Kanady za kožešinami. Vždyť král daroval společnosti tehdy známé území Ontaria, Quebecu, ce- POLYGON 3/1998 41 [pageend43]lou dnešní Manitobu, část Saskatchewanu, jižní Albertu a část Severních teritorií. A toto celé území dostalo jméno „Rupert’s Land“. Ruprtova země byla připojena ke Kanadě na základě „North American Act“ v roce 1850. Tato společnost, v jejíž službách byla objevována a mapována další území Kanady, existuje dodnes a také po celé Kanadě má své obchodní domy, zkráceně nazývané „Bay“. A jeho stopa ve Victorii? Při obědě v „shopping centre Mayfair“ jsme objevili čestnou nástěnku s kanadským a britským praporem, na které vedle kopie zakládací listiny Hudson’s Bay Company byl i velký portrét česko-anglického prince v úklonu před králem Karlem II., jak od něho přijímá zakládací listinu společnosti. O dva dny později jsem seděl na svém oblíbeném místě na břehu Tichého oceánujen kousek od našeho domu, a louskal angličtinu. „Poetry?“, zeptal se mě kanadský důchodce, který si přisedl, aby se ohřál na sluníčku, protože ve Victorii je v půli března jaro již v plném proudu. „Ne, učím se anglicky,“ odpověděl jsem a zároveň jsem jej informoval o svém studijním pobytu v Kanadě. Ukázalo se, že zná Prahu a sem tam i něco z české historie, protože býval učitelem dějepisu. Začal jsem mu proto povídat o české historii ve Victorii a o princi Rupertovi. „To jsem nikdy neslyšel,“ prohlásil, ,jak se dostal do Anglie? Byl manželským synem nebo bastardem?“ - „No, dovolte,“ začal jsem hájit Ruperta, „byl to čistokrevný manželský syn královského původu, byl českým a anglickým princem a bratrancem Karla II.“ - „No to se na to musím podívat,“ řekl a odešel za svými encyklopediemi. „You are right,“ hlásil mi druhého dne, „byl opravdu českým princem.“ - „A anglickým pirátem,“ dodal jsem já. - „A také businessmanem,“ řekl on a já si uvědomil, jak se to všechno rýmuje i dnes. Princ, pirát a obchodník. A generál, admirál a výzkumník! Zanechal za sebou ale objevenou Kanadu, zatímco naši piráti a podnikatelé v jedné osobě jen zemi vytunelovanou. Hvězdy, bolševici a legie A tu třetí stopu jsem našel ve hvězdách. Respektive tam, odkud se hvězdy pozorují. Jen kousek za Victorii svítí z jednoho zalesněného vrchu bílá kupole astronomické observatoře. Byla postavena v roce 1918 a k jejímu slavnostnímu otevření se sjely desítky významných společenských a vědeckých celebrit, aby se podívaly mohutným teleskopem na oblohu. Tak aspoň o tom referovaly noviny „Daily Colonist“ z 18.12.1918, jejichž zvětšená stránka dominuje jedné stěně astronomické expozice. Ä ejhle, hned vedle byl na titulní straně článek napsaný pod stejně výrazným titulkem: České legie postupují vítězně Sibiří. A tak byli již tehdy kanadští čtenáři informováni o anabázi našich legií a o TGM, který - a to je skoro další stopa - přistál zanedlouho potom kousek od Victorie, ve Van- couveru, aby odsud pokračoval do USA a odtud domů. Přijel tam, jak známo, až za několik týdnů po vzniku ČSR a jeho první slova po uvítání byla: „Žijeme v pohádce?“ Byla to vskutku neuvěřitelná pohádka 0 tom, jak se vídeňský profesor filosofie, rakouský poslanec a proklínaný emigrant stal českým presidentem. Co by říkal naší „pohádce na ruby“ dnes, kdy zlo stále vítězí nad dobrem, kdy vlci žerou už nejen babičky, ale 1 Karkulky a loupežníci nejsou loupežníky, protože odvážejí peníze z bank pohodlně tu42 POLYGON 3/1998 [pageend44]nely pomocí mercedesů s mobilními telefony. „Tož budeme sedlat,“ by prý byla jeho hypotetická odpověď podle syna Jana, když byl dotázán, jak byjeho otec jednal v krizových momentech české historie, která přišla po něm. A koho osedláme my, když naše armáda již nemá koně, ale ani letadla? Když v jejím čele jsou důstojníci vychovaní těmi, kteří bránili našim legiím v cestě do Vladi- vostoku? Victoria, B.C., Canada, 22. března 1998 ■ O novém vlastenectví Hluboké politické a hospodářské změny, které se odehrávají ve druhé části končícího století, s sebou přinášejí i hluboké změny v chápání tradičních pojmů jako jsou národ, vlastenectví. Evropský svět národních států, jak vyrůstal od dob romantismu, myslí jinak. A není to už pouze svět evropský; sídlí na několika kontinentech aje propojen vazbami, které jsou čím dál pevnější. Stará slova dostávají novou náplň. Vlastenectví se pro střední a mladou generaci stává vztahem sounáležitosti více ke stylu života, myšlení, bez teritoriálního omezení, než vztahem k zemi národního státu. Pojmy vlast či národ se přesunuly do sféry kulturní, individuální a pomalu mizí z oblasti „hmatatelné“ politiky, tedy z dosahu uzavřeného národovectví. Jazykem mladých lidí a především technicky založených se stala angličtina, jejíž užívání uvolňuje lokální tradicionalistické vazby. Americké či západoevropské podnikatelské ideály se stávají „obrozeneckými“ ideály světa odpoutávajícího se více a více od jednonárodních rozměrů myšlení, od hranic uzavřeného ghetta domácích zvyklostí. Mizí pojetí cizince „my proti ostatnímu světu“ a v lidech se usazuje spíše internacionální blízkost životního stylu. Podnikatelé, umělci, bankéři, techničtí pracovníci a odborná část dělnictva, ti všichni začínají žít novým vlastenectvím, ideálem spokojeného života polo- až plno- workoholiků, seberealisací. Je to vlast prožitku a požitku, která na lokální patriotismy příliš nenavazuje a s velkými slovy „národ, vlastenectví“ ani nekoketuje. Seberealisací vzdělanějších vrstev zastupuje u proletariátu bezbřehý konsu- mismus, který se v tomto případě, kuriosně, může stát i výrazným projevem individualismu. Novým projevem proletářského vlastenectví se rychle stává- od Evropy po Cínu - internacionální konsu- mismus. Moc globalisujícího světa podnikání s úžasnou rychlostí smazává - v rámci několika desetiletí - v technologicky vyspělých částech světa územní hranice a vytyčuje nové - hranice životních stylů, meze sociálních možností, tedy fenomény veskrze mezinárodní. Rovněž země tzv. třetího světa jsou pod tlakem přeměn velkých slov. Dochází tu k renesanci jiných všeobecně rozšířených pojmů, především v zemích s velkými monotheistickými náboženstvími (islám, Orthodoxie). Reakcí na z nich vycházející extremisty (např. islamský terorismus) není v průmyslovém světě národní vlastenectví, ale právě „vlastenectví“ vlastního stylu života; v Evropě nepanuje strach z cizích zemí a lidí, ale strach z cizích zvyků, z nesnášenlivosti, která z liberální Evropy v podstatě už mizí. Který z těchto momentů v následujících desetiletích celosvětově převládne, je otázka využití moci dnešních mocenských hegemonů. Budoucí střet obou světů, odhlédnuto od nekonečných lokálních válek, bude střetem životního stylu, světa liberálních hodnot se světem dogmatu. S jinou náplní starých slov přesto lidé nepřestávají být patrioty a rádi se vracejí. Neboť vlastenectví bylo, je a bude především návratem na rodná místa, a to i když je ani neopustíme. Josef Landergott, Praha POLYGON 3/1998 43 [pageend45]Únik nebyl jednoduchý - návraty jsou těžší Jezdí se do Čech, jezdí. Neznám nikoho, kdo by tam po sametové „revoluci“ ještě nebyl, hlavně našinci, žijící v Německu, v Rakousku nebo ve Švýcarsku to mají za rohem, v sobotu ráno sedneš do auta a v jednu po poledni si už můžeš pochutnávat na vepřo knedlo v matičce vlasti. Prostě je to jednoduché... Je to ale opravdu tak jednoduché? Někteří se vrátili na trvalo a mám úctu k jejich odvaze. Určitě museli mnohé překousnout a zapřít se, mně samotné je čím dál méně jasné, co tam hledám a návrat, byť i jen na pár týdnů, se mi dnes zdá obtížnější než byl útěk před těmi bez mála třiceti lety. Jsou jedinci - a já k nim bohužel patřím - jimž se stále ještě nepodařilo zapřít v sobě vlastence, pro něhož není důležité řízné pivo ani kupní síla dolaru, ale mravní úroveň společnosti, to, jak se lidi k sobě navzájem chovají a jak se k nim chovají ti, co jim vládnou. A tak rejpu do všeho a nejsem schopna sama sobě přiznat, že vlastenectví je dnes už veteš, odmítaná tady v exilu, promiňte: v krajanstvu, kde platí, že „nesmíme být negativní, ono se to za dvě za tři generace upraví“ i v Čechách, „nepotřebujeme radily a rejpaly, obešli jsme se bez emigrantů, obejdeme se zase“. Ztrácím přátele tady i tam, teď už sice ne tolik jako dřív, kdy mi došlo o chvilinku rychleji než ostatním, jak se opravdu věci mají. Dneska už zaplať Pán Bůh začínají mít o pravé podstatě dění v Čechách jasno i největší snílkové na obou stranách a na obligátní otázku o dojmech ze staré vlasti mohu odpovědět po pravdě, bez obav z lynčování. + + + Celníci na hranicích jsou slušní, ba téměř usměvaví, což dříve neslýcháno. Na silnici z Chebu do Karlových Varů nevidíme jedinou šlapku, možná je moc brzo a ještě nepřišly na směnu. Zato vykřičených domů podle cesty je habaděj. Přijeli jsme do republiky sice až po výročí 21. srpna, ale naštěstí příbuzní ještě nevyhodili noviny a tak jsem se - vlastenec-rej- pal - dověděla, co mě zajímalo: vzpomínali či nevzpomínali? Jak tlustá je ta čára, co udělali za minulostí? Odpověď byla v MF Dnes z 22. srpna, kde jsem našla tuto kratičkou noticku: „Památku těch, kteří zemřeli v roce 1968 při srpnové invazi vojsk Varšavské smlouvy do Československa, si včera u sochy sv. Václava připomněli zástupci Politického hnutí historických politických stran a SPR-RČS“. Pídila jsem se porůznu u známých, kdo se to vlastně skrývá pod šifrou „zástupci historických politických stran“, kteřípak to vládní činitelé pokládali 21. srpna k soše patrona země české věnec? Otázaní nevěděli a tvářili se velice překvapeně už při myšlence, že sovětská okupace Československa by vůbec měla stát za to, aby se na ni vzpomínalo. Ti mladší už vůbec nevědí, o hanbách komunismu jim nikdo nevypravuje a pochybuji, že budou vědět po uplynutí těch dvou, tří generací, co nás dělí od obnovy masarykovské demokracie. Jediní, kteří ještě nezapomněli, nazývají okupaci pravým jménem a nikoli orwellovským eufemismem „invaze vojsk Varšavské smlouvy“, jsou SPR-RČS, tedy republikáni, strana pana Sládka, jimž nikdo ani doma ani v cizině nemůže přijít na jméno. Trapné, co? Ze oni to, prevíti jedni fašističtí, udělali jako provokaci a schválně předběhli pana prezidenta, jenž už nastupoval do auťáku, kytku v hrsti a vzpomínkový proslov připraven. ❖ 4* 4* Připletli jsme se k události zcela neinzerované, řekl nám o ní Josef Fousek, básník, muzikant a spisovatel, nadaný nejen múzami, ale i dávkou morálky, slušnosti a citu pro spravedlnost, což mu samozřejmě v dnešních Čechách přináší spoustu nesnází. Klub Karla Kryla pořádal v kostele sv. MARCELA CECHOVÁ 44 POLYGON 3/1998 [pageend46]Jiljí v Husově ulici varhanní koncert Krylových písní a byl to nádherný, nezapomenutelný zážitek, hovořila a recitovala tam paní Vlasta Chramostová a nemluvila jen o Karlovi, o tom velkém rytíři pravdy a spravedlnosti, mluvila ke všem slušným lidem, kteří si nemyslí, že ta pravá cesta k vytvoření lepší společnosti je říkat včerejším komunistům pánové a nechat je nepotrestané. Citlivý varhaník nechal znít Bratříčka i Rakovinu, byla to vzpomínka na všechny vlastence, kteří se po roce 1989 vrátili a jejich srdce, tak jako Karlovo, nevydržela tvrdou realitu návratu. Vlastně bylo dobře, že kostel nebyl plný, protože: kdo by chtěl na veřejnosti ukazovat, jak brečí. Pro ty, kteří by se chtěli stát členy Klubu Karla Kryla či jenom poslat nějaký příspěvek, Karla jsme přece měli všichni rádi, uvádím adresu: Klub Karla Kryla, PS 55, 110 01 Praha 1. Je den sváteční, švagrová chtěla jet autobusem a metrem do města, metro funguje spolehlivě a kvůli hrozbám bombového atentátu nebývá zavřeno víckrát než dvakrát týdně. Jenomže jsme včera zapomněli koupit lístky a na sídlišti na Lhotce se nic takového v neděli koupit nedá. A přece nepojedeme načerno. Je to vlastně ohromně zařízeno, pražská doprava aspoň nebude trpět přetížeností, neboť který turista ví, že chce-li vlézt do autobusu, musí mít napřed lístek, řidič mu ho neprodá. Tedy sedíme doma a namísto courání listujeme v denním tisku. Úžasně napínavé. Teď se tam právě přetřásají boje kolem privatizace Becherovky. Chtěla ji mimo jiné koupit „silná finanční společnost“ (praví MFDnes) jménem Cimex. Generálním ředitelem tohoto multimilióno- vého podnikuje jakýsi pan Petr Lukeš, jenž pochází z Karlových Varů a v roce 1989 pracoval jako číšník. Hle, chudý chlapec, který se proslavil, raduje se turista neznalý věci a představuje si, že podnikavý hošík kolpor- toval noviny či čistil nádavkem k číšničení někde na rohu boty, protože kdyby se zmohl nečestným způsobem, policie by mu to velmi rychle znemožnila, že? Miliony nemiliony, Čím by se kraj an-turista pokochal a pochlubil svým potomkům lépe a radostněji než Karlštejnem. Máte-li auto, návštěva nejčeš- tějšího z českých hradů je jednoduchá, stačí se v Praze-Podolí zařadit na mizerně značené dálnici do špatného proudu a už jedete. I když jste původně chtěli jet docela jinam, i kdybyste se desetkrát chtěli vrátit, nejde to, neúprosná dálnice vás sevřela, takže projíždíte Chuchlí,' Modřany a až někde u Zbraslavi konečně možnost úniku, hle, cedulka Karlštejn, stačí pokračovat přes několik objížděk a už jsme tu. Moře našinců, moře cizinců, potkáváme Američany, kteří si chválí krásy Prahy, šťastlivci, nedovedou česky, nerozluštili systém dvojích cen. Však také na Karlštejně, jako mnohde jinde, je problém vyřešen se šikovností opravdu českou. Na ceduli nad pokladnou je velkými číslicemi publikováno vstupné a časový rozvrh prohlídek pro cizince, pod tím drobně a slovy bez číslic nižší sazby pro české návštěvníky. Už se těším, až tenhle systém převezmeme v Austrálii a všude napaříme Japončíkům trojnásobek, ať se jim ta šikmá očička trošku vykulí. Co taky, jsou bohatí, mají yenů plné šrajtofle a nás ubohý Aussie-dolar je na tom čím dál hůř... Na hradě nám potom průvodce vykládá, že celý původní hrad byl vybudován za pouhých sedm let. To tedy koukáme, protože do toho nejpěknějšího místa na hradě, do Křížové kaple, se stále nemůže, je prý v restauraci, ale to byla, pamatuji, před čtyřmi roky také, ale příští rok prý už bude přístupná. Snad! Zpátky domů jsme cestu nepopletli. Jeli jsme přes Dobřichovice a zaplatili deset korun mostné, které tu vybírá místní obecní úřad. Rozzuření automobilisté nadávají vý- běrčím, ale místní radní se dali v novinách Cimex nepochodil a Becherovka dostala jiného majitele. K obrovskému překvapení celého národa nezvítězila firma, nabízející nejvíc, ale naopak ta, co nabídla nejméně. Jen docela čirou náhodou největším podílníkem vítězné firmy je - hádejte kdo - bývalý český kancléř pan Karel Schwarzenberg. Kdo pak by tohle čekal? POLYGON 3/1998 45 [pageend47]slyšet, že ať si lidi protestují jak chtějí, je jim to houby platné, vybírat se bude, neb je to v rámci zákonů. Není nad demokracii! + + + Dnes je den kulturních požitků. K usnadnění výběru kupujeme za 14 Kč Pražský programový čtrnáctideník a nevycházíme z překvapení. Za své peníze si zájemce o kulturní pražské vyžití opravdu počte. Dozvěděli jsme se například, jak vařit z vačice, nevím, kolik jich běhá po Praze, normálně žijí u nás v Austrálii a taky na Novém Zélandě, ale tam to ničí jako škodnou a neslýcháno, aby si nějaký Novozélanďan pochutnával na posumovi s pepřovou omáčkou, případně s kyselým zelím. Musel přijít Pražský programový čtrnáctideník, aby nás vzdělal a ukázal, co je dobré. Z této navýsost zajímavé tiskoviny se na nás navíc usmíval dlouhovlasý a fousatý Michal Šanda, zřejmě redaktor, jenž toužil po tom, aby se mu ozvala „krásná černovláska s uhrančivýma očima“, kterou spatřil někde v pražské tramvaji. Černovláska nebo blondýnka, pro našince vsjo rovno, nás hlavně zajímá, co dávají ve Smetanově divadle. To nenalézáme. Bedřich Smetana musel českému národu zřejmě hrozně ublížit, protože mu divadlo vzali a přejmenovali poeticky na „Státní opera Praha“. Nakonec jdeme do Národního na Romea a Julii - a neměli jsme to dělat, člověk je často nepoučitelný, ba blbý. Minule jsme viděli Othella, na jevišti bylo celou dobu asi šest velkých šutrů, na nichž účinkující střídavě posedávali, zatímco kompars byl vzadu za nakloněnou plochou jeviště, takže byla vidět jen pochodující torsa. Othello pak mordoval Desdemonu na lajntuchu rozprostřeném na zemi. Romeo s Julií byla hrůza ještě strašnější, po jevišti běhali samopalníci v maskáčích. Júlinka spočívala na otevřeném auťáku a nad tím se vznášel roztrhaný hadr s namalovaným červeným křížem. Lidi, já nevím, že nemáme sílu říct „dost“ takovým příšernostem a poslat režiséra Jozefa Bednárika tam, kam patří: k Vladovi Mečiarovi nebo ještě někam jinam. Proč se bojíme, že se společensky znemožníme a budeme vypadat nemoderně, ti „umělci“ se nám stejně vysmívají, ať už na divadelní scéně, na plátnech s mazanicemi či v literatuře, kde se jeden prodírá sprostotou a ošklivostí. Proč otevřeně neříct, že se to normálnímu člověku líbit nemůže? Mne už do divadla na klasické kusy v Praze nedostanete, už jsem viděla zmordovanou Rusalku i Prodanou nevěstu, kde po sobě házeli pomeranče a taky jednou Don Giovan- niho v provedení úplně nahatém. Ale to bylo v Mexiku, tam se také snaží být trendoví jako Češi. Už mám dost za sebou, ale co chudáci naše děti, ty už asi umění, které povznáší a očišťuje, nikdy neuvidí. 4* 4* 4* Zážitků bylo samozřejmě víc, ale kdo by to všechno psal nebo četl, vždyť je to už tak obehraná písnička. Hlavně se mě, prosím vás, neptejte, jak se mi líbilo v Čechách, protože vám odpovím jak se sluší a patří: „Báječně, samozřejmě, přibrala jsem tři kila, to víte, ty nově zařízené pražské cukrárny, jedna lepší než druhá - a za australský dolar mi jednu chvíli dávali 24 korun!!!“ Ale kdybyste náhodou za ty dvě tři slibované generace zjistili, že i přes ten komunistický morální šmejd, myšlení a manýry, které si tam tak pečlivě opatrují a pěstují, dospěli v Čechách k opravdové demokracii, pak mi to, prosím, přijďte na hřbitov říct, protože já se tu zemi do smrti neodnaučím milovat. VLADIMIR RENČlN 46 POLYGON 3/1998 [pageend48]České nebe JOSEF KOLÁČEK „Pláč a skřípění zubů - tato Ježišova slova se mi neodbytně vtírají při pohledu na současnou českou politickou scénu. Kdybych byl jen divákem, - ale já v tom musím žít!“, mi píše jeden přítel, který mě kdysi zásoboval vybranými politickými vtipy. Míval jich nepřeberně. Za totality „zářivé budoucnosti na horizontu lidstva“, býval nezmamým optimistou. (Tu bombastickou frázi odbyl vtipem: horizont je pomyslná čára na obzoru, jež se tím více vzdaluje, čím více se k ní člověk přibližuje.) - Co se to s ním jen stalo? „Pláč a skřípění zubů“, tento Ježíšův působivý obraz, naznačující atmosféru pekla a vnitřní stav zavržených, nám evangelisté zaznamenali sedmkrát. Ježíš jej asi ve svých kázáních použil vícekrát. Věděl, o čem mluví. Můj přítel jej asi používá na obdobné rovině. Kde se u něho najednou vzala ta apokalyptická mluva? Ani sebemenší zajiskření naděje. Že by mu dusivá situace vymazala i vzpomínku na jiná Ježíšova slova, jimiž končí předpověď o zkáze jeruzalémského chrámu a o konci světa: „Když se to začne dít, napřimte se a zvedněte hlavu, neboť vaše vykoupení je blízko.“ „Napřímili bychom se a zvedli hlavu, ale co opět uvidíme?“, ptají se nevyléčitelní čeští skeptikové. “Je to opravdu na pláč a skřípění zubů.“ „Nego totaliter“, říkali jsme v disputacích, když jsme chtěli vyjádřit naprostý nesouhlas, a to prohlašuji i k námitce skeptiků. 21. června prohlásí Jan Pavel II. během mše svaté ve Vidní na Heldenplatz (příznačné! - náměstí hrdinů) sestru Marii Restitutu Kafkovou, brněnskou rodačku, dceru obuvníka z Bma-Husovic, za svátou. Jako dvacetiletá vstoupila na počátku I. světové války do kongregace sester františkánek a od roku 1919 pracovala jako instrumentářka na operačním sále v nemocnici v Mödlingu. Když bylo 1940 v tamní nemocnici otevřeno nové oddělení, zavěsila do všech pokojů, proti striktním nacistickým zákazům, kříže, a přes všechny hrozby je vytrvale odmítala odstranit. Jednomu esesáckému lékaři se ale podařilo odstranit ji. „Objevil“ v jejím stolu kopírovací papír s posměšnou a varovnou básní proti nacistickému režimu. Po jeho udání byla sestra Restituta (Obnovená) zatčena přímo na operačním sále a odsouzena k smrti. Všechny žádosti o milost, i vídeňského arcibiskupa, kardinála Innitzera, byly zamítnuty. 30. března 1943 byla jako jediná ře- holnice v německy mluvících zemích popravena. 14. února slavil želivský opat Bohumil Vít Tajovský 50 let od svého zvolení opatem. V interview, který jsem s ním dělal po telefonu, jsme narazili na leccos. Na jeho tehdejší volbu: byl nejmladším opatem, měl 36 let - na své odsouzení v „monstrprocesu“ 5. 4. 1950, kdy dostal jen dvacet let nucených prací, na své roky „převýchovy tvrdou prací“ i na návrat do Želiva. Perlou rozhovoru ale byla vzpomínka na jednoho z prvních naších mučedníků komunistické zvůle, čihošťského faráře P. Josefa Toufara. K jeho charakteristice stačilo několik údajů. Rozhodl se pro kněžství v 26 letech. Nad rakví svého otce prohlásil: „Stanu se knězem.“ Rolnický synek nastoupil do gymnázia a pak do semináře. Kněžského svěcení se dočkal v 38 letech. (V duchu jsem si povzdechl: já jen o jeden rok víc, mně už bylo 39 let, když jsem se navzdory zákazům komunistů stal knězem.) 29. 12. 1949 psal P. Toufar z Čihoště svému příteli P. Sedláčkovi, administrátoru ve Zdechovicích: „Když jsem měl 11. 12. kázání a již skoro končil, užil jsem slov: „Uprostřed vás stojí, koho neznáte“, a udělal jsem gesto k oltáři a pokraěoval: „Zde ve svatostánku je náš Spasitel, kde pro nás žije a na nás ěeká to milosrdné Spasitelovo srdce.“ - A kdo se dívali směrem k oltáři, viděli, jak se kříž na svatostánku naklonil k evan- gelní straně a pak k epištolní a zase zpět na evangelní a epištolní a pak do polohy proti kazatelně. Vidělo to asi 20 lidí, vesměs do- POLYGON 3/1998 47 [pageend49]spěli, studenti, a co zvláštního, několik lidí, kteří jsou vzácnými hosty kostela, například Karel Urban, 45 roků, ze Zdislavi, komunista, téměř nevěrec. A nyní ze Šavla Pavel. Se všemi jsem zavedl protokol pod přísahou, a každý sám napsal, co a jak viděl.“ Komunistická propaganda odhalovala podvod, nakladatelství Orbis vydalo brožurku „Čihošťský zázrak“ z pera Vladimíra Ho- dače. Státní film musel natočit dokumentární snímek „Běda tomu, skrze něhož...“ (ty tečky zastupují biblická slova „pohoršení přichází“). Ovšem nejdůkladnější práci odvedl Ladislav Mácha, pracovník speciální skupiny StB, vyšetřovatel Josefa Toufara. Jeho práci dokresluje výpověď Anežky Polákové, manželky v roce 1968 už zesnulého vrátného v SANOPSu (tam se léčili jen lidé z vlády a vysokých stranických kruhů): „Přivezli sem děsně zřízeného člověka, nákladním vozem, ten zraněný byl celý v pytli. Nikdo k němu nesměl, hlídali ho... Když ho pak vezli na sál, byla u něho i naše sestra. Na sále však zemřel. Pak ho zase odvezli, a všichni museli mlčet.“ V matrice zemřelých na ONV v Praze 2 je dodatečný zápis ze dne 13. 6. 1953, podle něhož Josef Toufar zemřel 27. 2. 1950 na „zánět pobřišnice“. „Varuj se, trp a bojuj! Tak se dá shrnout cesta ke svatosti. Varuj se především hříchu. Trp a snášej chudobu, utrpení, bolesti a všeliké protivenství. Bojuj proti nepřátelům svatosti, tělu, světu, a ďáblu..“ Tato maxima P. Toufara téměř definuje jeho velikost. Takové věci se prý dály jen v údobí stalinismu. To však nemohu potvrdit. Vyvrací to případ Ing. Přemysla Coufala. Vypracoval se svým nadáním a svojí pílí na předního specialistu inženýrských konstrukcí a dopravních staveb. Od roku 1973 působil v Bratislavě ve Středisku oborového vývoje jako hlavní specialsta pro statiku a stavební fyziku. Umí dobře anglicky, francouzský, německy, rusky, Španělsky, maďarsky, latinsky, starořecky a hebrejsky. Přemek byl svobodný a bezpartijní a hrozně rád cestoval. Procestoval celou Evropu, Přední Asii, byl v Alžírsku, Tunisku. Přátelé ho znali jako upřímného, zásadového, katolíka, že je knězem a že zastává čelné postavení v neofíci- ální církvi, vědělo jen málo z nich. A tam je kořen jeho likvidace 23. února 1981 v jeho bratislavském bytě. Bez nadsázky ho charakterizuje titulek článku Leopolda Žitného ,Přemysl Coufal - československý Popie- luszko?“ 2. dubna jsem dostal telefonickou zprávu z Prahy, že byl zahájen diecézni proces blahořečení pražského arcibiskupa kardinála Josefa Berana, bývalého vězně nacistického koncentráku v Dachau, potom dlouhodobého vězně či „internované osoby“ komunistického režimu, pak vypověděného do ciziny v roce 1965 a umírajícího v roce 1969 s neskrývanou touhou po návratu do vlasti a do své pražské diecéze. Nynější děkan teologické fakulty UK v Praze Dr. Jaroslav Pole je postulátorem jeho procesu blahořečeni. 6. dubna tomu bude 24 let od smrti - litoměřický církevní tajemník Dlabal ho svým sprostým řvaním nervově utrápil natolik, že selhalo jeho srdce - kardinála Štěpána Trachty. 50 let je tomu letos, co ho biskupská konference pověřila vyjednáváním jménem církve s nově nastolenou komunistickou mocí. Několikrát jsem slyšel z jeho úst, když mu bylo dovoleno vykonávat návštěvu Říma: „Chlapci, kdybyste věděli, jakých podrazů byli schopni! (Mluvilo se především o Če- pičkovi a jeho kamarile.) My kuli železo, dokud bylo žhavé a přesvědčovali ho, že by se to vše mělo natočit a uchovat pro historii. „Až příště, až příště, tentokrát jsem příliš unaven.“ Vezli jsme ho z kliniky Pensionato Romano, kde bydlel během svého římského pobytu. Pak už jsme se jen dověděli o jeho smrti. Po dlouhá léta potemnělých obzorů nad mými vzpomínkami na vlast, na všechny doma, kdy už jsem vůbec nepočítal s tím, že se někdy budu moci vrátit, byť i jen nakouknout, bývala světýlkem naděje Matka Vojtěcha. Připadalo mi to jako zázrak, když jsem ji mohl uvítat v rozhlasové kanceláři v roce 1979, a když jsem se pak dovídal o jejím setkání s Janem Pavlem II. Až po její smrti v roce 1988 jsem se dovídal více o její velikosti. V roce 1952 vyla odsouzena na Osm let vězení. Její vicepostulátor mons. Laštovi- ca jen poznamenal: „Je otřesné jen číst, jak 48 POLYGON 3/1998 [pageend50]byla komunistickými vyšetřovateli i dozorci ponižována jako žena a jako řeholnice!“ Před smrtí - umírala na rakovinu s hrdinskou odevzdanosti: Ano, Otče! Někdy ve velkých bolestech - jen trhaně projevovaných! - ujišťovala zkormoucené spolusestry: „Nemějte obavy! Budete mít vždy dost řeholních povolání do naší kongregace. Já vám je vyprosím!“ - Dodnes se to vyplňuje. Nemocnice v Praze pod Petřínem i sociální ústav v Řepích (Léčebna dlouhodobě nemocných a reso- cializace prvotrestanek z ruzyňské věznice jen naplňuje smysl existence kongregace milosrdných sester sv. Karla Boromejského - v běžné mluvě „našich boromejek“ jejž vyjadřuje prostá věta: starat se o chudé, nemocné a jakkoliv potřebné) jsou snad nejznámější plody této řeholní rodiny a také Matky Marie Vojtěchy Hasmandové, jejíž proces blahořečení byl zahájen v brněnské diecézi. Nebyla by to česká nátura, aby se v ní neobjevila námitka: Co je ta hrstka proti oceánu ubohosti, podvodů, úplatků, závisti, křivd a zločinů, jež chrlí každý den „stoka mravní spouště“, jak to nazval ve svém dopisu můj přítel. Mamě jsem mu připomínal, že kvůli deseti spravedlivým byl Hospodin ochoten na prosby Abraháma zachránit Sodomu a Gomoru před zkázou. Najde se jich aspoň deset? Dost jasně mluví čísla. V dobách stalinského teroru se jich našlo dost: K 1. červenci 1956 „se nacházelo ve výkonu trestu“ (tehdejší úřední fráze) 433 církevních hodnostářů, kněží a studentů teologie. K trestu vězení do 10 let bylo odsouzeno 149, na 10 - 15 let 63, na 15 - 20 let 63, nad 20 let 39 duchovních, mezi nimi biskup Trochta. A když se v měsících „Pražského jara“ v roce 1968 spočítalo, kolik let odpykalo ve věznicích a táborech nucených prací přes 8000 řeholníků a řeholnic, vyšlo astronomické číslo 42 763. Já se svými necelými čtyřmi roky byl pod průměrem, kteiý činí pět a půl roku. Rozmluva Hospodina s Abrahámem končí větou: „Nezahladím je ani kvůli těm deseti!“ České nebe se už zalidňuje novými a novými světci, byť třeba ještě nekanonizova- nými. Jen v olomoucké diecézi mají tři kandidáty, arcibiskupa Antonína Cyrila Stojana, Aničku Zelíkovou z Napajedel a strhujícího vychovatele kněží P. Antonína Šuránka. A s myšlenkou na množství těch, o nichž lidé nevědí, ale kteří jsou nesmazatelně zapsáni v „Knize života“, můžeme živit svou naději Ježíšovými slovy: „Napřimte se a zvedněte hlavy, neboť vaše vykoupení je blízko!“ Řím, 2. dubna 1998 * Olympijské hry stále ještě pro čest a slávu? VLADIMÍR CÍCHA „ Ta zachráněná zlatá medaile našeho prke- náře z Whistleru má potenciální hodnotu deseti milionů dolarů!Amerických, ne našich!“ - sdělil mi můj přítel, když jsme seděli u baru nedaleko tenisových dvorců po skončené hře. Je to muž, který sleduje mnohá sportovní zápolení a je zasvěcený do jejich zákulisí. Vyslovil jsem svůj podiv, i když vím, že dávno jsou pryč časy poctivého měření sil sportovců, kteří bojovali jen pro čest a slávu své země (a také svou, samozřejmě), kteří se na své zápasy a soutěžení připravovali po zaměstnání, ve svém volném čase. Ti nejlepší z nejlepších pak jednou za čtyři roky odjížděli reprezentovat svou zem na Olympijské hry. Snad ještě v roce 1948 bylo takové zápolení o medaile vedeno v duchu amatérismu, v duchu o čest a slávu. Na Olympijské hry neměli přístup profesionálové. Tehdy ještě ne. Už v roce 1952 vyhrává na olympiádě v Helsinkách tři zlaté medaile Emil Zátopek, který pilně trénuje v armádním klubu UDA za podmínek nedostupných ani ve snu jeho konkurentům. Upřesněno: konkurentům ze zemí jiných než socialistických, v nichž sportovní zápolení převzalo úlohu politického boje. Ač tato skutečnost nesnižuje úsilí a talent reprezentantů socialistických zemí, je nutné položit si otázku, zda to bylo POLYGON 3/1998 49 [pageend51]fair jednání vůči ostatním, kterým stát přípravu neplatil. Nastalo období po léta trpěného paskvilu a pokrytectví. Státem vydržovaní reprezentanti sovětského bloku sbírali olympijské medaile za přihlížení a souhlasu olympijského výboru. Až po létech rostoucího nátlaku a jednání přibývalo spravedlnosti. K zápolení pozvolna začali být připouštěni profesionálové, pokrytecké amatérství borců socialistického tábora přestalo být bráno vážně. Čas plynul, a protože pokrok je změna, je dnešní zápolení o olympijské medaile zápasem o neuvěřitelné příjmy - zjevné i latentní. O sportovním amatérismu v pravém slova smyslu na OH může dnes hovořit už jen naprostý prosťáček. A jenom nepřízní osudu ti, kteří se z nedostatku sil valně neumístili. Ti pak v porovnání s vítězi a medailisty jsou vlastně amatéry. Zanícenými provozovateli svých sportů. To vše je dnes všeobecně známo. Znamená to však, že není důvod pro zamyšlení právě nad touto situací, nad tímto vývojem? Nad samou podstatou a spiritem olympijského zápolení, myšlenkou OH a nad jejím zprofanováním? Je to normální, aby hráč, oblékající si na 14 dnů dres své domoviny a přitom nedávno podepsal smlouvu s profesionální ligou a jejím klubem na 48 milionů US-dolarů na dobu šesti let, aby tento hráč bruslil na kluzišti s ostatními? A jaká je pravděpodobnost, že onen v B.C. jako hrdina oslavovaný prkenář z Whistleru, budoucí milionář, při druhém sjezdu na svém prkně neskončil by třeba šestadvacátý? Jakými cestami se ubíráme současností k budoucnosti, jsou-li v mnoha případech čest a sláva, kdysi to jediná odměna pro držitele olympijských medailí, nahrazeny vidinou milionových odměn, které jsou výrobci sportovní výstroje připraveni zaplatit. A jsme to nakonec my, kteří musíme těmto firmám zaplatit milionové částky vyplacené na ony endorsementy, když si musíme koupit lyže, brusle či tenisky. Za jediný firemní emblém, přišitý na bundu olympijského vítěze! Snažím se pochopit praktickou stránku věci, nejsem tak docela nedovtipný. Ale - není snad urážející opakovaná podívaná na tutéž reklamu, vysílanou v průběhu hodinového přenosu OH několikrát? A ve většině případů se jedná o reklamu bez vtipu, reklamu slaboduchou, jako pro imbecily. Nemám lepšího příkladu na podložení svých smutných úvah o úpadku sportu a spiritu OH v důsledku všeobecného profesionalismu, než průběh hokejového turnaje v Naganu. Jako mýdlová bublina splaskla ona sláva a věhlas kanadských a amerických profesionálů, nad jejichž příjmy soudný člověk žasne. Ne tak prosťáček, kterého právě milionové částky hráčských kontraktů přivádějí znovu a znovu na stadion. A čím se tito hokejoví milionáři svým fanouškům odměnili? Fiaskem. Blamáží. Vystoupení amerických a kanadských profesionálů na OH v Naganu jako by odhalilo morální obludnost profesionálního sportu, licitaci o pohádkové příjmy bez povinnosti podat odpovídající výkon. Rád bych poskytl souhrn příjmů kanadských hokejistů v porovnání s ostatními mužstvy. Bohužel, o tento krásný sport, který jsem kdysi aktivně provozoval, jsem ztratil natolik zájem, abych se o takovou statistiku pokusil. Jsem si však jist, že toto summarum bylo by zdaleka nejvyšší, včetně souhrnu platů Jágra (8 milionů USdolarů za rok) a jeho českých kolegů. Tento výborný hokejista by měl, dle mého názoru, za ony peníze projíždět kluzištěm jako nůž máslem, ve stylu Bubníka, Dandy, Sven Tumby Johanssona či V. Zábrodského v časech minulých. Co však vidíme? Fyzickou zdatnost, rychlost, tah na branku, rány s příklepem. Ale techniku hole? Nápaditou kombinaci? Zřídkakdy. A což ono trapné najíždění na brankáře s výsledkem jediného gólu z devíti pokusů (utkání ČR - Kanada)? Z toho mě věru bolely oči. A kdy jsem naposledy viděl vstřelení branky nechytatelným backhandem, jenž byl tak typický třeba u zmíněného Zábrodského? Pokud jsem se na hokej díval... neviděl, co jsem v Kanadě! Great One, nejlepší hokejista všech dob, jak je klasifikován příjemný a solidní Wayne Gretzky, nebyl vybrán k rozhodujícímu střílení na brankáře proto, že právě toto je jeho slabinou! Jak je možné, že Největší může mít takovou slabinu ve svém hráčském repertoiru? Kanada vyslala na OH svůj Dream Team. Mužstvo snů. Předem jisté vítěze. Když odborník ve své profesi podá chabý výkon, je časem propuštěn. Co se stane s platy našich kanadských milionářů po olympijském fiasku? Nic. Najdou se důvody, proč tomu tak bylo. A oni opět vjedou na svá poněkud menší hokejová hřiště, přibude dalších mužstev a nenapravitelný divák, prosťáček, oslněný ciframi hráčských kontraktů, bude nadále otevírat šrajtofličku, namlouvaje si, že platí za podívanou na nejlepšího borce světa... ■ 50 POLYGON 3/1998 [pageend52]Ohlédnutí za Únorem Oněch 50 let, které nás dělí od února 1948 vyhladilo jej do dvou základních poloh: tragické nebo vítězné. Jako tehdejší pozorovatel se zamýšlím nad obsahem i formou dění, která vedla k těmto pojmenováním. Nadšení z vítězství bylo prostoupeno vděčností k Sovětskému svazu a soucítěním s utrpením jeho lidu a s jeho milionovými lidskými obětmi. Překrývalo ale skutečnost, že už Košický vládní program přinesl zárodky totalitarismu. Mám na mysli mimo jiné sovětizaci našeho obecního a územního zřízení a Národní frontu, omezující politický život v historických zemích na čtyři politické strany. Jako člen jedné z nich jsem se účastnil předvolebního boje r. 1946. Zvítězili komunisté, a to velkou většinou. Toto vítězství bylo poplatné stále ještě doznívající euforii ze skončení války. Postavení ostatních stran nebylo však zdaleka zanedbatelné a vedlo k zintenzivnění jejich politické činnosti. Svou částečnou hegemonii využívali ovšem komunisté k uplatňování svého vlivu, např. na venkově, přídělovými řízeními o půdě, nabíráním kolaborantů do svých řad a zvláště v pohraničních oblastech pardonem tzv. volkslistářům, které houfně zapojovali do svých řad. K tomu přistupovalo znárodňování průmyslu a organizování ozbrojených sborů. Jejich hlavní a soustavná pozornost však byla zaměřena na ozbrojené složky, armádu a SNB. Na velitelských místech byli převážně prověření vojáci z východní fronty. K posílení ozbrojené moci začali s vyzbrojováním vybraných kádrů na závodech a v továrnách. Nově vznikající Lidové milice, úderná pěst strany, byly vyzbrojeny a její příslušníci procházeli tvrdým vojenským výcvikem. Všechna tato opatřeni ze strany komunistů byla nezbytná, neboť lidé se začínali dozvídat pravdu o bolševickém režimu v SSSR. Jak strana národních socialistů, tak i lidovci a sociální demokraté začali získávat nové přívržence na úkor dřívějších komunistických voličů. Tomuto vývoji nezabránilo ani Moskvou nařízené odmítnutí Marshallova plánu. Nervozita komunistů stoupala. Hledali různé záminky jak tento ryze demokratický a pokojný vývoj zastavit a zvrátit. Posloužila jim k tomu demise dvanácti demokratických ministrů a postoj Ludvíka Svobody, který, jak řekl prezidentovi, nemohl již ručit za náladu armády, ač mu krátce před tím sliboval, že armáda stojí pevně za svým prezidentem. Když byla armáda neutralizována, do ulic Prahy vpochodovaly tisíce milicionářů. A tu došlo k tomu, čeho jsme byli v posledních letech u totalizátorů svědky. Skutečný stav věcí byl obrácen naruby a zloděj volal „chyťte zlodějei" Anežka Hodínová-Spurná burcovala z pomníku Jana Husa lidi: „Bijte reakci!!!“ Tak zaznívalo též z tlampačů po městě a občané byli ujišťováni, že se nemusí bát, že je milice, armáda i SNB před pučisty ochrání. Kde však vůbec byla nějaká reakce? Reakce čí a na koho7 Kde vůbec mimo komunistů byli nějací pučisté? Podobné otázky si kladlo mnoho lidí, ale to už bylo pozdě. Novou vládu sestavil Gottwald a svou „očistnou“ práci okamžitě zahájily akční výbory, StB a ztotalizovaná prokuratura a soudy. Podle hesla „kdo není s námi, je proti nám“ došlo k nemilosrdné likvidaci všeho, co by mohlo komunistům škodit. Motivem byl strach z demokratického vývoje a obavy ze ztráty moci. * Nechtěl jsem proto věřit svým očím, když jsem před několika dny pročítal stránky jednoho našeho levicového deníku. Jako bych se ocitl zpět před padesáti lety. A nikomu přitom nevadí, že jsme jako obecnou výkladovou normu pňjali zákon o protiprávnosti komunistického režimu a že náš trestní zákon v kapitole o trestných činech proti lidskosti zakazuje jakoukoli podporu a propagaci hnutí, směřujících k potlačení práv a svobod občanů. Mám-li spravedlivě odpovědět, jaký to vlastně ten únor 1948 byl, zda tragický nebo vítězný, musím říci: Byl to Únor zločinný. JUDr. Antonín Procházka, soudce Ústavního soudu POLYGON 3/1998 51 [pageend53]Váznoucí vody JAN BENEŠ Přemýšlíme, musíme přemýšlet o tom, co nás rozděluje, co nám opakovaně přináší pocity marnosti a frustrace. Trávíme čas hledáním zakopaných psů o smyslu své existence jako jednotlivce i jako národa. Domníváme se, že to, co nás dělí, je soubor jednotlivostí, jež však skládají dohromady obrazec zahrnující - zvaný kvalita života. Trávíme čas také tím, že přemýšlíme, kde jsme udělali chybu. Není tohle vše v našich zeměpisných šířkách poznatek nový, zápasíme se zvláštnostmi české kultury, či povahyjí vytvářené a vice versa, obecně snad cosi, s čímž bylo druhdy zápasit už Janu Lucemburskému, pokoušejícímu se integrovat království do Evropy. Případně všem těm, kdož kvalitu života, neodvisející zdaleka od materiálních statků, nacházejí a nacházeli spíše vjakési kvalitě občanské, vytvořené však posléze v dějinách člověka našich časů až na americkém kontinentě. Tam se totiž poprvé podařilo vytvořit společenské zřízení, v němž není člověk vystaven permanentní a perfídni byrokratické zpupnosti, kde není zapotřebí chytračit a kde se lež nepovažuje za výrobní prostředek jak živnostníka, tak politické existence. Nebo, jak to specifikoval František Marlow, situaci, v níž není každý pošťák náš šéf. Dne 12. července 1942 si velitel roty francouzské Cizinecké legie de Gaullových Svobodných Francouzů, kpt. Wagňer, zapisuje po ústupu v bitvě u Bir Hakeimu do svého deníku toto: Přišel rozkaz, abychom sepsali škody na majetku, které jsme utrpěli při posledním polním tažení. Přišel jsem o některé věci, které mi vůbec nemohou zaplatit. Jinak odhaduji své škody na 70 liber, budu však účtovat jen věci, které jsem si v Egyptě musel zakoupit. Když jsou slušní oni, budu slušný i já a nebudu na tom „vydělávat“. Jaký je tohle rozdíl mezi francouzskou a československou armádou! Když jsem se v roce 1940 dostal do Anglie s československou jednotkou, neměl jsem kromě pistole, dalekohledu, busoly a pouzdra na mapy nic a nikdo se mne neptal na cenu ztracených věcí. Když jsem žádal z vlastní iniciativy o náhradu škod utrpěných na frontě, ani mi pánové neodpověděli. Toťse ví, pánové čs. generálové tehdy nepřišli o žádná zavazadla, naopak někteří vezli do Anglie bedny koňaku. Shodný pramen s datem 29. srpna 1942: Vyhledal mne kaprál Koval z Přerova. Doma sloužil u cyklistické eskadrony a u 6. jezdeckého pluku. Po obsazení republiky přešel do Polska. Během formování čs. armády ve Francii byl výkonným rotmistrem u roty poručíka Šrámka, pak u roty kapitána Šedy, s nímž byl na frontě. Po příjezdu do Anglie požádal o povolení ke vstupu do armády Svobodných Francouzů. Žádost mu zamítli. Četař Koval tedy odmítl 28. října 1940 přísahat. Byl odsouzen na deset měsíců a degradován. Uprchl z vězení a přihlásil se u Svobodných Francouzů. Nepřijali ho, protože neměl povolení československých autorit. Vrátil se tedy dobrovolně do vězení. Odseděl si v anglickém vězení celkem deset měsíců a byl vyzván, aby si zažádal o propuštění a návrat do československé armády. Slíbili mu vrácení vojenské hodnosti. Odmítl, a tak konečně dostal povolení ke vstupu do armády Svobodných Francouzů. Převzali ho jako kaprála. Chlapec působí velmi dobrým dojmem. V československé armádě nechtěl sloužit, protože tam se neválčí, ale pořád jen reorganizuje. Zde dodejme, že osud rotmistra Kovala lze doplnit i shodným osudem samotného kapitána Wagnera a dalších československých důstojníků, kteří musili roku 1940 o své právo jít na frontu a padnout za vlast někde v poušti, což byl posléze Kovalův osud, bojovat obdobně. Připomeňme tu, že československým komunistům, kteří až do přeruše52 POLYGON 3/1998 [pageend54]ní sovětsko-německého přátelství roku 1941 odmítli službu v československé armádě nastoupit, bylo - jaksi v rámci tehdejší tlusté čáry za minulostí - laskavě vše zapomenuto. Československá exulantka a za války agentka americké OSS, doktorka Barbara Podoski, která v této službě prošla od Tunisu až na Moravu, se ve své vzpomínkové knížce Od Ponávky k Potomacu zmiňuje o tom, co ji přimělo vzdát se místa sekretářky na československém velvyslanectví ve Washingtonu D.C. Maličkost. Spojené státy daly za války Američanům a residentům československého původu možnost volby mezi službou v americké či československé armádě. Na šest set osob z těch, kdo zvolili službu československou, pak bylo, většinou s osobním přispěním Jana Masaryka, z této služby vyčleněno pro potřeby naší ambasády v USA. Jedna československá sekretářka této ambasády se za počet těchto služebníků vlasti v síle pěšího praporu v bezpečném zázemí Spojených států tak styděla, že šla napravovat čest své země sama, ač nemusela. Zde se sluší dodat, že naše ambasáda v USA byla jednou z mizivého mála těch, kterou po 15. březnu 1939 diplomatičtí představitelé Československa neodevzdali velkoněmecké říši. Ze sedmdesáti dvou tehdejších zastupitelských úřadů své země to tehdy prý nevykonali jen čtyři. A dále se sluší dodat, že tak učinil, a to navzdory přání jugoslávské vlády, i československý velvyslanec v Bělehradu a vytrvale vyzýval velvyslanectví velkoněmecké říše, aby si úřad přešli převzít. Když se pak snažil jakéhosi třetího tajemníka německého velvyslanectví přesvědčit, že zásoby diplomatického vína jsou jeho soukromý majetek, dostal nafackováno. I o tom nám zůstal záznam ve vzpomínkách jednoho z těch, kdož kvalitu života shledávali jedině tam, kde vskutku je, ve sféře mravní - a šli bojovat. Můžeme se jen dohadovat, nakolik byl tento zásadní nedostatek zcela zásadní loyality k zemi, jež těmto představitelům státu vytvářela privilegované postavení, vytvořen neochotou politického vedení státu roku 1938, anebo prostě tou skutečností, že na straně Dohody v první světové válce nosilo uniformy vítězných zemí jen něco kolem 130 tisíc našich mužů, zatímco v uniformách ra- kousko-uherských jich bylo ke třem milionům. V každém případě však se Československo objevilo na mapě zejména díky těm, kdo byli a žili v cizině. Nikoli díky těm, kteří se tam prostě ocitli. Připomeňme si, že prvé naše jednotky vznikly - a to úsilím našich emigrantů - v době, kdy byl profesor Masaryk ještě poslancem říšského parlamentu ve Vídni a doktor Beneš soukromým docentem v Praze. Také to, že byli, přes svá četná memoranda všem dohodovým mocnostem, přijati v lednu 1916 francouzským ministerským předsedou Briandem, díky francouzskému občanu Milanu Rastislavu Štefánikovi. Mluvíme tedy o lidech, kteří poznali kvalitu života rozdílnou od toho domácího a měli pocit, že je s tím potřeba cosi udělat. Zde bych si dovolil maličko nesouhlasit se specifikací symposia, jež terminologicky rozlišuje mezi vystěhovalectvím a emigrací. Ve zmatení pojmů, které nám po sobě laskavě zanechal bolševismus, ale kterému jsme se oddávali s velikou chutí už před ním, se tu jaksi klade rovnítko mezi rakouskou vládou finančně sponsorovanou „exilem“ Karla Havlíčka Borovského, či obdobně carem všech Rusů finančně podporovanými politickými vyvezenci na Sibiř, mezi legálními vystěhovalá, přinucenými či zvolivšími si cestu z klece Československa pozdních let sedmdesátých a osmdesátých za pomoci Speditérů, a mezi záplavou vyvrženou do světa katastrofou války a našimi oběma totalitami. Zásadní odpor vůči emigraci - přidržuji se tohoto pojmu - byl československé populaci naočkován z Východu, kde se poprvé ujal termínem uběžnik vlasti. Velikou legraci si například z těch ruských u nás dělali pánové Voskovec a Werich. Doplňuji o informaci, že Jiří Voskovec se za to, a to úslovím, že měl lívancové těsto na mozku, omluvil. Výsledek životního stylu, kvality života těch, kdož se neustále starají o přerozdělování majetku namísto o jeho vytváření. Přerozdělováním se samozřejmě míní nějaká forma legalisované krádeže. Asi nebude náhodou, že díky pilnosti našich zákonodárců POLYGON 3/1998 53 [pageend55]v české versi Listiny lidských práv a. svobod se verse přijatá jako část ústavy České republiky liší od své, ve světě uznávané předlohy právě v části týkající se práv majetkových. Malý český švindlík. Kabinetní ukázka mínění, že Hitler nás zbavil Židů, Beneš Němců a Klaus Slováků, takže teď si tady budeme, my, vybubnovaná dokonalost světa, dělat co chceme. Pokud jde o vztah k exilu, známe přece výroky zákonodárce Payneho, známe i jejich rovnocenné ekvivalenty z úst Václava Klause i Václava Havla. Zajisté jsme si všimli toho, že třeba takový Ivan Klíma neopomene kdykoli a kdekoli připomenout, že neprchl, ač měl možnost, protože srpen 1968 ho zastihl jako stipendistu v USA. Zapomínám při tom — myslím - dodat, že si tam měl také možnost v té době ověřit, jaké možnosti mu tam co českému spisovateli kynou. Zakrátko ostatně vyměnil toto stipendium za podporu Nadace Charty 77. Tu zajisté, a to v dobré víře, sponsoroval exil. Exil by tak činil zajisté v podobné situaci znovu. Asi proto, že podle Turgeněva je exil nemoc. Anebo možnájen proto, že pokud jde o rodnou hroudu, podobáme se Fanče z Čapkova Loupežníka a je nám líto našeho ztraceného mládí. Také snad proto, že jsme poznali opravdu jinou kvalitu života, spočívající také v poznání, že ani jeden oběd na světě není zadarmo a Československo není pupek světa. Konali jsme jak jsme konali však také proto, že jsme měli pocit, že Československu se nedostává spravedlnosti, že je to vinou režimu nelegálního a zavrženíhodného, navíc posléze udržovaného brutální vojenskou silou, a co konáme, je prostě logický důsledek odporu k těm, kdož nás zbavili domova. Osobně jsem měl za to, že když pominuly důvody, které mne - a to naprosto nepřipraveného - vypudily mimo Československo, je naprosto logické vrátit se. Stejně logicky mi bylo narazit na problémy kvality života, jaké zachytil svrchu zmíněný kpt. Wagner a které čtyřicet let bolševismu navíc umocnilo. Toto symposium má ve svých záměrech také zlepšení problémů komunikace mezi domovem a zahraniční českou populací. Problém to nebýval, třebaže ani naše větev českoamerická, jak o ní psal Karel Čapek, se s kvalitou života v předválečném Československu vyrovnávala jen s obtížemi. Jenže problém snad vězí také v tom, že komunikace musí být obapolná. Že ke kvalitě života patří například klidná a uvolněná atmosféra, nehrozící v každém okamžiku výbuchem, vědomím, že mezi demokratičností a plebejstvím je rozdíl, slovo není dáno člověku proto, aby zakrývalo myšlenku, všichni ostatní lidé nejsou nepřáteli a pocity své vlastní poníženosti a méněcennosti nevyrovnáme tím, že se budeme snažit, kdykoli nám to situace dovoluje, za každou cenu někomu dominovat. Za situace, kdy nám sice kdokoli, kdo viditelně ještě nezvládl umění vyčistit si vlastní boty, dokáže vysvětlit cokoliv lépe a dodat i patřičné poučení o vaší nicotnosti. Těžko také komunikovat za předpokladu, že 'vám venku bylo hej, ale my si tu vytrpěli svoje“, případně z úst živených v minulosti také Nadací Charty 77, ’vy jste si tam váleli šunky, zatímco my tu bojovali... ‘Nejnovější vyjádření těchto zásadností kadeta Bieg- lera se nám ostatně dostalo od zástupců svrchovaného lidu ve formě odmítnutí práva volit. Případně od 1. dubna platným bankovním předpisem, který za deponování zahraničního šeku účtuje 200 korun českých. Zde jsme zajisté opět ve sféře občanů zákonodárců. Pokud jde o komunikaci s těmi obyčejnými občany, kteří do toho - stejně jako my - nemají co mluvit, myslím, že v pocitech na nízkou ubohost těch, kteří mluví stále, nenacházíme žádné komunikační bariéry. Díky tlusté čáře za minulostí a Václavem Havlem tolik prosazované kontinuitě legality, zde ovšem nutně chybí adjektivum komunistické legality, zatímco Poláci, či Maďaři, mají v Americe díky své emigraci svou lobby, Praha si díky svým dosud komunismem napojeným nepěknostem vůči emigraci vytvořila jakousi antilobby. Co můžeme udělat? Dát vědět, že tento oběd už nehodláme platit my. ■ 54 POLYGON 3/1998 [pageend56]Bylo to opět 31. března, a opět na Žofíně, jako tehdy roku 1968, jenže z bývalého předsednictva Klubu z roku 1968 žijí dnes už jen čtyři lidé, z toho dva v cizině, a zdravotní stav jim nedovolil účastnit se. Máme připomínat, že zákon číslo 231, který dal klubu jméno a který převážný „zákonný“ podklad Vyšinského typu zákonnosti pro celé nezákonné běsnění bolševismu v Československu předkládal v září 1948 parlamentu pozdější pilný disident, původně sociální demokrat a v září roku 1948 a ještě dlouho potom ovšem pilný komunista Jiří Hájek? Tak jako mnoho jiných se se stranou rozešel až ve chvíli, kdy mu přestala poskytovat koryto. (Což ostatně zopakovali určití pánové z ODS letos.) Při tomto vzpomínkovém shromáždění o tom nepadlo ani slovo. Dostavil se Václav Havel, jinak čestný předseda Klubu politických vězňů. Přednesl projev, to on rád. Tentokrát přizpůsobený shromáždění lidí, o jejichž pocitech nemohl mít pochyb. Všechny je tvrdě urazil, když se nedostavil na jejich shromáždění u příležitosti padesátého výročí února 1948, ačkoliv si právě tehdy nalezl čas na setkání s hokejisty. Věděl, čemu je čelit, a tak se za to nejprve omluvil s odvoláním na to, že tupě poslechl lékaře, a přednesl i slova o tom, že sametovost převratu snad skutečně byla až přílišná, že však jeho „kteří“, a tedy především on sám, jednali ve stínu ozbrojené komunistické hrozby (deset dnů po pádu berlínské zdi!), že například hrozil armádní plán na použití tryskových stíhaček proti shromáždění na Letně. Zapomenul se už zmínit, že i pouhé vyšetřování generála, který to hodlal provést, sám zastavil cestou presidentské milosti. Takže následně pochopitelně nemohlo dojít ani k obžalobě a soudnímu výroku o vině. Potlesk tedy nebyl bouřlivý a televize ukázala i bývalé vězně, kteří opustili sál a vrátili se až po presidentově projevu. Na druhé straně však pana presidenta tito nemladí a krutostí ožvýkaní lidé, dojati jeho omluvou, nevypískali, ačkoliv k tomu byli mnozí rozhodnuti. Objevila se i ministryně spravedlnosti, promluvila o tom, kolik je společnost politickým vězňům dlužna, a kytici, kterou na uvítanou dostala, věnovala přítomné nejstarší bývalé vězenkyni. Také exministr Ruml byl z nějakého důvodu v presidentově doprovodu a spolu s ním po hodině zmizel, zatímco ministryně spravedlnosti zůstala. Vsuvka: Pokud jde o ten hokej a naše zlaté hochy, nebylo snad politika, který by se nějak nechtěl na jejich úspěchu přiživit a blýsknout se v jejich blízkosti. Naprostá většina teamu byli hráči přebývající v cizině a ani letos tedy chlapci zlato vydobyvší nepůjdou volit, protože zákon, kterým by to jim a všem ostatním v cizině přebývajícím umožňoval, parlament neschválil. Místo toho bude v červnu, v době voleb, v Praze symposium Češi za hranicemi, které bude mimo jiné zkoumat, jaké jsou cesty pro zlepšení oboustranného dialogu... Zcela mimochodem, v březnu rovněž vyšla pozoruhodná Bělohoubkova knížka Rozhovory 5 Václavem Černým. Alespoň částečně se tak této české osobnosti nad osobnostmi splácí dluh. Ad vocem jeho názorů na emigraci a osobního rozhodnutí neodejít (ačkoliv měl pozvání od řady věhlasných universit, například v Salamance) budeme možná my, kteří jsme odešli, mnohdy pobouřeni, ale jsou to zmínky okrajové a, kletě, dost důvodné. Nabízí však také na český disent let sedmdesátých nadmíru realistický pohled zevnitř. Pohled, jakého se nám v nabubřelých vzpomínkách věru nedostalo. Pokud jde o Václava Havla, dočteme se POLYGON 3/1998 55 K-231 po třiceti letech Epištoly [pageend57]tam například nejen o jeho zálibě „experimentovat s drogou“, ale také tato slova: Když se o něm týden nepíše v novinách, je z toho celý nemocný... Nepřekvapí tudíž, že president odmítnul podepsat parlamentem schválený protidrogový zákon, neboť prý stíhá spíše oběti než pachatele. Zákon totiž poprvé stanovil, že ani použití drogy pro vlastní potřebu není legální. Myslím, že se tím pan president zařadil hezky do zákrytu s oním středoškolákem, který se během veřejných diskusí o připravovaném zákonu z obrazovky tuze podivil tomu, že by měl být vyloučen ze školy jenom díky tomu, že kouří marihuanu. Zřejmě mu nedochází, že dochází do školičky za úplně jiným účelem. Což je však obecné a netýká se jen školiček. Průzkum veřejného mínění Výsledky těchto „průzkumů“ se zveřejňují někdy i několikrát týdně, zvláště s ohledem na volební preference. Pokud máme možnost seznámit se s jejich podhoubím, zjistíme, že by (tak jako mnoho jiných věcí) jinde po světě neobstály, protože počet dotazovaných se například obvykle pohybuje kolem čísla 400. Takže se nejspíše jedná hlavně o jakési kamarádské akce, jak - buď ze státního rozpočtu nebo z prostředků televize (také státní rozpočet) - helpnout kamarádovi, který si zařídil nějakou tu agenturu, a ovšem pokus veřejné mínění utvářet! Podle zpráv médií na tom byl a je dle odvysílaných výsledků průzkumu prabídně Václav Klaus. Navzdory tomu, že se ve finančních skandálech ocitla a následně zcela rozpadla i ODA. Momentálně se zjistilo, že vedoucí spisového oddělení senátu, pochopitelně bývalý pracovník ministerstva vnitra, předal disketu se záznamy korespondence občanů se senátory kamarádovi z minula, přes Rumlovy očišfovací snahy dosud pracovníku vnitra. Tedy věc, která by všude v civilisovaném světě byla na kriminál. V Čechách ovšem dostala výpověď jeho podřízená, která jeho kriminální čin oznámila. Stejný osud ostatně potkal i zdravotní sestry, které oznámily zneužívání vkladních knížek osob umístěných v domově důchodců v Teplicích jeho ředitelkou. V této situaci usedá do horkého křesla veřejného diskusního televizního pořadu Aréna (8. dubna) Václav Klaus. Oponuje představitelům KSČ, případně, jako v případě soudruha Jičínského (autora Novotného „socialistické ústavy“) lidem, kteří svůj bolševický sýrec zahalili dnes do sociálně demokratického balení. V jeho průběhu mají diváci možnost vyjádřit své sympatie telefonicky. Tudíž průzkum nad průzkumy. Výsledek? Václav Klaus, konečně opět člověk, jehož jsme znali, osoba čnící z ubohoučkého uprdnuta českého politického života a nikoli člověk znechucený z posledních měsíců, získal skoro osm tisíc hlasů, jeho oponenti, které - řekněme s Karlem Poláčkem - roztrhnul jak hady - cosi přes dva tisíce. K čemuž zbývá dodat navíc také to, že jsem se během pořadu nepřetržitě pokoušel rovněž dovolat se, že se mi to však nepodařilo, ale na proklausovském čísle se mi naopak ozývalo, že „volaná stanice neexistuje“. 'sô?' 'sô? 'sôf' xý? m m w jxf Tolik dnešní epištoly, přátelé. Mnohokrát jsem v poslední době přemýšlel, zda ještě má vůbec smysl cokoli psát, protože - za pilné účasti náhle odkudsi vykvašených a zákulisně protěžovaných autorit - se boj o tvář české země zdál vytrvale prohraný. Ten večer s Klausem mne v tomto přesvědčení zviklal. Naděje umírá poslední, ale je zase tady. Jan Beneš 56 POLYGON 3/1998 [pageend58]Ještě k vraždě v Černínském paláci Velmi informativní článek J. J. Jakoubka v Polygonu 2/98 „K 50. výročí smrti Jana Masaryka“ shrnující téměř vše, co je o této události, jejím vyšetřování a bolševickém zahlazování stop známo, si zaslouží doplnění v jedné skutečnosti. Jakoubek sice závěrem píše: „kdo konkrétně byli vykonavatelé moskevského rozkazu..., není důležité, důležitá je skutečnost, že šlo bezpochyby o politickou vraždu." Mám za to, že totožnost vrahů tak nedůležitá není. Kriminalisticky, morálně, logicky i historicky jsou vydavatelé rozkazu i jeho vykonavatelé stejně významní. Kdo bylo těch pět mužů, kteří v onom bytě „prováděli nezákonnou prohlídku“ a Masaryka - podle současných formulací - „dohnali k smrti“? Byli to členové NKVD, byli to estébáci? Nikoliv; byli to údajně „partyzáni“! V Magazínu Lidových novin 28. 2. 1997, tedy rok před zmíněným textem Polygonu, vyšel článek Jindřicha Marka „Smrt v Černínském paláci". Politické okolnosti oné události popisuje téměř shodně s Jakoubkem, zahlazování stop, tedy fyzickou likvidaci osob, které mohly něco vědět, líčí méně obsažně, navíc uvádí některá osobní svědectví a vzpomínky. K angažovanosti jednotlivých činitelů při likvidaci příčiny nevole sovětského vedení a nakonec i obav českých soudruhů, že se Masaryk brzy nějak, nepředvídaným způsobem, obrátí proti komunistické moci, píše: „Na ÚV KSČ měli tento úkol vyřešit Rudolf Slánský, Bedřich Geminder, Osvald Závodský a Augustin Schramm, s kterými spolupracoval např. zpra- vodajec z ministerstva vnitra Bedřich Pokorný (spáchal sebevraždu v roce 1968). Masaryka nešlo tehdy zlikvidovat fyzicky, ani odstranit z veřejného života či zavřít do vězení. Jedinou možnou metodou bylo vydírání a zastrašování Masaryka, hledání kompromitujících materiálů či dodání falešných. K tomu se však nedali ještě použít úřední orgány vnitra či armády ani exponovaní funkcionáři KSČ. Na nejšpinavější část této práce bylo nutno nalézt někoho jiného. Generální tajemník ÚV KSČ Rudolf Slánský, který se náležitě pyšnil i funkcí předsedy Sdružení českých partyzánů, byl zřejmě autorem myšlenky, že by takové úkoly mohli plnit bývalí partyzáni. Samozřejmě takoví jako Josef Vávra-Stařik, na které měli na Ú V KSČ shromážděno dostatek kompromitujících materiálů.. Dne 26. března 1948 emigrovali do Německa bývalí partyzáni s velice problematickou odbojovou minulosti Josef Vávra-Stařík, Vilém Krajčerovič, Jan Hradil a Oldřich Kojecký. První se za podivných okolností dostal zpět do republiky a byl komunisty popraven 26. srpna 1953. Druhý v roce 1968 při setkání s blízkou příbuznou ve Vídni projevil zájem vypovídat o smrti Jana Masaryka. Stejné tendence měl i po listopadu 1989. Bohužel v roce 1994 zahynul v USA při nehodě (prověřené pečlivě americkými orgány). Další dva žijí opět mezi námi - v Přerově a ve Zlíně. Dva staří nemocní muži, které děsí jakékoliv otázky na Vávru-Staříka a jednu partyzánskou noc’ v Černínském paláci. Ztráta paměti, výbuchy vzteku, protiřečení a nemluvnost se střídají ve stejných obrazech jako u starých nacistů či estébáků. Bylo by cenné, kdyby promluvili o tajemném ‘veliteli’. Byl to sám Augustin Schramm?!“ Autor se odvolává na rozhovor s náměstkem ředitele Úřadu dokumentace a vyšetřování zločinů komunismu (ÚDV) JUDr. Pavlem Bretem, zmiňovaným též Jakoubkem. Ten jej přijal ve své kanceláři v Bartolomějské ulici s úsměvem a vypočetl kroky jejich prošetřování: znovu prostudovat a prověřit všechny dokumenty, stopy a podněty, opakovat ještě možné výslechy; vytvoření přesného časového snímku 9. a 10. března; provedení vlastní pečlivé kriminalistické expertízy události, která sebevraždu jednoznačně vyloučila. „Navíc mezi spisy generální prokuratury z roku 1968 bylo nalezeno svědectví, tehdy ignorované a neprověřované, které nás přivedlo k faktu, že osudné noci vniklo do Masarykova bytu pět mužů...“ Když ale Marek (autor článku) začal operovat se jmény některých partyzánů jako podezřelými z razie v Masarykově bytě, Dr. Bret reagoval odmítavě: „Ke jménům, které tady uvádíte, se vám nevyjádřím, protože v dané situaci musíme vycházet z presumpce neviny. Zatím jde u všech jmen při striktním pohledu o souhrn nepřímých důkazů. Víte, vyšetřovat takřka po padesáti letech něčí smrt je složité a problematické. Zvláště potom případ Jana Masaryka. Starší generace je přesvědčena, že šlo o vraždu. Přežívají zde různé legendy a fámy. Když však případ jednoPOLYGON 3/1998 57 [pageend59]značně nevyřešíme, bude nám tento neúspěch vyčítán jako projev neschopnosti bez ohledu na fakt, že jsme se k případu dostali s takovým odstupem, kdy je mnoho stop a důležitých svědků nenávratně pryč. Požádali jsme o přístup do sovětských archivů, ale Moskva mlčí. Nyní chystáme publikaci dokumentů, které umožní veřejnosti nahlédnout do všech základních materiálů z vyšetřování v roce 1948, 1968 a porovnat je s naším šetřením. Publikace je nyní recenzována a navíc se ještě prověřuje otázka agentů v okolí Masaryka.“ * Při čtení Markova článku i Bretových výroků zůstává člověku rozum občas stát: proč měl Krajčerovič, předpokládaný přímý účastník „partyzánské akce", stále jen „zájem" a „tendence" vypovídat; ač zemřel až 1994, o jeho svědectví není nikde řeč, zřejmě neexistuje; presumpce neviny (na níž se odvolává Dr. Bret, mluvčí vyšetřujícího úřadu) má být zásadou soudu, naproti tomu vyšetřování se jí může řídit jen v Kocourkově. Údaj o „partyzánech “ zřejmě pochází z jiných autorových rešerší, o jejichž pramenech se nezmiňuje. Od Dr. Breta se, jak je vidět, mnoho nedozvěděl. K domněnkám o útěku po římse a nehodě: Je myslitelné, aby se člověk typu Jana Masaryka, člověk naprosto bez vlastností Jamese Bonda či Josefa Matuly, vydal - během „nezákonné prohlídky bytu“ - na útěk po římse ve druhém poschodí? A je myslitelné, že „partyzáni" chtěli Masaryka jen terorizovat a zastrašovat? Každý si umí představit, co by ministr podnikl, kdyby se dožil rána! Z toho plyne s logickou jistotou, že se rána dožít neměl a nesměl, že tedy vražda byla jednoznačným účelem návštěvy. K hodnocení tehdejší politické situace lze připojit další skutečnost: tato vražda zapadá ideálně do scénáře upevňování komunistické moci: kromě jiných už zmíněných efektů také přispěla ve vhodném okamžiku k ochromeni národa, k ztrnutí hrůzou. Manifestovala jejich dosaženou moc i odhodlání dovolit si všechno, cokoliv. I nehorázně drzé prohlášeni za sebevraždu patří k tomuto gestu. A ochromení se neminulo cílem. Ale také způsobilo, že se tato vražda stala zcela neobyčejně citlivým bodem národa, jakýmsi ohniskem cítění komunistických zločinů. A v důsledku toho je také pochopitelné, že se komunisté a jejich následovníci dodnes snaží tento zločin za každou cenu zamlžit. U všech dosavadních šetření se jim to podařilo, a kriminalistická úzkostlivost, veleopa- trné formulace spolu s presumpci neviny, jakož i zřejmá ignorace řady výsledků pátrání Sterlingové vzbuzuje obavy, že současné šetření ÚDV také nemá dospět k rozhodnému výsledku. * Jiné ohlasy v měsíci výročí: V curyšském Činoherním divadle (Schauspielhaus) byla uvedena hra zde žijícího Čecha Julia Effenber- gera „Masaryk - lidská oběť". Autor při její tvorbě postupoval, jak je patrno, ze svého lidského zaujetí osudem Jana Masaryka a jeho souvislostí s osudem národa. Podkladem mu byla zřejmě především knížka Claire Sterlingové, o novější pátrání se nezajímal. Hra vyzněla - na rozdíl od Sterlingové - ve prospěch přesvědčení o sebevraždě. Televizní stanice Arte vysílala pořad „Prasynovec Jana Masaryka pátrá po jeho smrti". Byl pásmem mínění a domněnek toho i onoho, kdo s Masarykem měl co činit, výpovědí dokumentů, politiků, přátel a příbuzných oběti i hraných scén. Výslednicí je více méně vražda tajných služeb. Nové poznatky nebyly zmíněny. Jednotlivá čísla Polygonu je možno koupit na následujících adresách: Knihkupectví Primus, Praha 1, Vězeňská 7 a Betlémská 14 Knihkupectví Primus, Brno, Masarykova 25/27 Prodejna českých knih - Milan Cimburek, Zürich, Badenerstr. 698 Knihkupectví Dialog (Václav Hora), Frankfurt / Main, Gutleutstr. 15 58 POLYGON 3/1998 LJB [pageend60]Západní versus východní Evropa: problém stále živý MILAN R. HENZL Prestižní „Ústav pro historický výzkum“ londýnské univerzity uspořádal v druhé polovine listopadu 1997 seminář o knize Normana Daviese Dějiny Evropy (Europe: A History, New York, London: Random House, 1996; brožované vydáni v listopadu 1997). Norman Davies je profesorem historie na univerzitách v Londýně a Oxfordu a jako profesor působil také na Stanfordově univerzitě v Kalifornii. Je znám svými spisy o dějinách Polska. Kniha se ve vázané formě objevila na knihkupeckém trhu na přelomu 1996/97 a její úspěch si vynutil již nyní paperbackové vydání. Dílo recenzovali odborníci, ale také laický tisk i takového významu jako „The New Republic“ a „New York Times“. Na londýnském semináři se sešlo 30 - 40 předních anglických historiků, aby dílo a jeho publikovanou kritiku zhodnotili profesionálně. Pro účastníka semináře středoevropského původu bylo objevné zjištění, že velká část anglických historiků až nadměrně zdůrazňuje význam západní Evropy a nedoceňuje či dokonce podceňuje pódii východoevropských zemi na rozvoji evropské kultury. Po tomto úvodu je účelné se zmínit o struktuře knihy a organizaci semináře. Kniha obsahuje 1300 stran a podává evropské děje od pravěku až po současnost v osmi kapitolách. Nejsou to však jen nezbytné údaje o „vládcích a válkách“. Při zachování naprosté vědeckosti se profesoru Daviesovi podařilo svým vypravěčským uměním přiblížit minulé děje dnešnímu čtenáři natolik, že vzniká dojem, jako by autor události prožil sám, jako by se jich osobně zúčastnil. Jednotlivé kapitoly začíná přehledem popisovaného údobí a ke konci zhodnotí nej významnější děje nejen z našeho, ale také z dobového hlediska. Pak se čočka historické kamery zaměří detailně na určitý výsek diskutované doby, často epizodického či anekdotického charakteru, který autor prezentuje ve vsuvkách o rozsahu " až 1 strany v rámečku. Jsou to textové extempore, „capsules“. Každá vsuvka podává ucelenou informaci, kterou je možno číst nezávisle na textu a samostatně. Autor volil obsah vsuvek tak, aby na čtenáře silně zapůsobil. Daří se mu tak zasadit historickou situaci do lidských dimenzí a objasnit ji čtenáři ve zkratce. Vsuvka o krakovském „hejnalu“ - melodii, kterou trubač od nepaměti oznamoval každou hodinu z věže mariánského kostela v Krakově, popisuje, jak jedné noci ve 12. století melodie byla náhle v polovině přerušena. To se mongolský šíp zabodl trubačovi do krku. Měšťané se tak dověděli o přípravě mongolského útoku a mohli včas zorganizovat svoji záchranu. Na paměť té události je dodnes melodie hejnalu neúplná. Taková vsuvka nám řekne o Polácích daleko víc než složité rozklady. Autor již v první větě úvodu zdůrazňuje, že dílo není výsledkem jeho původního výzkumu. Kniha je originální tím, že podává vývoj Evropy uceleně a zahrnuje země donedávna označované politickým pojmem „východní Evropa“. Druhou předností je, že nezaujatě - snad poprvé v celoevropském rozsahu - shrnuje výsledky sedmdesátileté vlády komunismu, se vším plýtváním lidskými životy a s ekonomickými katastrofami, které pro západoevropského čtenáře jsou prostě nepochopitelné. Tak například popisuje činnost polského úřadu bezpečnosti „UB“, ne nepodobného naší StB, který jen v jednom slezském okrsku zahubil 80 000 nevinných životů. Čtenář se také dovídá, jak Sověty přesídlily kamsi za Ural značnou část obyvatelstva baltských republik po jejich obsazení Rudou armádou. Třetí předností je živý sloh knihy, „čte se jako detektivka“. Českého čtenáře bude zajímat, že autor podal na několika stranách Mozartův tvořivý pobyt v Praze i s notovými výňatky z „Don Giovanni“. Také cituje v češtině Seifertovy verše ze sbírky „Na Bertramce“. Svědčí to nejen o jeho citlivosti, ale POLYGON 3/1998 59 [pageend61]také o lásce k Mozartově hudbě a příchylnosti k Praze. Londýnský seminář řídil předseda a osm panelistů, na slovo vzatých odborníků na jednotlivá historická údobí obsažená v Da- viesově díle. Projevy panelistů následovala formální diskuse účastníků-odbomíků a pak neformální pohovory při víně a sýru. Reakce odborníků se dala předvídat: každý spěchal se svojí troškou do mlýna. Rusistka například postrádala v knize rozbor ruské expanze do Asie v 19. století, jinému vadilo, že autor nepopsal detailněji kolonizaci amerického a australského kontinentu, které je možno považovat za jakési expozitury či filiálky evropské kultury. Pro posluchače středoevropského původu byla šokující polarizace názorů na příspěvky „západní“ a „východní“ Evropy ke kulturnímu vývoji kontinentu. Do té „východní“ se zahrnují ovšem i naše země, Slovensko, Ukrajina atd. Během diskuse se stále hlasitěji ozývaly názory, zpočátku kritizující, proč autor věnoval tolik místa osudům východoevropských zemí, zejména Polsku, když vlastně pro evropskou civilizaci neměly rozhodující význam; nositelem evropské kultury je piý přece pouze evropský západ. Tak se diskuse dostala k otázce, jak definovat Evropu, zda výlučně geograficky, anebo na základě důležitosti kulturních vlivů, a jak definovat západní Evropu. Nejradikálnější debatéři považovali industriálni revoluci za nejdůležitější příspěvek Evropy ke světovému pokroku, tedy převrat, který se původně odehrál především v Anglii a západně od Rýna. Ozvaly se též hlasy, jak kategorizovat nejzápadnější země jako Irsko a Portugalsko. Vzhledem ke Skandinávii, Vikingové se sice dostali až do Ameriky, ale podíl Skandinávie na evropské kultuře je prý periferní. Východní Evropa piý potřebuje více Komenských a Koperníků, aby se její příspěvek mohl vyrovnat západoevropským zemím. Námitky proti tomuto západoevropskému „centrismu“ se nesly směrem, že ať chceme či nechceme, Evropa je zeměpisný celek a její různé části hrály v různých obdobích větší či menší úlohu pro kulturní Vývoj celého kontinentu. V podstatě se mezi účastníky schůze nenašly dosti důrazně pronesené námitky proti západocentrismu značného množství přítomných historiků. Působivý byl argument, že kdyby kniha byla napsána před rokem 1938, jistý britský ministerský předseda by se nemohl v mnichovské krizi vyjádřit o Češích jako „lidech, o nichž nevíme zhola nic“. Teprve po skončení oficiální diskuse, při neformálních rozhovorech se ozvaly názory, že rozvoj a blahobyt zemí západně od Rýna umožnilo to, že Rusko a Polsko zadržovalo po staletí mongolský nápor na Evropu a země podunajského soustátí i s Polskem sváděly po staletí trvající boje s tureckou říší, které stády mnoho finančních prostředků, ale hlavně statisíce polských, maďarských, českých, slovenských, chorvatských atd. životů. Ráme se, co způsobilo, že se určitá část západních historiků dívá spatra na východoevropské dějiny. Je nasnadě vysvětlit tento úkaz propastnou mezerou 40 - 70 let komunismu ve stycích mezi západem a východem. Také je alespoň částečně možné, že někteří historikové jsou natolik levě zaměřeni, že si nepřejí, aby se fakta komunistických režimů ventilovala. Ro českého čtenáře je rozhodující, zda se jeho země bude ubírat zpátky do východní či západní Evropy. To však není problém jen politický či otázka názoru toho či onoho anglického historika. Je to především problém mravní. K tomu, aby vývoj dospěl do správného cíle, může česká historiografie přispět tím, že se bude přísně držet objektivního výzkumu. Středoevropská historiografie se bude muset zbavit svých individuálních idiosynkrasií, odpolitizovat historické bádání, aby podala přesvědčivé důkazy o příspěvcích těchto zemí ke kultuře Evropy o celého světa. To ovšem předpokládá vědeckou spolupráci středoevropských historiků, při které by odložili své úzké národní zájmy a nesnášenlivosti a podřídili je společnému cíli. Londýn, 9. listopadu 1997 Autor žije v Kalifornii. 60 POLYGON 3/1998 [pageend62]Osvícenou autoritu nebo neosvicenou demokracii? (Několik poznámek k úvodnímu slovu Vladimíra Valenty - Polygon 1/98, str. 14nn -a k oprávněné názorové erupci) I můj dávný přítel Vlastimil Klíma, navíc politický spolupracovník, ovšem také můj spoluvězeň v Kartouzích kolem r. 1960, byl spoluautorem koncepce ‘integrálního nacionalismu’ spolu s poslanci Ladislavem Rašínem a Františkem Touškem. Vydávali měsíčník ‘Národní myšlenka'. Navazovali na bojovné verše Viktora Dýka: „Být ohrožen - to větším býti nutí, být ohrožen, to síla je a růst, buď Čechy počeštit anebo zahynout“, a z 29. 10. 1918: „Poslyšte výkřik básníkova hrdla - boj teprve nám nastává!“ Všichni tři byli poslanci za národní demokracii, původně státoprávní demokracii, která ve volbách 1919 prohrála. I její předseda, Dr. Karel Kramář, byl jako předseda vlády přece r. 1919 také vyhozen, což vedlo k trvalé roztržce s Masarykem a Benešem. Něco podobného se stalo 1945 i W. Churchillovi. Po této prohře utíkal z národní demokracie kdekdo. I (pozdější) ministr v londýnské a předúno- rové vládě Stránský. Strana Skončila po nezdařeném pokusu o soustředění 'radikální pravice’ v r. 1935 na 17 mandátech. (Podle dnešního volebního mechanismu by vůbec neprošla.) Klíma byl ale také vyzván, stejně jako Prokop Drtina, aby za relativní nabídku klidu (‘bez buze- race’) ve vězeňské cele sepsal svoje paměti. U Klímy se jednalo o období boje za české státní právo kolem r. 1890. To současníkům již nic neříká. Po mnohých konzultacích se spoluvězni se oba rozhodli nabídku přijmout. Tento úvod navazuje na anekdotu 'Proč nás, sakra, budili', citovanou Valentou. Byla projevem sžíravé ironie a nikoliv skepse. Konflikt o nadvládu v českém prostoru, který začal v raném středověku, doznívá v opakovaném přihlášení se české šlechty k českému státnímu právu za Rakouska s tím, že je bude hájit 'až do těch hrdel a statků’. Cituje je roku 1938 Dr. Schwarzenberg ve své promoční řeči. Následovalo 60 let soustavné dekapitace vůdců. Emigrací a vnitřním ‘přerozdělováním’. Hey- drichovo stanné právo směřovalo v r. 1942 k likvidaci české inteligence. Podařilo se mu to. Jeho důsledek, ztížení zdárného vývoje českého národa v Evropě nemůže odstranit ani Deklarace ani omluvy. Nuže tedy, všem kritickým hlasům v Polygonu je nutno přitakat. I dnešní národ má jako vždy takovou vládu, jakou si v dané epoše zasloužil. Musíme si ale klást otázky. Sobě, v rámci 'sebeflagelantství', ale také kritikům, byť ‘zahraničním krajanům’. Uveďme alespoň některé. Ani v exilových, ani v samizdatových studiích se nevyskytla kvalifikovaná studie o přechodu plánovitého způsobu řízení národního hospodářství do tržní společnosti, s varováním, jakých úskalí bychom se měli vyvarovat. Je pravda, že Rašín mohl po opuštění cely smrti v r. 1917 více než rok zkoumat podmínky pro ‘Můj finanční plán“, získat souhlas s jeho provedením a pak jej uskutečnit. Ani emigrace přece nebyla jednotná v názoru na další postup u nás. Charakter emigračních vln od r. 1938 ji v tom bránil. I my ‘osmačtyřicátníci’ (tedy ‘vyakčnění’ a persekvovaní hned po únoru) jsme měli výhrady proti ‘osmašedesátníkům’. Můžeme klást i tvrdší otázky: Proč představitelé emigrace nepředložili důrazný návrh na obnovu agrární strany, když se vědělo, že její nepřipuštění do politiky byl diktát komunistů před r. 1945? Proč nebyl předložen fundovaný návrh na volební účast členů emigrace, i o korespondenční volbě, včetně návrhu na technické provedení. Mnozí lidé se pamatují, s jakou škodolibostí přijížděli do Československé socialistické republiky noví občané Spojených států, kteří jeho udělením pozbyli naše občanství na základě dohody tuším z r. 1923. Vyjasněme si také původ nadace zřízené v Německu a její zdroje, z nichž byli podporováni disidenti z Charty 77, ale nikoliv pozůstalí popravených za komunismu. Připomeňme si ještě, že Brno jako jediné z velkých měst nemělo ve volbách 1946 relativní komunistickou většinu, což se zapomíná. Národně socialistický primátor Podsedník si pak odseděl 18 let ve vězení. POLYGON 3/1998 61 [pageend63]Polygon by se měl podle mého mínění věnovat odborné diskuzi o řadě problémů ekonomických, sociálních i politických. Základ takové diskuze je již dán střízlivými stálými komentáři Bo- hanesovými a Novákovými, ale i instruktivními pojednáními Hulíkovými. Nastává patrně nová éra ve vývoji české politiky. Asi éra mladých osob ve všech oborech. Poučme se i z vývoje prvé republiky. Vždyť i Klíma byl jeden z nejmladších poslanců tehdejšího parlamentu. Podle mého mínění je to výzva i pro Polygon. Kam vykročíš? Jaroslav Schulz, Brno, únor 1998 Vážení přátelé, jako dlouholetý čtenář časopisu Polygon si nesmírné cením toho, že náš exil (i domov) má jeho prostřednictvím možnost otevřeně se vyjadřovat a třeba někdy i dost ostře nazývat věci pravými jmény. Možná také jedním z cílů a skrytých plánů převlečených komunistů byla touha zlikvidovat náš nezávislý tisk v exilu. U mnohých časopisů a novin se jim to podařilo - ať už přenesením domů a tam zjištěním, že to z různých důvodů nejde, nebo proto, že ubyli čtenáři a pod. Vy jste vydrželi a držíte se skvěle. Doufám jen, že Polygon je čten i v České republice, protože si to zaslouží. Velice si cením, já i mnozí další Češi a Moravané v Kalifornii, článků Járy Mečů, zvláště toho posledního v čísle 1/98. V mnohém sdílím jeho názory. Pokud by se snad někomu zdály být vyslovovány příliš drsně a bez obalu: ono to totiž, přátelé, za komunismu skutečně drsné bylo, a pokud se doma lidé neubrání prospěchářům a chytrákům, mohlo by to znovu velmi nepříjemné být. A jestli si doma mnozí naivně myslí, že několik let všelijakých demokratických vymožeností se jen tak lehce vykořenit nedá, tak tedy vězte, že dá! A to velmi rychle, když totiž nastane ‘diktatura holiče Nováka’, jak o ní píše ve své výborné knize ‘Jelení Broď Jiří Hochman. Ti, kdo ve vládě přehlíželi exil, nedovolili nám volit v zahraničí a odmítali vrátit nakradené či nahradit škody, chtějí teď vcelku pozdě bycha honit. Jak správně píše Jára Mečů, volby se blíží a mohou být pro domov osudné, pokud lidé vsadí na lákavé sliby levice a pana Zemana. Pokud jezdím domů a dostanu tam slovo, hovořím o tom na přednáškách, ale zdá se mi často, že velmi neradi slyší ‘názory zvenku’, že (v menších městech) začínají mít strach a rozhlížejí se jako kdysi, jestli je někdo neslyší, když se mi svěřují, že by sice vládu komunistů (či těch jim hodné podobných) nechtěli znovu, ale že se nedá prosté nic dělat, že se k moci asi dostane levice, to už je prý osud; a podobné nesmysly. Doufáme, že dostanou včas rozum a tomu ‘osudu’ se ve volbách pořádně postaví. Češi v Kalifornii jim drží palce. Dr. Vladimír Kříž, San Francisco Žába na prameni Když čtu Polygon, tento určitě nejinteligentnější časopis psaný v českém jazyce, a jeho politické komentáře, čtu zároveň také, že čeští čtenáři nejsou tiskem informováni, a i stížnosti českých politiků, že se do nich tisk ‘strefuje’ a že byli tiskem ‘odstřeleni’. Pochopitelně, svoboda tisku je jedním z nejzákladnějších pilířů demokracie, tisk musí kontrolovat politiku a politiky. V České republice je to s tiskem jinak než v ostatních demokratických státech, mezi které by se ráda počítala, a doufejme, že se jednou právem počítat bude. Česká tisková kancelář (ČTK), která byla komunisty zprzněna na informační službu ‘straně a vládě’, má ještě pořád informační monopol, a to s týmiž lidmi (je jich na stovky), kteří sloužili komunistům (!). Tento monopol plní stále ještě funkci cenzury. Šéf ČTK (následují nelichotivé charakteristiky jeho kvalifikace a minulosti, které naše ‘cenzura’ vyjmuta: nemůžeme otiskovat osobně adresné výpovědi, které je možno pojímat jako urážky, bez ohledu na jejich pravdivost - red.) má obrovskou informační moc. Stačí, když před volbami nebo při politických skandálech, které jsou v ČR běžné, ‘podrží’ důležitou zprávu nebo ‘vyšle’ jinou, nebo ‘poopravenou’, a již se vše ‘točí’ jinak, a sice tak, jak on a jeho chlebodárci chtějí. Měl dokonce v úmyslu své mocnářství ‘zprivatizovat’ neboli udělat z něho ‘nadaci pro svobodný tisk’ (ČTK vlastní ohromné bohatství v 62 POLYGON 3/1998 [pageend64]nemovitostech), což mu bohudík v parlamentu neprošlo. Stejně si však ‘přilepšuje na penzi’ pronájmem ohromných prostor na Václaváku, pronájmem svým starým kamarádům. Dokud zůstanou v zákulisí České politiky, soudnictví, armády a pod. '■■■’ (cenzura) tohoto typu a jim podobní, nedostane se Česká republika nikdy tam, kam normální lidé chtějí, a sice do demokratické Evropy. Zůstane tam, kde je: První dáma píská na prsty při volbách prezidenta ve Vladislavském sále, zatímco jeho hlavní demokraticky zvolený oponent sedí na Pankráci! Byl jsem vychován svojí českou matkou v úctě k Československu. Tuto udržuji jen tím, že znám spoustu českých krajanů ve Švýcarsku. Divím se, že západní politici vůbec jednají o vstupu ČR do NATO nebo do EU. Za stávajících ‘poměrů’ mám strach z toho, že čeští ‘JUDříkové’ ‘vytunelují’ spíše NATO a Evropu, než aby soužili demokracii. Jděte se podívat na hrob profesora Masaryka. Jistě se v něm již otáčí! Leopold Bluntschli-Vondráček, Curych ■ Jak dlouho ještě budeme opakovat bolševické lži? PETR VANÍČEK Povyk, který spustila ČSSD proti přítomnosti Franze Neubauera v koordinační radě diskusního fóra, je jen dalším dokladem toho, jak hluboko se v nás zakořenily stokrát opakované bolševické lži. A neplatí to pouze o pánech Zemanech, Grossech, Filipech či Sládcích, ale právě tak i o ostatních politicích, novinářích, historicích a intelektuálech, kteří dodnes nedokázali říci nebo napsat veřejně pravdu o poválečném narovnání ČSR s německým obyvatelstvem. Je jisté, že české země nebyly německou okupací a válkou vlastně vůbec do budoucna hospodářsky poškozeny. Spíš naopak na nich vydělaly. A dokonce hned několikrát. Z německých dodávek zůstaly našemu průmyslu i zemědělství velice vydatné zásoby surovin a materiálu, které byly navíc doplňovány a rozmnožovány z poválečných bohatých a levných dodávek UNRRA. Stát okamžitě vyvlastnil veškerý nemovitý i movitý německý majetek včetně majetků původně židovských, z nichž dodnes vrátil jen zlomky. A konečně náš neporušený průmysl rychle ovládl rozsáhlé a lačné trhy válkou zdecimované Evropy, Asie i Afriky. Moskvou dirigovaní českoslovenští bolševici ovšem poválečnou konjunkturu a rychle se rozmáhající blahobyt nemohli ke svým špinavým mocenským záměrům vůbec potřebovat. Rozkradli a zdevastovali německý majetek, ve znárodněných podnicích prohospodařili, co se jen dalo, zablokovali restituce židovského majetku, válečné náhrady přiznávali jen tomu, kdo jim byl ochoten bezvýhradně a bezmezné sloužit, a škodili a škodili plných čtyřicet pět let. Nikoliv tedy Němci, ale právě jen bolševici jsou vinni tím, že ti naši občané, kteří byli nacisty osobně poškozeni, nebyli za svou újmu a utrpení dodnes řádně odškodněni. A protože bolševické mocenské choutky a zvůle byly hlavní silou, jež zpoza moskevského buku inspirovala a řídila i potupný poválečný exodus německého obyvatelstva z ČSR, měli bychom z toho konečně vyvodit patřičné důsledky a uvědomit si, že nikoliv pan Neubauer, ale naši bolševici a jejich lživá propaganda jsou oním škůdcem česko-německých vztahů, s nímž je třeba rázně skoncovat. Praha, únor 1998 M Prosíme čtenáře o prominutí nedostatečné kvality tisku fotografií v textu Polygonu čísla 2/98. Zavinilo to malé technické nedopatření. POLYGON 3/1998 63 [pageend65]SOUKROMÁ OZNÁMENI UBYTOVÁNÍ V PRAZE: • Kvalitní ubytování u stanice metra Flora, kompl. příslušenství a vybavení (vč. kuchyně) - seriosni taxislužba. - Ing. M. Libichová, tel/fax: +420-2-749 257, tel. +420-2-994 2395. • Třípokojový byt s kuchyní a přísl. blízko stanice metra za rozumné ceny. Volejte +420-2-2225 0722 nebo pište na adresu: J. Plíhal, Mánesova 48, 120 00 Praha 2. • Dvoupokojový byt ve vile v patře, koup., WC, TV, možnost použití kuchyně v příz. Cena: 400 DEM za týden při obsazení 7 osobami nebo 12 DEM za osobu a den. Spojení s centrem: autobus + metro. Karel Hasse, Praha 4, Klatovská ulice. Telefon +420-2-644 6035. • V Praze-Zahradním Městě pronajmu slunný byt v zeleni, 2+1 s loggií, 6.p. (výtah), zařízený, částečně renovovaný, s telef., dobré spojení do centra (bus, tram), mod. nák. centrum v místě. Smlouva minim, na 1 rok, měs. CHF 450,- + vedl. nákl. (inkaso). - J. A. Duchon, Gäbelbachstr.45, CH-3027 Bern. NA AZUROVÉM POBŘEŽÍ strávíte krásnou dovolenou v zimě i v létě. V zimní sezóně, když kvetou mimózy, se můžete zúčastnit karnevalových průvodů a koncertů, slavnosti sklizně citronů a pomerančů nebo slavnosti mimózy v lázeňské městě Saint-Raphaěl (poblíž Cannes). Od května do října Vás tu přivítají mořské pláže. Najmete-li si dvoupokojové apartmá s možností vaření, vyjde Vás dovolená levně. Pište o bližší informace na adresu: Les Tourtelles, 47 Allée du Touring Club, F-83700 Saint-Raphaěl - nebo volejte večer: +33-494 82 37 41. ŠPANĚLSKO-ČESKÝ KROUŽEK COSTA BLANCA: Schůzky přátel Bílého pobřeží každou první neděli v měsíci od 10. do 14. h. v »Casa Šárka«, Denia. Inf. a plánek cesty obdržíte na tel. +34 - 919 41 31 56. PRÁVNÍ POMOC Vám poskytne JUDr. Milan HULÍK, advok. kancelář, 115 03 Praha 1, Bolzanova 1. Tel./fax:+420-2-24 21 04 49. OSOBNÍ AUTA dobrých značek, s plným pojištěním, k disposici k celoročnímu pronájmu. Na přání budou přistavena na letišti. Týdenní sazba od USD30.00. Sleva v případě delšího nájmu. - Adresa: Irena, ulice U Potoka 195, 26601 Králův Dvůr. Tel. +420-311-684745 nebo +420-311-611089. Z OBSAHU ČÍSLA 3/98 LANDERGOTT Josef: Březen 1998 v České republice, politický přehled ..................................................................... 2 NOVÁK Dušan: Březen 1998 v České republice, hospodářský přehled 9 LANDETGOTT Josef: Kam vedou tunely z českých bank .................................................................................................... 17 MEČŮ Jára: Jediná dobrá zpráva 18 JEŠ Josef: O odchodném přislušniků StB ............................................................................................................................. 22 HULÍK Milan: Kdo s čim zacházi, s tim také schází 24 ZOUFALÝ Otakar: recenze knihy Slavoje Hontely »Doktor v minovém poli«........................................................................ 27 FRÝBORT Luděk: Dvakrát předvolebně 28 STIKAROVSKÝ Jindřich: Hašek je Bůh! ............................................................................................................................... 32 LEINER Zdeněk: Euro a rozšířeni 36 TEPLÝ Jaroslav: Ekonomie a budoucnost.............................................................................................................................. 38 HULÍK Milan: České stopy v kanadské Victorii 40 ČECHOVÁ Marcela: Únik nebyl jednoduchý - návraty jsou těžší .......................................................................................... 44 KOLÁČEK Josef: České nebe 47 CÍCHA Vladimír: Olympijské hry stále ještě pro čest a slávu? ............................................................................................... 49 PROCHÁZKA Antonín: Ohlédnuti za Únorem 51 BENEŠ Jan: Váznoucí vody, Epištoly .................................................................................................................................... 52 BERAN Ladislav Josef: Ještě k vraždě v Černínském paláci 57 HENZL Milan R.: Západní versus východní Evropa: problém stále živý................................................................................. 59 DOPISY ČTENÁŘŮ 61 Číslo 4/98 vyjde v 2. polovině června. Redakční uzávěrka je 6. června 1998 64 POLYGON 3/1998 [pageend66]SPANIEN - IMMOBILIEN seit 1984 DENIA und Umgebung COSTA-BLANCA Informationen bei: IMMOBILIEN WILLY BÄR Postfach 282 CH-8494 BAUMA Telefon / Fax: 052 / 386 32 33 Spanien: 0034-09-607 851 Internet: http://www.imobaer.ch für Versicherungs-, Finanz-, Unternehmens- und Rechtsberatung; Treuhandbüro sowie Handel mit und Vermittlung von Immobilien ♦ Neutrální expertizy. ♦ Porady v pojištění, financování, podnikání, koupi a prodeji nemovitostí. ♦ Budete dědit ve Švýcarsku, České nebo Slovenské republice? Pozor na paragrafy! ♦ Jak vysoký bude Váš důchod? ♦ Jak dlouho budete pobírat výplatu v případě nemoci či úrazu? ♦ Zajímáte se o koupi akcií, obligací apod ? ♦ Znáte výhody "třetího sloupce jistoty"? ♦ Chtěli byste vědět, co je nezbytné a co více či méně nutné v otázkách pojištění? ♦ Vyřizujeme náhrady škod z pojišťoven ve Švýcarsku, SRN, ČR, SR. ♦ Platíte vysoké daně? Švýcarské bankovnictví a pojišťovnictví skýtá nejvyšší možnou záruku solidnosti a bezpečí. Nejsme vázáni žádnou společností, můžeme Vám proto ve všech směrech vždy optimálně a objektivně poradit. POJIŠTĚNÍ NÁVŠTĚV z České a Slovenské republiky či jiné země Jistě Vám přijde vhod možnost uzavřít výhodné pojištění na nemoc, úraz, úmrtí event, převoz nemocného či zemřelého na náklady pojišťovny. O tom všem Vám milerádi podáme podrobné informace. Denně jsme Vám k dispozici již více než dvě desetiletí na adrese: Kreuzplatz 20, 8008 ZÜRICH, Schweiz Tel. +41-1-932 3222, Fax +41-1-932 5203 raaoera [pageend67]D2-DENIA ŠPANĚLSKO - DENIA Začínáme s výstavbou II. vesničky klubového rázu »KOROUHVIČKA« ILa Giraldal Charakteristické znaky: Rozloha pozemku 50.000m2, 500m od nádherných písečných pláží. Členění zástavby do několika autonomních částí zaručuje plnou intimitu bydlení. Klidné prostředí s krásným okolím. Na výběr jsou: letní bvtv. řadové domky, rodinné vilky, (Poznámka: I.vesnička s českým zázemím »La Pedrera II« byla realizována v letech 1986-1988.) Informace o všech možnostech podá: Věra Divoká H: C./Cop 14, E-03700 Penia (Alicantel Telefon: +34-96 578 58 36 Mobilní telefon: +34-919 41 31 56 Fax: +34-96 642 22 78 nebo 96 578 34 48 FRUKTKONDITORI neboli OVOCNÁ CUKRÁRNA je v Goteborgu na Trädgardsgatan 2 a nabízí výborné ovocné polévky ovocné speciality ovocné zmrzliny ovocné dorty a mnoho jiných cukrářských pochoutek FIT FOR LIVE RODINA LINKOVÁ Telefon *46-31 - 130 129 [pageend68]