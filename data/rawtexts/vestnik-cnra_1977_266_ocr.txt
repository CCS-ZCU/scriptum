VĚSTNÍK ČESKOSLOVENSKÉ NÁRODNÍ RADY AMERICKÉ Čís. 266 Červen 1977 Další dokument o lidských právech V rakouském táboru Traiskirchen dva uprchlíci z Československa, Dr. Avtandil Papiasvili a jeho žena Dr. Eva Papiasvili, zaslali prohlášení Dr. Papánkovi se žádostí, aby jejich stížnost byla předložena bělehradské konferenci. Téma prohlášení jedná o psychiatrii v SSSR a ČSSR, o zneužití psychiatrie proti politickým odpůrcům a lidským právům. Ve svém úvodu Dr. Papiasvili uvádí, že prohlášení v hlavních bodech vypracoval již v Českoslovenku a že uvádí jen ověřená fakta, jejichž svědkem sám byl, nebo které zná z důvěryhodných míst. O sobě praví: Od roku 1972 pracoval jsem v SSSR jako psychiatr. Po ukončení lékařské fakulty v Astrachani (RSFSR) jsem pracoval na psychiatrickém oddělení Republikánské nemocnice v městě Groznyj a pak ve Výzkumném ústavu psychiatrie M. Asatjani v Tbilisi (Gruzie) jako vědecký pracovník, zároveň ošetřující lékař. Za těchto podmínek jsem měl možnost nahlédnout do některých aspektů sociálního významu psychiatrické péče. Stával jsem se svědkem “využití psychiatrie” jako způsobu násilné regulace sociálního chování osob, které různými způsoby vyjadřovaly svůj nesouhlas s režimem a prosazovaly svá lidská práva. Často se jednalo o jedince, kteří zcela izolovaně požadovali právo na odpovídající kvalifikovanou práci, právo publikovat ve veřejném a odborném tisku, právo kritiky nedostatků, které se jich osobně dotýkaly, kritiky byrokratického postupu, právo “myslet jinak” než komunistickou stranou a státem nařízeném směru. Nejtíže byli postiženi ti, kteří dávali své osobní stížnosti do souvislosti se širší sociální skutečností a vystupovali tak proti společenské a politické linii SSSR”. Dr. Papiasvili vysvětluje, že se nejednalo o žádnou psychickou chorobu, ale pouze o samostatné nekonformní myšlení. Udává příklad ing. arch. Kučavy, který si stěžoval, že byl propuštěn neodůvodněně z práce a že se marně domáhal oficiálními cestami dosáhnout uznání svých požadavků. Konsilium Výzkumného ústavu psychiatrie M. Asatjani v Tbilisi ho uznalo schizofrenikem a za sociálně nebezpečnou osobu. Dr. Papiasvili vystoupil proti tomuto rozhodnutí. Tím ovšem nepomohl “nemocnému”, ale uvrhl sám sebe do nebezpečí. Za dobu svého působení (Groznyj a Tbilisi) Dr. Papiasvili měl možnost pozorovat spolupráci vedoucích psychiatrů s KGB (státní bezpečností) a s orgány ministerstva vnitra (policií). Spolupráce byla tajná a týkala se hlavně “hospitalizace” osob, které nebyly psychicky nemocné. Při tom napomáhala někdy i policie. Dr. Papiasvili popisuje postup celého jednání i “léčby” nežádoucích. Známe to z případů celé řady vynikajících disidentů. Z Medvěděva, generála Grigorenky, předsedy kolchozu I. Jáchymoviěe, Vladimíra Bukovského, atd. Nyní slyšíme od lékaře svédka, jak se proti “nemocným” a “sociálně nebezpečným” postupovalo, aby je zneškodnili. Jsou léčeni v uzavřených odděleních, léčba pozůstává z “aplikace neuroleptik, šokové léčby, injekční síry, atd. Účel léčby je, aby se utlumila psychická funkce, aby ztratil zájem o okolí i o vlastní požadavky. Injekce sírové vyvolávají silné bolesti, je to metoda trestu a zastrašení. Zachází se s nimi jako se “sociálně nebezpečnými” a to na věčné časy, i po propuštění. KGB si dělá na ně nárok a “manipuluje s těmito osobami i po propuštění z nápravného zařízení. Tyto osoby jsou takto zbaveny práva odvolání a veřejných projevů. Tento postup byl využit např. u Vladimíra Bukovského. Novinářům, spisovatelům a jiným osobám je zakázán přístup do psychiatrických zařízení. “Pacient nemá možnost nějakým způsobem se na někoho obrátit, ztrácí možnost odvolání. Kdyby se po propuštění pokoušel hledat pomoc, je opět hospitalizován.” Nemají nikde právního zastání, “jsou zbaveni způsobilosti k právním úkonům, což platí i po propuštění, tedy na celý život. Nemohou dále pracovat ve svém oboru, v některých případech jsou převedeni do invalidního důchodu. Samozřejmě nesmí publikovat a je jim jako duševně nemocným zastavena jakákoliv aktivní činnost společenská, vědecká, umělecká, pedagogická atd. Jsou také zbaveni volebního práva”. Každý nepohodlný může být prohlášen za schizofrenika. Hlava Moskevské školy psychiatrie A. V. Sněževskij- hraje do ruky tajné policii na přání KGB. “K této politováníhodné situaci v sovětské psychiatrii došlo v důsledku ideologické čistky mezi psychiatrickou veřejností na začátku 50tých let”, vysvětluje Dr. Papiasvili. Z vedoucích míst byli odsunuti a vykázáni z Moskvy ti odborníci, kteří odmítali spolupracovat s orgány Ministerstva vnitra a KGB, jako M. O. Gurevič, A. C. Epštejn, A. S. Smarjan, R. J. Golant, A. M. Chaleckij, který byl vykázán z Moskvy a poslán do Astrachaně”. . . “Jedinou sovětskou psychiatrickou školou, která zatím odolává tomuto nátlaku, je Leningradská. Drží se klasického vymezení schizofrenie, uznávaného Světovou zdravotnickou organizací UNO. Zabývá se spíše lehčími duševními onemocněními - neurózami - a ze svých slabých pozic nemůže závažně ovlivnit vývoj”. Pro nás ve Spojených státech je zajímavé to, že Dr. Papiasvili v letech 1975-1977 (až do svého odchodu) pracoval jako psychiatr v Československu (neudává, jak se tam dostal): v Psychiatrické léčebně v Kroměříži jako ošetřující psychiatr r. 1975; odborný asistent na Katedře psychiatrie na lékařské fakultě J. Ev. Purkyně v Brně r. 1976 a 1977. V tomto období též pracoval jako asistent na brněnské universitě a jako ošetřující psychiatr na brněnské psychiatrické klinice v Brně-Bohunicích. V Brně se seznámil se svou pozdější ženou, Dr. Evou Papiasvili. Jeho manželka byla zaměstnána v letech 1975-1977 [pageend1]VĚSTNÍK June 1977 Organ of the Czechoslovak National Council of America Published monthly (Except bi-monthly July-August) Subscription $2.00 a year - Outside U.S.A. $3.00 Editor - Vlasta Vraz Office: 2137 So. Lombard Avenue, Cicero, Illinois 60650 Tel.: 656-1117 Second Class Postage paid at Chicago, Illinois VĚSTNÍK Červen 1977 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. - Mimo U.S.A. $3.00 Redaktorka - Vlasta Vrázová Úřadovna: 2137 S. Lombard Avenue, Cicero, Illinois 60650 Tel.: 656-1117 jako odborný psycholog-psychoterapeut na První dětské klinice při Fakultní nemocnici v Brně. Společně podepsali úvod i prohlášení, ve kterém praví: “Jsou známy z historie humanistické tradice československé psychiatrie, jakož i celého lékařství. Tím markantněji vystupuje změna její orientace v posledních pěti letech, po “konsolidačním procesu”. Psychiatrie, jako celá lékařská věda je přeorientovávána na sovětský směr. Mnohé nadějné vědecké směry byly administrativními zásahy zrušeny a v psychiatrii byly přejaty metody sovětských praktik.” Zatím nedošlo ku zneužití diagnózy schizofrenie pro odsunutí psychických zdravých, ale jsou obavy, že by se tak mohlo stát v budoucnu. “Vzhledem k metodické a diagnostické přesnosti, jimiž se českoslovenká psychiatrie vždy vyznačovala, nelze dosti dobře skokem přejít na vágní a nejasně vymezená kriteria schizofrenní psychózy, nově uznávané v SSSR (směr A. Sněžněvského). To by mohlo vyvolat i u bojácné psychiatrické veřejnosti nesouhlasnou odezvu. Bylo zapotřebí nejprve jednak vyměnit osobnosti na vedoucích místech Psychiatrické společnosti a Ústavu, jednak začít pomalu teoreticky zdůvodňovat progresivnost široké koncepce schizofrenie, začít redefinovat postavení psychicky nemocného atd. Tohoto úkolu se podjal Doc. A. Janík, nový přednosta psychiatrické katedry Ústavu pro doškolování lékařů a farmaceutů v Praze. (Dr. Papiasvili udává příklady). Dr. Papiasvili popisuje poměry na fakultách: “V důsledku persekucí, které začaly konsolidačním procesem koncem 1968, byly na všechna klíčová místa zdravotnická a universitní nasazeny politicky spolehlivé kádry. Při jejich volbě je jejich politická spolehlivost prvním kriteriem (požaduje se členství, popř. funkce v komunistické straně) a teprve potom se hodnotí odbornost. Nekonformní část odborníků byla částečně odsunuta z vedoucích míst, částečně vyloučena z pracovního poměru ve svém oboru, část odešla do exilu a další část cítí trvalou hrozbu, že při eventuálním neuposlechnutí budou také postiženi”. Zavádění teorií a praktických method, které se “osvědčily v SSSR” jako prospěšné pro upevnění vládnoucích, má se uplatnit i v Českoslovenksu . . . Odejmutí existenčních podmínek a mechanismus strachu umožňují stále větší a větší útisk”. Tímto varováním končí prohlášení Dr. S. Papiasviliho a jeho ženy Dr. Evy Papiasvili, které sepsali v uprchlickém táboře Traiskirchenu v naději, že bude předloženo s materiálem o lidských právech na bělehradské konferenci. KLUB DOMOV pořádá svůj tradiční rodinný piknik v neděl i 31. července 1977 v lesní reservaci OTTAWA TRAIL WOODS GROVE NO. 4, LYONS XXI. Československý den a Manifestace za svobodu Za krásného počasí jsme se sešli v neděli dne 19. června odpoledne v příjemné Wozniakově zahradě na Blue Island Ave., v Chicagu na XXI. Československém dni. Ačkoliv se nás letos sešlo méně než obvykle, poněvadž právě na tuto neděli připadl i “Svátek otců”, který někteří slavili doma v úzkém kruhu rodinném, přesto se tato naše oblíbená národní slavnost pěkně vydařila. Bratr František Kalkus, předseda Oblastního výboru ČSNRA, po zahajovacích slovech srdečně přivítal přítomné. Anglicky je pozdravila sestra Vlasta Vrázová, která též jménem ČSNRA popřála prof. Františku Kubinovi k jeho nedávným osmdesátinám. Pěvecký sbor “Lyra” kromě hymny americké a české zazpíval za řízení jubilanta prof. Fr. Kubíny i národní písně, které je vždy milé slyšet. Vystoupení tanečníků a tanečnic našich tří krojovaných skupin: “Besedy”, “Klubu Domov” a “Moravské kulturní společnosti” rozradostnilo každého. Dívčí i chlapecký tanec, stejně jako tanec dvojic byly zatančeny s mladistvou životností a půvabem. Všechny tři jmenované taneční skupiny, ktere tentokráte tančily společně, byly odměněny zaslouženým, dlouhotrvajícím potleskem. Doufejme, že tato spolupráce mladých bude povzbuzením i pro další sblížení při veškeré spolkové práci našeho krajanského života, kde tolik obětavých pracovníků rok od roku ubývá. Dětské tance nacvičila Anne Burknap a Rose-Anne Pekný. Tance děvčat a chlapců: Eva Balašová, Steve Martínek, Honza Uhlíř a Zdeňka Židlická. Obsažný a osobitý projev hlavního řečníka, profesora Libora Broma z Denver University v Coloradu, na téma “Náš společný úkol” byl pozorně vyslechnut návštěvníky. Po programu oblíbená hudba Franka Zákrockého vyhrávala k tanci a poslechu až do skončení naší národní slavnosti. Kladným přínosem pro návštěvníky Čs. dne byla i štěstěna, která obdarovala 24 výherců. Hlavní dar, jídelní servis pro 12 osob, věnovaný firmou Mach Dept. Store, vyhrála Vlasta Hartzelová; pánské hodinky, věnované Marina’s Beauty Salon, Jaroslav Sudík; soubor nožů zn. Sheffield od téhož dárce, Frank Škubník; soubor hrnců, nerez., poměděných (dar Marina’s) Teresa Sokol-Novák; pokrývku na postel, věnovanou závodem Ondruš a syn, Anna Kalivodová z New Buffalo, Michigan; 15 yardů záclonoviny, dar firmy Georgiana’s Drapery Shop, Bessie Staněk, atd. Přípravný výbor Čs. dne, kterému předsedal br. František Kalkus, upřímně děkuje všem, kteří jakýmkoliv způsobem a na kterémkoliv místě přispěli k úspěšnému uskutečnění XXL Československého dne a manifestace za svobodu, stejně jako vám, kteří jste mezi nás přišli do Wozniakovy zahrady, kde jsme společně prožili hezké odpoledne. Za tiskový odbor Oblastního výboru ČSNRA: F. Uhlířová. 2 - Věstník [pageend2]Náš společný úkol Z proslovu Dr. Libora Broma v Chicagu, dne 19. června 1977 Léta Páně 1977 nemohlo být důstojněšího dne pro tuto krajanskou olavu než dnešního 19. června, kdy je prohlášen za Svatého první Američan, první americký biskup - náš krajan a prachatický rodák - blahoslavený Jan Nepomuk Neumann. Život svátého Jana Nepomuka Neumanna, zasvěcený vznešené myšlence víry, naděje a lásky v tomto zemském slzavém údolí a uctívaný nyní po celém světě, je pro nás nejzářivějším příkladem jak krajan splnil svou povinnost vůči lidstvu a Bohu. Setkáváme se zde v čase neslýchaných civilisačních pastí za železnou oponou a berlínskou zdí, udržovaných jako moderní velkoaréna pro samovolné okupace, expropriace, deportace a invaze, pro strašná národní, rasová a třídní vyhlazování; v čase rozpadu velkých, hrdých národních celků na ctižádostivé menšiny, bezmocných menšin na protikladné třídy, zdecimovaných tříd na poslušné masy a bezmocných mas na socialistickým státem manipulované, zubožené jednotlivce. Setkáváme se zde uprostřed největších národních emigrací v dějinách lidstva, vpravdě druhého stěhování národů, kdy se lidské bytosti jako psanci utíkají v miliónech z tyranství, žebroty, beznaděje a lži kamkoliv do širého svobodného světa v zoufalém úsilí o záchranu holého života a posledních mravních statků; uprostřed ustavičného volání z těžce zkoušené vlasti od našich otců a matek, bratrů a sester, starců a dětí - studentů, kteří planou v srdcích odporem jako pochodeň Jana Palacha, duchovních vůdců, kteří hájí odvěkou víru až do mučednického konce jako kardinál Trochta, a světoznámých učenců, kteří kladou svá životní díla a tělesnou existenci na oltář nezadatelných lidských a národních práv jako profesor Patočka. Za takových mučivých okolností stojíme zde všichni v bolesti jako rovni a ptáme se, co vůbec můžeme učinit v tak výjimečném údobí dějin. Co může učinit drobný český či slovenský člověk v čase tak osudných událostí, kdy všichni jako národ a jako lidé jsme vystaveni závěrečné mravní zkoušce. Kdy každý z nás můžeme očekávat jen dlouhá léta nejistoty a nebezpečí. Kdy revoluční síly otřásají světem, předkládají tvrdé otázky, vyžadují tvrdé odpovědi a očekávají ode všech tvrdé činy - společný a trvající závazek. V podobné situaci jeden dějinný velikán odpověděl svému národu těmito slovy: “Jestliže nebudete bojovat za to, co je správné, když můžete vyhrát bez krveprolití, jestliže nebudete bojovat, když vítězství je blízké a nepříliš nákladné, pak jednoho dne budete musit bojovat se vší nepřízní osudu proti sobě a jen s velmi nejistou možností svého přežití. A je možné, že dojdete k nejhoršímu okamžiku, kdy budete bojovat bez jakékoliv naděje a jen proto, že je lépe zemřít než žít jako otroci.” Co může československý exulant učinit v takové době? Může učinit vše. Může splnit svou povinnost. Čechoslováci se nenalézají v americkém exilu, aby prostě užívali a zneužívali svobody myšlení, slova, pohybu, shromáždění a svědomí, těch nejdražších darů, které svobodný svět může poskytnot, ale aby veškerou svou životní zkušeností přispěli k přežití tisícileté křesťanské civilisace, jež přinesla své nejlepší plody právě na tomto hrdém světadíle, v tomto Novém světě. Čechoslováci uprchli z domoviny znásilněné nacismem a komunismem, aby se stali mluvčími jejích nejlepších myšlenek, prohlášení a chart, na nichž se nyní tak svorně podílejí vskutku všichni lidé, od ukřižovaných republikánů a umlčených demokratů do zmatených socialistů a kajících se marxistů, od vlasteneckých Slováků do kosmopolitních Čechů, federalistů, separatistů a lidí všeho druhu, kteří prostě věří a vidí, že sovětskému žaláři národů nastává pomalý konec. Situace za železnou oponou a berlínskou zdí, na územích Polska, Československa, Maďarska, Rumunska, Bulharska a Jugoslávie opravdu vře a vír proniká stále více na povrch. V Polsku dvě třetiny obyvatelstva manifestuje každou neděli za svobodu tím, že chodí na Svatou mši do kostela a celý národ se netají svým otevřeným nekompromisním protikomunismem. V Maďarsku se obyvatelstvo po celonárodním povstání z roku 1956 chytře napojuje na nezávislou Evropu, třista tisíc jezdí každý rok na západ, sám vůdce Kadar jel do Ríma navštívit papeže a je jen otázkou času, kdy se celá marxistická fasáda rozplyne jako kalná skvrna na rozjitřené vodě. Podle posledního sjezdu «samotných marxistických politologů v bulharské Varně situace v ostatních zemích tak zvaného tábora socialismu vykazuje podobné “buržoasní tendence”, které nelze vojensky více potlačit. A v Československu 600 disidentů, včetně komunistů, podepsalo dokument, kritisující porušování lidských práv a oba národy, Češi a Slováci, jsou každým okamžikem připraveny vrazit sovětským okupantům dýku do zad. Evropa mezi Německem a Ruskem opravdu představuje pro Sověty nejisté vakuum, na jehož odpadnutí je nutno se připravit. Sovětský svaz při svých dobrodružstvích po všech světadílech a chimérách o dobytí světa marxismem snaží se ve Střední Evropě jen získat čas a podplácí národy dočasným uvolněním své marxistické pasti. Pro každý pád staví však po délce svých vlastních hranic se Střední Evropou vysoký plot z ostnatých drátů a čerstvě rozorává široký pás země na způsob zkompromitované železné opony, která děraví a trouchniví pod nárazy času. Je na nás, abychom použili vzrůstající krise Sovětského svazu a dopomohli jeho panství nad Střední Evropou do konečného hrobu. Dr. Brom pak nastínil budoucí politickou základnu, tj. státoprávní sblížení Polska a Československa; přimlouvá se za uskutečnění společného mocného československo-polského státu. Odvolává se na strategický význam tohoto spojení, na “dávné národní sny” a na výhody, které by z toho plynuly. Tento svůj osobní názor řečník rozvedl v několika bodech. Celý projev prof. Broma byl již uveřejněn v krajanském tisku, neuvádíme jej proto v plném znění. Shodujeme se s řečníkem v jeho apelu k práci, která je naším společným úkolem. Pietni slavnost, vzpomínku na Lidice uspořádal chicagský oblastní výbor ČSNRA společně s Organisací čs. spolků ve Velkém Chicagu v sobotu 11. června v Lidicích - Crest Hill, Ill. , Pietni slavnost zahájil položením věnce předseda oblast, výboru ČSNRA br. František Kalkus, v doprovodu dvou dívek v národních krojích, Marie Bessové a Hany Manové. Členové zapěli hymny a byl složen slib americké vlajce. Českým slavnostním řečníkem byl rodák lidického kraje a býv. poslanec čs. parlamentu Čeněk Torn, místopředseda výkonného výboru Rady svobodného Československa. Anglický projev pronesl spisovatel a překladatel Roderick Gorman. Věra Rokničová přednesla báseň Josefa Hiršala “Lidické děti” a otec Vojtěch Vít, O.S.B., modlitbu za oběti lidické tragedie a za trpící vlast, a také kratší dojemný projev. Pietni slavnost, která byla dokladem, že nezapomínáme, zakončil předseda oblast, výboru br. Frant. Kalkus. Prosíme oznamte včas změnu adresy Věstník - 3 [pageend3]Z událostí v Československu Počet uprchlíků z Československa letos stoupá, hlásí Dr. Jan Papánek, ředitel Amerického fondu (American Fund for Czechoslovak refugees) v New Yorku. Mladí lidé využívají příležitosti zájezdů do ciziny, např. z výpravy na mezinárodní hockey ve Vídni se nevrátilo přes 50 lidí. Sedmadvacet se přihlásilo ve vídeňské úřadovně Fondu, který se stará o jejich emigraci. Ivan Binar, 35-letý učitel a spisovatel, byl první ze signatářů Charty, který využil příslibu kancléře Kreiského a požádal o asyl pro sebe, ženu a dvě děti. Pochází z Moravské Ostravy, nebyl členem komunistické strany, nebyl nikdy politicky činný, ale byl zbaven svého místa za trest, že podepsal Chartu, jak pravil na rakouské televizi. Byl si vědom toho, že neuživí rodinu a proto se rozhodl pro emigraci. Poděkoval rakouskému kancléři a prohlásil, že Charta měla velký ohlas v Československu. Návštěvníci Československa však vyjádřili obavu po svém návratu domů, že se podařilo komunistické vládě rozdrtit hnutí za lidská práva. Zdenek Mlynář se ženou Irenou se též rozhodl pro emigraci do Rakouska. Kolují pověsti, že Dr. Jiří Hájek je stále pod policejním dohledem a že Pavel Kohout byl vystěhován z Prahy, aby byl přetrhán jeho styk s ostatními signatáři a se západními novináři. Americký žurnalista Eric Bourne podává zprávy ze zemí za železnou oponou časopisu the Christian Science Monitor. Žádal dávno již o vizum do Československa, ale vláda si kladla za podmínku, že nebude mluvit se signatáři Charty. Prohlásil, že na tuto podmínku žádný novinář ze svobodné země nemůže přistoupit. Nesmí tedy do Prahy, ale vysílá pravidelné zprávy a velmi dobré články o Československu z Vídně. Václav Havel, nařčen z protistátní činnosti a vězněn of 14. ledna, byl po pěti měsících propuštěn podmínečně. Komunistický tisk oznámil, že odvolává svou činnost a že nebude již mluvčím Charty. Havel však se spojil se západními novináři, aby oznámil, že se Charty nezřekl, i když přestává být mluvčím za signatáře. Komunistům se jedná hlavně o to, aby byl přerušen veškerý styk disidentů se Západem a to se jim částečně podařilo. Očekává se mnoho od bělehradské konference. Prozatím se konají jenom předporady a přípravy na hlavní zasedání na podzim. * * * IN MEMORIAM: K uctění památky zesnulé švagrové, pí. Anny Cmuntové, věnují manž. Anna a Anton Smuntovi $20.00 K uctění památky zesnulého manžela Petra věnuje pí. Hermie C. Rabštejnková, OK 15.00 * * * DARY NA ČINNOST: David R. MacDonald, IL $25.00 William E. Votruba, MI 25.00 Anna Adam, OR 20.00 Jarmila I. Hyncik, OH 20.00 Eric Lenhart, CA 10.00 Mr. and Mrs. Karel Mottl, IL 6.00 Czechoslovak Nat’l. Assoc, of Canada 4.00 Mr. and Mrs. Josef Ruzicka, MN 3.00 Svatopluk Gavenda, IL 2.00 4 - Věstník Výzva k účasti v průvodu Porobených národů Československá národní rada americká vyzývá k společné účasti v průvodu všechny čs. spolky a organisace v Chicagu, všechny své členy i jejich přátele, všechny příslušníky čs. krajanské obce, starokrajany i exulanty z posledních let. ČSNRA je přesvědčena, že je naší povinností, abychom se za nesvobodné, okupované Československo všichni zúčastnili průvodu porobených národů - a demonstrovali tak touhu československého lidu po svobodě a neodvislosti. Letošní průvod porobených národů se v Chicagu koná V SOBOTU 16. ČERVENCE 1977 a vyjde ze seřadiště na Wacker Drive přesně ve 12 hod. v poledne a půjde po State Street až k ulici Van Buren. Československá skupina má na seřadišti číslo 17 a její seřadiště bude na Wacker Drive mezi ulicemi Wells a Franklin. Své místo na seřadišti máme zaujmout v 11:00 hod. Maršálem čs. oddílu průvodu je br. James V. Krákora, člen předsednictva ČSNRA. Do pochodu nám bude hrát kapela 25 hudebníků Americké federace hudebníků, pod vedením Franka Zákrockého. Žádáme spolky a jednotlivé skupiny, aby úřadovně ČSNRA sdělily, jak početná bude jejich skupina, zda ponese prapory, sdělily jméno vedoucího své skupiny - a také kolik členů má zájem o dopravu dolů do města a zpět autobusem. Autobus vyjede od budovy Olympic z rohu Lombard Ave. a Čermákovy třídy v 10:30 hod. Telefon úřadovny ČSNRA je: 656-1117. Těšíme se na vaše telefonické zavolání nebo písemnou zprávu. Československá národní rada americká. Zpráva z předsednictva Měsíční schůze předsednictva se konala v úterý večer dne 7. června v místnostech Rady. Předsedal br. Dr. Mikuláš Ferjenčík, zapisoval br. Dr. V. Chalupa. Br. Ferjenčíkovi bylo blahopřáno k jeho návratu z nemocnice a vysloveno upřímné přání k jeho brzkému úplnému uzdravení. Schůze měla normální průběh. Byl schválen zápis, zaplacení účtů, čteny zprávy ses. Marie Langové a Vlasty Vrázové. Ses. Langová za úřadovnu referuje o přípravách na Československý den a o programové knížce s inseráty. Ses. Vrázová žádá, aby Rada vyplatila $2,000. jako první splátku tiskárně za bibliografii. Dlouho očekávaná práce byla již dokončena a první zásilka má být vyslána z Ríma koncem června, dle sdělení Dr. Jaroslava Němce z Washingtonu. Druhá část účtu se zaplatí po obdržení zásilky. Br. Kalkus referuje o přípravách na Lidice a o schůzích a jednání Bicentennial výboru. Rozsáhlé korespondenci byla věnována pozornost, mj. sdělení a referátu ses. Anny Faltusové. Vzato na vědomí, že se jedná o Voice of America a Radio Free Europe, že president Carter má do podzimu prostudovat problémy těchto administrací a že se vyslovil proti snížení financí na rozhlas za železnou oponu. Br. Feijenčík referuje o jednání s Veterans Administration o uznání válečné účasti a nároku československých žadatelů na bezplatnou lékařskou a nemocniční péči, na jakou mají právo američtí veteráni. (Zákon HR 71). Českoslovenští uchazeči mají problém, jak prokázat svou vojenskou válečnou službu. Původně byli žádáni, aby si obstarali doklady od francouzských vojenských úřadů neb od British War Office. Žel, doklady uložené ve Francii se prý během války ztratily. Britské se po válce poslaly do Prahy. Je nutno vyšetřit další možnosti, jak získat nutné dokumenty o službě čs. účastníků. [pageend4]Z oblastí a odboček Z Washingtonu Na 10. června t.r. svolala americká kongresní komise pro spolupráci a bezpečnost v Evropě (Commission for Security and Cooperation in Europe), jež má za úkol monitorovat provádění helsinské dohody - schůzi zástupců organizací, kteří s ní úzce spolupracují, pokud se týká sbírání dokumentace ve věci porušování třetího koše této dohody (lidská práva, sjednocování rodin, emigrace, atd.). Schůzi vedli předseda komise, posl. Dante B. Fascell a Mr. Spencer Oliver, ředitel komise. Mimo několika členů kongresu se schůze také zúčastnili vedoucí úředníci komise, kteří jsou členy vládní delegace a účastní se již přípravné konference v Bělehradě, která byla zahájena 15. června. Mr. Guy Coriden, který byl jmenován zástupcem vedoucího americké delegace (vysl. Albert W. Sherer), přítomným vysvětlil, o čem se bude v Bělehradě na přípravné konferenci jednat. Dále byly probrány různé otázky spojené s dokumentací o porušování helsinské dohody, jakož i různé aspekty Závěrečného Aktu. Pozvaní zástupci organizací měli možnost podat svá doporučení a prodiskutovat přípravy na hlavní konferenci, která se bude konat na podzim t.r. Schůze se zúčastnilo 30 zástupců různých etnických nebo zájmových organizací. Za Československou národní radu americkou byla pozvána s. Anna Faltusová, která se zúčastnila všech schůzí (hearings) komise. ČSNRA předjala komisi již šest svazků dokumentárního materiálu, což představuje více jak 800 stran dokumentů a překladů z češtiny, nebo němčiny a franštiny do angličtiny. Dokumentaci připravuje s. Anna Faltusová. Vedle výše zmíněné komise dokumentární materiál obdržely také: State Department, Bílý Dům, Evropská Rada ve Štrasburku a Atlantická Aliance v Bruselu. Zdařilý filmový večer odbočky “28. říjen” ČSNRA. V pátek dne 27. května 1977 uspořádala odbočka “28. říjen” Československé národní rady americké, v zasedací síni berwynské spořitelny Lincoln Federal Savings, pořadím již třetí filmový večer, za potěšlivč početné účasti. Po přivítání hostí a členstva předsedou odbočky Emanuelem Látem byly promítnuty 2 nové pozoruhodné dokumentární filmy: 1) v r. 1976 z Litevska propašovaný, chigaským výborem porobených národů (Chicago Captive Nations Committee) získaný film, ukazující dosud nevídané záběry koncentračního tábora v Rize, doložený svědeckými výpověďmi několika býv. vězňů. Přiléhavě předmětné úvodní poznámky k tomuto filmu přednesli členové výboru “Organisace býv. politických vězňů komunistického Československa” Karel Capek a Václav Peroutka. 2) delší, dvoudílný film “Red China” (“Rudá Čína”), s rovněž dosud nevídanými, namnoze otřesnými záběry z pověstné občanské války Mao Cetunga contra Čang-Kaišek v letech 1946-49, pak z takzv. 5-letého plánu komunistické už Číny, dále z údobí katastrofální pohromy t.zv. “politiky velkého skoku” a z doby teroru “velké proletářské kulturní revoluce”. Poutavé úvodní slovo k filmu měl prof. Bedřich Kent-Šalanský, místopředseda chicagské odbočky SVU. Oba filmy byly sledovány s velmi pozorným zájmem. Závěrem večera předseda Emanuel Lát poděkoval za hojnou účast, s pozváním na výroční, věru už tradiční piknik odbočky “28. říjen” v den “Svátku práce” (Labor Day) 5. září 1977. M.K. Zpráva o činnosti odbočky ČSNRA “T. G. Masaryk” v Los Angeles Duben - květen 1977. V uplynulých dvou měsících se činnost výboru odbočky koncen- tovala na informování kalifornských senátorů, poslanců, zástupců porobených národů a americké veřejnosti o Chartě 77, persekuci jejich signatářů a nedodržování základních lidských práv v Československu. Poslanci a senátoři byli vybídnuti dopisy, aby podpořili svým vlivem úsilí o propuštění dramatika V. Havla a dalších politických vězňů. Dále byli informováni o výpovědi sestry Anny Faltusové a spisovatele Jana Beneše před senátním výborem ve věci zadržovaných dětí čs. exulantů pražským režimem. Senátor S. I. Hayakawa zaslal v této věci dotaz na Department of State a informoval nás o akcích vlády U.S.A. Naší snahou bylo a je pomoci ústředí ČSNRA, Zahraničnímu výboru a zejména sestře Faltusové v její neúnavné činnosti tím, že vytváříme tlak na naše volené zástupce a informujeme je o našich palčivých problémech. Ne všichni volení zástupci jsou tak ochotní spolupracovat jako na př. kongresman Robert K. Dornan, který nám mimo jiné napsal, že využije každé příležitosti k seznámení svých kolegů a veřejnosti s pronásledováním čs. disidentů. Výbor odbočky uspořádal, pomocí čs. rozhlasového vysílání v L.A., sbírku na uhrazení cestovních nákladů čs. exulantů, povolaných do Washingtonu svědčit před senátní výbor. Sbírka se do dnešního dne nesetkala s velkým pochopením čs. exilu a krajanů v Los Angeles. Zástupci odbočky v organisaci The Americans for Freedom of Captive Nations: J. Kracíková, B. Rajek a J. Breber informovali representanty jiných exilů o Chartě 77 a rozdali kopie anglického překladu Charty, o které byl velký zájem. J. Breber napsal článek "Czechoslovak Protest: Charter 77” pro bulharský exilový časopis. Delegace odbočky J. Kracíková, B. Rajek a J. Breber se zúčastnili dne 7. března oslav “Dne polské ústavy” a slavnostního vztyčení polské vlajky před radnicí v Los Angeles. Předseda odbočky J. Breber ve své zdravici polským přátelům zdůraznil nutnost úzké spolupráce obou exilů, ocenil odpor polských dělníků, inteligence a církve proti komunistickému režimu a informoval o situaci v Československu. Závěrem připomněl, že český zasloužilý žurnalista Josef Josten byl nedávno vyznamenán polskou vládou v exilu řádem “Polonia Restitua”. Projev byl odměněn dlouhotrvajícím potleskem a voláním “Ať žije Československo!” Zástupci výboru odbočky se zúčastnili převážně jako hosté (sestra J. Kracíková byla delegátem) konference Southern California Republican Heritage Groups. Zástupci odbočky předložili návrh resoluce, ve které navrhovali, aby Republikánská strana prosazovala zařazení nedodržování lidských práv v Československu do agendy Spojených národů. Dále resoluce žádala, aby sjezd Republikánské strany odsoudil věznění dramatika Václava Havla (dnes již propuštěn), žurnalisty Jiřího Lederera, bývalého divadelního ředitele Otu Ornesta, fysika Vladimíra Laštůvku a agronoma Aleše Macháčka v Československu za jejich činnost ve spojitosti s Chartou 77. V rušné diskusi podal výklad resoluce J. Breber, který zdůraznil nutnost konkretisace prohřešků proti závěrečnému aktu Helsinské konference a Všeobecné deklaraci lidských práv komunistickými režimy. J. Kracíková, F. Zámyslický a B. Rajek se významným způsobem zúčastnili diskuse. J. Breber Ke zprávě Ing. Brebera byly přiloženy kopie jeho dopisů členům kongresu a texty jejich odpovědí. (Pozn.redakce) Věstník - 5 [pageend5]Oblastní výbor ČSNRA v Chicagu, III. Předseda oblast, výboru br. František Kalkus svolal na 17. května 1977 mimořádnou schůzi výboru. Po zahájení uvedl jako hlavní námět schůze: Ples 1978. Vyslovil se pro uspořádání poněkud odlišné od plesů předchozích, tak jak je dle jeho názoru vyžaduje současná situace a snahy Rady po proniknutí do amerického života a získání nových posic pro významnou národní a politickou činnost ČSNRA. Br. Kalkus uvedl, že po jednání v několika hotelech doporučuje uspořádat ples v Drake hotelu v chicagském předměstí Oak Brook. Drake hotel již navštívil společně s tajemnicí oblasti M. Langovou. Na jeho žádost tajemnice podrobně informovala přítomné o všech bodech jednání s ředitelem hotelu, které vyznělo příznivě. Diskuse, která následovala, se zúčastnili: br. Kalkus, ses. Vrázová, Feijenčíková, Langová, Nehasilová, Uhlířová, bři. Ženíšek a B. Šalanský-Kent. V diskusi byla zdůrazněna nutnost representačního podniku (br. Kalkus, ses. Vrázová), prohovořeny kladné stránky a uvažováno i o záporných. Po důkladné úvaze hlasováním rozhodnuto uspořádat ples 11. února 1978 v Drake hotelu v Oak Brook, Ill. Jako další bod vzal předsedající br. Kalkus na pořad jednání zájezd do Lidic-Crest Hill, kde bude v sobotu 11. června uspořádána - u příležitosti 35. výročí lidické tragedie - důstojná vzpomínka. Zájezd je pořádán oblast, výborem ČSNRA a Organizací čs. spolků ve Velkém Chicagu. Br. Kalkus a br. Prchal zajeli do Crest Hill osobně a na tamní radnicí vyjednali, že obec upraví okolí pomníku, dá posekat trávu, a representant školy přislíbil případné účinkování školní kapely. Závěrem schůze br. Kalkus připomněl, že 30. května je na Českém národním hřbitově “dekorování hrobů” a požádal, aby se členové oblast, výboru slavnosti zúčastnili v co největším počtu. Řádnou členskou schůzi konal oblast, výbor 3. června 1977. Předseda br. Kalkus podal zprávu o dalším jednání v Drake hotelu; podmínky pro uspořádání plesu v hotelu v únoru příštího roku jsou výhodnější, než jak byly stanoveny v prvním jednání. Další podrobnosti byly uvedeny ve zprávě omluvené jednatelky ses. M. Langové, kterou přečetla ses. M. Ferjenčíková. Zpráva jednatelky se v dalším týkala přípravy Československého dne, zájezdu do Lidic a oslavy 28. října, kterou oblast, výbor uspořádá v neděli 30. října v Sokole Tábor. Slovenský pěvecký sbor “Zora” přijal pozvání oblast, výboru a bude na oslavě účinkovat. Český pěvecký sbor “Lyra” zapěje státní hymny a národní písně. - Návrh ses. M. Langové, abychom pozvali k účinkování violoncellistu Vlastimila Dvořáka resp. kvartet, který vede, byl schválen. Ses. Ferjenčíková, předsedkyně Čs. ženské národní rady, pozvala přítomné na piknik ČŽNRA, pořádaný na farmě 12. června. Br. Kalkus upozornil na piknik Svazu čs. politických vězňů, konaný 5. června. Vyzval přítomné, aby se v hojném počtu zúčastnili také sletu Americké obce sokolské, jehož hlavní den připadá na 26. června. Ses. Feijenčíková přislíbila účast členek Ženské rady v krojích ve sletovém průvodu v oddílu oblastního výboru ČSNRA. - Příští schůze výboru bude 5. srpna v 8. hod. večer v Lincoln Federal. Odbočka ČSNRA “Dr. Milada Horáková” konala v budově Mid America Federal v Ciceru 9. června 1977 schůzi. Členstvo bylo uvědomeno dopisem a veřejnost v krajanském tisku - v Denním Hlasateli a Hlasu Národa - že promluví člen odbočky br. Jaromír Netík na téma “Charta 1977 a její význam”. Za nepřítomného předsedu, br. dr. Ant. Hřebíka, vedl schůzi br. Ing. Richter. Br. Hřebík dlel v nemocnici u lůžka své onemocnělé ženy, naší ses. Anny Hřebíkové, pokladní odbočky. Je přáním nás všech, aby se ses. Hřebíková co nejdříve uzdravila a vrátila-mezi nás. Br. Richter uvítal členy odbočky a hosty a podal zprávu o činnosti. Vyzval přítomné, aby se zúčastnili zájezdu k lidickému pomníku v Crest Hill, Ill., kde v sobotu 11. června společně vzpomeneme vyvraždění a zničení Lidic nacisty. Podrobnější informaci o uspořádání zájezdu podal br. Smunt. Zároveň přítomné též pozval na XXL Čs. den Oblast, výboru ČSNRA v Chicagu, který je pořádán 19. června ve Wozniakově zahradě. Tajemnicí ses. Ludmilou Kosovou byl přečten zápis z minulé schůze odbočky - a přijat bez změny. Slovo pak bylo předáno br. J. A. Netíkovi k odbornému proslovu o Chartě 1977, který byl všemi přítomnými se zájmem sledován ve 45 minutách času. Br. Netík objasnil mnohé, o čem jsme se v tisku nedočetli, a přítomní ocenili náplň jeho přednášky potleskem. Za odborně propracovanou zprávu br. Netíkovi poděkoval br. Richter a také ses. taj. Kosová, která zdůraznila, že přítomní měli možnost se přesvědčit, že br. Netík v období své práce v Radio Free Europe podával jistě hodnotné zprávy pro náš lid v Československu. Dodatečně bude dán do tisku výtah z proslovu br. Netíka. Ses. M. Konečná vyzvala přítomné, aby se zúčastnili sletu Americké obce sokolské v neděli 26. června. Bylo podáno pohoštění a schůze byla v dobré náladě ukončena. Přítomní odcházeli obohaceni br. Netíkem o nové informační poznatky. Doufáme, že ve zdraví po prázdninách uvítáme i ty, kteří tentokrát pro onemocnění nemohli být přítomni. Ludmila Kosová, tajemnice Odbočka ČSNRA “Západní předměstí” konala členskou schůzi 15. června 1977. Předsedkyně ses. Vlasta Vrázová uvítala přítomné, zvláště předsedu chicagského oblast, výboru ČSNRA br. Františka Kalkuse a jeho ženu Marušku. Byl pronesen slib americké vlajce - a povstáním byla uctěna památka zesnulé členky odbočky ses. Emily Plotzové. Hlasováním bylo upuštěno od čtení zápisu z minulé schůze, který byl již uveřejněn v tisku. Slova se pak ujala ses. Vlasta Vrázová a podala hodnotný referát o práci členů Čs. národní rady na přípravě materiálu pro jednání v Bělehradě, dokumentaci připravené ses. A. Faltusovou, o významu a důsledcích Charty 77, nesmlouvavém postoji prof. Patočky (na který doplatil i životem) a dalších signatářů Charty, o vývoji mezinárodní situace - a také o našich událostech místních. Předseda oblasti br. Kalkus referoval o činnosti oblastního výboru a zájezdu do Lidic - Crest Hill, kde byla v sobotu 11. června uspořádána vzpomínka na lidickou tragedii. Ses. M. Langová seznámila přítomné s přípravami na Čs. den a požádala je o účast na této národní slavnosti. V dalším referovala o rozhodnutí oblast, výboru uspořádat příští výroční ples ČSNRA 11. února 1978 v Drake hotelu v Oak Brook, Ill., kde br. Kalkus již osobně projednal detaily uspořádání večera, výběr jídel, atd. Pokladní ses. Rohelová podala zprávu finanční, která byla schválena. Ses. Vrázová pak srdečnými slovy uvedla prof. Olgu Svejkovskou, novou členku odbočky, a požádala ji, aby v rámci kulturního programu schůze se ujala slova. Námětem přednášky Olgy Svejkovské - kterou původně připravila pro chicagskou místní skupinu SVU a kterou se naše odbočka pro její mimořádnou hodnotu rozhodla opakovat - byly “Poklady Tutankhamunovy”. Přednáška obsáhla ve své první části všechna základní historická a archeologická fakta, s nimiž je spjata existence a objevení tohoto největšího naleziště starožitností na světě. Druhá část přednášky navodila svou formou v posluchačích zdání přímé účasti na objevování Tutankhamunova hrobu i napínavou atmosféru jeho 6 - Věstník [pageend6]nejdramatičtějších okamžiků. Vyprávění, propletené citáty z knihy objevitele hrobu Howarda Cartera, vedlo posluchače krok za krokem jednotlivými místnostmi hrobky a posléze jim otevřelo dveře i všech čtyř zlatých skříní, v nichž odpočívaly po třicet století tři sarkofágy s mumií Tutankhamunovou. Promítnuté barevné diapositivy exponátů na výstavě vystavených (které lask. promítali br. Jakl a br. Mejzr) živě zkonkrétnily tuto zajímavou exkurzi. Početná návštěva schůze prokázala potěšitelný zájem členstva a hostů; prokázala jej i pozornost, s níž přítomní přednášku sledovali - a ses. Vrázová ses. Olze za obsahově bohatou a v pozoruhodných detailech kreslenou přednášku, pronesenou v libozvučné dikci a češtině, srdečně poděkovala. Schůze odbočky byla obohacena též květinami - patřily předsedkyni ses. Vlastě Vrázové, a doprovázely blahopřání odbočky k jejím sobotním narozeninám. Marie Langová, tajemnice ČŽNR děkuje Ideální počasí na piknik vskutku nebylo v neděli 12. června, kdy Československá ženská národní rada v exilu uspořádala výlet na farmu k manželům Ferjenčíkovým ve Wadsworth, Ill. Místo abychom se vyhřívali na sluníčku na louce, museli jsme se přestěhovat dovnitř do kouzelného ústraní malého zámečku, kde členky ČŽNR hbitě připravovaly a zorganisovaly “piknik” v poněkud neobvyklém prostředí. Vám, kteří jste zabloudili a snad nás dokonce nenašli, se omlouváme za tuto nečekanou a nenadálou změnu místa. Vám, kteří jste to přes všechny obtíže našli, chceme poděkovat, že jste i přes nepříznivé počasí přijeli a doufáme, že i tak se vám výlet líbil. Velký počet hostů se zúčastnil vyjíždky do jízdárny, kde byla předvedena drezúra krásných lipicanských koní, za což jsme vděčni Dr. Mikuláši Ferjenčíkovi. Jménem ČŽNR děkujeme všem dárcům pečiva a dobrot, jakož i obětavým pracovnicím, které se během dne pečlivě staraly o návštěvníky u jídelného stánku. Současně upřímné díky patří přátelům ČŽNR, kteří krásnými a cennými dary do tomboly přispěli k čistému výtěžku pikniku. A naposled upřímně dekujeme všem pánům, kteří nám ženám tak vydatně pomáhali všude kde bylo třeba. Přátelům a známým, kteří za námi 55 mil přijeli a kteří podporují snahy ČŽNR, vyslovujeme srdečné díky a s přáním hezkého léta a prázdnin se těšíme opět na shledanou na podzimním večírku. Věra Rokničová SVU, Chicago, III. Předprázdninová schůzka chicagské skupiny Společnosti pro vědy a umění nesla název “Návštěva v ateliéru”. Členové a přátelé SVU se tentokrát setkali v prostorách ateliéru výtvarníka Ervína Synka, aby si pohovořili o funkci, jakou má umění pro život člověka. Za nepřítomného předsedu prof. Schwarzenberga, který odcestoval do Evropy, převzala řízení schůzky členka výboru Vlasta Vrázová. Ve svém úvodu zhodnotila nejprve činnost skupiny v první polovině tohoto roku, především pestrost námětů schůzek, která přispívá ke stále se rozšiřujícímu okruhu jejich účastníků. Potom zahájila program, který sestával jednak z části přednáškové, jednak z prohlídky výtvarných děl v ateliéru vystavených. Jejich různorodost určila i téma úvahy, kterou přednesl prof. František Svejkovský. Soustředil se v ní ke dvěma základním otázkám: 1. ke vztahu mezi myšlenkou a její realizací prostřednictvím materiálu a uměleckých postupů a 2. ke vztahům mezi uměním a průmyslovou uměleckou výrobou. Ve stručném ohlédnutí do historie i na situaci současnou ukázal, jak oba póly - idea a tvorba, umění a umělecké řemeslo - spolu navzájem souvisejí a se prostupují. Z jejich plodných setkání a konfrontací se rodí jak vývoj techniky, tak vývoj umění v jeho nejrozmanitějších podobách. Všechy tyto pojmy jsou složkami života, neboť do něho vnášejí podněty vidět svět kolem nás i náš vztah k němu z jiného úhlu než pouze praktického nebo vědeckého, vidět jej z úhlu estetického vztahu ke skutečnosti. Takovou možnost dává nejen obraz nebo socha, ale i užitkový umělecký předmět, spjatý s každodenním životem i s naším běžným životním prostředím. Po skončení úvahy prof. Svejkovského byl vyzván E. Synek, aby se rozhovořil o své práci. Ve svém projevu se soustředil především k problémům zvláštních technik při využívání syntetického materiálu v umělecké práci. K tomuto výtvarnému směru ho přivedla dlouholetá praxe v oblasti plastických hmot. Poznatky získané z projevů obou přednášejících si potom mohli přítomní konkrétně ověřit na vystavených dílech, zaujímajících rozmanitostí materiálu i zpracováním. Práce se štětcem se tu střídala s uměleckým ztvárněním dřeva, kovu a plastických hmot, kde zvlášť upoutaly pozornost reliéfy tzv. iceartu, kdy E. Synek zvláštním zpracováním průhledné syntetické hmoty dosahuje vlastností ledové tříště s jejím světelným lomem paprsků. Byla to další ze zdařilých schůzek chicagské skupiny SVU. Poslední předprázdninovou akcí SVU byla hromadná návštěva výstavy “Treasures of Tutankhamun” ve čtvrted 16. června. Z krajanského života ... Naši pionýři v Oklahomě Laskavostí milé přítelkyně, krajanky, - paní Hermie Rabštejnkové - dostali jsme vzácný spisek, který je vyprávěním o životě našich krajanských lidí ve státě Oklahoma v začátcích tohoto století, v době osídlování té žírné krajiny, tehdy otevřené pionýrským rodinám hledajícím lepší budoucnost, z nichž mnohé byly rodinami našich krajanů. Knížka asi o stočtyřiceti stránkách, sepsaná paní Grace Drábkovou-Smithovou, líčí začátky osídlování, různé příhody a osudy rodiny Drábkových, kteří se přistěhovali do oblasti blíže nynějšího města Oklahoma City. Autorka poutavě vypráví o životě, který v této části Oklahomy prožívala jako malá dívka, v kruhu rodiny sestávající z rodičů, sourozenců a dědečka a babičky, a v knížce jsou zmíněna mnohá krajanská jména těch, kteří se v této oblasti rovněž usadili. Spis je humorně ilustrován kresbami paní Cecilie Škvorcové, napsán v angličtině - s názvem “Freckles ’n Featherbeds” - rozvržen na 17 kapitol, v nichž vypráví o životě osadníků, práci, udržování a zlepšování hospodaření, zachovávání tradic staré vlasti a postupném splynutí s životem v nové zemi, s americkými sousedy, s jejich zájmy a tradicemi. Smutné je líčení náhlého úmrtí paní Drábkové, maminky Gracie a líčení života Grácie na farmě u dědečka a babičky, občasné návštěvy domova, kde zůstali starší sourozenci, aby pomáhali v hospodářství. Knížka líčí události vážné i humorné, práci a zábavy venkovksých lidí, obstarávání zvířat, návštěvy v rostoucím městě Oklahoma City, svatby, tradice, a sestavuje tím obraz tehdejšího života, tak jak byl žit. Končí objevem oleje na farmě Drábkových, událost, která znamenala velký obrat v jejich životě. Knížka je vydána Grace Publications, 204 N.W. 17th St., Oklahoma City, Oklahoma 73103. Prosíme, oznamte včas změnu adresy Věstník - 7 [pageend7]Č. S. A. Nejstarší bratrská a sesterská podpůrná jednota v Americe jest připravená poskytnouti Vám nejvýhodnéjší druhy životních pojistek plně zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotně podají: CZECHOSLOVAK SOCIETY OF AMERICA “Pioneer of Fraternal Life Insurance” CSA PLAZA Telefony (312) 795-5800 - (312) 242-2224 2701 SOUTH HARLEM AVENUE BERWYN, IL 60402 VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 436 Second Class Postage Paid at Chicago, Illinois [pageend8]