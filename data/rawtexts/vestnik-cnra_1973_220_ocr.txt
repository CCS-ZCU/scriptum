VĚSTNÍK SLUNCE MÍRU STÁLE ZA MRAKY Pan president posílá státního tajemníka Rogerse jako posla dobré vůle do některých jihoamerických států. Je to pokus, aby se konečně napravilo škodlivé zanedbávání nezbytně potřebné Rooseveltovy politiky “dobrého sousedství," na kterou se začalo zapomínat za Eisenhowera. Od té doby se poměry v latinské Americe nebezpečně zhoršily. Někde vládne tuhý policejní a militaristický režim, jinde je situace nejistá, zesílil útisk a bída, neslýchané vykořisťování, ba hubeni Indiánů, rozmohl se divoký terorismus, opakují se politické únosy a vraždy vládních činitelů, domácích politiků, cizích diplomatů a podnikatelů. Východisko z této výbušné situace je tím těžší, čím méně svět ví o vývoji v latinskoamerických zemích. Přímým podnětem k Rogersově cestě je konference bezpečnostní rady Spojených národů, která měla rozhodovat ve starém a často krvavém sporu o pravomoc v oblasti Panamského průplavu. V této konfrontaci vystoupili delegáti Sovětského svazu a Činy svorně proti Spojeným státům, obviňujíce je z imperialismu a kolonialismu. Problém se ovšem znovu objevil v konferenci Organisace amerických států, kde již dlouho působí obtíže stanovisko ke Kubě. Některé státy obnovily diplomatický styk s tímto naším nejbližším představitelem “pokojného soužití,” ale státní tajemník Rogers prohlásil, že Spojené státy svůj vztah ke Kubě zatím nezmění. Přes to však ujednaly s ní nedávno dohodu o postupu proti “revolučním únoscům letadel, která má znemožnit vzdušné pirátství, jež Kuba takřka v celém světě povzbuzovala svým ochotným přijimánim ú- nosců. Dohodu bohužel zaplatili asi kubánští protikomu- nisté, jimž je nyni patrně nadobro znemožněn únik do Spojených států podle dávné dohody s Castrovou vládou. Rogersovo poslání v latinské Americe je nesmírně delikátní zvláště po nové aféře světové americké firmy ITT. Před celým světem se vynořila povážlivá otázka, kdo vlastně řídí zahraniční politiku Spojených států, když soukromý podnik chce v cizí zemi napodobit dávné a politicky neblahé příklady tzv. východních společnosti holandské a britské, zneužívat amerických úředních činitelů a odměňovat se za to tučnými příspěvky na volební fond. Je ovšem žádoucno, aby cesta státního tajemníka do latinské Ameriky byla úspěšná a zajistila pokoj, spravedlnost a opravdu demokratický řád na západní polokouli. • Na podzim vydá se pan president sám na cestu do evropských hlavních měst a říká, že teď po skončení vietnamské války bude v americké zahraniční politice převládat “evropský rok.” V květnu uvítá ještě ve Washingtoně zá- padoněmeckého kancléře Brandta, jenž právě dosáhl velkého politického úspěchu, pak italského premiéra Andreottiho, v červnu sovětského diktátora Brežněva a později také francouzského presidenta Pompidou. Zájezd do Evropy má rozřešit některé vzájemné hospodářské problémy a také posílit Severoatlantický obranný svaz, t.j. zahladit účinky různých neprozřetelných výroků a nejasných manévrů, které zneklidnily evropskou veřejnost a i v samém Svazu o- slabovaly důvěru ve sliby a závazky Spojených států. A nejistota v Indočíně také nepřispěla k překonání evropské nejistoty. Vietnamský mír pořád zůstává mírem “křehkým,” jak jej nazval president Nixon. K věcem, jejichž výsledky je možno vypočítat na prstech, náleží ujednání s komunisty, zejména vládnoucími. Udržuje se mínění (po našem soudu klamné), že Sovětský svaz přiměl vietnamské komunisty k míru jenom ze strachu před Čínou. Ale zástupci Polska a Maďarska, tedy ve skutečnosti poslušni vykonávatelé příkazů sovětské vlády, opakuji v mezinárodní komisi dozírající na plněni mírových podmínek starou hru, známou již z Koreje a ze všech podobných komisí. Komunisté sestřelili průzkumná letadla komise, při čemž několik členů vojenského personálu komise bylo usmrceno, budují zcela nové základny pro sovětské řiditelné střely, posílají do okupovaných částí Jižního Vietnamu nové vojsko vybavené sovětskými zbraněmi a pokoušejí se rozšiřovat obsazené území, aby měli výhodnější postavení při řešení jihovietnam- ských politických otázek. Komunističtí členové komise vytrvale odmítají oprávněný požadavek ostatních členů, aby tyto věci byly vyšetřeny, a vymýšlejí si i nejsměšnější výmluvy, např. strach z jedovatých hadů. Proti tomuto chování polských a maďarských zástupců protestovali zástupci Spojených států a Indonésie, a zvlášť důrazně kanadský zástupce (Kanada je pokládána jaksi za neutrálního činitele) a pohrozili, že odejdou se vším personálem. Kanadský zahraniční ministr dokonce vytkl Spojeným státům, že nesprávně nebo aspoň nejasně informovaly kanadskou vládu o Kissingerově dohodě a tak strhly Kanadu do mírového vyjednávání a do dozorčí komise. Není tedy pokoj v Indočíně. Bojuje se v některých částech Jižního Vietnamu, bojuje se v Kambodži a už zase v Laosu -— jako by mírových ujednání vůbec nebylo a jako by komunisté čekali, až odejde americké vojsko. Co bude s národní Čínou, odvoláme-li tamodtud také své vojsko? A co Filipíny? Tak vznikl obrázek přímo směšný: Čína, náš vytoužený přítel, poslal do Washingtonu už své dva diplomatické zástupce, a premier Čou En-laj řekl o Spojených státech, že jsou barbarské, když podnikly nálety na útočici komunisty v Kambodži. A hle, ujala se nás moskevská Pravda, ústřední list sovětské komunistické strany. Chválí Spojené státy, že společně pracují se sověty v různých vědeckých odvětvích, kdežto Čína je “posedlá velmocenským šovinismem, protisovětským zaujetím, šíří nesváry v Evropě a znemožňuje sovětsko-japonské dorozumění.” Aniž chceme brát v ochranu čínského spojence sovětů v dobývání světa, přece jenom je nám to divné. Sověty, které z pravého velmocenského šovinismu zabraly nebo aspoň ujařmily tolik sousedů, invasi do Československa “odůvodnily” teorií o omezené suverenitě a o nutném poslušenství vůči Moskvě, sověty, které právě přerušily v Helsinkách vyjednávání o “evropské bezpečnosti”, protože prý západ nemá dost mírové dobré vůle a samy o překot zbroji beze zření na konference, vytýkají takový “velmocenský šovinismus” Čině. Podle starého přísloví: hadr pere onuci — obojí je komunistické. • Ještě o jedné oblasti bude pan president hovořit v Evropě: o Středním východě, kde nebezpečný náboženský a ČESKOSLOVENSKÉ NÁRODNÍ RADY AMERICKÉ Duben 1973 Číslo 220 Josef Falta: [pageend1]VESTNÍK VESTN I K April 1973 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Office: 2137 So. Lombard Avenue, Cicero, Illinois 60650 Tel.: 656-1117 Second class postage paid at Chicago, Illinois politický fanatismus presidenta Libye rozdmýchává válku proti Izraeli a kde otázka petroleje komplikuje situaci více než arabské teroristické organisace. Za vydatné pomoci a divokých hrozeb sovětského delegáta projednávala bezpečnostní rada Spojených národů zas novou rezoluci proti Izraeli, aniž se pohoršuje nad tím, že Spojené národy nedovedly dosud vynutit, aby Arabové konečně uznali Izraelský stát, zřízený resolucí z r. 1948 a zaručily mu bezpečnost. Nyní to poněkud “vyvážilo” prohlášení delegáta Spojených států v bezpečnostní radě. Nikomu se nechce doopravdy vystoupit proti arabským teroristům, nad nimiž drží ochrannou ruku Sovětský svaz, tak jako se nedočkáme, aby byli pohnáni k odpovědnosti vietnamští komunisté za barbarské mučení zajatců a jich soustavné ubíjeni, a mlčky přijímáme ledabylé úřední prohlášení, že z amerických pohřešovaných vojáků v Indo- číně “patrné” už nikdo není naživu, ač jednou z mírových podmínek bylo svědomité zjišťování a “vyúčtování.” Nedaří se ani tomu míru domácímu. Dnešhi napětí, skandály, zřejmá mstivost, neuvěřitelně povrchní posuzování i nejpálčivějších problémů bude moci udržet naše politické poměry ve varu celá příští čtyři léta. A přece veřejnost chová se netečně k jevům, které jako dosud nikdy — jak to správně řekl republikánský senátor Percy z Illinois, — ohrožují jak mezinárodní pověst Spojených států, tak rozvracejí domácí klid, a slouží vpravdě jenom těm živlům, které jen čekají, že se demokracie zničí sama. Je tu několikerá aféra ITT a pak aféra Watergate, kde nejvíc pravdy bude mít asi paní Martha Mitchellová, a k niž se vláda vyjádřila až teď, po nekonečných deseti měsicích. A jsou aféry ve správách států a měst, z nichž některé — aspoň pokud jde o výběr času — mají silný nádech stranického nepřátelství a jsou smutnou odpovědí na líbivá volební hesla, že federální vláda soustředila příliš mnoho moci a musí ji “demokraticky” přenechat státům, okresům a obcím. Drahota roste tak, jak vzrostl bezohledný vliv silných zájmových skupin, a na “průměrného” amerického občana padá zas děs z dob deprese. K hlavnímu předmětu sporu mezi presidentem a zákonodárným sborem, ke škrtům rozpočtu a k zadržení částek již dávno odhlasovaných, zaujímá teď kongres stanovisko smířlivější. Nechce umíněně hájit sociální programy, které se neosvědčily nebo jsou překonané. Kongresu jde o pořadi úspor, o šetření na věcech méně důležitých, a jistě také schválí poslední presidentův návrh, aby státní podpory, často žebrácké, byly uvedeny na úroveň federálních. Mezi ohroženými programy je naléhavá péče o bydlení, stavba nemocnic, léčebná péče a výzkumy, přeškolováni invalidů, právni ochrana chudoby, prázdninová zaměstnání mládeže, jídla školním dětem, opatření pro matky a kojence, starost o léčení osob duševně chorých, zábrana úrazům v průmyslu, atd., zkrátka věci, na nichž musí mít zájem každý, kdo má jen trochu lidského citu. Vždycky se najdou lidi, kteří zákonných výhod zneužijí, ale to je ovšem výjimka z pravidla. * Je nápadné, jak zhrubly projevy odpovědných činitelů, ■a jak často se výsměšně odpovídá na oprávněné stížnosti. Říci na př., že si lidé “dělají z bídy řemeslo,” je tak neci- Duben 1973 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. — Mimo U.S.A. $3 00. Redaktorka—-VLASTA VRÁZOVÁ Úřadovna: 2137 So. Lombard Avenue, Cicero, Illinois 60650 Tel.: 656-1117 telné, jako když před lety tajemník obrany, který se zaboha nechtěl — jak to zákon nařizuje — vzdát milionových podílů v podniku, kde předsedal, řekl o nezaměstnaných, že jsou jako psi, kterým se nechce z teplého pelechu, místo aby se rozběhli po Americe hledat práci jinde. Je víc takových neupřímných nepravdivých výzev k “poplatníkům,” jako že staří lidé “si žijí blahobytné” z důchodů sociálního zabezpečení na újmu mladých, že “byrokracie” je na obtíž, ačkoli přece někdo musí spravovat veřejné věci, které se rozšiřují samozřejmě se vzrůstem počtu obyvatelstva a změnami hospodářských poměrů. Ale z nejopovážlivějších odmítnutí reforem byl výrok, že služba v mírovém sboru je jenom “příjemný výlet.” Byl to výrok dokazující úplnou nevědomost: mladí nadšenci, kteří se přihlásili do mírového sboru založeného presidentem Kennedym, přispěli dobrému jménu Spojených států svou obětavou činností technickou, učitelskou, zdravotnickou atd., v džunglích a pralesích zaostalých zemí jihoamerických, asijských, afrických, na Blízkém východě a kdovi- kde ještě. Obětovali tam nejenom své věděni, schopnosti a lidské pochopeni, nýbrž často i životy. Příjemný výlet, co? Ze všech trapných zjevů dneška plyne stará pravda, že i v politice je zlost špatným rádcem. ČESKOSLOVENSKÁ NÁRODNÍ RADA AMERICKÁ oznamuje konání mimořádného sjezdu po jehož zakončení bude zahájeno zasedání Výkonného výboru ve dnech 5. a 6. května 1973 v síni čís. 205, v budově ČSA, 2137 So. Lombard Ave., Cicero, Illinois PROGRAM : MIMOŘÁDNÝ SJEZD ŔÄDNÄ MIMOSJEZDOVÄ SCHŮZE VÝKONNÉHO VÝBORU 1. Schválení denního pořadu 2. Zprávy předsedy a místopředsedů 3. Zpráva tajemníka 4. Zpráva pokladníka 5. Zpráva za úřadovnu, redakci a administraci Rady 6. Zprávy výborů: finančního, výboru pro zahraniční záležitosti, tiskového, organisačního, sociálního 7. Zprávy oblastních výborů: New York, Michigan, Pacific, Cleveland, Chicago 8. Projednání podaných zpráv 9. Volné návrhy pro dobro a blaho ČSNRA 10. Zakončení schůze Výkonného výboru předsedou V sobotu dne 5. května v 7 hod. večer bude společná přátelská večeře členů předsednictva a delegátů v restauraci “Stará Praha” v Ciceru, Ill. 2 • VĚSTNÍK [pageend2]Z UDÁLOSTÍ V ČESKOSLOVENSKU CO ČEKÁ NAVRÁTILCE Proslýchá se, že tak zvaní “navrátilci,” kteří se vrátí na základě amnestie do 31. prosince 1973 zpět do Československa, mají být zachycováni ve zvláštních táborech, nebo v záchytných střediscích. Účelem této akce má být získáni informací o jejich útěku, jak a proč k němu došlo, kdo jim při útěku pomáhal — a co dělali v exilu. Hlavním důvodem též bude nutnost jejich přeškolení, aby mohli být začleněni do řad pracujících bez nebezpečí, že budou zanášet “nové nevítané názory” mezi spolupracující ve svém okolí. Rodinám prý budou “dle možnosti” přiděleny byty, svobodní budou začleněni do pracovního procesu dle potřeby. Pravděpodobně do cizího prostředí, kde je nikdo nebude znát a kde nebudou mít přátelských styků. Na základě amnestie byly též zastaveny veškeré návštěvy rodičů a příbuzných uprchlíků do kapitalistických zemí s odůvodněním, že chce-li uprchlík vidět své rodiče, může využít amnestie a vrátit se domů. Zároveň byl vydán zákaz prodlužování povolení pobytu čs. návštěvníkům v kapitalistických zemích. V Praze probíhá oficiální jednání mezi vládami ČSSR a USA o možnostech amerických občanů čs. původu, kteří by si přáli žít na odpočinku v Československu. Až dosud čs. vláda požadovala minimální obnos 130 US dolarů za měsíc ve formě šeku Social security federální vlády US, vyplácených prostřednictvím Tuzexu, s dodatkem složení obnosu Kčs 4,000 pro případné nemocniční ošetření nebo operaci. Nyní Praha požaduje obnos 150 dolarů za měsíc. Sporný bod je v požadavku Prahy, která požaduje z každého šeku 20% na krytí případného nemocničného ošetřeni, nebo chirurgického zákroku. Spojené státy považují tento požadavek za přehnaný a nepřijatelný, s poukazem na to, že samy vlastním poživatelům Social security strhují měsíčně za stejným účelem pouze 2, nanejvýše 6 dolarů měsíčné. Jednáni jsou dosud v proudu. NOVÉ CENY TUZEXOVÝCH AUT Praha si pospíšila ve zvýšení cen tuzexových aut po devalvaci US dolaru. Přestože devalvace dolaru činila pouze 10%, ceny tuzexových aut stouply až o 15%. Např. pětisedadlový automobil Škoda 100 S, čtyřdveřový, stoupl z $1,551.00 na $1,760. Škoda 100 L z $1,644.00 na $1,879.00, Škoda 110 L z 1,768.00 na $2,020. Wartburg St. čtyřdveřový z $1,644.00 na $1,900.00 Fiat 127 B, dvoudveřový, z 1,757.00 na $2,225.00. Při takových cenách už bude výhodnější dovézt si do Československa auto americké. Stejně tak byl snížen obnos za povinnou výměnu 5 dolarů na den pro osobu a návštěvník obdrží jen Kčs 12.85 za I US dolar. Též výměna dolarů za tuzexové bony klesla na 5.80 tuzexových korun za 1 bon. Dnešní kurs čs. koruny za dolar je tudíž neúměrný. Čs. úřady jsou si toho vědomy a otevřeně přehlížejí jinak nedovolenou směnu tuzexových bonů za československé koruny, a to v poměru asi 5 Kčs za 1 tuzexovou korunu. Jestli manželský pár chce strávit měsíc dovolené v Československu a musí proměnit 300 US dolarů za pouhých 3,600 Kčs, stačí jim tato částka v čs. korunách pouze na stravování. POTÍŽE S PRESIDENTEM L. SVOBODOU 23. března 1973 byl presidentem ČSSR opět zvolen gen. Ludvík Svoboda, který se již dožil úctyhodného stáří. Komunisté zneužili jeho osoby při puči v únoru 1948, kdy jej přiměli k tomu, aby se jménem armády postavil za komunistickou stranu a v únorové krisi prohlásil, že “armáda jde s lidem.” O tři léta později byl gen. Svoboda odsunut na vedlejší kolej a žil celkem v nemilosti. Až v r. 1968 byl povolán, aby sloužil novým účelům, jež se však nehodily Moskvě. Po okupaci Československa zeměmi Varšavské smlouvy byli lidé, kteří L. Svobodu dosadili na presidentský stolec, uneseni mimo území Československa, tj. do Sovětského svazu. Přes nátlak velvyslance SSSR Červoněnka a čs. komunistů typu Indry, Biláka a Jodasovy skupiny, Svoboda nesvolil v oné závažné chvíli k sestavení nové vlády ani na nátlak Moskvy. Právě naopak si po několika dnech vymínil návštěvu Moskvy a přivezl všechny členy strany a vlády, kteří byli Sověty uneseni, zpět. Dosud není zcela známo, co se v Moskvě tehdy odehrávalo, ani jaké požadavky Svoboda vládcům Kremlu předložil. Prý odevzal všechna vyznamenání, která od Sovětů obdržel, a prohlásil, že se do Československa bez unesených členů strany nevrátí a dokonce vyhrožoval sebevraždou, Moskva ať prý potom vysvětlí celému světu sama po svém, co se odehrálo. Je nesporné, že to byl odvážný tah a president Svoboda je prý dodnes na svůj zásah hrdý. Rovněž prý považuje za svoji zásluhu posrpnovou “normalizaci” poměrů v Československu. Domnívá se, že je pro tyto své činy národem milován, chce být neustále “s lidem,” jezdit do továren a družstev, mluvit “k lidu” — i když prý již často není s to kontrolovat své myšlenky a projevy. Často prý se domáhá svých práv hrozbou resignace a také bušením pěstí do stolu. Některým komunistům jeho počínání již nevyhovuje a tak ÚV KSČ prý rozhodl, že televize a zpravodajský film smí presidenta Svobodu doprovázet na jeho cestách jen se svolením KSČ, smí být za projevu snímán jen obrazově, ale nikoli zvukově nebo přímým přenosem, tak aby se zabránilo nepředvídaným nepříjemnostem a rozpakům kupř. nad tím, že se president shání po lidech, kteří byli rodnou komunistickou stranou odstraněni z politického života. ZEMŘEL GEN. JOSEF PAVEL Dne 10. dubna zemřel v Československu gen. Josef Pavel, kdysi velitel dobrovolnické brigády, bojující za občanské války ve Španělsku před II. světovou válkou. Krátce po únoru 1948 upadl v nemilost, v r. 1952 byl uvězněn a držen ve vězení až do roku 1967. Za éry Dubčeka byl propuštěn a povolán do úřadu ministra vnitra. Po okupaci 1968 byl J. Pavel první, který byl na nátlak Moskvy odstraněn. Léta strávená ve vězeních mu nepřidala na zdraví. Zemřel ve stáří 62 let. DARY Čs. ženská národní rada v exilu, Chicago, Ill.............$300.00 Mr. & Mrs. Antonin Filipi, New York, N.Y................... 25.00 Sokolský dámský sbor Osvěta v Hopkins, MN........... 25.00 Josef Gregor, Washington, D.C..................................... 10 00 Ernest E. Tosovsky, Edwardsville, Ill............................ 10.00 Lodge Denver No. 37, WBFA .................................... 10.00 Rose Smetana, Chicago, Ill............................................ 10.00 K uctění památky manžela, p. Josefa Wenzara, dlouholetého člena ČSNRA, odbočky Long Island, věnuje Mrs. Marie Wenzara, East Haddam, CT .... 10 00 Marie Maresh, Sun City, CA ........................................ 8.00 Magda Herman, Dearborn, Mich.................................... 8.00 Cecilia Jirsa, Shaker Heights, OH ............................. 6.00 Nicol & Nicol, Inc., Architects & Engineers, Chicago, III................................................................... 6.00 * IN MEMORIAM K uctění památky ses. Růženy Kocourkové, členky a býv. pokladní odbočky, věnuje odbočka ČSNRA Washington, D.C......................... $15.00 In memoriam svého strýce, p. J. V. Welcla, býv. redaktora Denního Hlasatele, Sokola a národovce, věnuje Martha Peppel, členka odbočky Long Island, N.Y........................................................... 10.00 K uctění památky svého manžela, p. Jaroslava Vlasáka, který zemřel před 13 léta, věnuje Anna Vlasáková, Berwyn, Ill....................................... 5.00 VĚSTNÍK • 3 [pageend3]ZPRÁVA Z PREDSEDNÍCTVA Pravidelná měsíční schůze se konala v úterý večer, dne 3. dubna v úřadovně ČSNRA. Omluveni: br. Rausch, v té době na Mayo klinice, bři. Kalkus, Kopecký. Krákora Papánek a ses. Kovářová. Předsedal úřadující místopředseda br. Mikuláš Ferjenčík. Zápis schválen. Br. Chalupa čte dopisy, o kterých má předsednictvo rozhodnout: dopis Naardenského hnutí, prof. Rad. Jánského, National Services Center, atd. Br. Ferjenčík referuje o schůzce s Poláky a přípravách na Captive Nations Day. Je důležité, aby letos naše účast byla co největší, bude to ve dnech tzv. “mírové” konference v Evropě. Poláci se též připravují na manifestaci až přijede Brežněv do Chicaga. V telefonickém rozhovoru s úřadovnou a br. Schwarzenbergern br. Bušek zdůrazňuje důležitost naší spolupráce s ethnickými skupinami. V Chicagu tato spolupráce existuje díky našim přátelským osobním stykům s Poláky a agilnosti Captive Nations Committee, kde je Rada činným členem Předsednictvo si uvědomuje rozsah příprav pro pořádání Slovenského kongresu. Bylo rozhodnuto, aby Rada veřejně podala vysvětlení svého odmítavého stanoviska. Oslava 14. března v Clevelandu byla nemilým překvapením. Z úřadovny ses. Marie Langová referuje o zájezdu Karla Kryla do Ameriky. S rostoucím zájmem o jeho koncerty připadla úřadovně hlavni starost o uspořádání celého zájezdu. Vyžadovalo to centralizovanou akci, korespondování, telefonování, a dorozumívání se s ostatními pořadateli v Kanadě a Spoj, státech. Celkem vystoupí Kryl na 14 večerech v USA a v Kanadě. — Úřadovna zaslala dokumentární snímky ze sovětské okupace laskavě zapůjčené Savou Rokničem a další materiál na výstavku o Československu do Edmon- tonu v Kanadě. — Byl rozmnožen dopis, výzva ku členství v Radě; apeluje se na členy předsednictva, aby sdělili jména svých známých k rozšíření seznamu. Dne 18. března Oblastní výbor, společně s SVU Chicago, Klubem Domov a Svazem čs. důstojníků v exilu uspořádaly pro br. Schwar- zenberga přátelskou schůzku k jeho 60. narozeninám. Úřadovna se podílela na přípravách. Podaná finanční zpráva, připravená úřadovnou, byla schválena. Ses. Vrázová uvedla, že pro zvýšené náklady při vydávání Věstníku bude Věstník omezen na 8 stran a jen ve výjiměčných případech bude počet stránek rozšířen. Žádá proto, aby zprávy odboček a oblastí byly podávány stručně. Ve své zprávě ses. Vrázová referuje o doplnění zákona senátora Jacksona a podobné předloze “Freedom of Emigration Amendment” v Domě zástupců, podané Wilbur Millsem a Charles Vaníkem. Sleduje průběh v Congressional Record. Oba amendments jsou proti uzavření obchodní smlouvy, tzv. most favored nation status se Sověty, dokud Sověty neupustí od vymáhání výkupného od židů. Jackson Amendment byl rozšířen na všechny národy za železnou oponou. Z úřadovny bylo rozesláno senátorům prohlášení Rady “Statement of Freedom” s průvodním dopisem. Od ses. Faltusové dochází z Washingtonu spousta materiálů a kopie dopisů, kterými ses. Faltusová reaguje na články v americkém tisku, projevy senátorů, atd. Dále, ses. Vrázová podává návrh na nálepkovou akci k výročí sovětské invase. Předsednictvo pojednává o přípravách k 21. srpna. — O odbočkách ses. Vrázová sděluje, že odb. St. Petersburg skončila svou činnost (hlavní důvod rozpuštění odbočky bylo stáří členů, většinou pensistů). Odbočka odvedla ústředně jmění odbočky, celkem $938.98. V Los Angeles byla svolána po delší době schůze na 1. dubna. Činnost odbočky Portland, Ore. se projevuje slibně. Br. Hřebík podal zprávu za stanovní výbor. Návrh na změny stanov, podle původního textu br. Krákory, byl projednán s br. Rauschern a po vtělení jeho připomínek byl návrh změn rozeslán v předepsané lhůtě ke sjezdu. OBLASTNÍ VÝBOR ČSNRA V NEW YORKU Oblastní výbor Československé národní rady americké v New Yorku konal svojí řádnou valnou schůzi (výroční schůzi) dne 14. dubna 1973 v T. J. Sokolovně, 420 východní 71 ulice v New Yorku a na příští období, t.j. na rok 1973, byli zvoleni následující úředníci: Předsednictvo: Předseda bratr Prof. Vratislav Bušek; Místopředseda bratr Rev. Josef Sefl; místopředsedkyně ses. Marie Vaclavkova; tajemník bratr Jan Babinec; pokladník bratr František Plavlík; účetní ses. Věra Honei- serová. Členové výboru: bratr Ing. Pavel Blaho; bratr Vlastimil Bílek; bratr Alois Bucek; bratr Jan Mitáček; bratr Jan Petlička, Ing. František Smrž; bratr Emil Rans- dorf; bratr Otto Rambousek. Revisoři účtů: bratr Jaroslav Hanus; bratr Štefan Pagac. Valná hromada probíhala v naprosté shodě a zdůrazněna byla úzká spolupráce s ostatními čs. demokratickými složkami československé krajanské obce. Jan Babinec, tajemník KRAJANSKÝ VÝBOR V CLEVELANDU věnoval na trvalou pamět Jana Palacha Clevelandské veřejné knihovně model sochy Jana Palacha, vytvořený českým akademickým sochařem Josefem Randou, žijícím v Kanadě. Originál sochy je umístěn v International Centre ve Winnipegu v Kanadě. Socha byla odhalena na slavnostním večeru uspořádaném v auditoriu Clevelandské veřejné knihovny 6. dubna 1973. Večer byl dojemnou oslavou památky Jana Palacha. Byl zahájen ředitelem knihovny p. Walterem W. Curleym, po jehož uvítacím projevu vystoupil klavírista Antonín Kubálek z Kanady, který přednesl Fantasii Jana Hugo Voříška, op. 12, čtyři polky Bedřicha Smetany z Českých tanců a skladbu Césara Francka: Preludium, chorál a fuga. Kubálkův přednes si získal velký ohlas u 300 přítomných posluchačů. Následovalo slavnostní odhalení pomníku. Projev k tomuto aktu měl starosta města Clevelandu Ralph J. Perk. Za Clevelandskou knihovnu přijala sochu Dr. Fern Long, náměstkyně ředitele knihovny. Slavnosti byl též přítomen akad. sochař Josef Randa. Na úspěšně organizovaných přípravách večera měl největší podíl Martin Hrabík, předseda Krajanského výboru. ODBOČKA NIAGARA V BUFFALO, N.Y. Dne 27. ledna 1973 měla odbočka valnou výroční schůzi, na které byl zvolen tento výbor pro rok 1973: Předseda: Václav Dufek, 244 Lynwood Avenue, Buffalo, N.Y. 14219, tel. 822-9776; Místopředseda: Štěpán Kostohryz, 63 Hartwell Road, Buffalo, N.Y. 14216, tel. 873-3403; Pokladník: Milan Tuchovský, 321 Hinds Street, Tonawanda, N.Y. 14150, tel. 694-2329; Jednatel a zapisovatel: Dr. Miroslav Bobek. 11 Alcona Avenue, Buffalo, N.Y. 14226, tel. 836-2990; Hostitelka: Věra Tuchovská, 321 Hinds Street, Tonawanda, N.Y. 14150, tel. 694-2329; Kulturní referent: Dr. Karel Boháček, 206 Willow Breeze Road, Buffalo, N.Y., tel. 875-6498. Činnos+ odbočky se úspěšně rozvíjí. ODBOČKA “28. ŘÍJEN” konala svou valnou hromadu 6. dubna 1973. Předseda br. František Kalkus zahájil schůzi uvítáním členů — také nové členky odbočky ses. Marie Skalníkové — přečetl o- mluvný dopis br. Čeňka Torna, který byl pozván na schůzi, a poděkování br. dr. Schwarzenberga za blahopřání k jeho šedesátinám. Ve své zprávě předsedy zhodnotil pak br. Kalkus činnost odbočky v minulém roce jako uspokojivou. Odbočka uspořádala dvě zdařilé oslavy, 10. června 1972 tryznu za Lidice a 11. března 1973 vzpomínkovou oslavu na T. G. Masaryka a jeho syna Jana. O uspořádání obou oslav, které 4 • VĚSTNÍK [pageend4]díky svému uměleckému programu měly mimořádný úspěch, měl velkou zásluhu br. Čeněk Torn a všichni účinkující. Členové odbočky se zúčastnili všech podniků pořádaných Čs. národní radou a odbočka byla vždy zastoupena nejpočetněji. Rovněž správně a jako vždy mezi prvními odbočkami odvedla ústředí členské příspěvky za své členy. Br. Kalkus pak poděkoval tajemnici ses. Božence Riedlové za obětavou práci v odbočce, pokladníku odbočky br. Tomsovi a všem ostatním funkcionářům a členům, kteří pomohli vždy, kdy toho bylo třeba. Zvlášní dík vyjádřil br. Čeňku Tornovi za spolupráci, která činnost odbočky významně obohatila, a Dennímu Hlasateli a Národu za u- veřejňováni zpráv. Závěrem svého projevu popřál br. Kalkus odbočce hodně úspěchu do další činnosti. Ve své zprávě jednatelky ses. Riedlová uvedla tato data: 1. 7. února 1972 byla svolána Valná hromada odbočky. Volba činovníků podle dřívějšího hlášeni předsednictvu ČSNRA. 2. 7. dubna 1972 přednáška o Austrálii s filmy a doprovodem péčí br. Dellina a Zemana. 3. 8. května výborová schůze u br. Láta. 4. 10. června Lidická tryzna — komorní koncert VI. Dvořák violincelo, Jiří Rosenberg — piano a sl. Bermanová — zpěv. S. Jiřina Tuzarová — zpěv, br. Fr. Šimek — recitace. Pietni proslov br. Čeněk Torn. 5. 3. listopadu 72. členská schůze. 6. 16. listopadu oslaveny sedmdesátiny předs. Fr. Kalkuse, za účasti většiny členů a mnoha přátel, zejména sokolských a politických vězňů. Zakončeno občerstvením. 7. 2. února 1973 výborová schůze v Lincoln Federal. 8. 11. března, 73, Akademie na oslavu T. G. Masaryka a jeho syna Jana. Účinkující: S. J. Tuzarová — zpěv, Josef Čech — piano, dětská recitace pod vedením pi. Veisové, Čeněk Torn — pietni proslov, s. Věra Rokničová a br. Fr. Šimek — recitace. V hojném počtu zúčastnili se členové průvodu “Porobených národů,” Československého dnu a Holiday Folk Fair a vyslali též delegaci k lidickému pomníku. Zpráva pokladníka Vlád. Tomsy —• zbytek z r. 1972 — $187.54, počet členů — 41. — Vzato s uspokojením na vědomí. Na nové období byli zvoleni: předseda Emanuel Lát, místopředsedové Frant. Kalkus a Oskar Pejša, jednatelka Marie Skalníkové, zápisovátelka Božena Riedlová, dopisovatel Oskar Pejša, členové výboru: Karel Schliksbier, Lubomír Pejša, Stanislav Janíček a Milan Biman. Delegáti do oblast, výboru: Frant. Kalkus a Marie Skalníkové. Delegát na sjezd ČSNRA Oskar Pejša. Revisoři účtů: Otto Mrázek a Josef Bárta. Valnou schůzi ukončil předseda v 9 hodin. Během schůze se dostavil místopředseda ČSNRA bratr dr. František Schwarzenberg a po schůzi vylíčil činnost Rady a zejména její úkoly, jež ji čekají v předvečer “mírové” schůze v Helsinkách a před kongresem Slováků-separatistů, svolaným na léto do Chicaga. Nejbližšim programem odbočky bude piknik u manž. Latových v Michigan. ČŽNR — PŘÍKLAD VÉRNOSTI A PRÁCE Jako každý rok, tak i o letošní své valné hromadě odhlasovaly členky Československé ženské národní rady v exile, Chicago, kromě jiných darů také Čs. národní radě americké $300.00. ČsNRA si velmi váží této pomoci hlavně proto, že je výrazem mnohaleté věrné spolupráce a jednoty smýšleni. Snad to vyplynulo i z týchž těžkých začátků. Čs. národní rada americká obnovujíc a rozšiřujíc po komunistickém puči v Praze úsilí o udržení demokratického rázu krajanského života, musila překonávat zmatky a překážky a Čs. ženská národní rada se teprve zakládala. Sdružily se v ní československé exulantky přišlé z u- prchlických táborů v Německu, Rakousku a Itálii se zármutkem a bolestí nad ztrátou domova. Hospodářská situace v Americe nebyla tehdy příznivá, bylo nutno zápasit o nejpotřebnější věci prostého denního života, shánět byty, zařízeni a zaměstnání, pečovat o rodinu, o malé děti. Ale přece ke všem těm vyčerpávajícím starostem přibraly si naše exulantky ještě závazek pomáhat i těm, kdo z různých příčin do Ameriky nemohli a zůstali v táborech. Čs. ženská národní rada starala se o šaceni a trochu lepšího jídla k svátkům, přispívala na léčení a pomáhala i těm, kdo tady upadli do nesnází. Množství dopisů je důkazem, jak rychle se rozvětvil styk ČŽNR se zahraničními exulantskými skupinami. Z touhy připomínat krajanům i americké veřejnosti utrpení lidu v rodné zemi, vyvinul se za pomoci zkušených krajanek brzy styk s ženskými organisacemi americkými a ostatními exulantskými skupinami ze zemí za železnou oponou. Propagační význam tohoto styku není ani možno náležitě docenit. Tak vznikly vánoční dobročinné bazary, pořádané od r. 1953. První dva se konaly ve velkém hotelu v “dolním městě” a měly nesmírný úspěch jak množstvím a krásou vystavených věcí a původními kroji členek, tak různými drobnými výrobky a pečivem, které členky doma upekly a tam přinesly. Potom se bazary přestěhovaly do sokolovny v budově ČSA v Ciceru a nyní jsou v krásné “páví síni” této budovy. K bazarům přibyly jarní a podzimní věnečky a letní výlety. Tyto podniky jsou hlavním zdrojem, který ČŽNR umožňoval sociální, podpůrnou, kulturní a propagační činnost v rozsahu až neuvěřitelném. Lehce se o tom dnes mluví a píše, ale kdo neviděl tu práci zblízka, stěží si představí její obtíže, velikost, rozmanitost a význam. Ke všem těmto podnikům členky pekly a svážely nejrůznější druhy pečiva a cukroví, které se brzy stalo proslulé. Malovaly se talíře a různé jiné předměty, i obrazy, vyšívaly se panenky, lepily se vánoční ozdoby, vyřezávalo se a kližilo, nakupovalo a sbíralo, obnovovaly se staré vánoční zvyky, na bazaru byl pravý umělecký betlem, čertíci ze suchých švestek a rozinek, byly tam košíčky s čajovým cukrovím, krásné pernikářské výrobky a uplatnil se šťastný nápad připínat návštěvníkům bazaru malovaná perníková srdíčka na stužce. A vystavovalo se krásné československé sklo, porculán a keramika, výšivky, knihy, všecko, co dokazovalo kulturní a uměleckou vyspělost našeho lidu. To ovšem z té lásky vytvářelo i vidinu domova, která byla, aby se tak řeklo, zapečena, zašita, zalepena a zarovnána do každé věci, vystavené s jemným pohlazením a povzdechem. Také loutkové divadlo se hrálo a pak se už při těch pracich uplatnily i dorůstající děti, radost maminek, pýcha otců a nás všech, protože vynikaly jak výborným školním prospěchem, tak chováním a zachovávaly si nejdražši dědictví domova: mateřskou řeč. Kdeže bychom mohli vypovědět a vypsat všechnu tu tichou, obětavou a vzácně svornou práci dvaadvaceti let, všechnu tu až ostýchavou radost z úspěchů, to nadšení a lásku ke společné věci! Za léta své činnosti rozdala chicagská Čs. ženská národní rada v exilu více než 32,000 dolarů, nemluvě ani o pomoci potřebným nebo nemocným exulantům, nadaným studentům, o podpoře veškeré osvobozenské činnosti, rozhlasu, novin atd. Vidíme členky ČŽNR při každé národní práci, při všem, co pořádá Čs. národní rada americká, její oblastní výbor a odbočky, při letních Československých dnech a výročních plesích, kde tak jako o věnečcích obnovily “besedu” a zavedly vkusné předtančeni mládeže. Pomáhají často až do úmoru bez reptání, bez výmluv, bez touhy po chvále, jako by pracovaly ve vlastní rodině. Však se nám to jako jedna rodina jeví čím dál zřetelněji, zvláště když i muži pomáhají jako “zvláštní odbor tichých společníků,” a když ani léta neoslabila zájem o cíl, s kterým jsme odešli. Ke zmínce o věnečcích, o jejich společenské hodnotě a finančním významu pro pomocnou činnost Čs. ženské nár. VĚSTNÍK • 5 [pageend5]rady v exilu je třeba znovu připomenout obětavost dobrovolných pracovnic, a také to, že v posledních letech jarní a podzimní věnečky jsou vkusně zpestřovány zvláštním tanečním vystoupením mládeže. A právě v sobotu 21. dubna byl jarní věneček s programem, který měl nejen vysokou úroveň, ale přenesl nás v mysli na slovenskou dědinu: tak původně i se známým nádechem stesku zněly písně, na něž byly upraveny tance, tak věrně se projevila svěžest mládí. Z každého pohybu dýchalo jaro a jako by svítily první květy. Byl to krásný radostně osvěžující pohled na družinu chlapců a děvčat v původních a svědomitě vybraných krojích. (Látku přivezla pí. Georgievová.) Tanečníci se narodili v různých zemích, pod různou oblohou z českých a slovenských rodičů, a přece jejich zpěv i tance měly všecko kouzlo československého původu. Upřímný potlesk svědčil o tom, že jsme vděčni za pocit štěstí z jara, za tak jiskřivou připomínku a ohlas rodné země. Skupinu, která si dala název Americko-československá folkloristická společnost Beseda, vede paní Milada Červinková, o jejíž práci jsme tu již psali. Program sestavila, tance upravila a nacvičila její mladičká dcera Milena, která se vší vážností studuje národopis jako svůj oblíbený obor, a jak výkony její skupiny ukazují, proniká až ke kořenům folklóru a k duši lidu. Právem se budeme těšit na véně- ček podzimní. VEČER PÍSNÍ KARLA KRYLA V Sokolovně Tábor v Berwynu konal se v sobotu 14. dubna koncert zpěváka Karla Kryla. Velikou síň sokolovny naplnili do posledního místa hlavně mladí exulanti, kteří unikli z Československa po sovětské srpnové invasi 1968. Bylo to jistě největší shromáždění “mladých”, jaké jsme tu -kdy viděli, ale přišlo i hodně příslušníků starší generace. Večer zahájil jménem oblastního výboru Čs. národní rady americké tajemník br. St. Brym, jenž představil a u- vítal hosta a potom velmi výstižným projevem vyložil program -a činnost Čs. národní rady americké. Její důležitost a národní a politický význam řekl br. Brym, by měli právě nejnovější exulanty vést k podpoře snah ČSNRA, k členství a k pilné spolupráci s ni a jejími odbočkami. Karel Kryl, jenž svými písněmi vynikl zejména za “oblevy” v Československu, vyplnil večer několika lyrickými ukázkami a potom vesměs politickými písněmi namířenými proti sovětskému vpádu (zvláště působivou “Bratříčku, zavírej vrátka,”) a proti komunistickým zřízením v Československu. Doprovázel se dobře na kytaru, zpěvní program proplétal stručnými poznámkami o svém životě a obecenstvo ho odměňovalo srdečným potleskem. Zájezd do Spojených států organisovala Čs. národní rada americká a Kryl vystoupil ve 14 městech ve Státech a v Kanadě. Měl mít koncert j v čilém Owossu. Mích., ale když pro různé obtíže tam nebylo možno jeho vystoupení uskutečnit, krajané přes to osvědčili svůj zájem: Manželé Antonín a Štěpánka Čechovi objeli příznivce a výnos sbírky $103.00 poslali Krylovi do Čs. národní rady americké. VYUČOVÁNÍ ČEŠTINY PRO DOSPÉLÉ Český Klub v Omaze zahájí dne 9. března 1973 kurs češtiny pro dospělé. Třída je umístěna v Sokolovně na 13-té ulici a Martha. Vyučování je každý pátek v sedm hodin večer. Kurs je osmitýdenní a vede jej Dr. Vladimír Kučera z Lincoln, který žáky vyučuje výhradně česky bez pomoci angličtiny. O další informace pište: Frank T. Tesař, 3908 W. Street, Omaha, Nebraska 69017. PŘEDPLATNÉ VĚSTNÍKU A AMERICAN BULLETINU pro rok 1973 je splatné. Dle předpisů Chicagského hlavního poštovního úřadu smíme požívat výhod zlevněného rozesílání našich časopisů jen za předpokladu, že naši předpla- Z PŘEDNÁŠKOVÉ A LITERÁRNÍ ČINNOSTI BR. A. R. GORMANA Dlouholetý člen ČSNRA br. R. A. Gorman se právě vrátil z přednáškové cesty v Los Angeles a okolí, kam byl pozván předsedou Muckenthaler Cultural Center ve Fullerton, Cal. Toto význačné kulturní středisko pořádalo výstavu prací krajana Al Lecoqua a br. R. A. Gorman, autor životopisu Lecoqua, promluvil o jeho životě a práci. Výstava měla velký úspěch a upozornila americkou veřejnost na krajanské skupiny působící v okolí Los Angeles. Sokol v Los Angeles se představil americké veřejnosti vystoupením tří tanečních párů v moravských krojích. Jejich tance byly odměněny nadšeným potleskem. Během své návštěvy ve Fullertonu byl br. R. A. Gorman pozván různými organizacemi, aby promluvil ke studentům a dospělým. Jeho přednášky byly velmi kladně oceněny a v několika případech byly pro svoji zajímavost a bohatost přednáškového tématu nahrány na zvukovou pásku. Též promluvil na třech různých tele višních programech a ke studentům výtvarného umění, jimž přítel Lecoque předvedl také zajímavou ukázku své technické vyspělosti. Jednou z nejzajímavějších přednášek br. Gormana byla přednáška na téma “Nazi Holocaust in Czechoslovakia”, kterou proslovil na Fullerton College před skupinou pokročilých studentů, kteří se zajímají o historii nacistického řádění v letech od r. 1938 do 1945. Prof. Fierman, který je hlavou oddělení pro Religious Studies, již po léta sbírá ověřenou látku a má velkou sbírku informaci týkajících se mnoha národů, ale velice málo jeho materiálu se týkalo Československa. Br. Gorman obohatil jeho sbírku a měl také příležitost odpovídat na různé otázky týkající se školství za nacistů, potlačení sokolského života, pronásledováni náboženských skupin atd. Na California State University promluvil br. Gorman na téma: “Lord Byron a jeho vliv na slovanskou literaturu.” Přednášce bylo přítomno na 100 studentů a profesorů. Br. Gorman v m promluvil o Kollárovi a Máchovi v oboru čs. literatury, o Puškinovi v ruském básnictví, a o polském básníku Mickiewiczovi. Zde měl přednášející též možnost citovat ze svých překladů Kollárovy Slávy Dcery a Máchova Máje a byl překvapen záplavou otázek, které následovaly. Několik studentů bylo zklamáno, když jim br. Gorman sdělil, že knihy jeho překladů byly rozebrány již před třiceti lety. Poslední přednáška se konala v Irvine, Cal., v t.zv. Israel Academy, středisku pro studium židovských problémů. Br. Gorman seznámil posluchače s epickou básní Bar Kochba od Jaroslava Vrchlického. Je pozoruhodné, že báseň psaná před 90 léty se v mnohých podrobnostech shodovala s archeologickými nálezy posledních let. Přednášku zakončil čtením svého překladu několika zpěvů z Bar Kochby. Čilý dramatický odbor v Irvine dokonce žádal o svoleni ku zkrácení básně, která má skoro 400 stránek, a o svolení k jejímu uvedení formou dramatického díla na tamnější scéně. R. A. Gorman nyní pracuje na tomto programu. Je víc než potěšitelné, že jeho dílo bude uvedeno na americkém jevišti. Přednášková a literárni činnost R. A. Gormana datuje se již od roku 1932, kdy po prvé vyšel jeho anglický překlad Kollárova díla “Slávy dcera” a krátce potom překlad Máchova “Máje”. Od té doby vyšly jeho další překladatelské práce, Vrchlického “Satanella” a “Písně otroka” od Svatopluka Čecha, překlad sbírky básní Jaromíra Erbena a Antologie českých básníků, která vyšla v anglickém vydání pod titulem “A Soul of the Country”. V této zajímavé sbírce jsou zahrnuty nejznámější češti a slovenští básníci od Kollára až po Březinu, Gellnera a j. Br. Gorman bydlil po mnoho let v Berwyn a i nyní, ač je usazen na severní straně Chicaga, je ve stálém styku titelé mají včas zaplacené předplatné. Předplatné činí pouze $2.00 ročně. Pokud jste předplatné dosud nezaplatili, zaplaťte je co nejdříve. Děkuje Vám Redakce 6 • VĚSTNÍK [pageend6]s českými organizacemi. Jeho přednášková činnost však není omezena jen na organizace československé. V posledních pěti letech se představil americké veřejnosti několika přednáškami. Vitá příležitost vysvětlit otázku česko-židovskou, poměrů před Hitlerem, za nacistické okupace a za nynější komunistické nadvlády. Literárně pracuje br. Gorman t.č. na vydání “Život a práce Siegfrieda Kappera,” prvního česko-židovského básníka a současně připravuje též vydání knihy “It Happened . . . Then and There”, která je sbírkou povídek z čs.-židovského prostředí. Povídky vyšly původně v Praze a byly přeloženy R. A. Gormanem pro americké čtenáře. ROWBOAT TO PRAGUE Nakladatelství Orion Press, New York, vydalo knihu Alana Levyho Rowboat to Prague. Autor žil v Praze od vánoc 1967, v lednu 1971 byl vypovězen a do 48 hodin musel opustit Českoslovesko. Vypovězení předcházel tříhodinový výslech vedený šéfem pražské tajné policie. Alan Levy byl svědkem jara 1968, jeho vývoje i srpnové okupace. Stýkal se s příslušníky intelektuální žurnalistické skupiny, z jejíhož středu vycházela inspirace k děni, jež bylo označeno jako “táni” komunistického režimu a poměrů v Československu a jako takové sledováno celým světem. Sympaticky líčí ve své knize vzestup a snahy Alexandra Dubčeka a Josefa Smrkovského, s lítostí jejich pád a zmařené naděje čs. lidu. Jeho kniha je velkou studií poměrů v Československu i absurdnosti komunismu prováděného v praxi, vlivu komunismu na charakter lidi, způsob jejich života a také na hospodářství země. Ačkoliv většina jeho československých přátel patřila k preferované a dobře si stojící třídě, stýkal se autor knihy rovněž s lidmi s malými příjmy, a s lidmi, kteří patřili k dřívější buržoasii a po léta jsou čs. režimem za to pronásledováni. Pravdivě popisuje jejich obtížné životní podmínky a diskriminaci, kterou trpí. — Humorným způsobem líčí Levy drobné události denního života v Československu, jež by americkému spotřebiteli byly často nepochopitelné. Uvádí mnoho detailů, které americkému čtenáři dávají nahlédnout do problémů lidí, žijících v komunistickém systému. Jeho kniha je pro československou věc velkým přínosem jak zpracováním námětu, tak vůbec tím, že ji napsal americký autor. Rowboat to Prague je lidským, pohnutým vylíčením československé tragedie, kterou Alan Levy měl možnost — jako jeden z mála Američanů — prožít s Čechoslováky a podat o ní svědectví. Ve skutečnosti ovšem bylo i v naprosto nesvobodném jednání čs. husákových vyjednávačů s Moskvou hned po okupaci ujednáno, že po odchodu okupačních armád budou zbývající sovětské divise odvolány z Československa do 6 měsíců. Nejprve byla lhůta prodloužena, potom se na podepsaný závazek zapomnělo a nyní bude zcela jistě popírán vůbec. Kromě sinajské pouště, kterou israelský stát okupoval po své šestidenní vítězné válce v r. 1967, je Československo, okupované Sověty v srpnu 1968, patrně jediným územím, jehož okupace stále trvá. Věříme, že tato skutečnost bude řešena v konferencích, jež se připravuji. —jk— NOVÁ SBÍRKA MICHALA RACKA Michal Racek je krajanské veřejnosti znám svými studiemi o Komenském a básnickou sbírkou “Formy, vzdechy a touhy.” Edice Hlas-Voice z New Yorku vydává nyní tiskem P.U.G. Roma, Itálie, novou sbírku Rackových veršů “Udivené oči a jiné verše.” Kdo se nad verši zamyslí, vysoce ocení básníkovu tvorbu, kterou jsou v této sbírce vyjádřeny jemné, nedvojznačné pocity českého exulanta žijícího ve svobodné, bohaté Americe, zatímco vlastní národ doma trpí. Prodejní cena knížky je $2.00. Objednávky zašlete redakci Věstníku. M.K. KLUB NOVÝCH, TORONTO vydal k březnovému 25. výročí smrti Jana Masaryka pohlednici s jeho fotografií, jejíž reprodukci předkládáme čtenářům. Klub nových vydáním pohlednice připomněl anglicky mluvící veřejnosti význam osobnosti Jana Masaryka — i jeho tragickou smrt. Je mnoho důvodů k domněnce, že nebyla smrtí dobrovolnou. Doporučujeme zakoupení pohlednice spolkům, organizacím i jednotlivcům. Rozeslány, připomenou pohlednice světu nejen velkou osobnost, ale také osud Československa. Cena pohlednice je 15c, při objednávce 50 pohlednic jen 10c. Objednávky adresujte: Klub nových, Box 81. Toronto 9, Ontario, Canada. CO NENÍ V KOMUNISTICKÉM SLOVNÍKU Příměří ve Vietnamu předvedlo celému světu, jak která zúčastněná strana dodržuje ujednání a vůbec s jak poctivými záměry je podepsala. To, co následovalo, se dalo čekat: zatím co mělo nastat příměří, klid zbraní a ustat krveprolíváni, komunisté spustili v Jižním Vietnamu a Laosu nejukrutnější útoky a jejich vedoucí nijak nepospíchali se zastavením bratrovražedného boje. — tak se rozumí u komunistů danému slovu: slova poctivost a čestnost nejsou v komunistickém slovníku — jsou nahrazena pojmy: úskok a podvod. Tomu odpovídá také sovětský postup v okupovaném Československu. Podle zpráv, které odtamtud pronikly — i když ještě nebyly nevývratně potvrzeny nahlas — zdvojnásobila Moskva okupační oddíly v Československu a dělo se to měsíc před tím, než bylo zahájeno jednání Sovětů se Spojenými státy o snížení počtu amerických a sovětských vojsk v evropských zemích. Moskva si mezitím připravila výhodnou posici, takže v konferenčním jednání bude moci být velkorysá a velkomyslně může nabídnout snížení okupačních oddílů v Československu na polovinu — aniž by tím umenšila svou vojenskou kapacitu v této své nejzápadnější kolonii o jediného muže. Bude záležet na americkém pochopení a porozuměni těchto komunistických mravů Moskvy. ÚSPECH JIŘÍHO HEJNY Dle návrhu Jiřího Hejny vydala Státní mincovna v Paříži dvě umělecké medaile, z nichž jedna zpodobňuje sv. Václava, druhá sv. Vojtěcha, prvního pražského biskupa českého rodu a patrona Čechů a Slováků. Medaile, které mají velkou uměleckou hodnotu, jsou provedeny ve stříbře nebo v bronzu. Lze si je objednat na adrese: Monnaies at Mé- dailles de Paris, 11, quai de Conti, 75006 Paris, France. -— Cena stříbrné medaile je cca 200 FF, bronzové 35 FF. Při hromadných objednávkách od 100 kusů výše je sleva a navíc jsou slevy při exportu do zahraničí. Průměr medailí je 70 mm. VĚSTNÍK • 7 [pageend7]ČSA střeží Vaši budoucnost Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnout!. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje CSA ve většině států Unie a jest připraveno podatl vám veškeré informace týkající se vašeho životního pojištění a vypracovat! vám individuální plány, které vám zaručí nejvyšší možnou ochranu pro vaši budoucnost. ČSA má 200 ŘÁDŮ ve většině států Ameriky, v nichž naleznete bratrské prostředí, které vám nemůže poskytnout! žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod, jaké opět pouze bratrská jednota může poskytnout!. Kdo Jednotu CSA doporučuje? Více než 118 let služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. Č.S.A. • 2138 S. 61 st Court, Cicero, III. 60650 PRO ZDRAVÍ A KRÁSU ZDRAVT-TAMIN kapsle na krev a silu, zásoba na 5 týdnů ................................................................. $3.98 Na deset týdnů jen ................................................ 6.98 LAGUNA—5ti VITAMINOVÝ krém krášlicí i hojivý, nemastný, k použití na den, ideální pod pudr a make-up ............................................................. 3.50 LAGUNA—REGENERAČNÍ krém k oživení a k zušlechtění vrásčité pleti, jemně mastný, výživný, k použití na noc .................................................. 3.50 LAGUNA—TEKUTÝ krém z olejů čtyř léčivých bylin s A-vitaminem (a pach těla zahánějícím chlorofylem) na ruce i tělo po koupeli a po práci—8 oz.................................................................... 3.00 VŠECHNY TŘI JEN .............................................. $9.00 EUROPEAN DRUGS Břetislav a Anna Jelínkovi P.O. Bo 927 Laguna Beach, California 92652 VESTNÍK CZECHOSLOVAK NATIONAL COUNCIL OF AMERICA 2137 So. Lombard Ave. — Room 202 Cicero, Illinois 60650 Second Class Postage Paid at Chicago, Illinois Zpráva o MAJÁLES odbočky Washington, D.C., o činnosti odbočky Detroit, Mich., a obnovení činnosti odbočky Los Angeles v příštím čísle Věstníku. [pageend8]