zpravodaj čechů a slováků ve švýcarsku 1972 ročník 5 Číslo l8/19 [pageend1]La Neucháteloise-Vie Neuenburger Leben Přejeme našim zákazníkům i všem ostatním Čechoslovákům veselé Vánoce a štastný Nový rok! Děkujeme všem, kteří naším prostřednictvím uzavřeli v tomto roce životní či pensijní pojištění nebo rentu. Přiznáváme, že jedině pojištovací prací můžeme udržet chod krajanské zásilkové služby i pro další rok. Děkujeme všem již předem za pochopení. Věříme, že se při uzavírání soukromého pojištění obrátíte na nás, jako to udělalo stovky našich krajanů v minulých letech. Ručíme Vám, že i Vy budete s Neuchátelskou pojišťovnou spokojeni. La Neucháteloise-Vie je stará, tradiční, osvědčená společnost s výhodným přídavným kapitálem, nabízející mimořádně dobré pojištovací možnosti. Jsme jediní Čechoslováci, kteří oficielně pro Neuenbrger-Leben ve Švýcarsku pracují. M. + M. DAVID odborný poradce pojišťovny Neuenburger a vedoucí Zásilkových služeb Zurich. Pojištovací kancelář i sklad 8051 Zurich, Seebachstrasse 165 Telefon 01 - 48 74 72 neb 01 - 57 36 94 /byt/ POZOR! NEPŘEHLÉDNETE NASI NABÍDKU! Nevíte, kam se starým nábytkem? — K nám, k MOBEL FERRARI! Starý nábytek od Vás vezmeme protiúčtem za nejvyšší ceny při nákupu nového nábytku. Na požádání Vám umožníme výběr přímo v továrnách. Dovolujeme si Vás upozornit na výhody, které Čechoslovákům poskytujeme: - Při hotovém placení do 3 měsíců slevu až do 10%. - Kredit až do Fr. 15 000.-. - Splátkový systém až do 30 měsíců. Termín splatnosti splátek lze až o 2 měsíce posunout. - Možnost placení do 6 měsíců bez banky a bez úroků a ještě se slevou. — Při nákupu nového zboží nad Fr. 500.— úhradu cestovních výloh. Váš krajan, pan Viktor HANUŠ, Vás obslouží každou sobotu od 8,00 do 18,00 hodin. Ale i v týdnu vždy do 10. hodiny dopoledne a od 18. hodiny večer Vám rád poradí a odpoví na Vaše dotazy na čísle telefonu 01 - 74 89 82. Těšíme se Vaši návštěvu. Spinnereistrasse, 8640 Rapperswil Tel. 055 - 2 43 25 / 2 58 41 [pageend2]d n e š n í d v o jč ís l o s e s v ý m o b s a h e m t r o c h u v y my k á obvyklosti: není v něm ani obvyklá politická úvaha či úvodník, ani informace o tom, co se děje v exilu, postrádá obvyklý právní sloupek a řadu jiných užitečných zpráv. Zato je v něm mnohem více místa věnováno básnickému slovu, prose tak říkajíc «krá- sné», vážnému i veselému zamyšlení. Je v něm více stránek k počtení o svátečních dnech a je v něm také — škoda že jen jednou za rok — pár stránek pro naše děti. Tedy jakýsi pokus, vymanit se alespoň o vánočním čase z časopisecké všednosti a poskytnout si navzájem trochu radosti, pohody a rozptýlení. s v a z č e s k o s l o v e n s k ý c h s po l k ů a r e d a k c e z pr a v o d a je př e je v š e m č e c h o m a s l o v á k o m v e š v ý c a r s k u h e z k é a po k o jn é v á n o č n í s v á t k y . a d o n o v é h o r o k u n á m v š e m: n a d é ji a d o b r o u v o l i. VIANOCE - ludové zvyky a obyčaje CELT KALENDÁRNY ROK je spojený s ľudovými zvykmi, ktoré však najviac vyvrchoľujú na Vianoce. Nie je možné nespomenul širokú škálu spevného umenia, ktorá nesie svoj názov: koledy. Už predvianočná príprava je spojená s týmto ľudovým umením. Tak napríklad naši dedovia si pozorne zaznamenali priebeh každého dňa počnúc od 13. decembra az do 24 decembra, prakticky 12 dní, ktoré sa viažu k 12 mesiacom roka. 13 december vyjadroval obsah mesiaca Januára a postupne každý další deň nasledovný mesiac. Týmto spôsobom vznikol storočný kalendár, ktorý neraz bol pravdivejší, ako akákoľvek predpoved meteorologov. 13. december nesie v kalendári meno Lucia. Dievčatá si napíšu dvanášt krstných mien na ceduľky, ktoré užmolia do guličiek a každý deň jednu z týchto hodia do horiacej piecky. Na Štedrý deň so zatajeným dychom sa pootvorí posladná ceduľa a meno na lístku má byt meno vyvoleného, ktorý dievčinu urobí štastnou. Tým istým spôsobom sa rieši otázka aj pri varení knedlíkov. Ktorý z nich vo vrelej vode sa dostane na povrch a rozkrojí sa, v ňom nájde dievčina meno svojho milého, opät na cedulke, ktorá je zabalená cestom. VIANOCE ZAČÍNAJÚ ŠTEDRÝM DNOM. Už samotné pomenovanie u- kazuje na význam tohoto dňa, kedy si ľudia navzájom posielajú vianočné 1 [pageend3]dary. Babička hovorí: Aký budeš na Štedrý deň, taký budeš celý rok. Bože uchová'], aby na tento deň do domácnosti vstúpila prvá nejaká žena i ked dobrá suseda, alebo teta z rodiny. To znamená po celý rok střetávat sa s rozličnými nesnádzami. MNOŽSTVO ZVYKOV A OBY- ČAJOV sa viaže k prichádzajúcemu večeru. Sú to zvyky, ktoré si ľud sám vytvoril, na základe popisu narodenia Ježiša Krista podľa evanjélii. A tak deti už s veľkým napätím očakávajú príchod večera. Do domácností, kde mali hospodárske zvieratá, zavítal ako prvý pastier dobytka, aby hlasom trúby oznámil radostnú vianočnú novinu. Hned na to zaspieval koledu a poprial príjemné sviatky. Pod oknami je počut spev, celá obec je sta veľký orchester z ktorého vyniká kde tu detský hlások. RODINA NA ČELE S NAJSTARŠÍM ČLENOM sa pripravuje k slávnostnej večeri. Stôl, ktorý je vyzdobený zeleným chvojím je dolu obkľúčený retazou. To preto, aby celá rodina držala pohromade dobré zvyky a úmysly i nasledujúci rok. Najstarší člen rodiny povstane a vyzve všetkých k modlitbe. Babička začne medom po- mazávat čelá celej rodiny v znamení kríža. Potom rozdá každému zúbok cesnaku, aby odohnal všetky neduchy. Do každého kúta izby hodí hrášok, fazuľku, šošovicu, aby budúci rok bol štedrý na túto úrodu. Ak je rodina roľnícka, nezabúda sa ani na domáce zvieratá, ktorým sa z každého jedla so- sbiera a udelí do krmiva. DETI UŽ NETRPEZLIVO Č AK A JÚ chvíľu, kedy môžu odíst od stola, alebo kedy počujú hlas zvončeka, ktorý oznamuje, že v izbičke je už rozožatý vianočný stromčok a pod ním sú dary každému jednotlivcovi rodiny, ktoré rozdáva opät babička a číta každému drobný veršík v ktorom je poznat obsah vianočného dárčeka. ZA CHVÍĽU PRICHÁDZAJÚ BETLEHEMCI. Sú to mladí ľudia, oblečení v ľudových krojoch, aby odohrali hru o narodení Ježiša Krista. Anjel nosí pod pažou Betlehem v ktorom deti mmmvm r v r Tři vánoční vyprávění tří našich spisovatelů necht nám připomenou jednak vánoce doma a jednak vánoce vůbec: čas milostiplného zastavení, čas zázraku, který se vždycky znovu rodí, čas dětských očí, které člověk vlastně nikdy neztratí — a zejména čas hřejivé lidské družnosti kolem štědrovečerního stolu. První dvě jsou z rozhlasových SEDMILHÁŘO, třetí, Skácelovo, z knihy JEDENÁCTÝ BILY KŮN. Jak nás bylo na štědrý večer plno kolem stolu My jsme chodívali k babičce vždy na Štědrý večer odpoledne — to byl skoro obřad, neboť se v pohodě sešla celá rozvětvená rodina. Bylo to jednou už k posledku, kdy babička byla drobná a bílá, seděli jsme ve svátečním pokoji kolem kulatého stolu nad pocukrovanou vánočkou, která provoněla celý dům až na dvorek, povídalo se a vzpomínalo; babička to poslouchala otevřenými dveřmi od kuchyně, kde připravovala kakao — a do toho se jí nikdo nesměl plést: sama vyrovnala na velký podnos šálky ze svatebního servisu, jenž celý rok odpočíval ve skleníčku, naplnila je až po okraj a pak všechno položila na stůl, sedla si do čela a pyšně se na nás dívala tak trochu přimhouřenýma očima, neboť už poslední dobou špatně viděla. A dlouho bylo veselo a když jsme dopíjeli a hladina kakaa v našich šálcích klesla skoro až na dno — nastalo kolem stolu podivné a skoro rozechvělé ticho, kdy jsme se takřka ostýchali podívat se na sebe. Jenom babička si ničeho nevšimla, vyprávěla o dědečkovi — a my se mlčky dívali na dna šálků, kde se objevily babiččiny poschovávané poklady, o nichž jsme ani nevěděli a s nimiž žila babička po celý rok: zlatý medailonek dru- horozeného syna, který padnul v první světové válce, sestřiny první korále z jantaru, svazeček pouťových prstýnků, dědečkovy stříbrné hodinky, granátová brožka se svatební fotografií prababičky, pár barevných skleněných kuliček ... Byla to nejkrásnější předehra k Štědrému večeru, neboť s námi u stolu s pocukrovanou vánočkou seděli i ti, kteří už dávno odešli... VI. KALINA Spěme dál...! Člověk má jíst když má hlad a jít si lehnout, když se mu chce spát, a to bez ohledu na denní nebo noční dobu — tvrdila odjakživa jedna paní ze sousedství. To může dokonce poškodit vaše zdraví, když na vás jde spaní a vy si nedáte šlofíka, — kladla mi vždycky na srdce. A taky její rodina jaktěživ neváhala třeba v poledne rozesílat a zalehnout. 2 [pageend4]To je u nás zásada a my ji dodržujeme, — hlásala. Jednou se nám dokonce stalo, že takhle na Štedrej den odpoledne na nás padlo spaní a řekli jsme si, dáme si šlofíčka, co bysme si ho nedali? Tak jsem šla, rozhodila postele, a šup do nich! Najednou mě táta budí, a prej, vstávej, matko, jsou dvě hodiny ráno! My jsme úplně propásli Ježíška! Představte si, paní . . . Napadlo mně, jestli si tím pádem maličko nezkazili vánoce. A ona na to: Cha cha! Jakýpak zkažený vánoce? Tak jsme vstali ve dvě hodiny na Hod boží, já jsem obalila rybu, že jo, usmažila jsem si ji, snědli jsme a šli si znova lehnout. A byly to takovýhle svátky! Jindřiška SMETANOVÁ HARFA VE SNĚHU Před několika dny jsem skládal dopis pro Ježíška. Snad to bylo pro dědu Mráze, nevím, chlapečkovi to bylo jedno. Chlapečkovi nezáleželo na adresátu, ale lpěl na objednávce. Dopis měl ryze obchodní charakter. Objednával jsem (až do domu) housličky a bubínek, autobus, Kašpárka a také oponu. Jako protihodnotu jsem nabízel jménem svého klienta čisté uši, to, že bude po celý rok hodný, a to je dlouhá doba, a že bude pít každý večer rybí tuk. Sepsal jsem ten dopis a vzpomněl jsem si na všechna svá vánoční přání, co jsem jich kdy měl, — a bylo mi smutno. Žil jsem tenkrát na světě asi tři roky a k vánocům jsem si přál harfu. Zajímavé na tom přání bylo, že jsem nechtěl harfu proto, abych na ní drnkal a prozpěvoval při ní jako král David, ale aby ta harfa spinkala. Slýchával jsem tenkrát jednu koledu a v té koledě se zpívalo: «Labuti má i loutno má, slavíčku můj, dřímej má harfo líbezná, synáčku můj.» Místo harfy jsem dostal boty. Vlastně jen botičky. Potom mně bylo jednou také šest let, padal sníh a já jsem toužil po zlaté hasičské přilbě. Dostal jsem rukávník. V osmi letech se z dítěte stává muž a já jsem zoufale potřeboval kulomet. Jako desetiletému mně nadělili pod stromeček místo sebraných spisů Karla Maye pohádky Karla Jaromíra Erbena. Mám je dodnes. Ponejprv jsem si je přečetl, když jsem se vrátil z vojenské prezenční služby. Ve dvanácti jsem si žádal nejkrásnější ženu na světě. Věděl jsem, kde bydlí. Oni to nevěděli a naděli mně pruhované pyžamo. Od té doby se změnilo všechno, i stromy, oblaka a kosi. Zmoudřel jsem, nebo snad zhloupl, začínal jsem si přávat věci skromnější a celkem jsem nebýval zklamán. Mám kdesi ve stolku cigaretové pouzdro, mám tucet kravat, jedny dlouhé spodky, které jsem nikdy neměl na sobě, dokonce i jednu levou koženou rukavici. Avšak od osudných vánoc, kdy moje sny začaly být tak rozumné, že začaly být uskutečňovány, ztratily pro mne vánoce kouzlo. Proto, když jsem nedávno skládal chlapečkovi obchodní vánoční dopis, vyrostl v mé duši stesk rovný jako cypřiš. Harfu si přeju, nadělte mi letos pod stromeček harfu. Nejlépe zlatou, struny mohou být stříbrné. Dlužíte mi harfu. Takovou, co by spala. Jan SKÁCEL nájdu jasličky a v nich ležiace dietatko. Hra sa doprevádza spevnými koledami, ktorá vyvrchoľuje odovzdaním darov každého betlehemca. Rovnako prichádzajú traja králi, ktorý tiež spevom a rečou oznamujú radostnú novinu. Pomaly ubiehajú hodiny večera a na veži kostola zaznievajú zvony, aby pozývali hodujúcich na slávnostnú polnočnú. Cestou je počut znovu koledy ale najviac upúta všetkých svatoz- náma vianočná pieseň: Tichá noc — svätá noc . . . Julius MAJOVSKT 3 [pageend5]zpravodaj dětem Saně Na svátou Barboru saně do dvoru. Z Čech (Obrázky na této a následujících stránkách nakreslil pro děti Josef ČAPEK) Tři hádanky Františka Halase HÁDANKA PRVNÍ HÁDANKA DRUHÁ Moc a moc malých švadlenek pospíchá do domečku tancují tam šlapáka po hebkém jehelníčku Pak seberou kde jaký prášek a letí rovně nerovně až tam kde malý Kulihrášek med mlsá paní královně Z čárky kolečko měsíc udělá a tma to kde jen může hladí Když pod krovy to potká anděla tu ani o něj nezavadí Z kolečka ráno čárka zase je líže se vám to ve smetaně zlaté co krajáč nebe naleje pro všudybylské mourovaté 4 Anděl Páně zlámal sáně, svaty David dal je spravit, svátá Eva dala dřeva, svátá Tereza dala železa, svátý Jakub dal je okut, svátý Job na ně hop, svátý Jan vozil se na nich sám. Ze Slezska Přiletěla vrána, sedla na kopec, přiletěla druhá, dala jí klofec. Řekla vrána vráně: «Kupme my si sáně, budeme se vozívati z Prahy do Libáně.» Z Čech [pageend6]Karel POLÁČEK Jináč se mně o vánocích všecko líbí... Už máme zimu, už padá sníh a cela země jest bílá a chocholouši si prohlížejí koňské koblihy a na oknech se dělají krásné hvězdy. A my máme plný krám lidí, kteří si kupují mandle a rozinky, jelikož se blíží vánoce. Tatínek s maminkou odbejvají lidi a lidi praví: «Už nám to nastává, pane Bajza» a tatínek praví: «Baže, venku je pořádný samec, čím ještě posloužím?® Ze bych se moc těšil na Ježíška, to se moc netěším, protože nikdy nedostanu, co bych chtěl. Oni mně dávají porád jenom, co potřebuju, což jest švindl, jelikož by mně to stejně musili koupit, tak jaképak copak. Jináč už mám všecinko, halifaxky, svetr, co má zips, a tepláky, sáňky i hokejku. A kdyby se mne naši doopravdy ptali, co bysem si přál, tak bysem doopravdy musil říci, že nejradši ze všeho bych chtěl dřevěnou nohu, jako má pan Zilvar, jelikož by mně to všichni záviděli a nejvíce Bejval Antonín. A kdyby mně nedali pod stromeček nohu, tak bysem si přál, abych už nemusil chodit do houslí, a když ani to ne, tak aspoň album cizozemských známek. Já však svoje přání nikomu neřeknu, jelikož by naši pravili, že jsem skoták a povstalec a že ze mne nic nebude, a tatínek by řval děsným hlasem, že musím z domu a že mne nechce vidět, a pak bysem musil celou hodinu vrzat na housle. Už jsem housle třikrát vynechal, protože pan učitel mě kárá, že mám šmytec jako botu a proč jsem si ho nevypral. Jináč se mně o vánocích všecko líbí, my máme vždycky vaničku, co v ní plavou kapři a otvírají hubu. Tatínek se každou chvíli přijde z kvelbu na ně podívat a praví: «To jsou chlapáci.» Maminka krájí mandle, Kristýna přebírá rozinky a já je kradu a ony říkají, abysem šel pryč. A náš Honza chodí po kuchyni, ocas má vzhůru jako proutek a ke všemu čuchá. Tatínek a maminka, jakož i Rampepurda na něho dupají a praví silným hlasem: «Nemusíš ke všemu čuchat, nikdo se tě neprosil, a jdi pryč, tady není nic pro tebe. Šic!» a Honza jde pryč, a když kráčí po dvoře, tak se vyhýbá sněhu, jelikož ho to zebe do tlapek. Když je Štědrý večer, tak se dříve zavírá kvelb, a kdo si něco zapomněl, tak chodí zadem. O Štědrém večeru naši mluví jemným hlasem, jenom Mančinka brečí silným hlasem, ale ta brečí ve svátek i ve všední den, jelikož z toho nemá rozum. Ale já skoro vůbec nic nezlobím, jelikož nejsem žádné malé dítě. Náš tatínek, ať dostane k Ježíšku, co dostane, tak je se vším svolný a má děsnou radost. Letos jako jindy obdržel bačkory a pravil: «To je překvapení, to se podívejme!* a políbil maminku. Maminka obdržela vlněnou šálu a pravila: «Vždyť to nemusilo být» a políbila tatínka. Já jsem věděl, že dostanu rukavice s palcem, a taky jsem je dostal, začež jsem se musil poděkovat silným hlasem a v duchu jsem pravil: «To jste se nepředali.» A Kristýna obdržela na šaty a talíř jablek, fíků a ořechů, my je stejně prodáváme, a políbila mamince ruku. Pak si sedla v kuchyni, louskala ořechy a brečela, jelikož jí bylo smutno, a potom si ode mne vypůjčila péro a inkoust a psala domů. A pak jsme měli kapra, závin a čaj, načež jsme hráli duráka o ořechy, já jsem všecky obehrál, Honza se šel toulat, tatínek bručel, že ani na Štědrý den se nemůže ten kocour zdržet doma, a já jsem musil jít brzo spat. (BYLO NÁS PĚT...) 5 [pageend7]U jesliček Mírným pohybem r r 'r Šla Ma - ri a> Ma 3=ri do rá - je, po - tkal jest ji í an - děl Pá - ně, I po - tkal jest ji an - í děl p Pá - ně. ŠLA MARIA, ŠLA DO RAJE, potkal jest ji anděl Páně. r Kam jdeš, Maria? Nedojdeš, těžko pod svým srdcem neseš.* Maria mu. nevěřila, přece do ráje vkročila. A jak do ráje vkročila, hned za podruží1 prosila. «My ti podruží nedáme, komory žádné nemáme. Máme jen malý chlíveček, je v něm uvázán oslíček.» Jak Maria tam vkročila, hned synáčka porodila. Jak synáčka porodila, do jesliček položila. «Podej, Josefe, plínčičky, at závinem to maličký.» Maličký jsme zavinuli, do jesliček položili. Z Berounska HÁDANKA TRETÍ S ROZŘEŠENÍM Jedna má nožička a druhá má nožička to má strašně ráda Teplé je to mlaská to kdejakou věc chytá to a když ji pustí co bys řek Nechá si to na památku obrázek Táto Táto To jsou přece včeličky koťátko a bláto (z knihy veršů LADĚNÍ) 6 [pageend8]JOSEF ČAPEK O VÁNOCÍCH, KTERÉ NECHTĚLY BÝT Tak poslouchejte. Byl jednou takový rok, nu, za nic ten celý rok nestál. Pánbůh ví, co to tehdy do lidí vlezlo, ale všichni byli vtom roce nějací — mrzcí. Byli zlí, závistiví, jeden druhému nicdobréhoneudělal, inu, nějaké mizérnéto v tom roce na celém světě bylo. A děti — děti, ty zvlášť v tom roce byly nějak špatné a protivné. Nechtěly se česat a mýt, nechtělo se jim chodit do školy, vybíraly si v jídle, byly hádavé a ubrečené, líné a nepořádné, nedávaly ve škole pozor, ošklivě psaly a špatně počítaly a dělaly do sešitů kaňky, nadávaly si a říkaly škaredá slova a zlobily rodiče, nu, vůbec tedy byly v tom roce náramně nevydařené. Moc špatně to tehdy na světě vypadalo a tak to bylo v lednu i v únoru, v březnu i v dubnu, v květnu a červnu, v červenci i v srpnu a ještě pak i v září, v říjnu i v listopadu, a pořád to s těmi lidmi a dětmi nebylo lepší. A už tu byl prosinec a bylo to, zvlášť s těmi dětmi, ještě spíš horší. A tu se stalo, že si vánoce řekly: Tak vida, už je tu prosinec a v prosinci mají být vánoce. Ale lidé jsou nedobří a děti čím dále tím protivnější; ani se už dívat na to nemůžeme. Když je to letos s lidmi i dětmi na světě tak špatné, tak jim to za trest uděláme tak, že nepřijdeme, že žádné vánoce letos nebudeme. A tak si to ty vánoce umínily, že v tom roce nebudou. Nu jak! Docela prostě: bylo to v novinách. Ty vánoce daly oznámení do novin: 7 CTĚNÉMU OBECENSTVU! Oznamujeme, že za příčinou lidské i dětské špatnosti letos žádné vánoce nebudeme. S veškerou úctou vánoce [pageend9]Á, panečku, tohle byla rána! Už několik dní před Štědrým večerem to začalo vypadat nějak divně. Sníh nebyl, žádné sáňkování, na lyže ani pomyšlení, pořád jen pršelo, černo a samé bláto. Aha — a lidé se lekli, že? Bane, nic se nelekl i, takoví byl i lidé v tom roce špatní, že se nelekli a řekli si: Nechť si, ať si žádné vánoce nepřijdou, z toho my si nic neděláme. Však my si uděláme vánoce sami. A tak to také udělali; nic si z toho nedělali, že vánoce nechtějí být, a nakoupili si vánočních stromečků, ověsili je stříbrem a cukrovím, nakoupili všelijakých dárků a dali je pod stromečky a strojili si štědrovečerní večeře a dělali to všecko tak, jako kdyby vánoce byly, ačkoliv vánoce nechtěly být. Tak to přece nebylo těm vánocům nic platné, že nechtěly být, když si lidé udělali vánoce sami. Ba ne. Vánoce se na všechny ty přípravy dívaly z dálky a řekly si: Jen počkejte, však uvidíte, zda se vám to bez nás tak vydaří, jako kdybychom to byly my. A také že ano: tyhle vánoce, při kterých vánoce nechtěly být, dopadly v tom roce opravdu nějak nanicovatě. A jaké tedy byly? No, tak jen považte: Hospodyně zadělaly na vánočky, ale vánočky se jim pak rozbředly,že byly placaté jako rohožka přede dveřmi; nebo byly tuhéa brousko- vaté jako mýdlo a jako gumová podešev; nebo se jim spálily a byly černé jako uhel. A rybí polévka byla hořká a ryba byla navrchu spálená a uvnitř syrová a měla pětsetkrát víc kostiček než jindy. A jablkový závin kuchařky dvakrát solily a nebyl vůbec k jídlu. A krocan — do spíže vlezla kočka a ožrala na něm prsíčka, to nej lepší. A vánoční cukroví jim spadlo na zem a do škopíčku s vodou špinavou od podlahy, zrovna když je nejlépe vypečené vyndávali z trouby. Ale přece měly děti aspoň stromeček a dárky! Měly, ale také jak to dopadlo! Jak? Svíčky na stromečku vůbec nechtěly svítit, jenom čmoudily a moc to smrdělo. Překotil se na zem a všechno se na něm rozbilo. Cukroví bylo štiplavé. 8 [pageend10]Ořechy byly prázdné nebo červivé. Jablka byla uvnitř shnilá a pomeranče kyselejší než ocet. A co dárky? S dárky to také dopadlo špatně. Panenkám se hned odlepily vlásky, spadly jim hlavičky, odtrhlase ručička nebo nožička. U vlaků aaut se hned klukům rozlámala kolečka a nechtělo to jezdit. Děti si nedaly dobře pozor, zamotaly se a šláply si do nádobíčka, rozsedly si kuchyňky, pokojíčky a loutková divadla. Do knížek si umazanýma rukama nadělaly mastné skvrny. Nové šaty si pokecaly inkoustem. Gumové míče jim hned praskly. Na každém dárku se něco pokazilo. A lidé a děti si řekli: To se nám ty vánoce nepovedly. To nebyly žádné pořádné vánoce. Musíme se napřesrok polepšit. A polepšili se? Polepšili se. Lidé byli hodnější, a děti také byly poslušnější a lepší. A na druhý rok se už vánoce na ně nezlobily a přišly a dopadlo to všechno dobře. A od těch dob už přišly vánoce každý rok a vždycky na nich bylo mnoho pěkného, rok jak rok, pokud vy, děti, pamatujete. JAN NERUDA: BALLADA TŘÍKRÁLOVÁ Při sterých dětí vřískotu a lidských houfů hluku, při mocném kotlů víření a táhlých trubic zvuku tři králi vjeli v město Betlehem. A řekli lidem: «My jsme přišli sem, by hlavy naše pánův před pánem se uklonily, abychom slzu radosti zde spolu uronili.» Hned městem se berou dál, až k chudobnému stáji, tam s velbloudů svých slézají a řadou poklekají a mezi tím, co služebníci v chvat po zemi rozstírají s dary šat, král řečník zvolený — ten, jenž hned první s kraje klečí — svou úctu svatým pronáší, to tuze pěknou řečí. Pak druhý lichotivě dí: «0 matičko Ty jasná, jakž je to dítko půvabné — již očika ta krásná — toí věru celý panímámin zrak!» A třetí k Josefu dí právě tak: «No je to radost nad radost — jakž, ctěný pane mistře!» Však Ježíšek kýv' z jeslí prstem svým a pravil bystře: 9 [pageend11]<r Vy králové jste přísli sem, že já jsem ještě dítě, Vyt apoštolům svobody se kdys i ukláníte: však až já ponarostu v celý muž, a žáků půjde za mnou houfně už, hned sestrčíte hlavy své pak v strachu dohromady, a budete i tupých od biřiců bráti rady. Ted přišli jste sem s poklonou z té světa někde dáli, a sypete mi zlata lesk a kadidlo i chvály, pak — byste zachovali zlatou svou — mně korunu necháte trnovou, a k poslední mé cestě skalní ku Golgatě z Vás tří se nedostaví žádný — dim to svatosvatě!» Král řečník s čela korunu si honem k uchu šoupnul, rád řek' by něco, neví co, a zdá se mu, že zhloupnul. A na to v tajený se dali sept, druh druhu ve královské ucho repí: «Že z tesařky je předce jen, on každým slovem jeví!» To ví se: přišli se slávou — jak odešli, se neví. iBallady a romance.» vánoční povídka zpravodaje «Dopis dívenky z exilu» je součástí knihy povídek Jaroslava VEJVODY Plující andělé, letící ryby, která vyjde v první polovině roku 1973 v nakladatelství 68 Publishers Toronto. Hrdiny této knihy jsou mladí lidé odcházející po srpnu 1968 z Československa, jejich nejistota, stesk i ironie, jejich smutky a jejich lásky v novém a stále ještě cizím světě. Knihu, jejíž příběhy budou čtenářům našeho časopisu možná blízké i tím, že se převážně odehrávají ve Švýcarsku, doprovodil předmluvou Josef Škvorecký. Můžete si ji objednat přímo na adrese nakladatelství: 68 PUBLISHERS TORONTO, Box 695, Postal Sta. «A», Toronto, Ontario, Canada. Jaroslav VEJVODA babičko, pošli mi modrýho slona, toho s tím jedním uchem přišitým. Je malej a vejde se do úplně malý krabice. A je taky lehkej, plyšovej, nebude těžší než psaní. Já si tady nemám s čím hrát. Tatínek mi koupil hodně různejch věcí a stálo ho to moc peněz. Koupil mi třeba kolečkový brusle, jenomže já se na ně bojím postavit a tatínek se zlobí. Říká, že jsem nemotora, to nemůžeš bejt prokrista jako jiný děti, jiný choděj do baletu a ty pořád někde sedíš jako buchta. Říká tatínek. 10 [pageend12]Ale mně se na těch bruslích podvrkávaj nohy a jedu doleva. Taky neumím lyžovat, ale tatínek nic neříká, protože to neumí taky. Ještě mi koupil takový velký krabice. Jsou to výchovný hračky. Maminka mi koupila nějaký panenky, tak jsem si hrála s panenkama. (Jsou tady jiný, než co jsem měla doma, babičko, jsou takový voňavý a mrkaj a taky některý pláčou. Jako lidi.) Tatínek mi ale říkal, že už jsem na panenky pomalu velká a jednou přines' ty krabice. Tak třeba na jedný je napsáno «Wissenschaft fiir Kinder». (To je jako . .. něco . . . pro děti, nezlob se, babičko, já to první slovo neumím česky, maminka říká, že hrozně zapomínám, ale já nevím, jestli jsem takovýhle slova někdy uměla.) V tý krabici je malej mikroskop a všelijaký sklíčka, no prostě všechno, co je potřeba k práci v-ě-n-e-c-k-ý (nebo tak, já si nepamatuju, jak to tatínek říkal) A jsou tam taky různý tabulky chemický. Krásně barevný. Já jsem nevěděla co s tím. Ve škole jsme takový věci ještě neměli. Ani tady ani doma. Když jsem to tatínkovi řekla, povídal, že je to jedno. Že to je stejně jen hra. A že nebude vadit, když budu něco vědět dopředu. Von že taky všechno věděl dopředu. Potom se pohádal s maminkou, protože maminka se tvářila. Co se tváříšptal se tatínek. Já se netvářím, říkala maminka. Ale tváříš. Netvářím a dej mi pokoj. Tvářila se, já jsem to viděla. Ale neřekla jsem to. Já jsem se tvářila taky. Tajně, aby to tatínek neviděl. Protože jsem věděla dopředu. Že by se na mě zlobil. (Já taky často vím dopředu. Co tatínek udělá a potom v přírodopisu. V počtech ne.) Tatínek nakonec povídal, že když za to dal takový peníze, že si zkrátka budu hrát. Tak jsem si s tím potom hrála. Vytahala jsem ty sklíčka a z těch tabulek z tvrdýho papíru jsem dělala domy. Ty sklíčka jsem dávala kolem jako jezírka. A taky do voken, do těch domů. Viděla jsem, že se tatínek na mě kouká a byl takovej rudej ve tváři a ptal se mě, co dělám. A tu krabici mi vzal a zamk' ji a řek', že mi ji nedá, protože si z něho dělám legraci. Potom si povídali v kuchyni s maminkou a tatínek říkal, že ty hračky jsou přece moderní výchova. A maminka říkala, že to stojí v reklamě, ale ze přece nemusí věřit všemu, co je v reklamě. A tatínek říkal, že tomu věří, protože tomu věří všichni z jeho oddělení a všichni to kupujou svejm dětem a von že nebude mít žádný extravuřty, aby jeho dítě, až doroste, už tady bylo doma a proto, že bude svý dítě vychovávat stejně jako všichni vostatní vychovávají svý děti. Maminka mu řekla, že pan Můller z jeho oddělení má čtrnáctiletýho syna a pan Kummer dokonce dva kluky dvojčata a že ty si hrajou jinak než holky, i když je proti tomu, dělat z dítěte domácí putku. Tatínek říkal. .. Ne, to už nevím, babičko, ale potom za mnou přišel a říkal mi, že si s těma hračkama bude vždycky hrát se mnou, abych něco pochytila a abych nezůstala do smrti hloupá. Tak ted si hrajú s tatínkem. Ale myslím, že ho to taky moc nebaví. Pod mikroskopem si prohlížíme fotky z dovolený. Jinak je tady moc hezky. Bydlíme kousek u lesa a chodím si tam někdy hrát. Děti z domu si hrajou na dvorku anebo v zahradě. Docela rádi si se mnou hrajou, ale já to nemám moc ráda. Hrajou si na Indiány a mě přivážujou ke stromu. Nebo na babu a já jsem baba. Taky se mi smějou, že jsem tlustá. Já ale nejsem tlustá. Doma mi to nikdy nikdo neříkal. Jenom nejsem tak hubená, jako některý děti tady, že jo babičkof Ale tys je neviděla. 11 [pageend13]Když jsem to říkala mamince, smála se, že jsem zkrátka Slovanka. Potom mě prosila, abych to neříkala tatínkovi. 2e to má i tak těžký. Já vím, že to má těžký a taky, že ho ty hračky pro mě stojej spoustu peněz a já si s nima pak nehrajú a že bych si měla hrát s dětma, aby si vo nás lidi nemysleli, že jsme nafoukaný. Ale já nevím, jak by se mu líbilo, kdyby ho někdo přivazoval ke stromu anebo se mu poškleboval, že je tlustej. Tak já vždycky jako dělám, že jdu ven a potom běžím kolem dětí do lesa. Mám tam takovej koutek, je tam hodně kapradí a napadalý listí a je tam teploučko i když fouká vítr. Maminka mně dala, aby tatínek nevěděl, takovej starej hrníček bez ucha a v tom si vařím. Nebo si jen tak sedím a představuju si. Já si ráda představuju, ale jenom když jsem sama. Před tatínkem musím pořád něco dělat. Teda úkoly á tak. Von vždycky říká, že tady jsme mezi pilnejma lidma a že to nejde se ulejvat. Maminka se taky neulejvá, ale někdy, když není tatínek doma, si lehne na gauč, dá si ruce za hlavu a dívá se do stropu. Dívá se dlouho a když se jí na něco ptám, tak mi nevodpovídá. Tak já si taky někde sednu a myslím si svoje věci. Myslím na všechno možný, babičko, taky na toho modrýho slona, ale na panenky, co jsem měla, si už vůbec nepamatuju. Ani na děti ne. Na štěně myslím, co má tady jeden kluk vedle. Ale nikdy mi ho nechce půjčit. V našem domě psa mít nemůžem, protože to je ve smlouvě. Že nebudeme chovat psy ani kočky. Jinak by mně tatínek štěně koupil, říkal, že je to uš-la-chtilý (jó, babičko?) zvíře. A maminka tenkrát se zase tvářila a tatínek říkal jenom tak jako naštvaně — já vím, ty hcceš zase říct, že si to myslím jenom proto, že celá konstrukce chová psy a taky šéf, já prostě nikdy nemám svůj názor. A maminka říkala: Dyt já nic neříkám. A potom, to už jsme se dívali na televisi, řekl najednou tatínek: Abys věděla, šéf vůbec nemá rád psy. A díval se na maminku. A maminka řekla: —Ano? Ale nedívala se na tatínka. A taky se nedívala na televisi. Dívala se voknem, co je vedle televise. Jenomže nemohla vůbec nic vidět, protože byla tma a venku nikdo nebyl, všichni lidi byli doma a dívali se na televisi. Jednou maminka ležela ještě když tatínek přišel domů. Já jsem byla ráda, protože jsem se ne- musila učit počty a mohla jsem se dívat na Tarzana. Ten je, babičko, blondák a nosí plavky a nůž a zvítězí. A tatínek se hrozně zlobil. Ale maminka mu vůbec nevodpovídala a já jsem jí záviděla. Já musím vždycky vodpovídat. A pořád se mě ptaj na to samý — vyčistila sis zuby, máš už hotový úkoly, nezlobila si zase? Já vůbec nezlobím, ale stále jsem nepozorná, babičko. Jo, tatínek povídal mamince, že se dře jako kůň a nemá za to kousek vděčnosti, ani za ty všechny krásný věci za drahý peníze, co koupil, co vod něj ještě maminka chce, do hospody nechodí. . . . A maminka řekla — protože bys neměl s kým! A už nic jinak neřekla, vzala kabát a šla ven. Tatínek se mě pak zeptal, jestli nevím, kam šla maminka a já jsem řekla, že vím a šla jsem pro ni. Maminka nikdy nechodí po tom betonovým chodníčku, co vede kolem celýho bloku k autobusu. Když jde na autobus, tak jde po takový škrárový cestě, co se tam vždycky dčlaj louže po dešti. Ale když se jde jen tak projít, tak jde rovnou za dům a dolů k řece. Ted je tam hodně barevnýho listí a různý dřeva, co připlavou, ale já tam nechodím ráda, protože na mě vždycky křičej kluci, že mč strčej do vody, že bych se stejně neutopila, protože bych se nemohla potopit. Ale ted jsem tam šla a maminka tam byla a sbírala listí. A když mě viděla, tak mě vzala za ruku a šly jsme nahoru podle řeky. Tatínek potom vůbec nic neřek' i když jsme přišly pozdě. Dala jsem mu ty listy, co jsem nasbírala. Babičko, ta stará paní učitelka, co nás učila dřív, vždycky říkala, že musím pochopit, že pořádek je pořádek a že když mě trestá, trestá mě za neposlušnost a ne za to, že jsem cizinka. Když jsem přišla do školy pozdě, musila jsem čekat do konce hodiny na chodbě, protože paní učitelka kvůli mně nemohla vopakovat výklad. Když jsem něco povídala, tak dycky kroutila vočima a tak 12 [pageend14]už jsem pak nic nepovídala i když se mě na něco ptala. Tatínek potom doma vždycky říkal, že pořádek je pořádek a že von taky nemůže chodit do práce pozdě. Tak jsem mu řekla, že Heinz, co bydlí za rohem ,může a že když stojím na chodbě, tak že přijde do třídy a nikdo ho nepošle ven. A tatínek říkal, že nesmím nikomu závidět, že závistivost je vošklivá vlastnost. Von že taky nikomu nezávidí, ačkoliv třeba zrovna pan Kummer má mnohem větší plat a nedělá tak důležitou práci jako tatínek, a pan Miiller taky a tatínek by moh' jmenovat ještě další. Potom, když jsem šla spát, tak jsem ještě slyšela, jak říkala maminka: Ted jsi to tomu dítěti teda dokonale vysvětlil! Já jsem to slyšela, protože jsem spala s votevřenejma vočima, ale myslila jsem spíš na toho mo- drýho slona, že kdyby byl velkej, tak bych na něm jela krásně do školy. Slon má tlustou kůži, kterou neprorazíš pouhým šípem, babičko. Ted se do školy docela těším. Tatínek říkal, že je to důležitý, abych měla úspěch. Ale já se netěším na úspěch, abych měla, já se těším na novou slečnu učitelku, která velice voní, víc než maminka. Tatínkovi řekla, že mám t-a-l-a-n-t na kreslení. Ta stará paní učitelka vo kreslení s tatínkem nemluvila, ale říkala mu vždycky, že jsem slabá v počtech, což je divný, když je tatínek inženýr. Říkala mu to mockrát, až jednou jí tatínek přines' do školy ukázat diplom, aby věděla, že je vopravdu inženýr. Ta nová slečna učitelka si vode mě vzala nějaký vobrázky, co jsem si malovala doma a pověsila si je v kabinetě. Říkala jsem to tatínkovi a von říkal, že je to hezký, ale že bych se měla učit počty a jiný předměty, abych si mohla udělat nějakou školu, kdybych se nevdala. Tenkrát se hrozně rozlobila maminka. V ona se jinak nezlobí, protože se zlobit nemůže, když tatínek na nás pracuje a my jsme s maminkou stále v domácnosti. Řekla tatínkovi, že jestli bude jednou ještě k dítěti takhle neta-ktov-ní tak že se nemusí cítit nijak vázanej. V ona že už se s dítětem uživí. Tatínek byl červenej a ani nechtěl, abych si s ním po večeři výchovně hrála. Ta slečna učitelka má, babičko, jednoho pána přítele, co má dlouhý vlasy. Všichni kluci ze třídy mu závidí, že má ty vlasy a může chodit bos, protože je dospelej. J org říkal, že až bude velkej, že bude mít dlouhý vlasy a fousy, ale ted, když je malej, tak ho maminka vždycky nechá vo- stříhat. Ale fousy mu stejně nerostou. Říkal, že by se mamince taky nelíbilo, kdyby ji nechal vostříhat, ale že se nemůže bránit, protože je malej. Až bude velkej, nechá všechny děti chodit s vlasama dlouhejma. Jorg je jedinej kluk, kterej se mi nepošklebuje, že jsem tlustá i když je sám krásně slaboučkej. Říkal, že se mu líbím víc než Monique z vedlejšího domu, a ta má nohu jako já ruku. Ale von je často stonavej a jeho maminka mě k němu nechce nikdy pustit na návštěvu, že bych mohla přinést bacily. Jako by bacily byly štěňata. Ale jiný děti tam pouští. Tak já si většinou doma maluju a nebo sedím v tom kapradí a představuju si. Lítá tam ke mně pták Pepermint. Von se jmenuje stejně jako žvejkačka, kterou mám nejradši. Ale někdy mu taky říkám Pepo. Von rozumí česky. Je velkej, krásnej a celej růžověj a má vo- brovský křídla, ale dovede je tak složit, že se klidně spolu vejdem do toho místečka, co tam mám. Někdy se bojím, aby ho někdo neuviděl, že je tak růžověj, ale von se směje, abych se nebála. Von se taky nikoho nebojí. Často mi vypráví. Říká mi, že když byl malej, tak musil taky jezdit na kolečkovejch bruslích, ale ted už nemusí. A může si někdo zkusit chtít aby jezdil. Taky mi vypráví pohádky, podobný, jaký jsi mně vyprávěla ty, babičko. To já mám ráda, protože tatínek mně pohádky vyprávět nemůže. Von musí vydělávat na celou domácnost, abych mohla mít krásný hračky, stejný jako všechny děti v sousedství, aby si nemyslily, že my na to nemáme. My na to máme, babičko, ale já si s těma hračkama hrát neumím a jsem nevděčná, a tatínek si to nezaslouží. Neví se po kom jsem. Ten pták mi ale ještě slíbil, že by pro tebe doletěl, když ty sem nemůžeš. Von říkal, že mu to nic neudělá. Jenom by sis musila vzít nějakej svetr hodně teplej, aby ti nebylo po cestě zima. 13 [pageend15]Nahoře je hodně zima. Jednou nás tatínek vzal na výlet do hor a mně bylo zima a von říkal, že to má za všechno. Já nechci pořád psát vo tatínkovi, jakoby byl zlej. Von je skoro hodnej. Nikdy na mě nekřičí. Jenomže se pořád zlobí, když něco udělám špatnýho nebo taky, že nic nedělám, ačkoliv mám pořád něco dělat, abych se nevodlišovala. To není dobrý se vodlišovat, nejlepší je splynout s davidem, aby si lidi na nás pořád nevokazovali a nehledali na nás chyby. Každej má svoje chyby, ale když je splynutej, tak nejsou vidět. Jsme tady mezi pilnejma lidma, to se nedá nic dělat. Kdo není pilnej, tak nikdy nic nemá. Ale Walter není pilnej a má "stěně. Krásný, černobílý, chytrý. Každýmu dá pac, ale domovníkovi ne. Von bije děti. Já taky nejsem pilná. Jsem nepozorná. A maminka nezavařuje na zimu. Jenom tatínek je pilnej. Nejen v práci. Von se mnou třeba po večeři mluví německy, abych se hodně naučila a tak mu vopravuju pády. Ale maminka říká, že se doma má mluvit rodnou řečí. A tak když chci polívku, tak říkám: — Maminko, můžeš mi dát ještě trochu polívky? Ale vo sůl musím říct tatínkovi německy. A tatínek říká: — Bitte. A já říkám: — Danke vielmals. A taky někdy, když si nemůžu vzpomenout, říkám: —Maminko, dej mi eště ein wenig polívky. A maminka říká: — Neumíš to povědět jinak? A já říkám: — Ein bisschen polívky, maminko. A maminka: — Prosím tě, neplet to, mluv už tak nebo tak, ale mluv proboha nějakou řečí! Proto mě maminka učí. Říká, že bych měla vědět, jak se řekne česky brot, salz a Hed. Alespoň to. Učíme se, když není tatínek doma. Když přijde domů, tak nic neříká, ale zapne hodně hlasitě televisi a potom se díváme. Jednou maminka řekla: Ale je to přece rodná řeč! Ale tatínek povídal, že tady už stejně umřem a tak se asi musíme milovat. Chceš aby holka byla stejnej šicofrénik jako my?, říkal tatínek. A maminka říkala, že si může doma třeba jódlovat, když myslí, že to pomůže ale že spíš budou jenom sousedi bouchat na zed. 2e to asi milování je v něčem jiným. A tatínek řekl: — Dítěti pomotáš hlavu a žádnej praktickej užitek z toho nemá! A na to řekla maminka už jenom, že když to bere takhle, že je teda jazyk jako jazyk a že když se ve škole učím dva jazyky, můžu se ještě učit třetí doma. A budu třikrát člověkem. Potom šla do kuchyně jako něco dělat, ale nic tam nedělala, jenom se dívala z vokna. Byla tma a po tom vokně vobčas přejel takovej šajn, jak po silnici jelo auto. * * Prosím Tě, babičko, bud už důchodkyně, abys k nám mohla přijet. A pošli toho slona modrý- ho. Já si ho vezmu do lesa a budeme si povídat. I když není člověkem. To bych chtěla vědět, babičko, když se slon naučí nějakou cizí řeč je potom taky člověkem? Tomáš ŠPIDLÍK Sestup k nám z hvězd! «Tu scendi dalle Stelle, sestup k nám z hvězd!» Alfons z Liguori prý složil tuto jednoduchou písničku. Italům tento popěvek slouží dodnes jako náhrada za adventní písně a zároveň jako vánoční koleda. Naše pověstné «roráty» jsou totiž zvykem středoevropským. Jižní národy se připravují na svátek Narození Kristova novénou, devítidenní pobožností, obyčejně večerní. Jako se u nás lidé těší na okamžik, kdy se ozve v promrzlém kostele ráno mnohoslibné «Ejhle Hospodin přijde®, tak Italové zase s nadšením hlaholí z plných plic po devět dní až do Štědrého večera svou předvánoční znělku: «Tu scendi dalle stelle!» Ale zlatý hřeb této lidové pobožnosti teprve přijde. Když se při půlnoční vánoční mši ozve «Gloria in excelsis Deo», odhalují nad oltářem sošku Jezulátka, 14 [pageend16]Gesu Bambino, bez níž by to nebyly vánoce. V některých vesnicích v Toskánsku si přitom dají záležet, aby se využilo všech dramatických momentů posvátné chvíle, která je jen jednou do roka. Stává se, že růžová soška Jezulátka je položena do košíku vystlaného růžemi, který visí u samého stropu, až kdesi «mezi hvězdami*. Při mešním Gloria pak vystoupí svým nejslavnostnějším krokem v plné své velebě sám sindaco, obecní starosta, a spouští pomaloučku, vznešeně a něžně po provazu košíček s Je- zulátkem od stropu dolů na oltář. Lidé vystupují na špičky, šťouchají se, natahují krky, ale všichni svorně hlaholí: «Tu scendi dalle stelle!» Takovou intimní vánoční scénu dovede ocenit jenom živá vizuální představivost a svěžest jižní rasy. K nám muzikálním Čechům musí i Boží mystéria mluvit spíš uchem. A proto naše vánoční Gloria hřmí bubny, trumpetami, klarinety, houslemi, basy a soprány. Ne bez důvodu jsme na naše vánoční koledy tak hrdí. Jsou však národy, a to mám na mysli pravé seveřany z kraje mlhy a bláta, kterým by byl tento hřmot a jásot v kostele těžko snesitelný. Starověrní kalvinisté v holandských vesnicích by se jistě chopili důtek a vyhnali z chrámu všechny pištce a sólisty. Jejich žalmy zůstávají i o vánocích vážné a přidušené. V textech Písma sice jásají pastýři i andělé, ale jeho četba zůstává táhlá a rozjímavá, i když je v tento den podbarvena skrytým pathosem. Než při všem odporu k divadelnosti umělecké kouzlo okamžiku si dovede podmanit i studený Sever. Rembrandt a jeho krajané jsou mistři ve hře světla a stínů. A proto v holandských kostelech se o vánocích rozžíhají sugestivně světla. «A bude v onen den světlo velké!» Výrazové možnosti jsou tedy různé, ale obsah zůstává stále stejný. Vánoční epištola ho vyjadřuje slovy svatého Pavla: «Bratři, zjevila se milost našeho Spasitele, našeho Pána Ježíše Krista®. Milost — znázorněná světlem, hudbou, zpěvem nebo košíkem spouštěným shůry — se stává výrazným pojmem křesťanského náboženství, jeho hlavním mystériem, programem, bohatstvím. Všechna náboženství světa mají jeden společný základní rys: touhu po spojení s vyšším světem. Primitivní fetišista v pralese pálí voňavé koření, aby si naklonil duchy. Pravověrný musulman nechá všeho a pokloní se Alláhovi, jakmile uslyší hlas muezzina z věže. Řecký filosof typu Platonova se uzavře do skrytých zahrad Akademie, kde ho nic smyslového neruší při výstupu duše k ideálu Dobra, k Jednu, k Bohu, u něhož je pravé štěstí člověka.» Inquietum est cor humanum», psal svatý Augustin. Všelidská nespokojenost s viditelnou skutečností přímo živelně žene člověka k hledání neviditelna, smutek nad tím, že všechno se mění a pomíjí, je neustálou inspirací k hledání věčného. Nazval-li Šalda básníka poutníkem k absolutnu, pak se v určitém smyslu každý člověk rodí básníkem. Výjimkou chtějí být jen materialisté všeho druhu, kteří mají v úmyslu zavést na zemi takový blahobyt, aby duše, podobná vypasené huse, už netoužila letět do výšky. Její blahobyt se pak omezí na radost z toho, že se dnes zase selka objevila s kukuřičnými šiškami, s nožem přijde až zítra, a možná až pozítří! Byl by člověk, touto «kulturou» odchovaný, ještě schopen číst mystický deník Lucie Kristiny? «Viděla jsem Boha nad všemi věcmi, vznášel se nad bouřlivými mraky mé vlastní duše, nad tímto světem, nad světy všemi, nad chóry andělů a vyvolených. Má duše pila z jeho života, z jeho věčnosti, z jeho ne- smírnosti. .. Asi tak, jako kdyby se vězňovi v temné podzemní kobce otevřela střecha nad hlavou a zalilo ho náhle sluneční světlo, tak se mi otevřela duše a pila jsem Boha, dýchala jsem Život!» Není to výsada jen křesťanských mystiků, že dovedou zachytit perem nejúchvatnější okamžiky života, kdy se člověk bezprostředně setkává s vyšším světem. Klasickými pasážemi o výstupu duše k Bohu oplývá Platonovo Symposion, pohanský Plotinus se v mnohém vyrovná extatikům z karmelitánské klauzury. A přece je tu jeden zásadní a veliký rozdíl. Plato mluví právem za všechna známá náboženství, když úchvatně líčí výstup (anabase) duše k Bohu, duše hnané «erosem», živelnou touhou po Lásce, Dobru, Idei, Slovu (Logos). Evangelista Jan naopak mluví jen a jen o mystériu křesťanském, když je shrnuje v lapidární větě: Slovo se stalo tělem a přebývalo mezi námi. Každý nezkažený lidský tvor přirozeně miluje Boha. Svatý Basil se diví, jak by někdo o tom mohl pochybovat. Přece nás nikdo neučí milovat světlo, krásné barvy, přírodu! Nepotřebujeme tedy učitele k tomu, abychom milovali Světlo a Krásu věčnou. Potřebovali jsme však učitele autentického, řekli bychom přísežně věrohodného, který by nám zaručil jako svatý Jan evangelista, že Bůh, «dřív už miloval nás». Křesťanství je také výstup duše k Bohu, jako všechna náboženství. Kdo však může poutníku k absolutnu zaručit, že jeho anabase, jeho eros, jeho touha po ideálu a lásce skončí úspěšně? Joergen- sen napsal kdesi, že s náboženstvím je to jako s láskou, vede do nebe nebo do pekla. Peklo totiž není v podstatě nic jiného než stav duše, která nedosáhla své touhy. Radostná zvět evangelia se tedy nemůže omezit na morální hlásání anabase k Bohu, ale zpravuje nás o oné jedinečné události v dějinách světa, o sestupu Boha k lidem, zjevením «milosti našeho Spasitele, našeho Pána, Ježíše Krista». Bez vší rétoriky, ba skoro otřele, ale věčně pravdivě se ozývá v našich kostelích toto tajemství ve formě koledy: «Doba vánoční milá už se k nám zas sklání, láska Boží splnila zbožných duší přání...» Z knihy «Klíč k neznámu» (Vydala Křesť anská akademie 1969) 15 [pageend17]Desátý rok té doby, co pan místodržící Nowota z Letnic a Příušnic zemi spravoval, království věru smutně vyhlíželo. Sýpky prázdné, lid vychrtlý a upajdaný, pokladnice zemské vybrakovány, stáda prořídlá a strdí, žel, jen pro pány. V Horách Kutných se sice kutalo, ale moc se nevykutalo, ač sem pan místodržící hustě zajížděl, dekrety královské na těžbu pařezů dobrým kutačům rozdával a jim též kromě dolů i hory sliboval. Vídeň pak o zemi Českou příliš nedbala, jen jednou za rok, když z Prahy průvod přišel se 120 kravami a 300 hřivnami železa. Stodvacet volů to původně bylo, ale sám pan Nowota to v zemském zájmu změnil, jak volů pro úřady bylo třeba i do Sněmu, a železo místo stříbra jen proto, že stříbro došlo. A každý rok, když vozy se železem a stádo krav do Vídně dorazily, hned tam štafetu dolnorakouských pánů do Prahy se zdravicí vyslali. A jim pak na počest pan místodržící hned velkou trachtací uspořádal, a přitom statky a medaile rozdával, a též rady svým věrným stran víry a též skrze kázeň a povinnosti, hlavně berní. Sněm stavovský se hrubě nečasto svolával, tak jednou za pět let, a jaký to byl sněm, ještě uvidíme. Však dříve, než celou a skutečnou pravdu o události defenestrací nesprávně mnohými zvanou náležitě sepíšeme, o způsobech a o vnitřnostech správy místodržitelské se podrobněji zmínit musíme, a též o církvi a víře, aby jeden každý věděl, z dnešních i budoucích, co se pak událo a dále ještě dálo. Země naše svými místodržícími velkého prospěchu nikdy nedošla. Ale tolik si již v minulosti vymoci uměla, že v časech už dávno před panem Nowotou z Letnic a Příušnic velké slovo do správy věcí zemských si vyhradila. Toto slovo pak JiRl t irtmiha i o & 'Věnované všei Dubik z Dubova, slezský pán do rukou Sněmu stavovského vložila, a jím se pronášeti mělo, a jeho pak místodržící, ten i jiný, i panovník, dbáti měli. Ve Sněmu stavovském vždy sto deset pánů bývalo dobře sebraných, všechny kraje a oujezdy zastupujících, pod způ- sobou jednou i oběma, páni z Čech, Moravy, Slezska i Kladska, a též zástupcové měst královských, totiž purkmistři a rychtáři. To, na čem se Sněm usnesl a na čem s panem místodr- žícím se dohodl, pak dvorští ouředníci vyplňovati měli, páni komoří a správcové i nižší, a pod jejich vedením pak drábové a berní a frcovní, i jiní slouhové, i písaři a vejtrubové, bubeníci a ponocní. Pan Nowota z Letnic a Příušnic, ač ducha ne dosti bystrého byl a řeči zdrhavé, i proto vpravdě přízeň a důvěru Vídně měl dobře jistou a s ní počítati vždy mohl. A vědělť pan Nowota místodržící, že lehčí by bylo bez Sněmu než s tímto vládnouti, ale Sněmu nemoha se zbýti, aspoň o to usiloval, aby Sněm byl vhodně sebraný a věrný, ochotný. Ne z rebelantů a koumáků složený, ale spíš z mužů prostých, 16 [pageend18]D C H M A N iísíoíir|rní d)ád) rmějícím se bestiím úřední hodnosti za svou životní úroveň vždy povděčných, a tím i panu místodržícími, co je do ní povyšoval. A hned zkraje pan Nowota tak Sněm skládal, že tam hodně hofmistrů a slouhů všelikých do panského stavu povýšených, i drábů a koniášů různých, a málo pak pánů, co by mu škoditi mohli a jeho rozum v potaz brali. Těch posledních pak se zbavoval, že jich valem ubývalo, tu dýkou, tu zas jedem, někdy i misí nějakou třebas do Afriky pána nepříjemného pověřiv, lvům i jiné havěti ho přenechal. Trest taký třeba slezského pána Ďuruše stihl, jenž z výpravy se ale vrátil, jen zčásti bestiemi byv ožrán, a tak i jeden, Smrk z Jestřebí zvaný, i jiní, co pak později proti panu Nowotovi skoro polem lehli, ale nelehli úplně. Jiného pak, moravského pána z Blanska, Barabiznu zvaného, do hladomorny uvrhl na radu pana regenta z Vídně, jenž v tom směru rovnou depeši poslal. A tam dlouho ho držel, až pán z Blanska změkl. Jakž deset let páně Nowotova místodržení se plnilo, věci tak vypadaly, že ve Sněmu stavovském již z původních pánů českých jen nějakých deset dobrých zbylo, a zbytek samí slouhové, hofmistři a drábové ničemní, a s nimi též jezuité a opati, a všichni jen svá břicha pásli a zájmů zemských nedbali. Však ani tomu Sněmu zpotvořenému pan Nowota příliš nevěřil, a z něj si proto Menší sněm zřídil, jen z deseti svých nejvěrnějších, a ti nad celým Sněmem stáli a místo něj rozhodovali, a často pan Nowota sám, i bez nich a jen s pochlební- ky, slouhy a dráby ze svého domu vlastního vládl. Velkého odporu pak nikdy za něj v zemi býti nemohlo, neb drábů, žoldnéřů a fízlů všelikých plno, a též jezuitů a koniášů, co na mravnost jiných dbali a ne tak na svoji. Jen s písaři, chátrou kacířskou, obtíže občas byly, co pro vejtru- by, bubeníky a ponocné hlášení psali, jež jim dvořeními a páni komoří podle příkazu místodržitelského ukládali. A že pan Nowota sám co psaní se týkalo nevynikal a v Sněmu a ouřadě jeho mnozí ještě méně, písařům pak všelicos napadlo a nejednou se vejtrubům a bubeníkům i ponocným úplně jiná lejstra dostávala, než jaká pan Nowota chátře chtěl na vědomost dávat. Na písaře pak biskupové i hofmistři často si stěžovali, že chátra si posměšky tropí skrze ně a na daních Boha i ouřad okrádá, ba i urážky pana místodržícího vece, za což jeden přemnohý, slova «vůl» uživ, do klády byl vsazen, a jednomu i řiť na mučidlech natrhli. Proti písařům mnohokrát zakročeno býti muselo, i jejich jeden pelech u kaple Betlémské vyrajbován, kamž drába jednoho Zelinku zvaného přidělili, by tam dozor vykonával. Písaře k pořádku volati, jakož i některé mistry šťouravé a jiné hnidopichy, bylo hlavně na jednom významném členu Sněmu menšího, na panu arcibiskupovi, jehož jméno Hend- Pan Houser, slezský pán, ze žaláře vyproštěný 17 [pageend19]Urvaldo Urvaldini, bývalý vrchní komoří přes právo hrdelní řich. Ten pak velkou věrností k panu Nowotovu i k Vídni proslul, a písaře i jiné kverulanty tvrdě tiskl. A mnozí mu v tom jsou pomáhali, hrdel neriskujíce a na statcích netrativše, však jim pan Nowota štědře za služby přilepšoval. O některých aspoň slovo ztratíme, však jejich jména ještě dějem nejednou proskočí, a dobře jich znáti. Kázáními znamenitými opat strahovský se vyznamenal, Koutňas jméno jeho, ale že moc v latině se vyznal, pana Nowotu nijak netěšilo, a nepovýšil příliš, jen za kurýra kurie. Jeden, co Coldrén se nazýval, od pana Nowoty statek Nepomyje dostal po věrné službě co vrchní dráb v Horách Kutných. Ze Saska přišedší jeden, von Augšpurk, též na čas přes písaře ustanoven, a po něm Gawlitschek, z Kladska jezuita a korouhvička nestudná. I Kárník jeden, intrikán a šedá eminence, a četní synové purkmistra pražského Swobody, co miskruvny městské hrubě zanedbal, ti všichni písaře buzírovali, ač sami se v psaní ni Písmu moc nevyznali. A z nich pak jeden, Šestka zvaný, i vznešenosti došel a na panství Poříčském pánem ustanoven, i se zahradami a brambořišti přilehlými, co je jinými přícmrdy osadil a zchátrati nechal. Ti pak zemí vládli, a s nimi další, o nichž ještě bude řeč, z lidu tyli a soudy přísné ustanovili ze svých pacholků, a zámek si až k řece Vltavě odtáhnouti nechali, snad aby na vodním příkopu ušetřili. A každý pátek ještě navíc se svými kočáry, nejlepšími koňmi taženými a vozky řízenými, v záštitě drábů mnohých na hrádek Orlovec odjížděli, a tam až do pondělka přebývali. Tam v hlubokých lesích skryti v kostky hráli a písařův proklínali, a o jejich činění mnohé řeči mezi chátrou kolovaly. Tak ve vsích pod Vítkovem vyprávěli, jak společnost místodržitelská, ryby z kratochvíle na udice lovící, dráby má vybrané, mnohé plavce z Podskalí, by pod vodou plavali a pánům kapry na udice napichovali, což pro radost a pejchu. Též prý kostky falešné dal pan primas Hendřich zhotoviti, takové, jakými pan Nowota vždy vyhrával, a Šestkovi Poříčskému a jiným pak z tajných truhlic grošíky přiděloval, aby pan místodržící se vždy na pondělek v dobré náladě do Prahy vracet mohl. I byla ve Sněmu stavovském a zvláště v Menším sněmu věc taková, že všichni k panu Nowotovi lnuli a přízeň si vzájemně projevovali, a protože chátra ani jiní, co ve Sněmu nebyli a na Orlovec nesměli, nic k nápravě věci činiti nemohli, v žádnou nápravu ani nevěřili. Byli tací i kromě písařův, že proti panstvu žbrblali, mistři učení vysokého, učedníci a kantoři, lapiduši i tovařiši cechů všelikých, od bednářů až po mlynáře, ale s těmi pan arcibiskup a oudy jeho rychle pořizovali, z církve je obcovali i ze škol a cechů, ba i do žalářův je vrhali a jiné do Hor Kutných k mravnímu povznesení posílali. Smrk z Jestřebí, od lvů, částečné ožrán 18 [pageend20]Co církve se dotýče, taková v té době byla, že tu pod jednou, tu pod obojí, toho však vždy přísně podle Vídně dbala, že ne tak Boha, jako spíše pány chátře nutno v ouctě míti a takový pořádek ctíti, v němž každý má své místo, totiž páni nahoře a chátra dole. Tak bylo v zemi i v městě již desátý rok, co pan místodržící Nowota z Letnic a Příušnic věci spravoval, když k té události defenestrací netrefně tradovanou došlo, ač z okna nikdo nikoho vyhoditi neusiloval a ani nevyhodil. Abychom však o tom všem zvěděli, jak se sběhlo, mezi členy Sněmu menšího se zase vypraviti musíme a na hrádek Orlo- (I vec, kde vše začalo. Z věcí nicotných všeliké maléry pojiti mohou, i ten, co pana k) „, Nowotu z Letnic a Příušnic o ouřad a přízeň jeho blízkých jj.-^1^ připravil. U toho všechno se začalo, když jedna z děvek na Orlovci QJ služebných, co o poudělku po pánech uklízela, kostky falešné ř) páně Nowoty se smetím s cimbuří vyhodila, a když je pak ' marně hledala, jiné přichystala, ale poctivé, ne ty, co pan *•■ ■ ' Hendřich arcibiskup zhotoviti nechal. Hendřich, primas Český a arcibiskup pražský I přijeli páni zase v pátek na Orlovec s kočáry, dráby a babami svými, a hned ten večer se zase do kostek dali, a přitom pan Šestka Poříčský, dozorem nad písaři pověřený, pytlík s grošíky od pana primase již přičinlivě si přichystal, aby je s panem Nowotou prohrával, jak ustanoveno. Jinak se však s poctivými kostkami panu Nowotovi hrálo, a že mu ještě mizerně padaly, nejen že nevyhrál, ale naopak tři měšce grošíků prohrál a k ránu ještě tři pážata a dva třeboňské rybníky, jak sázky pořád zvyšoval. Marně se pan Šestka Poříčský hru v prospěch pana Nowoty obrátiti pokoušel, i kostky olizoval, však neprohrál. To pana Nowotu silně zachmuřilo a vrchního drába Kučeru si hned do svých komnat zavolal a tak mu přikázal, aby ty taškáře hlídati nechal, co proti němu, panu Nowotovi, se spikli a jemu pikle strojí. Jenerál Vašík Prchlina, bývalý poradce sněmovní přes věci vojenské, z okna vyhozený A tak se začíná rozvíjet vtipná a sžíravá historie nám známých pana Dubíka z Dubova, Šíny jenerála z Jetelice a Kukuřína, zemana Volnohy, Urvalda Urvaldiniho, vrchního komořího přes právo hrdelní, Pavlíka na Sázavě, chvilkového vrchního drába či chudého zemana Šlika ze Šikny a mnoha dalších, včetně babky Šmajprdlové, z obrody se radující. Kniha Jiřího Hochmana «Kronika místodržení v Čechách» doprovozená osmdesáti ilustracemi Haďákovými právě vyšla v exilovém nakladatelství INDEX Společnost pro československou literaturu v zahraničí 5 Kôln 41, Postfach 410511 BRD a zájemci ve Švýcarsku si ji mohou objednat u zástupce Miroslava Jirků, 8046 Zurich, Im Isengrind 12, Tel. 01 - 57 13 03 19 [pageend21]literatura v exilu Josef ŠKVORECKÝ Legenda o muži s vodkou Josef ŠKVORECKY Legenda o muži s vodkou Oryvek z románu «Mirákl» Naplněn heurigerem, přešel Arašidov od lámané angličtiny k rodnému jazyku a mě z tlumočení rozbolela hlava. Avšak heuriger mě posiloval, dokonce inspiroval k plynulosti. Crazyhand zvedl dva prsty k přísaze, jeho žena naklonila krásně vyšampónovanou hlavu k Arašidovovným ústům, z nichž začínal být cítit vinný sud. Přiklonil jsem svou hlavu ke třem ostatním, a na pozadí lkající citery, tlumočil jsem spikleneckým polohlasem. «Ty, Alane Williamoviči, neznáš moji Legendu o muži na traktoru?» zeptal se temně Arašidov. Věděl, že Crazyhand ji nemůže znát. Nevyšla mimo hranice socialistického tábora, ačkoliv Maxim Gavrilič za ni před deseti lety dostal svou poslední literární cenu, od Ministerstva zemědělství a umělých hnojiv. Zato já ji znal; pomáhal jsem tehdy překladateli přetlumočit několik nesmírně blbých písňových textů, které autor zapojil do vyprávění. Byla to sériová historie o moskevském mládenci, jenž nerad, z rozkazu Komsomolu, odjede na sibiřské celiny, kde se celkem tradičně přerodí. Přes obecnou ortodoxii knihy vznikla kolem ní jakási diskuse; přesně řečeno okolo scény, v níž se hrdinova dívka koupe bez koupacího obleku ve stepním rybníčku a je překvapena a více méně téměř znásilněna dosud ne úplně přerozeným hrdinou. Nebylo divu, usoudil později Akademik Pestilenko, že autor takových zvrhlostí nakonec počal prznit i ruský jazyk. «Neznáš,» krkl Arašidov, když Crazyhand zavrtěl hlavou. «0 nic jsi nepřišel. Je to sračka.» Shit, přeložil jsem a Maxim Gavrilič, jenž si to slovo osvojil četbou současné americké literatury, pochvalně přikývl. «Ale Legenda o muži s vodkou, Alane Williamoviči, to bude pravda o tamtý sračce.» Truth about that shit, přeložil jsem». Legenda o muži na traktoru!» opakoval Arašidov s opovržením. «Hovadina! A přelož to, Danieli Josifoviči: fucking nonsense/» Přeložil jsem, Maxim Gavrilič se znovu rozhédl, přistrčil hlavu až těsně k voňavé kreaci na hlavě Molly Crazyhandové a nasadil šepot vhodný k recitaci z Borise Gonudova. «Jsme hluboko, hluboko v sibiřské stepi,» zasípal «U jezera Merekve zakládají celinu. Pracuje tam typická sovětská brigáda: zloději a podvodníci, co sem utekli z Moskvy, prostitutky, co jim tam taky hořela koudel. Občani, kteří si potřebujou spravit kádrový posudek, chuligáni, kteří se chtějí dostat na universitu, hodně propuštěných z lágrů, co si ale odpykávaj ještě vyhnanství, a dva jelimani. Ti tam odjeli z blbosti. Je parné léto. Z bažin večer co večer přilétají hejna moskytů, latriny páchnou. K jídlu nic než bramborová polívka a k pití kozí mlíko, v neděli herynky, a co se ve stepi chytí do pastí. Televize sem nesahá, rozhlas jedině z Nepálu a ten KGB ruší. Bydlí se v dřevěných barákách po dvacíti, večer otrava, přes den dřina. Polovina traktorů rozbitá, náhradní součástky nejsou, na celý lágr jeden felčar, a ten věří, že úplavici způsobuje zlý duch, a léčí ji vykuřováním. Až posud,» pravil Arašidov, «expozé celkem jako obvykle: plno objektivních potíží, co se s nima sovětští lidé vždycky uměli rvát, a pomáhalo jim v tom marxle- ninské učení. Jenže mým hrdinům®, zdůraznil přisvojovací zájmeno se znatelnou hrdostí, «pomáhá šou- stačka a chlast.® V ústech laureáta Stalinovy ceny působila ta dvě slova skoro strašidelně. Molly Crazyhandová zruměně- la, ačkoliv její muž jich běžně používal. 20 [pageend22]«Tu náhle, zrovna když vrcholí srpnová vedra,» pravil Maxim Gavrilovič, «zjistí brigádníci strašlivou věc: na celině dochází vodka!» «Oh, really f» «Da, really,» kývl Arašidov. «I sešli se, porokovali a metali los,» pravil, «a koho nevylosovali, jako žida Jakuba Izakeviče, překupníka kradeného zboží, pasáka a tajně věřícího. A nařídili mu dojet do města pro novou zásobu vodky. Jonomže nejbližší město, holoubkové,® řekl, což já, umdlévaje pod heurigerem, nevhodně přeložil pigeons, «Leninogorod, bylo osm tisíc verst odtamtud!® «Kolik je to mil?» zaptal se Crazyhand. Arašidov mávl rukou. «Jedeš a jedeš a jedeš a jedeš a jedeš;» říkal zpěvavým hlasem, «jedeš a jedeš a jedeš dny a dny a dny a týdny a týdny a měsíce, a nedojedeš! Sibiř je veliká! Nekonečná je Sibiř!» Rozpřáhl náruč a shodil se stolu láhev, naštěstí prázdnou. Servírka to pochopila jako objednávku. «Proto Jakub Izakevič, ačkoliv byl teprve srpen, zařahl do saní. Věděl, že až se s vodkou bude vracet z Leninogorodu, šírou step dávno přikryje sníh,» pokýval hlavou a vyprávěl, jak Jakub Izakevič jel a jel a jel a jel a jel a jel a jel — už jsem myslel, že se proměnil v prasklou gramodesku, ale napil se, zakuckal, Crazyhandova žena mu zabušila do zad a to jím pohnulo z místa «Konečně někdy okolo svátku Velké řijnové revoluce,® řekl, «dorazil Jakub Izakevič do Leninogorodu, nakoupil a saně naložil lahvinkama. Sotva vyjel na zpáteční cestu, začalo sněžit. Zakrátko prodíral se Jakub Izakevič se saněmi hustou chumelenicí, až pozdě večer octl se v zapadlé vsi a požádal o nocleh. Uložili ho ve chlívě. Když chtěl ráno zaplatit za chleba a sýr, zjistil: zlá věc! Došly mu peníze! Omylem zakoupil vodku i za obnos který měl na jídlo. Co teď?» — Maxim Gavrilovič vypoulili oči na nový roh hojnosti, který při zmínce o sýrech nenápadně objednal Crazyhand, nacpal si plná ústa, a když něco z toho spolkl, líčil dál, jak mužíci nechtěli ani slyšet o soudružské výpomoci, ale vymáhali prachy. Dough, přeložil jsem, a Maxim Gravrilovič opět kývl. «A tu, nevěda kudy kam, nabídl jim Jakub Izakevič místo prachů vodku. Mužíci pohlédli jeden na druhého, neporadili se, neporokovali, jenom přikývli. A Jakub Izakevič dostal ještě návdavkem na cestu uzenou medvědí plec. A jel a jel a jel a jel a jel a jel,» Arašidov se opět začal měnit v desku; řekl jsem: «Až večer dojel do jiné vsi—» «Tak, tak, Danieli Josifoviči,® potvrdil vážně««A sotva dojel, hned místo peněz nabídl vodku. Uložili ho na místním sovětu. Ráno zase jel a jel a jel a jel a jel a jel a jel —» «Až dojel do třetí vsi —» «Ne!» zvolal Maxim Gavrilovič «Zjistil zvláštní věc.® Odmlčel se, vypláchl ústa heurigerem. Bylo ticho. Angličanka pípla: «Jakou věc?» «Vodky neubývalo!® pravil vítězně Maxim Gavrilovič. «Ale — jak?» «Nu — tak. Prostě; neubývalo. Rozdával, měnil, sám pil, ale lahvinek pořád stejně. Jako když Kristus nakrmil zástupy třema rybičkama.® «To tam, doufám, nenapíšeš,® přerušil jsem ho. «Napíšu! Co bych nenapsal. Jenom nevím —» zarazil se. «Byly tři, nebo jich bylo pět? Nebo pět bylo chlebů?® Mávl rukou. «Kouknu se do bible. Anna Grigorjevna ji má.® Tlustý citerista se jal zpívat píseň o Lenoře a doprovázel se melodickým žbluňkáním, Arašidov snížil opět hlas do imitace Godunova: «Vodky neubývalo. Čím dál ujížděl Jakub Izakevič zasněženou stepí pryč od Leninogorodu, tím více a dychtivěji mužíci měnili chléb a sýr za vodku. A tehdy Jakuba Izakeviče napadlo, že by vodku mohl prodávat. I prodal za rubl, pak přirazil kopějku, deset, půl rublu, mužíci platili jak mourovatí a peněz přibývalo —» «A vodky neubývalo!® řekla nadšeně Angličanova žena. «Da, Molly Brianovna, vodky neubývalo. A Jakuba Izakeviče zmocnil se mamon.® Arašidov příšerně zakroutil očima a spolkl syreček. «Rekl si: Je mi zapotřebí vracet se na celinu, kde člověka žerou komáři a latriny smrdí tak, že ani Duchy Moskvy nepomůžou? Není mi zapotřebí. Otočím k východu. Ex oriente 21 [pageend23]lux. Přejedu na druhý konec světa, rozprodám vodku, které stejně neubývá, zbohatnu a ve Vladivostoku opatřím si milenku!» Tak se, vyprávěl Arašidov, Jakub Izakevič s neubývající vodkou rozjel do stepi, do bílého moře, jímž sem tam pluje jenom černá kostra zmrzlého křoví a temný ostrůvek zapomenuté vsi. Prodával a prodával a prodával a prodával — «Až doprodal?» navrhl jsem, Maxim Gavrilovič zavrtěl hlavou. «Ne! Vodky neubývalo! Brzy však roznesla se zvěst širou stepí, legenda o muži s vodkou! Ze vzdálených vesnic přijížděli mužíci na lyžích, přes nekonečné kopce přibíhali na sněžnicích, bohatší zapřahali trojku, tajemníci se sjížděli v automobilech. A od úst k ústům letělo po matičce Rusi jméno Jakuba Izakeviče, jenž přivážel vodku, naši radost, naši matku, naši spásu!» Maximu Gavriloviči zvlhly oči, vášnivě načal novou lahvinku mladého vína a plačtivě řekl: «Až pověst posléze dospěla k sluchu milice.® Odmlčel se. Crazyhandova žena si přikryla ústa drobnou ručkou a počala tušit horror. «I nasedli milicionáři, nasedli na koně a vypravili se do stepi, aby muže s vodku lapili.® Po Arašidovově tváři skanuly slzy; v duchu dávných tradic své vlasti veřejně se dojal vlastním příběhem. «Avšak pověst, že chtějí lapit muže s vodkou, byla rychlejší,® pravil se zadostučiněním. «Od úst k ústům letělo varování, Jakub Izakevič jal se kličkovat stepí a mužíci, hnáni strachem, že dobrodince zabijí, v zástupech větších a větších rojili se z vesnic, aby nakoupili vodky, dokud je čas. Tak z jedné strany štván milicí, z druhé žíznivými mužíky, kličoval Jakub Izakevič stepí, kličkoval a kličkoval a kličkoval a kličkoval a kličkoval,® překládal jsem to went zig zag zig zag zig zag zig zag, až Molly Crazyhandová vykřikla: «Oh my God! Stop it! What happened?», Arašidov vjel do další rýhy a vylíčil, jak se Jakub Izakevič skrýval ve chlévech, v opuštěných pastouškách a na místních sekretariátech, a pořád prodával a prodával, otevřel jsem ústa, abych desku zastavil, Arašidov však sám pravil stručně: «A vodky neubývalo!® «Oh!» vydechla Molly. «Neubývalo!» řekl vzdorovité Maxim Gavrilovič. «Ať prodával, jak prodával, pod plachtou pořád kopec lahvinek a v nich vodka, čisťounká, průzračná jako křišťál. A tak když milicionáři nemohli Jakuba Izakeviče lapit na koních, poslal jim z Moskvy báťuška car —» «Počkej!» řekl jsem. «Počkej, Maxime Gavriloviči!® Arašidov se zatvářil přiblble, zatřásl hlavou. «Tak ne. Poslal jim z Moskvy předseda Nejvyššího sovětu terénní vozidlo. Jenomže, málo platné, ani terénním vozidlem muže s vodkou nepolapili. A víte proč?® Vyvalil oči na Crazyhanda, pak na pobledlou Molly. «Terénní vozidlo bylo moc pomalé?® navrhl pragmatický Brit. Maxim Gavrilovič vztyčil prst: «Protože Jakuba Izakeviče ukrýval lid!» Napil se. Věděl jsem, že už brzo musí přijít špatný konec, neboť ruská literatura nezná happyendů. «Lid chránil svého dobrodince. Skrýval ho, jako kdysi Vladimíra Iljiče,® vzlykl Arašidov. «A přece se našel jeden, Kuzma Judasevič z vesnice Golgotka, a ten ho zradil. Zatoužil, mizera, po řádu!® Maxim Gavrilovič zapomněl, že je v Rakousku, a plivl na podlahu. «Byl večer, Jakub Izakevič s věrným koníkem vjel právě do úžlabiny, kam ho na noc poslal lid z vesnice Golgotka. Jenomže sotva vjel do úžlabiny, vidí najednou, že proti němu stojí terénní vozidlo, a vedle Kuzma Judasevič a ukazuje na něj prstem lejtěnantu milice. Jakub Izakevič strhne koníka, chce obrátit, ale nemůže, úžlabina je úzká. A lejtěnant vydá povel, ratata, samopalem milicionáři do Jakuba Izakeviče, samopalem do holoubka! Palba rachotí, šírou stepí se rozléhá, sbíhají se mužíci z Golgotky a vidí: Jakub Izakevič v tratolišti krve. Kleknou na kolena, prosí lejtěnanta milice: 'Báťuška lejtěnant! Jakuba Izakevič jsi zabil, ale vodky nenič!' Jenže lejtěnant je mladý, i jemu se zachtělo řádu. Už vydal povel, zase ratata, ratata, a vodka ta tam! Ta tam!® zaúpěl Arašidov. «Rozstříleli milicionáři, rozstříleli lahvinky! Všechny do poslední! Do sněhu padaly, třpytily se střepy a vodka, čisťounká, průzračná, vsakovala sněhem do země!® 22 [pageend24]Rozhostilo se ticho, zvýraznené vyjícím šramlem. Maxim Gavrilovič vytáhl z kapsy mnohokrát použitý kapesník a zatroubil, až citerista pohoršene vzhlédl od partesů. Zápase s upřímným pláčem, Maxim Gavrilovič dovyprávěl: «Na jaře, když sníh roztál a step se zazelenala, vytryskl na tom místě ze země pramínek. A voda byla růžová! Div divoucí! křižovali se mužíci. A jaký teprve div, když vody okusili! Nebyla to voda, ale vodka. Růžová, jako když v ní rozpustíte papriku. Jenomže kdepak paprika! Byla to krev Jakuba Izakeviče mučedníka. Pověst o tom zázraku roznesla se šírou Rusí, z daleka přicházeli mužíci a z měst tajně i příslušníci a funkcionáři strany, vědry nabírali růžovou vodku, a vodky neubývalo a neubývalo ... a neubývalo ... a neubývalo ... a neub —» Maxim Gavrilovič příšerně škytl, chytil se stolu a ztrnul. Heuriger počal konat své dílo. «Zapomněls dodat,» řekl jsem, «že Kuzma Judasevič povrhl řád na okresním výboru Strany, a odšed, oběsil se.» Román Josefa Škvoreckého «MIRÁKL» vychází v nakladatelství 68 PUBLISHERS TORONTO, Postal Station «A», Box 695, Toronto, Ontario. Dva díly, dohromady $ 7.00 pro členy Klubu čtenářů, nebo $ 9.00 pro nečleny. Knihu možno objednat přímo u nakladatelství Publishers 68. Jozef MILUČKÝ Nie sme prachom vo vetre (Exilovým básnikom) My nie sme prachom vo vetre. Dážď sme, čo zostupuje k smädiacim ústam oráčin a vraví: Klíč, pravda šípok, bodliakov a ruží, zarosená od námahy a ťažkostí a bôlu. Na svojich pleciach otáčame glóbus (dozrievajúci ako jonatánka), na vážky boja prisýpame soli (tej žeraviny do rán protivníkov), prežúvame svoj kamenistý chlebík. Nie, prachom nie sme. Na končiaroch snení hovoria dlane, rozkvitnuté prácou. Kohúty kričia ako pred svitaním. 23 [pageend25]L. MENZL cla skandinavie (pokračování) Po první noci ve stockholmském hotelu, který spise vypadal jako mládežnická ubytovna, ale cenové jako hotel střední kategorie ve Švýcarsku, jsme se přesunuli do kempingu; letní počasí bez mráčku na obloze a doslova vedro k tomu lákalo. Je to zajímavé, ve Stockholmu, nedaleko polárního kruhu je vedro a krásné a ve střední Evropě, o 10 rovnoběžek jižněji zima a počasí na nic. Za těchto teplých jasných nocí je v této zeměpisné šířce i v noci vidět, jak u nás při úplňku. Slunce «zapadá» kolem desáté večer, ale vidět je do jedenácti, potom se začne stmívat, kolem půl jedné v noci jsou vidět už jen červánky, ale to jsou současně červánky už vycházejícího slunce a ve dvě hodiny v noci už je opět světlo, takže úplná tma začátkem července při jasné obloze vůbec není. 1STOCKHOLM má 1,2 mil. obyvatel a je to město založené v roce 1252 na 13 ostrovech, spojených tunely a mosty. Celá oblast Stockholmu čítá na 24 000 (!) ostrovů a ostrůvků. Hned naproti nádraží přes vodu je známý symbol Stockholmu STADSHUSET (radnice) z roku 1923. Z její vysoké věže je překrásný pohled na město a spleť dvoupatrových křižovatek, kterými Stockholm doslova hýří. Dálnice prochází centrem města a kde není dálnice, tak je široká výpadová třída. Doprava je skutečně vyřešena na jedničku. Stockholm má v tom i svou tradici, neboť nejmodernější silniční křižovatka Skandinávie SLUSSEN (s nadjezdy a podjezdy) v centru města vyrostla již v létech 1931—35. Na nedalekém ostrůvku Riddarholmen je RIDDARHOLMS KYRKAN, což je klášterní kostel ze 13. století, kde jsou od 17. století pochováváni švédští králové a význačné osobnosti Švédska do hrobek. R1KSDAGSHUSET (parlament) z r. 1905 na ostrově Helgeandsholmen již 2 roky neslouží svému účelu, protože už nestačil velikostí na zasedání parlamentu a proto je v centru města u Ser- gels-Torg provizorní budova parlamentu, než vedle bude v roce 1975 stát úplně nová velká budova. Ale již tato «provizorní» parlamentní budova je velkolepě řešená. Obrovská zasedací síň má nejmodernější televisní a počítačové vybavení. Televisní přenos ze zasedání je možno přímo sledovat ve všech konferenčních místnostech budovy. V každé poledne (v červenci) se shromáždí na nádvoří před budovou vojáci a kapela k výměně královské stráže. Vše pak pochoduje za víření bubnů na Staré město ke královskému paláci — KUNGLIGA SLOTTET, kde přesně ve 13.00 hod. je perfektní výměna stráží u starých děl. Je to úplná slavnost za zvuků pochodové kapely na nádvoří rozlehlého obdélníkového paláce z let 1690 až 1754. Jedny z nejlepších místností zámku (celkem jich je 550) jsou obytné místnosti z dob vlády krále Oskara II ve 2. patře. Plno sálů zdobí koberce, obrazy a porcelán z barokní a rokokové doby. Hned vedle královského zámku je známý kostel STORKYRKAN ze 13. století, kde již od 15. stol. byli korunováni všichni švédští králové. V blízkosti zábavného parku Tivoli (opět Tivoli jako v Kodani), kde je možno z otáčejícího se výtahu na světelné vysoké věži vidět město z ptačí perspektivy, leží WASAVARVET — plovoucí museum s vytaženou starou válečnou lodí WASA z roku 1628. Vzácná válečná loď se 437 muži na palubě se potopila hned při první plavbě dne 10.8.1628 v přístavu ve Stockholmu. 24 [pageend26]Plných 333 let čekala 32 m hluboko pod hladinou, než v r. 1961 dala vláda prostředky na vytažení této slavné válečné lodi. Konservování staré lodi bude trvat ještě několik let a bude stát ještě dalších několik milionů švédských korun, a tak je kolem lodi postavena ochranná plovoucí budova, ve které se udržuje stálá teplota a vlhkost vzduchu při neustálém postřikování konser- vační tekutinou. Návštěvu Stockholmu zakončujeme po 3 dnech na tamní televisní věži KAKNÄSTORNET z r. 1967, která je současně se svými 155 m nejvyšší stavbou severní Evropy. Zvláštnost má již ve svém profilu, neboť dosud všechny námi navštívené televisní věže byly kruhové, ale tato je čtvercová 10 x 10 m v průřezu, s osmihrannou vyhlídkovou terasou v 31. patře (což je 130 m vysoko) a kam výtah jede rychlostí 18 km/hod. (tedy 5 m/sec.). Při další cestě směrem na Norsko zanecháváme nejdříve po pravé straně velké roztříštěné jezero MÄ- LAREN s tisíci zákruty, potom po levé straně jezero HJÄLMAREN, abychom po projetí Karlstadu na největším švédském jezeře VÄNERN se dostali do ARJÄNGu, již v samé blízkosti norských hranic. Přespání v soukromí (a 15.— SKr) stojí podstatně méně než v hotelu a tak bereme tuto nabídku v informační kanceláři, která za 2.— SKr zprostředkovává noclehy. Cesta k norským hranicím je liduprázdná až pustá a krajina divoká. Až teprve náhlé omezení rychlosti na 20 km/hod. dává znát, že projíždíme bez zastavení hranicí. N O R S K O - KONGERIKET NORGE (Království norské) je větší než NSR, ale obyvatel má jen o něco více než Berlín — 3,8 mil. Asi vzhledem ke poloze a hornatému povrchu země nemají Norové vůbec dálnice a silnice jsou v porovnání se Švédskem špatné. Dopravní předpisy ještě horší. Max. dovolená rychlost jen 80 km/hod. a příšerně vysoké pokuty. Proto jsme se rozhodli navštívit jen Oslo a dál nejezdit. Už by to ostatně z časových důvodů ani nešlo. Z hranic je již jen 100 km do Osla, ale samá zatáčka a když ne zatáčka, tak nerovný a nepřehledný úsek silnice. Zastavujeme krátce u řetězového mostu přes dravou řeku, kde dřevaři plaví velké množství klád. Tři rybáři na břehu (čeští turisté, kteří náhodou dostali devisový příslib) loví, nebo lépe řečeno se snaží ulovit oběd. S přibývajícími kilometry směrem na Oslo přibývá i aut na silnici. Silnice se točí kolem pobřeží a silueta Osla v zátoce se neustále přibližuje, až najednou mizí ve spleti uliček a semaforů. Dosáhli jsme nejsevernějšího cíle naší cesty. OSLO založené v r. 1050 má 500 000 obyvatel a je od roku 1319 hl. městem Norska. Je to velice slunečné město — má více slunečných hodin v roce než třeba Vídeň, nebo Bern, Paříž či Berlín. Hned v centru města na samém pobřeží stojí mohutná stavba radnice — RADHUSET z let 1931—50. Severní věž je 66 m vysoká, má 38 zvonů a s průměrem ciferníku hodin 8,5 m má být největší v Evropě. Vnitřek zdobí překrásné malby na stěnách, ve vstupní hale monumentální obraz 26 x 13 m od Henrika Sarensena. Severně od radnice leží park SLOTTSPARKEN s královským zámkem z let 1823-48, kde také každé poledne je výměna královské stráže bez velké slávy. Na západ od města, na cestě do kempingu, leží velký Frogner park s VIGELANDSANLEG- GET od Gustava Vigelanda (1869-1943). Třicetileté životní dílo sochařovo představuje velký monolit se 121 lidmi, kolem dále celé skupiny celkem jednoduchých soch, stejně jako několikerá tepaná vrata — opět s lidskými postavami. Velký výlet po západním fjordu začíná na nábřeží u radnice (á 20.— NKr.). Po projetí kolem 25 [pageend27]musea Vikingů a Kontiki se loď stáčí kolem ostrova Grimsaya do laguny množství ostrůvků a poloostrovů tohoto fjordu. Po 2V2 hodinách jízdy krásnou tichou přírodou končí tato romantická jízda obeplutím opevnění Akershusfestning og slott z r. 1300 opět u radnice. Na poloostrově BYGD0Y leží jedno významné námořní museum vedle druhého. KONTIKI museum má vystaven světoznámý vor od Thora Heyerdahla, který se v r. 1947 vypravil se svými pěti druhy z peruánského přístavu Callao na polynéské ostrovy Raroia, aby plachtěním dokázal, že dávní předkové se mohli podobně přeplavit na voru přes daleké moře a zanést starou jihoamerickou kulturu na tyto ostrovy. Hned vedle je museum s lodí F RAM. Tato loď podnikla s Fridtjofem Nansenem v letech 1893-96 cestu na Severní pól, dále s Ottem Sverdrupem obepula poprvé Severní Ameriku v letech 1898 až 1902 a konečně s Roaldem Amundsenem v letech 1910-12 se dostala na Jižní pól. VIKING museum skrývá velice vzácné lodě starých světoznámých mořeplavců z let 800 a to 23 m dlouhý Gokstad a Tune vytažený z Oslo Fjordu. V lodi Oseberg, která byla použita k pohřbení krále Asa, se našla jedinečná sbírka šperků a spotřebních předmětů té doby. K večeru opouštíme Oslo po západním břehu fjordu směrem na město HORTEN. Silnice je přeplněná a doprava velice pomalá. Z pěkné krajiny kolem už mnoho kvůli provozu nevnímáme, nebot nás začíná tlačit čas. Silnice se stále točí a Norové na tachometru tu svou padesátku! Konečně se objevuje H o r t e n , kde vyčkáme prevozu přes fjord na druhou stranu do MOSSu. (dokončení v příštím čísle) kulturní zpravodajství NESTÁRNOUCÍ PODIVUHODNÝ MANDARIN Balet Luboše Ogouna na hudbu Bély Bartáka měl svou pražskou premiéru v r. 1963. Ti, kteří vynikající Ogounovu choreografii a výkon Petra Koželuha viděli s devítiletým odstupem — v listopadu t. r. v. v bernském divadélku «Am Käfigturm» — si však nemohli stěžovat ani v nejmenším na reflexivní či uměleckou zastaralost inscenace. (Ve srovnání třeba se stařičkou Pantomimou na Zabradlí, kterou v červnu t. r. zahajovala Fialkova skupina svůj švýcarský festival a která byla proti dalším inscenacím tohoto festivalu opravdu už jenom pietni a trochu sentimentální vzpomínkou.) Příběh je přenosný do kteréhokoliv velkoměsta našich dnů, ale zdá se mi ,že jeho kořeny jdou daleko za kostýmy — jsou nadčasové a tedy hluboce aktuální. Bartókova hudba násobí tento dojem tisíciletá aktuálnosti a oslovuje diváka stejně bezprostředně jako technicky perfektní tanec na jevišti. A v této souvislosti zdůrazněme opravdu nestárnoucího Mandarína Petra Koželuha a také Děvče Marty Synáčkové. (Na jevišti uvidíme tančit i choreografa Pavla Šmoka a také Luboše Ogouna — narozen 1924 — který se nevyhýbá ani saltům. Lubož Ogoun, bývalý šéf Studia Balet Praha a v r. 1969 umělecký ředitel v Laterně Magice, tím jenom dokazuje svoji svěžest. Je otázkou, co tím dokazuje ředitelství basilejského divadla, které se takto stará o plné vytížení svých smluvních partnerů). Podivuhodný Mandarín tvořil druhou část baletního večera, jehož prvá část se skládala ze Šmokovy choreografie na Edgara Varése «Poěme electroni- que», z baletu mladého Američana Geola Weirse na Charles Iverse «Unanswered Questions» a zejména ze Šmokovy choreografie Debussyho «Faunova odpoledne». Zatím co prvé dvě části byly nezajímavé, poskytli Šmok a Debussy divákům požitek — snad i srovnatelný s Mandarínem, jenom jiný, jemnější. Pod Šmokovým vedením výborně zatančili Francouzka Chantal Fauchard a mladý Polák Made j Miedzinsky. Chtěl bych si dovolit ještě jednu poznámku rázu kulturně-společenského a neváhám ji učinit. Doufám, že zde, v tomto časopise, nebude pouze jednou z mnoha informací a bude mít potřebný ráz podnětu. Práce Pavla Šmoka, Luboše Ogouna a celého českého baletu basilejského divadla vychází z proudu, který se od pačátku šedesátých let (spolu s filmem, pantomimou i dramatickou literaturou) v neustálých konfliktech s oficiálním konservatismem stará o to, aby se české moderní umění stalo pojmem. Jejich práce je ale současně podnětem i pro evropský balet (nemluvě o baletu švýcarském). Zprávy, podle nichž se basilejské divadlo v nejbližších měsících rozloučí z finančních důvodů s nejlepším baletem, který Švýcarsko má, jsou jistě málo potěšující. Arénová scéna bernského divadla Am Käfigturm mi přes své rušivé účinky umožnila vidět jednu okolnost, která jinak diváku z velké dálky uniká — 26 [pageend28]tu nesmírnou námahu, ty — doslova — potoky potu a dřinu, stojící za každým krůčkem na jevišti. Jistě je každému jasné, že ti lidé si své peníze zaslouží. Jde o to zlomit podivuhodný návyk zdejšího di- váctva, podle něhož divadlo — pokud vůbec existuje — pak tedy končí činohrou a operou. Balet neplní kasy. A to už je dneska tak trochu i naše záležitost a tak trochu i naše vina. /. Vejvoda KNIHA PRESENCE Jako první svazek třídílného souboru vyšel nedávno v Austrálii sborník poetických a filosofických textů Ivana Svitáka pod názvem KNIHA PRESENCE. K vydání ji připravil M. Šmíd, editor nezávislého časopisu pro kulturu a civilisaci KRUH (vychází v Richmondu, Victoria). Celý soubor má být vlastně kompletním vydáním Svitákovy <rnevědecké antropologie», jejíž části se objevovaly na veřejnosti už v Československu, nejprve potají před ledenm 1968, potom porůznu v časopisu STUDENT a jinde, po okupaci pak tvořily a tvoří významnou část československého Samizdatu; a setkáváme se s nimi i v exilu v časopisech v Americe i v Evropě. KNIHA PRESENCE je rozdělena do tří částí s názvy: Dveře na půdu — entropické informace 1948-1956, Elixír života — Nápady 1954-1955, Experiment bytí — samomluvy 1955-1956. Knihu uzavírá jako epilog část nazvaná Filosofie pro ľsku, úvahy ve formě šesti dopisů z roku 1958. Podaří-li se tímto způsobem souborně vydat Svitákovy básnické i filosofické texty, bude to zajisté významný ediční čin: neboť málokterý z intelektuálních spoluhráčů «pražského jara» provokuje tehdy i doposud tolik k přemýšlení a polemice, jako právě Sviták. -z- NEDUHY RUSKÉ SPOLEČNOSTI byly kdysi podnětem Ostrovskému k napsání dramatu Les. Hru ruského realistického klasika uvádí v současné době pražské Divadlo na Zábradlí. Vzhledem k tomu, že se v ruské společnosti od dob Ostrovského neduhy jen prohloubily a zhoršily, lze považovat výběr hry za vhodný a aktuální. Jan Neruda kdysi o Lesu napsal: «Ostrovskij kreslí nehudy ruské společnosti chladně, ne- úsprosně. Svléká lid do naha, nedává pravdě ani fíkového listu na tělo, ani obvyklého nám věnce do vlasů. Zcela nahá stojí pravda před divákem ...» -z- Maďarská nová vlna? Filmy Istvana Szabó v západoněmecké televisi. Den po volbách, mezi prvními analysami volebních výsledků, proběhl v druhém německém televisním programu film, který si zaslouží naši pozornost. Pod titulem <cLiebesfilm» (v originále «Szerelfilm») byl podepsán režisér Istvan Szabó. Jeho jméno se objevilo ve stejném programu znovu o několik dnů později pod střednometrážním filmem «Příběh starého domu*. Obě dvě díla měla společného nejenom tvůrce, ale především něhu, poesii, takt, výrazný moderní rukopis a nedostatek jakékoliv křečovité politické tendenčnosti, která charakterisuje na příklad současnou barrandovskou tvorbu. «Liebesfilm» byl metaforickým příběhem lásky dvou mladých lidí a současně podobenstvím poválečné maďarské historie. Zřejmě nikoliv náhodně odchází dívka z Maďarska v r. 1956, píší si, po deseti letech se znovu setkají ve Francii, aby se rozešli natrvalo. Aniž bych považoval podivuhodnou občanskou odvahu, s níž Szabó své téma zpracovává, za uměleckou přednost filmu, nemohu nezdůraznit, že toto dílo bylo apelem proti těm, kdo stavějí na hranicích ostnaté dráty. Tedy nikoliv proti těm, kdo donuceni nelidskostí historie opouštějí svou rodnou zemi. A to je u tvůrce tam, na druhé straně, zajisté statečné. Szabův středomeťrážní «Příběh starého domu», který nám tak nejspíše připomene práci Jana Němce (zejména jeho Mučedníky lásky), ukazuje tragiku maďarského poválečného vývoje ještě otevřeněji. Film však zůstává tím, čím by měl být, aby působil — filmovou básní. Domnívám se, že otázka v záhlaví této stručné recense byla položena právem — i když ji posud ponecháme otevřenou. Poslední maďarská produkce od r. 1970 (vedle Szabó je to třeba Marta Mesza- rosz a její milostný příběh «Szep lanyok, ne sirja- tok», v západoněmecké televisi jako «Schône Mäd- chen, weinet nicht», v hlavní roli s Jaroslavou Šarlatovou) znovu dostává dimense filmů, které kdysi předznamenaly vznik polské a později české a slovenské nové vlny. Szabó je jistě umělecky dál, než jeho předchůdci z roku 1956, má však s nimi společnou nepopiratelnou odvahu — a to je hodnota zajisté vzácná. Nejen v Maďarsku. Jaroslav Vejvoda Štěstí člověka ani zdaleka není jenom jeho bytí a jeho živobytí. Část naší bytosti vždycky musí tíhnout k něčemu absolutnímu, co se vymyká. Co však jenom zdánlivě s naší konkrétní situací a potřebou nemá nic společného. Musíme mít svůj sen o člověku, o společnosti, o světě! Bez nadsazené vidiny bychom neprodleně zdegenerovali na úroveň primitivů a cyniků. Cynismus není odvaha, ale zbabělost, kouřová clona nad kapitulací, předstírání svěžesti ve filiálním skladu mrtvol. JAN PROCHÁZKA 27 [pageend29]sloupek zpravodaje Nazdar! Společně s většinou mého bohatě rozhaluzeného příbuzenstva o- citl jsem se ve Švýcarech. Byl to nápad prastrýce Božetěcha. Volil tuto zemi po bedlivém studiu atlasu, když nabyl přesvědčení, že mezi olysalými vrcholky hor se ztratí jeho lebka. Vcestovali jsme vozidlem zn. Volga de luxe, které jsme později výhodně prodali jistému malorolníku k orbě. Synovec nato zakoupil Mini. Ipozval mě ku vyjíždce. Za chvíli jsme projížděli mnoha tunely, z nichž však každý měl svůj konec. Někdy dříve, jindy později. Posléze jsme vjeli do jednoho, který byl nekonečný. Okolo půlnoci jsem lehce znervózněl. «Synov- če», pravil jsem, neboí jsem řidiče dosud poznal, « jedeme dozajista v nějakém kuriosním tunelu.» uNikoliv, ujče», odtušil synovec, «jedeme pod autobusem.» Mnohým z nás nebyla cizina cizí. Já ku příkladu dosud s rozrušením vzpomínám na jeden levný zájezd Čedoku na Ukrajinu. Byl pouze pro plavce. Ropovodem. Leč oproti bratranci Simeonovi jsem coby světák ubohý břídil. Již před léty se stal předsedou. Já jsem to dotáhl nejdál na pokladníka ROH. Zakrátko však jsem se funkce vzdal, když jsem se byl dozvěděl, že vybrané příspěvky musím odevzdat. Simeon byl nicméně kdysi vyslán do Francie. Tam zašel hned prvého večera do vinárny. Přisedla si k němu dívka, s níž popíjel šampaňské. Zábava však vázla, snad i proto, že bratranec neznal ani jediného francouzského slova. Vzal tudíž kus papíru a kreslil. Po první láhvi nakreslil další, a dívka kývla. Když vypili pátou, nakreslil Simeon srdce. Nato dívka uchopila tužku a namalovala postel. Tu Simeon zvolal: <r Kčertu! Jak poznala, že jsem truhlář?» Ve vesnici, v níž jsme se usadili, rázem jsme vzbudili sympatie obyvatel. Já sám jsem vážen. Přikládám to skutečnosti, že už řadu let nosím pouze obleky od výtvarníka. Od Neprakty. Mazané úřady z nás ale mají strach. Proto nám zaslali list, jímž nám zakazují dělati do politiky. Ani na sport nezapomínáme. Ti mladší z nás pořádají soutěž o to, kdo vyhodí více pojišťovacích agentů. Zatím vede Simeo- nův syn Eugen, který přejel po- jištováka Brenziho traktorem. Bylo mi ho líto, zakoupil jsem tedy květiny a zašel za ubožákem do nemocnice. «Kde prosím leží pan Brenzi?» otázal jsem se sestry. Řekla: «Ten leží na pokoji 30, 31 a 32. » Inu, rozdováděné mládí ... Vůbec si s hostiteli užijeme značně legrace. Je chybou, že oni 0 tom nemají ani potuchy. Jsou 1 chvilky, kdy, nejsouce se vším spokojeni, reptáme. A tu se zpravidla ozve teta Klotylda, která vyniká moudrostí dokonce i v našem kruhu. Minule ukončila repot slovy: *Kdyby mně přišli lidi do baráku, že nemají střechu nad hlavou, a já jim dala podnájem, a oni mi za to vynadali, no pěkně děkuju.» Dlužno podotknouti, že uvedená teta nehovoří příliš spisovně. Má ale většinou pravdu. Na shledanou příště se těším s tlumeným pozdravem: Nazdar! «SMUTNÝ MUŽ» * (ano, není to omyl, «smutný muž» Jaroslav VÁLEK je tady s námi v exilu. Bylo prý pro něho doma už příliš «veselo». Od nynějška se bude pravidelně ve ZPRAVODAJI starat o to, aby nám zas tady nebylo tak docela neveselo; při vší vážnosti.) 28 [pageend30]POSTILLA BOHEMICA Tak zní název odborného bohemistického časopisu, který vydává v německé řeči Husova společnost v Kostnici. Časopis je čtvrtletníkem a v universitních knihovnách je v tuto chvíli již druhé číslo, sedmdesát pět stran věnovaných české textové linguistice — to jest především německým překladům prací V. Skalicky, V. Mathesia, ]. Firbase a dalších. (Úvod napsali společně němečtí bo- hemisté G. Hófflin, P. Koebbel, J. Schrenk a L. Sieben- eichler.) Je zřejmé, že jednotlivé sešity budou věnovány vždy jedné specifické oblasti. První sešit nesl podtitul tPrager Geschichtsphilosophie» a mimo zasvěcené předmluvy Franka Boldta obsahoval především dosud nepublikované práce Jana Patočky. Třetí sešit má být podle předzvěstí v tiráži věnován «Otázkám české literatury XX. století* a má přinést dvojjazyčné ukázky — to jest vedle německého překladu i český originál. Nelze ani plně docenit význam tohoto edičního počinu, neboť jde pravděpodobně o první bohemistické periodikum vydávané mimo československé území. Čin o to záslužnější, že editorům časopisu nejde pouze o informaci či o jakékoliv shrnutí. Práce Jana Patočky, uvedené v čísle 1. (zejména jeho přednášku o filosofii českých dějin, proslovenou v Praze, dne 23. 4. 1969) si pravděpodobně nepřečteme nikde jinde. Stejně tak publikace Thesí k prvému slavistickému kongresu v Praze r. 1929 v čísle 2. dokazuje, že časopis se snaží vybírat podnětné a ojedinělé materiály. Časopis programově navazuje na české humánní tradice i svým titulem (a jeho grafickým provedením) a je redigován způsobem, který upoutá i pozornost neodborníka. (Závažné Patočkovy příspěvky v prvním čísle, mimo uvedené přednášky ještě «Dilemma národního programu — Jungmann a Bolzano» a «K myšlence Národního divadla» — jsou doprovázeny přetiskem Palackého dopisu frankfurtskému parlamentu). V tiráži čteme, že časopis je možno objednat na adrese: Ver lag K-Presse, 28 Bremen, Vagtstr. 1. Všem, kdož se zajímají o české dějiny, jazyk, literaturu a kulturu vůbec, můžeme «Postillu» skutečně doporučit. J. V. Zaplaípámbu že jdeš domů, Josefe ... Z domova «VĚDEČTÍ» ÚDERNÍCI Jeden z nových údů režimu, tzv. Socialistická společnost pro vědu, kulturu a politiku, nebyla sice ještě řádně ustavena (vede jí přípravný výbor), ale vykazuje již velkou činnost k podpoře režimu. Na schůzi ústředního výboru 15. 11. v Praze hlásila přítomným zástupcům ÚV KSČ a ÚV NF, že za necelé dva roky uskutečnila 175.322 přednášek a pro přípravu svých lektorů uspořádala 65 ústředních seminářů «o boji proti soudobému antikomunismu, revizio- nismu a pravicovému oportunismu v hospodářské praxi, problematice světonázorové výuky mládeže, socialistickému soutěžení a prohlubování ekonomické integrace členských zemí RVHP». Kolaborující lektoři nemají snadný chlebíček. MUČENI FILMEM U příležitosti pravidelného «Měsíce čs.-so- větského přátelství» jedno pražské kino hraje po 50 dnů každý den jiný sovětský film. Přehlídka dalších více než sto sovětských filmů probíhá současně ve 13 vybraných kinech hlavního města. SENÁTOŘI Koncem listopadu a začátkem prosince podniká nejméně patnáct amerických zákonodárců studijní cesty do východní Evropy a Sovětského svazu. Do Československa zavítá skupina dvanácti senátorů, která se jinak také zastaví v Bulharsku, Rumunsku a Jugoslávii. Skupinu vede senátor Stuart Symington ze státu Missouri. PACHMAN DEFINITÍVNE VENKU Po velmi rozporných zprávách z minulých měsíců je teprve nyní konečně jasné, že se Luděk Fachman i s rodinou z republiky vystěhoval. Zatím je v NSR a podle zpráv západního tisku se hodlá usadit v Holandsku. Odvezl si z domova otřesené zdraví a několik pohmožděnin. (Hlavní část rozhovoru, který poskytl L. Pachman západo- německému Spiegelu, přineseme v příštím čísle). TURNO V-LIBEREC Silnice z Turnova do Liberce se upravuje, rozšiřuje a její délka zkracuje asi o 3km. Stavbu provádí polská firma, která slíbila dokončit práce o rok dříve než naplánováno. Naproti tomu se v r. 1973 začne v Polsku se stavbou prvních 15 km dálnice a tu si nebudou polští odborníci stavět sami, nýbrž si na to pozvali italské silničáře. 29 [pageend31]OPĚT BATERIE Jako vždy na podzim a v zimě, tak i letos nejsou k dostání baterie. Prodávají se sice vkusné talířové nástěnné hodiny, k jejichž chodu se užívá monočlánku, ale co je to platné, když právě monočlánku je absolutní nedostatek. A tak hodiny plní funkci okrasného talíře, ale nejdou. Nedostatek baterií, jak je známo po celé desítiletí, se pravidelně opakuje. A co si mají počít všichni ti, kteří chtějí slyšet hlas svých přijímačů, měřit čas podle bateriových hodin anebo si posvítit kapesní svítilnou? Pohádkám o objektivních potížích nebo na druhé straně o plnění plánu na x% už nikdo nevěří. ELEKTRIFIKACE PRAHA-BEROUN Od 1. ledna 1973 bude na této trati zahájen zkušební provoz. V příštích létech dojde k přestavbě nádraží ve Zdicích a podle plánů má být do roku 1980 dokončena elektrifikace celé železniční tratě z Prahy do Plzně. ŠPATNÉ BOTY Bývali jsme kdysi obuvnickou velmocí. Situace se změnila jak po stránce kvantitativní tak i kvalitativní. Devět a půl procenta párů bot musilo být vyřazeno z prodeje pro kvalitativní závady. Nejčastějšími závadami byly nedolepené podešve ve špičkách, špatně přilepené vrchové materiály v opatku, křivé šití, znečištění laku, deformace a pod. UHLÍ JE A BUDE DOST píší Květy, problémy jsou však stále s briketami a s koksem. Na náš trh bychom potřebovali dostat dvakrát až třikrát tolik briket než můžeme a o třicet procent více koksu. V některých okresech se bude prodávat černé uhlí z Polska, kterým se dá koks do určité míry nahradit. CO POSKYTNE VÁNOČNÍ TRH? Podle domácího tisku bude zásobování potravinářským zbožím zcela plynulé a celkem lepší než loni. Jen masa bude asi o 5% více. Bude prodáváno v tomto složení: 50% vepřového, 45% hovězího a 5% tele- cího a skopového. Pro neúrodu ovoce bylo nutno dovézt zejména jablka /20 tis. tun/ citrony, pomeranče, méně pak mandarinek a banánů. Dále dojde asi 100 tun hlávkového salátu, 300 tun rajčat, 300 tun okurek. Jsou to velká čísla, která ovšem dopadnou jinak, když je propočteme na jednoho obyvatele. Tak připadne jeden a půl kg jablek na osobu, na 140 osob jeden kg salátu, na 47 obyvatel 1 kg rajčat a okurek. A ovšem nikoliv na jeden den, ale prakticky na měsíc prosinec a leden. stránka pro čs. spolky BESEDA S PREDNÁŠKOU Československá Beseda «Svatopluk Čech» v Curychu zve srdečně na členskou schůzi, která se bude konat ve středu, dne 17. ledna 1973 ve 20,00 hod. v zasedací síni hotelu Limmathaus, Limmatstrasse 118, Zurich. Na programu bude přednáška Dr. Miroslava Tučka na téma: «Právní postavení cizinců s asylem ve Švýcarsku, nabývání státního občanství, právo usazení /t. zv. Niederlassung/.» Vzhledem k tomu, že poslední bod přednášky je pro většinu krajanů velmi aktuální a budou zodpovídány dotazy, doufáme, že se se zájmem dostavíte. Zahájení bude přesně ve 20,00 hod. Přímo u hotelu je vlastní parkoviště. Upozorněte a přivedte známé! Výbor Besedy přeje svým členům a i všem ostatním krajanům příjemné prožití Vánočních svátků a hodně spokojenosti a úspěchů v nadcházejícím roce 1973. USTAVENÍ ŠVÝCARSKÉHO SOKOLSKÉHO OKRSKU. 4. listopadu 1972 se šesli v Ennetbadenu zástupci 7 sokolských švýcarských jednot, aby ustanovili švýcarský sokolský okrsek a zvolili jeho výbor. Zasedání zahájil br. F. Kroutil, který podal závěrečnou zprávu o bohaté činnosti sletového výboru o poděkoval všem, kteří se zasloužili o zdar III. sletu zahraničního sokolstva v červenci 1972 ve Vídni. Po projednání návrhu volební komise zástupci sokolských jednot zvolili 12ti členný výbor, 2 revisory a okrskové vedoucí táboření, her, lyžaření, dorostenců, dorostenek a žactva. Starostou byl zvolen br. F. Kroutil (Solothurn), jeho náměstky br. M. Hajdekr (Winterthur) a br. R. Veselý (Ziirich), jednatelem br. S. Hladík (Bern), náčelníkem br. Z. Bidlo (Basel) a náčelnicí s. J. Nová (Luzern). Po zvolení výboru byla prodiskoutována činnost v budoucnu a způsob koordinace činnosti švýcarských sokolských jednot a spolupráce s ostatními jednotami župy západoevropské a župy vídeňské. Důraz byl položen především na sokolskou práci s mládeží, jejímž vyvrcholením by měl být letní třítýdenní tábor od 15. července 1973. Bohužel zástupci západoevropské župy z Paříže, br. Fiedler, bratři Polanští a s. Polanská se pro poruchu na autě dostavili až po skončení schůze, což však nevadilo, aby až do půlnoci se v přátelském ovzduší nebesedovalo o rozvoji sokolské činnosti v budoucnu. —hs— 30 [pageend32]s o k o l s k y pr e b o r Sokolský okrsek Švýcarsko — odbor lyžování (pořadatelka TJ SOKOL Winterthur) pořádá dne 24. 2. 1973 — sobota v Liechtensteinu na Malbunu přebor švýcarských sokolských jednot v obřím slalomu. TRAT Č. 1. — pro výkonné lyžaře — start cca v 1850 m — cíl v 1600 m. Tuto jedou členové sok. jednot a veřejnost ve věku od 18 let. TRAŤ Č. 2. — méně náročná — start cca v 1750 m — cíl v 1600 m. Tuto trať jede: žactvo od 8—14 roků členstvo sok. jednot a veřejnost méně pohybové nadaná. Závod se jede dvoukolově. Štartovné: mládež do 18 let 4.— Fr.; dospélí a členstvo 6.— Fr. Záloha na zapůjčení čísla 10.— Fr. Tato bude při vrácení startovacího čísla vrácena. Každý z účastníků jede závod na vlastní nebezpečí. POŘAD: pátek 23. 2. 1973 20.00 hod. rozlosování a přidělení star, čísel. Sobota 24. 2. 73 9.00 hod. - nástup závodníků dle jednot a států - slib rozhodčích a závodníků; 11.00 hod. - společný start na obou tratích; 17.00 hod. - vyhlášení výsledků; 19.00 hod. - společná zábava. Závazné přihlášky (příslušníci sok. jednot přes mateřské jednoty) zasílejte buď na Turnverein SOKOL 8405 Winterthur anebo přímo na vedoucího lyž. odboru švýc. okrsku br. Miloše Výrostka, In der Härti 15, 8408 Winterthur. Případné požadavky na ubytování zašlete na adresu: Der Kurverein Malbun — Fiirstentum Liechtenstein. ČESKÉ BOHOSLUŽBY O VÁNOCÍCH ZORICH 24.12. Štedrý den - 4. neděle adventní Česká mše svatá v 10.30 hod. 25.12. 0.00 hod slavná půlnoční mše Koledy zpívá dětský sbor, nejznámější koledy zpíváme všichni. 19.00 třetí mše svatá o Božím narození. 31.12. Svátek sv. rodiny - poslední neděle v roce. Děkovné bohoslužby o 19.00 hod. 1. 1. Nový rok - 19.00 hod mše svatá. Veškeré bohoslužby v Curychu bývají v kostele Božs. Srdce v kryptě, Gertrudstrasse 59. (Blízko Goldbrunnen- platz). WINTERTHUR 23.12. 4. neděle adventní - pravidelné bohoslužby v 19,30^ hod. 24.12. Půloční vánoční mše začíná již ve 22.00 hod. Dětský sbor zpívá koledy. 1. 1. Nový rok - 11.00 hod. mše svatá. Bohoslužby ve Winterthuru bývají v St. Ulrichkirche, Seuzacherstrasse 1. Rosenberg. Tamtéž ve společenské místnosti fary bude besídka pro děti 13. ledna 1973. RUTI 25.12. v 11.15 vánoční mše 31.12. v 9.30 děkovné bohoslužby — konec roku. Bohoslužby jsou v kapli kostela Ruti-Tann. SCHAFFHAUSEN 25.12. Hod Boží vánoční - mše svatá v 9.00 hod. Sejdeme se v kapli sv. Antonína u Kostela St. Maria, Promenadenstrasse 23. Za českou katolickou misii: P. Josef Šimčík TOTO ČÍSLO VYŠLO 21. 12. 1972 31 [pageend33]ŠIBŘINKY Tělocvičná jednota SOKOL WINTERTHUR pořádá v sobotu dne 3. února 1973 ve 20 hod. v CASINO - Winterthur I. SOKOLSKÉ ŠIBŘINKY. K tanci hraje orchestr p. kapelníka Mlejnka. Vstupné 12.— Fr. Reservace míst a stolu a předprodej vstupenek pro větší společnosti na tel. 052 / 29 65 60 a nebo 052 / 29 67 37 od 19.00 hod. ■ HLEDÁTE LACINOU DOVOLENOU U MOŘE? Jistě toužíte po vlastním bytě, nebo vilce u moře. Za vzláši výhodných podmínek Vám ji postavíme v Itálii. Řecku, či Španělsku. Zájemci o tento typ družstevní nebo individuelní výstavby napište na značku: »Čechoslováci u moře - 1501» do adm. Zpravodaje. Pošleme Vám podrobné informace. malý oznamovatel | PRAŽÁK, 30/175, svobodný, vysokoškolák pracující jako programátor, hledá vážné seznámení s českou dívkou za účelem pozdějšího sňatku. Nabídky pod značkou *Ženeva - 1801» do adm. Zpravodaje. ■ JSEM NÁSTROJAŘ žijící s rodinou v německé části Švýcarska. Chtěl bych se přestěhovat do Ženevy. Kdo mi poradí v otázce zaměstnání. Byl bych velmi vděčen. Telefonujte na č. 064/ 51 57 89. Hovor hradím. /1802/ B VYUČUJI začátečníky i pokročilé hře na klavír, harmoniku, el. varhany. Zájemci z Lucernu a okolí pište do adm. Zpravodaje na zn: «Klavír-harmonika- varhany - 1803*. B ZÁJEMCI o zimní plavání v curyšském jezeře, příp. o táboření v letě v přírodě, telefonujte na č. 01/40 41 72. /1804/ | PŘIJEME SE skladová expedientka pro přípravu zboží k expedici a na poštu. Znalost češtiny neb slovenštiny nutná. Nabídky písemně pod Zn: «Pracovitá — i na 6 hod. - 1805 » do adm. Zpravodaje. 9 LYŽAŘI, všechny druhy sjezdové a běžecké výzbroje se zárukou a slevou. Zavolejte a poraďte se. Petr Bauer, tel: 056 / 6 72 34. Rodina Vojáčkova děkuje všem krajanům, kteří ji navštěvovali v HOTELU TRAUBE v Nesslau a dává na vědomí, že od 15. prosince 1972 přebírá Hotel Bellevue - Café Restaurant - Dancing-Bar ve Wollerau, 25 km od Curychu, dálnicí směrem na Chur, s velmi pěknou vyhlídkou na Curyšské jezero a Alpské vrchy. Milé ženy a dívky Číšníci Kuchaři-Mistři Hudebníci-Prof i nebo Amatéři máte zájem o zajímavé zaměstnání s 8V2 hod. pracovní dobou v luxusním prostředí s klimatizačním zařízením jako obsluhující personál nebo jako BAR-dámy, s pevným měsíčním platem 1.500.- Fr. Možnost rychlého zapracování, ubytování a stravování. Nástup od 1. února 1973. znalí oboru banketního servisu, se znalostí řečí, platové podmínky: pevný plat 2.000.— Fr., možnost procentuálního systému, strava a ubytování. Nástup od 1. února 1973. máte zájem pracovat v nejmodernější luxusní kuchyni s klimatizačním zařízením a udržet na výši proslulost této kuchyně? Spokojíte-li se s nástupním platem 2.000.— Fr. potom nebrání nic v tom, abychom se dohodli o nástupním termínu k 1. únoru 73. máte zájem hrát k poslechu i k tanci v nově zřízeném BAR—DANCINGU s počtem 70 míst, který uvádíme na Silvestra do provozu? Finanční dohoda po uzavření smlouvy. Zájemci volejte od 17.prosince 1972 na číslo 01/76 02 33 Hotel Bellevue Wollerau, nebo písemné nabídky: rodina Vojáčkova — Hotel Bellevue — 8832 Wollerau. 32 [pageend34]Vážení českoslovenští přátelé Quintilius Apotheke Když jsem v květnu 1971 otevřel svoji lékárnu a současně s prodejem zahájil i zásilkovou službu s léky do Československa, nečekal jsem, že tato má akce vzbudí tak velký Váš zájem. Za uplynulých 18 měsíců jsme vyexpedovali na základě Vašich osobních, písemných i telefonických objednávek ze Švýcarska, Německa i Rakouska celkem 419 balíčků s léky a zdravotním materialem. Děkuji Vám touto cestou drazí přátelé za Váš zájem a důvěru a ujišťuji Vás, že i v roce 1973 dostanete u nás všechny druhy léků, zdravotních potřeb a kosmetiky, přičemž k balíčku účtujeme navíc jenom poštovné. Naše lékárna je otevřena od pondělka do pátku od 10,00 do 20,00 hodin, v sobotu pak od 8,00 do 16,00 hodin. Od pondělka do pátku Vám pomůže a poradí Vaše krajanka — lékárnice. Naleznete nás lehce — u výjezdu Bachenbulach, dálnice Zurich — Kloten — Bíilach /12 km z centra Curychu/, v prostorech nákupního střediska WARO. Dr. R.H. Ernst Quintilius Apotheke 8184 Bachenbulach Tei. 01-96 9919 EXICO Radio & Televise PŘEJE VŠEM SVÝM ZÁKAZNÍKŮM I KRAJANŮM ŠTASTNÉ A VESELÉ VÁNOCE A ÚSPĚŠNÝ NOVY ROK 1973 Naše poslední letošní nabídka: Hi-Fi soupravy (podle Hi-Fi normy DIN 45500) WEGA 3206 (zesílovvač 2 X 16 W včetně aut. gramofonu Dual, Tuneru pouhých Fr. 1 110.—) Dual Kompakt Anlage (Model KA 50 Hi-Fi stereo Tuner, zesilovač 2x30 W plus plnoauto- mat-gramofon, kat. cena Fr. 1 915.— za pouhých 1 425 Fr.) BOXy (Kupr ITT Hi-Fi, výkon až 2 x 70 W, skrin 401, rozsah 28 až 25 000 Hz pouze Fr. 390.— Srovnatelné výrobky stojí přes Fr. 600.—. Barevné televize (Philips, poslední model, výměnné moduly, zlaté kontakty, nejpřiro- zenější vybarvení obrazu díky specielní modulaci. Cena na dotaz. Kôrting, poslední model, výměnné moduly, připraven na druhý zvukový kanál Fr. 2 640.— (kat. 3 300.—) Craetz Exzellenz poslední model se sensory Fr. 2 560.—). Poradenská služba, dotazy a objednávky pro Vaše pohodlí i večer na tel. čísle 041 / 44 51 12 [pageend35]A. Z. 8021 Zurich 1 Postretouren an: Postfach 352, 8025 Zurich VÁNOČNÍ DÁRKY! Dárek, kterým zcela určitě uděláte radost příbuzným a známým jak zde, tak i v ČSSR — japonský ZDRAVOTNÍ MAGNETICKÝ NÁRAMEK «AIMANTÉ» — 16 druhů a typů. Dále vedeme novinku- magnetické zdrav, pásy Aimanté, proti bolestem kříže, ledvin atd. Senzační úspěch v USA! NapiSte nám i česky, rádi Vám zašleme český prospekt. Pojedete-li do Německa, nebo směrem na Frauenfeld,navštivte naši prodejnu na Zúrcherstr. 212, Frauenfeld. Nezávazná prohlídka — české Art Protisy, obrazy, doplňky bytu i hračky pro děti. Vedeme pouze to, co se ve Švýcarsku běžně neprodává. Senzační nabídka s 10% slevou do konce listopadu! Využijte výhodné příležitosti. Každou sobotu setkání Čechů a Slováků ve Frauenfeldu! Dostatek park, možností. Po předběžné tel. dohodě i večer na čís. 054 / 7 50 88, možnost prohlídky i v neděli. Exklusiv - Wohnen Neuhauserstrasse 71 8500 Frauenfeld Za výhodným nákupem přímo do továrny MObel-Pflster SUHR ExJmÍUU Ä3 JEUROpas * K 1OOO MÍST K PARKOVÁNÍ!! 33 zajímavých výloh s novinkami. « Dětský ráj» Při koupi od Fr. 500,— Vám zaplatíme benzin nebo jízdné drahou. Z nádraží Aarau Vás odveze taxi Mobel-Pfister. Telefon (064) 3311 33. Ve všední dny vč.pondělí je otevřeno od 8.hodiny. Ve středu večerní prodej do 21. hodiny. 600 místnostní zařízených na ukázku. 20 000 koberců! Na přání budete obslouženi našimi českými spolupracovníky. Zeitschrift der Tschechen und Slowaken in der Schweiz Journal informatif des Tchěques et Slovaques en Suisse Giornale per Cechi e Slovacchi in Svizzera Vychází dvakrát měsíčně Vydává: Svaz československých spolků ve Švýcarsku ňídí redakční kruh Vedoucí redaktor: Zdeněk Záplata Adresa redakce a administrace: Postf. 352, 8025 Zurich, Schweiz Číslo účtu pošt. šek. úřadu: 80 - 70357 Bankovní spojeni: Schweizerische Kreditanstalt, Stadtfiliale Rathausplatz, Zurich Zahraniční odběratelé mohou předplatné uhradit mezinárodní poštovní poukázkou, cenným dopisem anebo bankovním šekem. Předplatné pro 5. ročník: ve Švýcarsku v ostatní Evropě v zámoří (letecky) celý ročník (20 čísel) SFr. 24.- SFr. 30.— SFr. 39.— půl ročníku (10 čísel) SFr. 13.— SFr. 16.— SFr. 20.— Tisk: Buchdruckerei Guido Sager Rankstrasse 9, 8280 Kreuzlingen Redakce neručí za obsah inserce. Podepsané články nemusí vždy vyjadřovat názor redakce. Nevyžádané rukopisy se nevracejí. zpravodaj Čechů a Slováků ve Švýcarsku Čechov a Slovákov vo Švajčiarsku [pageend36]