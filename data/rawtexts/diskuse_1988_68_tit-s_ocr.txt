DISKUSE č. 68 - listopad 1988 /Teoreticko-politický občasník/ Obsah tohoto čísla: Demokracii pro všechny - manifest Hnutí za občanskou svobodu Poznámky k české národní otázce současnosti /II/ /Josef Brodský/ Vyčpělé stereotypy /František Šamalík/ Poznámka o socialistickém právním státu /Zdenek Jičínský/ Demokracii pro všechny /Manifest Hnutí za občanskou svobodu/ Čas dozrál k práci vpravdě politické» Vstupme do prostoru, k němuž lidé chovají všeobecnou nedůvěru vinou těch, kteří ho po desítiletí okupují svou diktaturou a svou nekompetentností. Tento prostor musí být rehabilitován, politika se musí opět stát místem výrazu a uplatnění skutečných zájmů společnosti. Výsledná bilance sedmdesátileté existence československého státu není radostná. Žijeme v době hlubokého mravního úpadku celé společnosti, žijeme v nedemokratických poměrech, v poměrech omezené národní a státní suverenity ; upadáme hospodářsky a technologicky; tvůrčí potenciál společnosti je trvale dušen centrální manipulací; životní prostredí je u nás stále odpudivější; příslušníci nových a nových $ generací opouštějí znechuceni svou vlast; naße země, kdysi jedna z nejvyspělejších v Evropě, klesá dnes mezi nejzaostalejší. Současná moc si tuto krizi uvědomuje a určité dílčí reformy vyhlašuje a chystá. Není však schopna překročit svůj vlastní stín a zříci se svého totalitního způsobu vlády, který je nejvlastnější příčinou této krize. Proto je najvyšší čas, aby do politiky vstoupila společnost sa- ( ma. To znamená my všichni. Vycházejíce z tohoto požadavku doby, opřeni o mnohaletou snahu Charty 77 pravdivě popisovat poměry v naší zemi a povzbuzeni prací dalších nezávislých iniciativ v Československu i v jiných zemích sovětského bloku, rozhodli jsme se ustavit Hnutí za občanskou spbodu. Chápeme .je jako volné sdružení svobodně vznikajících a žádnému centru nepodřízených politických skupin a klubů v různých místech naší republiky, v nichž se budou soustřeďovat lidé, kterým není lhostejná budoucnost naší vlasti, kteří budou připraveni k otevřené rozpravě o všech politických otázkách, kteří respektují princip plurality a [pageend1]