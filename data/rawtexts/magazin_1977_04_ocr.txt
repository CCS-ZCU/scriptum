magazín nového domova 1977 4 [pageend1]Ročník 6, číslo 4 (červenec-srpen 1977) Red.uzávěrka 23.8.77, exped.27.8.77. magazín nového domova Titulní stránka: Praha, srpen 1968 (z knížky V.Svobody: Genosse Aggressor, Europa-Verlag Wien-Frankfurt-Zůrich) 9 LET Radostná zpráva: soudruh Bil’ak dostal Řád Klementa Gottwalda za "dlouholeté věrné služby" straně a republice. Jaké to byly služby, o tom zpráva ČTK blíže nehovoří, ani Biťak sám. Na tiskové konferenci ve Vídni (shodou okolností v tutéž dobu tněl ve Vídni tiskovou konferenci také Zdeněk Mlynář, jenže ten se pak domů vrátit nemohl) tnu byla položena otázka: "Byl jste mezi těmi, kteří volali armády zemí Varšavské smlouvy na pomoc?" Bil’ak odpověděl stručně: "Mezi těmi věrnými komunisty, kteří žádali pomoc, byli i členové ÚV a jeho předsednictva." Je to taková historická kuriozitka: devét let po invazi, která mezitím byla dávno sjezdem KSČ legitimována jako "bratrská pomoc", se ještě ani jeden z těch, kteří po ní volali, k tomu nepřiznal. Nepřiznali se ani adresáti, že výzva jim nedošla (což jim nevadilo, aby invazi zahájili v době, kterou stanovili ještě dřív, než tu neslavnou výzvu předali svým československým agentům, aby ji podepsali a odeslali). Odeslání mělo totiž proběhnout přes ČTK, jejíž bývalý, v době Pražského jara sesazený ředitel M.Sulek se v noci z 20. na 21. srpen dostavil do dálnopisné ústředny a dokument tam předal k odeslání. Jenže se nenašel nikdo, kdo by byl tento příkaz splnil, a tak v hlavních městech invazorů stranické ústřední orgány vyšly s několikahodinovým opožděním, protože v redakcích se marně čekalo na zprávu ČTK. Vojenskému velitelství, jak již bylo řečeno, takové maličkosti nevadily. Tam volání o pomoc došlo přímo, bez okliky přes ty, kteří je dostali k podpisu a k zpětnému odeslání skutečným autorům. Vzpomínám na tu dobu často. Byl to snad nejhorší okamžik mého života, když jsem se o okupaci dozvěděl - nechci teď zvažovat na zlatých vážkách, jestli to bylo horší, než zpráva o Mnichově. Ale doba, která následovala, byla jedním z nejkrásnějších období našich dějin. Na rozdíl od Mnichova, 145 [pageend2]který následoval po době veliké solidarity a velikého vzepjetí národa, a který to všechno rázem proměnil v hlubokou depresi, Srpen to hned nedokázal. Naopak, těch několik týdnů po příchodu "bratří" bylo obdobím tichého, houževnatého a mnohdy nesmírně obětavého a odvážného boje. Pravda, natrvalo to nic nepomohlo. Ale stačilo to aspoň k tomu, že nad původním plánem politického vývoje po invazi se zavřela voda. "Dělnicko-rolnická vláda", jejíž seznam byl již předem hotový, nemohla být vytvořena, zrádci, kteří chtěli vystoupit jako slavní zachránci před kontrarevolucí, zalezli na několik týdnů do krysích děr, pouhý zvuk kostelních zvonů, které se ozvaly v hodinu určenou rozhlasovým vysíláním, vyděsil vojáky v těžkých obrněných vozidlech, ačkoli šlo jen o hlas protivníka, který neměl v ruce ani pušku. Zázraky netrvají věčně, odpor, který vyžaduje neustálého vrcholného vypětí celé veřejnosti a přitom nemá naději, že docílí něco jiného, než aby se prostě projevil, rychle ochabuje. Diskutovat dnes o tom, zda jsme se měli bránit, je čistě akademická hříčka pro ty, které to baví v zahraničí; doma, kde vědí ještě velmi dobře, že v průběhu dvou hodin může přistát v Československu několik set tisíc sovětských vojáků, že v čele naší armády stáli v srpnu 1968 titíž generálové, kteří se dnes tak srdečně se svými sovětskými kolegy objímají (včetně ministra národní obrany), jsou to pouhé řeči. Jim jde o něco jiného - o přežití. Ale přec jen stojí za to připomenout si ty dny, stojí za to poukázat na to, že z těch několika stovek, kteří podepsali Chartu 77 přes soustředěnou ofenzívu v tisku, rozhlase, televizi, na závodních schůzích atd. , přes policejní šikanování a vyhazování z práce, se našel jeden jediný, který svůj podpis odvolal (zatímco několik set dalších v té době Chartu podepsalo dodatečně); zato však hrdinové, kteří před devíti lety volali tanky, sek tomu dodnes neznají. Uplynulo devět let, dny hrdinství pro většinu dávno minuly. Snad je čas pro střízlivou bilanci. Invazoři se původně domnívali, že svým pouhým příchodem ve jménu "boje proti kontrarevolucí" získají podporu většiny komunistů a přinejmenším neutralitu "poctivých pracujících", kteří "naletěli na určitý čas štvaní hrstky kontrarevolučních živlů placených západními agenturami”. Přesvědčili se, jak již často před tím, že jejich agenti, na základě jejichž zpráv si tuto představu vytvořili, jim říkali jen to, co oni sami chtěli slyšet, a co s československou skutečností nemělo nic společného. Ale sovětští vedoucí jsou příliš otřelými politickými praktiky, aby si po několika dnech marného úsilí o uskutečnění svého původního plánu nedovedli rychle vymyslet novou variantu. Ta začala jednáním v Moskvě, ponecháním Dubčekova vedení v čele KSČ, stažením cizích vojsk na místa, kde jejich přítomnost tolik nedráždila. Nebylo je vidět, ale byla u nás - a to byl jeden z hlavních poznatků, které působily na další vývoj. Druhý byl ten, že na západě se nehne ani ruka, aby Československu pomohla. To nakonec vedlo jednak k ochabnutí odporu, jednak k projevům zoufalství, někdy tak dramatickým jako pochodeň, kterou zapálil Jan Palach na vlastním těle. Ale to ochabnutí, ten odvrat od všech veřejných věcí a ústup do soukromí byl silnější. A mezitím se plánovitě obsazovala jedna pozice za druhou, glajchšaltovalo, "čistilo", tisk, rozhlas a televize se staly hlásnými troubami režimu dosazovaného krůček po krůčku okupační mocností. Hra je příliš nerovná: malé Československo je - ne poprvé ve svých dějinách - obětí velmocenské hry, ocitlo se v takové situaci, že každá skutečná změna by předpokládala změnu v celé evropské politické konstelaci - a každý ví, že k ní nedojde dřív, než se - ať již vnitřní cestou či po válce, kterou si nikdo z nás nepřeje nebo neměl by si přát - změní vládní soustava Sovětského svazu. Československá vnitřní politika již nemá perspektivu, naše země, ač podle jména dnes suverénní stát, je ve skutečnosti zas protektorátem. 146 [pageend3]Je to smutná bilance; naše země prožila dvě krátká období samostatnosti. Konec prvního zanechal bankrot zahraniční politiky, která se orientovala na Západ, konec druhého znamenal totéž pro politiku spojenectví s Východem. Co zbývá? Neutralita? To je v dnešním světě snad jen krásný sen, který je obzvlášť lákavý, když člověk žije ve Švýcarsku. Ale vzpomeňme si na osud neutrální země, která se octla v oblasti strategického zájmu velmoci: Belgie. Osud Československa, které by usilovalo o postavení neutrálního státu, by byl sotva lepší. No, nedělejme si iluze ani o perspektivách Československa, ani o možnostech politiky v emigraci. Emigrace v dějinách našich národů hrála často významnou roli, zejména před zřízením samostatného Československa a před jeho osvobozením od nacistické okupace. Ale v obou případech byly dány dva předpoklady: předně byla válka, a za druhé: vedoucí politické kruhy emigrace získaly respekt tím, že za nimi stály silné ozbrojené oddíly, které bojovaly po boku spojenců. Silné - to neznamená v každém případě, že svým počtem mohly soutěžit s armádami mocností, jež tyto války vedly - ale je známo, že Masaryk získal politické uznání teprve po vytvoření a bojovém nasazení legií a např. statečnost našich letců v Bitvě o Anglii jim tam získala všeobecnou úctu a oblibu. Takové podmínky dnes neexistují. A když pozoruji československou emigrovanou mládež, mám značné pochyby o tom, že by její většina šla bojovat dobrovolně. Ale hlavně - válka není, aspoň ne světová, a nikdo ji nechce, ani Kreml, protože při dnešním rozvoji ničivé zbrojní techniky nikdo neví, kde by se zastavilo ničení a zda by vůbec byl nějaký vítěz. Proto emigrační politika, zejména když si klade nárok mluvit za cely národ, je iluze nebo podvod. Nikdo z nás nemá demokratický mandát, aby mluvil za kohokoli doma, ať již jako zástupce vlády předúnorové či předsrpnové. Ty mandáty, které kdo skutečně měl, dávno vypršely, a mám dojem, že lidé doma by řekli těm i oněm: "Dejte nám pokoj, stejně nám nepomůžete, tak ať už je konečně klid!" To platí zejména pro případ, kdy se někdo snaží navázat doma spojení a tím ohrožuje lidi, na které se obrací, zatímco sám sedí v bezpečí. Nesmíme totiž zapomínat na podstatné rozdíly mezi nacistickým a dnešním protektorátem. Na jedné straně ten dnešní není zdaleka tak zlý jako ten první. Neexistují masové popravy ani masová zavírání, češi a Slováci nejsou posíláni na práci do sovětského Rajchu. Není hlad. Není odnárodňování. Není vidět sovětská policie (i když o řízení STB sovětskými poradci nikdo nepochybuje). V ulicích neřvou ampliony o zastřelení celých rodin, jak tomu bylo za heydrichiády. Existuje, podle východních měřítek, dokonce určitý blahobyt, i když tomu, kdo má zde jen trochu slušný výdělek, se jeví jako ubo- houčký. A přestože nelze pochybovat, že vládci na Hradčanech i v Kremlu dobře vědí, že auta, chalupy (chaty už se tolik nenosí) a ten ostatní skromný luxus jsou financovány černou prací, podplácením a krádežemi materiálu i hotových výrobků ze "socialistického" sektoru (to už je oblíbené téma pro Dikobraz i pro Roháč), zavírají oči, pokud to není příliš nápadné. Československo má totiž pro ně v první řadě ten význam, že je průmyslovou zemí, jejíž výrobky, třebaže okradené a odflinknuté, jsou pořád ještě lepší než to, co se dělá ve většině ostatních zemí sovětské sféry (s výjimkou východního Německa). Dále je naše země předsunutou strategickou oblastí. A tu jde především o klid a pořádek (i když relativní), o to, aby lidé drželi hubu, krok a zákryt. Víc se nežádá, "angažovanost" má vytvořit jen odstup mezí většinou, které jde v první řadě o klidný a poměrně slušný život, protože ztratila všechny iluze, a mezi tou hrstkou, která ty iluze také dávno nemá, ale nechce se dát umlčet, protože jde o lidi skutečně angažované - tentokrát bez uvozovek. Z druhé stránky je však nový protektorát mnohem tíživější. Neexistuje totiž prakticky možnost odboje, protože odboj nemá perspektivu. A existuje rozsáhlý potlačovací aparát, který netvoří cizí utiskovatelé, nýbrž domoro147 [pageend4]dí. Ten prolézá vše, od škol po pracoviště, vniká svými technickými prostředky i přímo do soukromí. Kontroluje poštu, telefon, vůbec se neostýchá obtěžovat každého, kdo by se odvážil promluvit třeba jen pár slov s osobou podezřelou. A protože tento aparát má nesmírné širokou a odstupňovanou škálu odvetných a odstrašujících opatření, každý ví, že může být postižen nejen zatčením a odsouzením, že stačí malinká poznámka v kádrovém materiálu, aby se dítě nedostalo na školu, aby on sám nedostal či ztratil pracovní zařazení, které odpovídá jeho kvalifikaci, nemluvě ani o různých výhodách, o cestách do zahraničí - to je jen několik málo příkladů z mnoha desítek či stovek možností. Výsledek známe. A co my? Každý z nás má svůj důvod, proč odešel. Kdo odcházel s iluzemi, že to musí brzy "prasknout", ať je klidné odloží. Kdo si myslil, že své zemi bude moci venku jinak pomáhat, než tím, že o ní bude co největšímu okruhu lidí pravdu říkat a co nejčastěji připomínat, ten se mýlil - a kdo se domníval , že bude moci zůstat reprezentantem národa, jehož osud nesdílí, ještě víc. Ale ani to není nic nového. Již dříve opouštěli naši zem lidé - a byli mezi nimi často ti nej lepší -, kteří neměli perspektivu návratu, kteří si nemohli dělat iluze, že přispějí v krátké době k tomu, aby "vláda věcí tvých se navrátila do tvých rukou, 6 lide český". Neříkali si emigranti, nýbrž exulanti, protože svůj odchod nepovažovali za vystěhování - což je pravý význam slova "emigrace" - nýbrž za exil, za vyhnanství. Ve většině případů je nikdo nevyháněl, mohli zůstat, ale musili by se zříci svého přesvědčení a takovou cenu odmítli zaplatit. Loučili se těžko, jak vypravuje pověst o Růžovém paloučku. Avšak přesto odešli. Několik z nich se v cizině dokonce proslavilo, nejvíce Komenský. Myslím, že naše postavení je mnohem podobnější jejich než emigraci z dob obou světových válek. Ne každý z nás, samozřejmě, může být Komenským. Ale od těchto starých exulantů nás odlišuje jedna možnost: mnohý z nás může pomáhat, nikoliv sice - žel - k osvobození Československa, ale osobně, někomu z těch, kteří doma zůstali, ale přesto odmítají kapitulovat. Někdy stačí dobré slovo, důkaz, že někdo na ně myslí v době, kdy doma leckdo, kdo se tvářil jako přítel, se jim ze strachu vyhýbá. Někdy je to lék, někdy jiná maličkost. Není to mnoho. Není to pro mnohého uspokojivé, ale myslím, že je lepší vidět skutečnost takovou, jaká je, než si dělat iluze a snažit se přesvědčovat jiné o tom, že v nich je jediná spása. Nepřirovnávám se ke Komenskému jinak než v tom, že i já jsem opouštěl vlast v bolestí v srdci a s vědomím, že ji již asi nikdy nespatřím - a to platí zajisté pro většinu z nás. Komenský však neodešel sám, a náhodou jsem kdysi v Americe narazil na několik jmen lidí z Čech, které počítají mezi průkopníky a jejichž jmen si dodnes váží mezi zakladateli či spoluzakladateli obcí, které mezitím vyrostly v milionová města. Dnes ovšem není doba pionýrů (a ta měla samozřejmě také své temné stránky), ale být takovým pionýrem znamenalo v tehdejší Americe prostě žít a pracovat tak, že ostatní si toho člověka pro jeho práci vážili — a tím i země, z níž přicházel. A to je možnost, kterou máme všichni! Karel Adámek 148 [pageend5]Noše vládo umožňuje návrat do vlasti občanům, kteří se zdržuji v cizině bez povolen. V DUCHU HELSINK K mnoha dopisům od našich příbuzných z republiky byly začátkem července přiloženy výstřižky z novin s oznámením, že nám vláda umožňuje beztrestný návrat nebo úpravu právních vztahů k opuštěnému domovu, aby náš pobyt v zahraničí byl legalizován. Potom prý nebude stát nic v cestě, abychom se mohli vzájemně navštěvovat. "Vláda ČSSR svým rozhodnutím o úpravě právních vztahů ČSSR k občanům žijícím v cizině bez souhlasu čsl. úřadů znovu dokazuje, že i v této otázce vážně přistupuje k realizaci závěru helsinské konference." Tak a podobně zněly komentáře v československých novinách. Vznikaly naděje na možnost skutečného uvolnění příbuzenských styků na obou stranách železné opony. Nafouknutá bublina však splaskla okamžikem, kdy se nám dostaly do rukou směrnice, podle kterých se má "úprava právních vztahů" provádět. (Směrnice otiskujeme v doslovném znění na dalších stránkách.) Máme v ruce o jeden doklad víc, jak je možno z Černého dělat bílé. "V duchu Helsink", říkají. A nic není duchu Helsink vzdálenějšího, než tenhle výmysl československé vlády. Je to vydírání na základě slibu možnosti, že za určitých předpokladů se budeme moci setkat se svými příbuznými, kteří vlast neopustili. A nebudeme-li svolní těmto předpokladům vyhovět, bude se pravděpodobně s našimi příbuznými podle toho i jednat. My tedy zřejmě ovlivňujeme jejich příští osud. V opravdovém duchu Helsink by směrnice musely znít jednoznačně a jasně, na příklad: "Každý československý občan má právo svou vlast kdykoli opustit a opět se do ní kdykoli beztrestně vrátit." Každá jiná směrnice, omezující právo pohybu československého občana, dokazuje jen to, že v CSSR opravdová svoboda neexistuje. Samozvaní vládní činitelé by si měli uvědomit, že po zavedení práva svobodného pohybu i mimo republiku - které je nakonec naprostou samozřejmostí ve všech zemích s vládou civilizovanou a skutečně lidem volenou - by sotva žilo na dva miliony Cechů a Slováků v zahraničí. Nás jistě zajímá, jaké stanovisko zaujímá k dotyčným směrnicím švýcarská policie. Tlumočíme svým čtenářům připiš Spolkového justičního a policejního departementu: Ti, kteří zde byli přijati jako uprchlíci a kteří by si nyní chtěli upravit poměr $ úřady ve vlasti, by pozbyli svého přednostního právního postavení uprchlíka, kdyby opět přijali československý pas anebo si jiným způsobem nechali povolit československými úřady pobyt ve 149 [pageend6]Švýcarsku. Potom by se na ně pohlíželo jako na normální cizince, jmenovitě pokud se týká sociálního zabezpečení, podpory a možnosti vypovězení ze země, které by přicházelo v úvahu i tehdy, jestliže dotyčná osoba by byla trvale a ve značné míře odkázána na podporování. Statut uprchlíka by byl odňat bez ohledu na to, že dotyčný již obdržel povolení k usídlení (Niederlassungsbewilligung). Těm, kteří toto povolení ještě neobdrželi, by nebylo uděleno za pouhých pět let pobytu ve Švýcarsku, jak je to v současné době v případech uznaných politických uprchlíků - za předpokladu bezúhonného chování - praktikováno. Uchazeč o švýcarské státní občanství nemá - podle čl. 17 Spolkového zákona o nabývání a pozbývání švýcarského státního občanství - podnikat žádné kroky za účelem toho, aby mu bylo dosavadní občanství ponecháno. V průběhu vyřizování žádosti o přidělení švýcarského občanství tnusí žadatel dokonce pode psát prohlášení v tomto smyslu. Občan, který dostal švýcarské státní občanství a zároveň ještě má občanství původního domovského státu, by nemohl při návštěvě tohoto státu žádat švýcarskou konsulární ochranu. Propuštění ze státního občanství původního domovského státu nemá vliv na právní postavení politického uprchlíka, pokud ovšem propuštění není podmíněno předchozím přijetím československého pasu anebo předchozím povolením k pobytu ve Švýcarsku československými úřady. U uprchlíků, kteří již nabyli švýcarského občanství, je propuštění z občanství československého dokonce žádoucí. Uprchlíkům, kterým bylo československými úřady občanství odňato - nebyli tedy na vlastní žádost z československého občanství propuštěni - nehrozí žádný postih právního postavení uznaného politického uprchlíka. V této souvislosti nutno však upozornit na platný zákaz politické činnosti uprchlíků ve Švýcarsku (Art.21 Abs.3 der VolIziehungsverord- nung zum Bundesgesetz uber Aufenthalt und Niederlassung der Auslán- der). V žádném případě nechceme krajany přemlouvat k tomu, aby nabídnutou možnost ignorovali. Každý z nás opustil domov dobrovolně, každý věděl - anebo přinejmenším měl vědět - proč jej opouští, a každý má nyní možnost se tam dobrovolně vrátit anebo si nechat "upravit právní vztahy k CSSR". švýcarské úřady mu v tom nebudou činit pražádné překážky. Žádost o "propuštění ze státního svazku ČSR / SSR" se podává na zvláštním formuláři, jehož otázky, zejména "vysvětlení pobytu v cizině", jsou důkladnou politickou prověrkou, žadatele to bude též stát peníze - nikoliv málo peněz, samozřejmě v tvrdé valutě!! A záruka kladného vyřízení? Těžko ji kde hledat. A vůbec - kdo z nás ještě věří nějakým slibům strany a vlády? V, Suk 150 [pageend7]SMĚRNICE o úpravě právních vztahů Československé socialistické republiky k občanům, kteří se zdržují v cizině bez povolení Československých úřadů (schválené usnesením vlády Československé socialistické republiky ze dne 16.března 1977 č.58) Úvodní ustanovení Článek 1 (1) Účelem těchto směrnic je upravit postup státních orgánů a organizací k československým občanům, kteří se zdržují v cizině bez povolení československých úřadů, podle jejich vztahu kčeskoslovenské socialistické republice. (2) Při úpravě právních vztahů k občanům, kteří se zdržují v cizině bez povolení československých úřadů, je třeba využít všech možností československého právního řádu, zejména a) vydat cestovní doklad k návratu do Československé socialistické republiky nebo b) vydat souhlas k trvalému pobytu v cizině nebo c) propustit ze státního svazku nebo d) odejmout československé státní občanství. Oddíl 1 Vydání cestovního dokladu k návratu do československé socialistické republiky článek 2 Československému občanu, který se zdržuje v cizině bez povolení československých úřadů, může být vydán na jeho žádost cestovní doklad k návratu do Československé socialistické republiky, jestliže nejsou důvody pro odnětí československého státního občanství ve smyslu těchto směrnic. Oddíl 2 Povolení k trvalému pobytu v cizině Článek 3 (1) československému občanu, který žije bez povolení československých úřadů v cizině, může být povolen na jeho žádost trvalý pobyt v cizině až po 5 letech od počátku nedovoleného pobytu v těch případech, nejsou-li důvody pro odnětí československého Státního občanství ve smyslu těchto směrnic. (2) Žádosti může být vyhověno, jestliže žadatel a) pokud byl pravomocně odsouzen pro trestný čin opuštění republiky, je účasten amnestie nebo mu byla udělena milost prezidentem republiky pro tento trestný čin; b) předloží příslušné doklady stanovené československými právními předpisy pro vystěhování z československé socialistické republiky; c) podepíše prohlášení, ve kterém se zaváže, že se bude chovat a vystupovat jako občan Československé socialistické republiky. Článek 4 Českoslovenští občané, kterým byl povolen trvalý pobyt v cizině, podávají žádosti o cesty do československé socialistické republiky na československém zastupitelském úřadě příslušném podle místa jejich trvalého pobytu. článek 5 československým občanům lze povolit cesty k osobě, které byl povolen trvalý pobyt v cizině, jestliže splňují podmínky pro povolování cest do kapitalistických států. Oddíl 3 Propuštění ze státního svazku Článek 6 (1) Ze státního svazku může být propuštěn občan zdržující se v cizině bez povolení československých úřadů jen tehdy, jestliže o to požádá a nejsou-li důvody pro odnětí československého státního občanství ve smyslu těchto směrnic. (2) žádosti o propuštění ze státního svazku může být vyhověno, jestliže žadatel a) se nehodlá vrátit do československé socialistické republiky; b) předloží doklad o nabytí cizího státního občanství nebo O tom, že 151 [pageend8]mu cizí státní občanství bude uděleno po propuštění ze státního svazku; c) pokud byl pravomocně odsouzen pro trestný Cín opuštění republiky, je účasten amnestie nebo mu byla udělena milost prezidentem republiky pro tento trestný čin; d) předloží doklady obdobné jako v případech žádosti o povolení vystěhování z Československé socialistické republiky. (3) Rodiče mohou podat žádost i za nezletilé děti, pokud s nimi žijí v cizině; v takovém případě bude o žádosti rozhodnuto společně. článek 7 Při rozhodování o povolení vstupu a pobytu na území Československé socialistické republiky se vůči osobám propuštěným ze státního svazku postupuje jako vůči cizincům. První vstup na území Československé socialistické republiky může být takovýmto osobám povolen až po uplynutí 5 let od počátku nedovoleného pobytu v cizině; výjimky lze povolit zcela ojediněle v případech úmrtí nebo vážných onemocnění rodinných příslušníků nebo jiných zvláštního zřetele hodných skutečností. Článek 8 Československým občanům lze povolit cesty za osobami propuštěnými ze státního svazku, jestliže splňují podmínky pro povolování cest do kapitalistických států, a to až po uplynutí 5 let od počátku nedovoleného pobytu těchto osob v cizině. Oddíl 4 Odnětí státního občanství článek 9 Československé státní občanství bude odňato občanu, který se zdržuje bez povolení československých úřadů v cizině a vyvíjel nebo vyvíjí jakýmkoliv způsobem činnost státu nepřátelskou nebo takovou, která porušuje zájem Československé socialistické republiky. Půjde o osoby, které zejména vystupují s nepřátelskými projevy v zahraničním tisku, rozhlase čl televizi nebo na shromážděních organizací a institucí v cizině nebo se účastní nepřátelských akcí anebo jinak veřejně znevažují socialistické zřízení v československé socialistické republice, její spojenecké svazky, snižuje vážnost československých představitelů a československých státních a společenských institucí . článek 10 (1) Státní orgány, zejména federální ministerstvo zahraničního obchodu, Generální prokuratura Československé socialistické republiky, Generální prokuratura české socialistické republiky a Generální prokuratura Slovenské socialistické republiky, ministerstvo spravedlnosti české socialistické republiky a ministerstvo spravedlnosti Slovenské socialistické republiky podávají federálnímu ministerstvu vnitra na základě zjištěných poznatků podnět k odnětí československého státního občanství osob uvedených v článku 9. (2) Na základě těchto podnětů nebo na základě vlastních zjištění podá federální ministerstvo vnitra návrh na odnětí československého státního občanství osobě uvedené v článku 9 podle příslušnosti ministerstvu vnitra České socialistické republiky nebo ministerstvu vnitra Slovenské socialistické republiky. (3) Pokud obdrží ministerstvo vnitra České socialistické republiky nebo ministerstvo vnitra Slovenské socialistické republiky podnět k odnětí československého státního občanství přímo nebo zjistí odůvodněnost odnětí vlastním šetřením, vyžádá si před rozhodnutím o odnětí státního občanství stanovisko federálního ministerstva vnitra. Článek 11 Osobám, kterým bylo odňato československé státní občanství ve smyslu těchto směrnic, se nepovoluje vstup a pobyt na území Československé socialistické republiky. Článek 12 (1) Československým občanům, kteří udržují styky s osobami, kterým bylo ve smyslu těchto směrnic odňato 152 [pageend9]československé státní občanství, se cesty do ciziny nepovolují. (2) Výjimky může povolit ministr vnitra Československé socialistické republiky zcela ojediněle v případech úmrtí nebo vážných onemocnění rodinných příslušníků anebo jiných zvláštního zřetele hodných skutečností. Oddíl 5 Ustanovení závěrečná Článek 13 (1) Československému občanu, který ani po 5 letech nedovoleného pobytu v cizině neprojeví zájem o uspořádání svých vztahů k Československé socialistické republice ve smyslu těchto směrnic, se vstup na území Československé socialistické republiky nepovoluje. (2) Československým občanům se cesty za osobou uvedenou v odstavci 1 nepovolují. Článek 14 (1) Rodinným příslušníkům československých občanů zdržujících se v cizině bez povolení československých úřadů se cesty za těmito osobami nepovolují do doby kladného vyřízení žádosti podle oddílu 2 a 3. (2) československým občanům v důchodovém věku lze povolit cesty do kapitalistických států i před uplynutím 5 let od počátku nedovoleného pobytu jejich rodinných příslušníků v cizině, jestliže splňují podmínky pro povolování cest do kapitalistických států. Článek 15 (1) Československým občanům ve věku do 25 let, kteří odešli do ciziny se svými rodiči - československými občany - před dovršením věku 18 let a jejichž rodiče zůstali v cizině bez povolení československých úřadů, se zpravidla cestovní doklad k cestě do Československé socialistické republiky vydá mimo případy, kdy jim bylo odňato československé státní občanství. (2) Nezletilým občanům žijícím v Československé socialistické republice, jejichž rodiče zůstali v cizině bez povolení československých úřadů, nebylo jim odňato československé státní občanství, ale neupravili si vztah k československému státu ve smyslu těchto směrnic, se cesty za rodiči povolují zcela výjimečně v případech úmrtí nebo vážných onemocnění rodinných příslušníků nebo jiných zvláštního zřetele hodných skutečností. (3) Nezletilým občanům může být povoleno vystěhování z Československé socialistické republiky, jestliže je to v jejich zájmu a jestliže jejich rodiče, kterým byl povolen trvalý pobyt v cizině nebo vyhověno jejich žádosti o propuštění ze státního svazku ve smyslu těchto směrnic, podají žádost na československém zastupitelském úřadě příslušném podle místa jejich trvalého pobytuj zcela výjimečně může být povoleno nezletilým občanům vystěhování z Československé socialistické republiky i v ostatních případech. článek 16 (1) Bude-li vydáno kladné rozhodnutí podle článku 3 nebo 6, považuje se doba pobytu v cizině před právní mocí tohoto rozhodnutí z hlediska zákona č. 161/1969 Sb,, o některých důsledcích neoprávněného pobytu pracovníků v cizině, zákona č. 121/1975 Sb., o sociálním zabezpečení, a § lo3 odst. 4 zákoníku práce za dobu neoprávněného pobytu v cizině. (2) Těmito směrnicemi nejsou dotčena ustanovení právních předpisů o odnímání československého státního občanství a o propuštění ze státního svazku. článek 17 Směrnice nabývají účinnosti dnem schválení. 153 [pageend10]fejeton LUDVÍK VACULÍK: Prší... a československé podzemí promývá čistá voda, ředící kyseliny zplozené průmyslem i politikou... Cukrová řepa se kupí na nádražích; lidé řepu naloží, odvezou, rozvaří, odpaří do krystalků a nasypou do sáčků za starou cenu (rafinované!). Tomu, kdo prý viděl sáčky s novou cenou, nevěřme! podzim 1976 Před půl rokem jsem slíbil, že příště budu psát o dobrých věcech, protože je přece nemožné, myslel jsem, aby zdravý člověk okolo sebe neviděl taky positivní věci. To jsem si ale nadrobil! Celé léto mě tento úkol trápil jak, sice trochu líného, ale přec jen svědomitého školáčka. Teď, na podzim, se tedy konečně pokouším dát dohromady několik jednoznačně positivních skutečností, abych jimi vyvážil ty negativní, které mi hýbou žlučí. Zde jsou tedy dobré a špatné zprávy, jak je podzim přinesl. Spočítejte sami, zda jsou v rovnováze. Je dobře, že je konečně dost brambor. Říkalo se totiž, že budou na příděl. Jsou sice dražší než před rokem, ale to podle mne neznamená nic jiného, než že jsou dražší. A toho bychom si měli vážit. Kdyby se tak i v nebramborové sféře daly potřeby a zájmy našich občanů zaplatit penězi! Špatné je, že pro profesora Václava Černého, literárního vědce bez práv, přišli jistí pánové, aby si s nimi vypil šálek kávy, ačkoli jeho samého by nikdy nenapadlo s nimi kávu pít. Jeho staromódní zdvořilost ho nutila, aby na otázky hostitelů přec jen nějak odpovídal: proč ve svém dopise Bollovi bere v ochranu lidi, kteří přece nejsou umělci, proč jeho práce vycházejív pařížském Svědectví a proč je uveřejňuje v edici Petlice, co si myslí o Vaculíkovi a taky o Kunderovi ve Francii a o Skácelovi v Brně atd. Na rétorickou otázku,proč své práce nenabídl stra- nickokulturnímu časopisu Tvorba, profesor Černý odpověděl: "Pánové, vám jsem ruku podal, ale Jiřímu Hájkovi bych ji nepodal." Dobré je, že 75.narozeniny národního básníka Jaroslava Seiferta byly vzpomenuty alespoň v úředně stanovené míře ve všech denních listech a v televizi. Ministr kultury poslal k básníkovi deputaci, aby se ho poptala po jeho zdraví a na to, co teď píše. Dobré není, že taky Jan Vladislav, básník a překladatel bez práv, byl zdvořilým způsobem dotazován na věcí, do kterých je tazateli - mírně řečeno - stará béla: jaký má vztahkprofesoru černému a Patočkovi, od kdy zná Vaculíka, koho viděl na obědě u Václava Havla, proč dává své eseje edici Petlice a jestli dostává cirkulující fejetony. Taky chtěli vědět, jak to vypadalo na obědě u paní Grúnderové a proč se paní Grúndero- vá, kulturní atašé Německé spolkové republiky, zajímala o osobu a ateliér Jiřího Koláře, co chtěla od profesora Patočky, kterého navštívila, a podobně• Během tohoto rozhovoru, vedeného ve zcela přátelském tónu, měl Vladislav příležitost odporovat názoru, že Seifert je senilní, a odmítnout 154 [pageend11]protokolární varování před Vaculíkem a Havlem a vyslechnout doporučení, aby o této rozmluvě nevyprávěl Vaculíkovi, protože ten by zas dělal veliký rámus. Též zásobování masem je (v Praze) dobré: nějaké maso je (v Praze) vždy a je ho dost. Jsme stejně dost tlustí, ne? Varhaník od Svatého Antonína v Praze-Holešovicích, profesor Milan Machovec, filosof a pedagog bez práv, byl požádán, aby pomohl vyvrátit anonymní udání, které na něho bylo učiněno. Že prý si těmi několika minutami hraní denně nemůže vydělat na živobytí, přiměřené - řekněme varhaníkovi od Svatého Antonína. Anonymus to však formuloval tak, že se vyšetřující úředník za to (právem) styděl. Při této příležitosti byl machovec dotazován, z čeho skutečně žije a kde má zahraniční honoráře za zahraniční vydání své knihy "Ježíš pro ateisty". V těchto dnech zlikvidovali bludiště dřevěných provisorií pod Hlavním nádražím a očím veřejnosti předvedli čistý a elegantní prostor nové haly spojené s příchodem k podzemní dráze. Když jsme si byli tohle půlmiliardové dílo taky obhlédnout, právě tam jeden železničář oprašoval hadrem strašné metry lesklých zábradlí, zpívaje si hlasitě: "To je tím • • • • Mojmír Klánský, novinář bez práv, byl vyzván, aby vysvětlil, jak se rukopis jeho knihy "Vyhnanství", o kterou se zajímá nakladatelství Fischer, dostal do NSR, proč novelu uveřejnil v edici Petlice a jak vysoké jsou náklady jednoho exempláře. A jaký má vztah k onomu Vaculíkovi, jehož činnost v žádném případě není státu přátelská. Šéfredaktor stranického časopisu "Tvorba" - Jiří Hájek - byl na hodinu propuštěn. Petr Kabeš, redaktor a básník bez práv, v současné době hlídač počasí na Milešovce, byl požádán o informace, které měly pomoci při pátrání po bandě zlodějů uměleckých předmětů: měl identifikovat text, který byl u jednoho podezřelého nalezen. Šlo o opis básničky, kterou napsal v srpnu 1975u příležitosti konference v Helsinkách. Na zadní straně byla skizza kláštera, ve kterém Kabeš tři čtvrti roku před tím pracoval jako noční hlídač. Na téže straně byla poznamenána též nějaká zahraniční jména. Zná někoho z nich? Nesetkal se s nimi u paní, která píše na stroji pro pana Vaculíka? Jak by pana Vaculíka charakterisoval? Dal mu svou báseň? Komu ji ještě dal? Poté, když mu vzali otisky prstů, byl varovaný básník propuštěn. Při stavbě tunelu podzemky byl průchod v úseku "A 1” díky nasazení jistého sovětského zařízení ukončen dva dny před stanoveným termínem. Luboš Dobrovský, kdysi novinář, dnes čistič oken, byl požádán o vysvětlení své účasti na přípravách nějakého provolání, které měl jakýsi Španěl dopravit do zahraničí. Když se Dobrovský zeptal, o jaké provolání jde, řekli mu, že ještě neexistuje. Při této příležitosti se ho poptali na jeho styky s bývalými kolegy a přáteli. Návštěvníci ze Západu a z Východu obdivují krásu podzimní Prahy a závidí jí péči, jakou jí poskytuje socialistický stát. Začíná nová divadelní a koncertní sezóna. Lumír Čivrný, překladatel a básník bez práv, byl pozván k rozhovoru, jehož smysl mu nebyl jasný: začal otázkou, jak se mu vede. Pak řeč přešla na román z doby poslední války. Proč ho uveřejnil v Petlici? Jak se mu líbilo na večírku u paní Vlasty Chramostové, herečky bez práv, která na počest Jaroslava Seiferta četla verše z jeho nových rukopisů? Neví něco o skandálu, který tam udělala paní Vaculíková? Podle zpráv z Moravy tam byla dobrá sklizeň vína a část z toho se 155 [pageend12]dostane taky do Prahy. Ivan Klíma, spisovatel bez práv, byl předvolán, aby podepsal varování asi v tomhle smyslu: jeho nový román má protistátní zaměřeni a kdyby ho uveřejnil v Petlici nebo v zahraničí, mohl by za to být trestně stihán. Klíma varování odmítl s tím, že jeho román ještě není definitivně hotov a nemá žádný protistátní obsah, dokonce nemá ještě ani titul. Během dvou hodin byl v Praze rozebrán nepřiměřeně nízký náklad — 2ooo výtisků — knihy Postřižiny Bohumila Hrabala, kterou díky dobrotivosti autora už tři roky známe z edice Petlice. Jen tak dál! V Petlici čekají od téhož autora ještě další tři hnihy. Václav Havel, dramatik bez práv, sdělil, že do jeho domu vKrušnohoří, kde léta úspěšně bydlí a přijímá hosty z daleka (Vaše chyba, pane Havel!), přišla s šestiletým zpožděním stavební komise. Zjistila nedostatky a prohlásila domek za neobyvatelný. Nařídila jeho vyklizení pod pohrůžkou pokuty do 2ooo korun. Dobré zas je, že zítra budeme mít za sebou tu vzrušující a v celém světě nevídanou volební kampaň s výsledkem, který v žádném případě nebude nižší než 99,98%. A nakonec jsem přirozeně sám na řadě. Nejdřív mi nabídli šálek kávy, potom pas na dvouroční cestu někam do světa. Když jsem obojí odmítl, udělali mi návrh: mám se přestat zajímat o Petlici a fejetony a budu smět psát, co budu chtít. Pro případ, že bych to nepřijal, mají pro mne ještě jedno řešení, a to mi bylo nedvojsmyslně naznačeno. Konečně jsem se dozvěděl, proč mnohé věci, které z mého bytu před půl druhým rokem sprostě odnesli, tak dlouho potřebují. Kdybych si příliš dobře neuvědomoval, kde jsem, myslel bych, že jsem v kině na gangsterce.... - Pak jsem vyšel ven, na slunce, stísněnost mě ponenáhlu opouštěla a najednou mi bylo jasné: to může znamenat jen jedno: že proti mně totiž nemají žádnou právní kličku. Ve výkladních skříních velkých obchodních domů jsou papíroví draci oblečení do hypernovinek pražské podzimní módy, v malých krámcích, zastrčených v postranních uličkách, někdo zas nenápadně vystavil krabice s prastarými ozdobami na vánoční stromeček. 25. ledna 1977 V noci jsem jakémusi dopisovateli řekl telefonem do Vídně, že výslechy signatářů Charty 77 jsou vedeny korektně, a nato mi ráno vzali telefon. Dále mi odňali řidičský průkaz pod pravdivou záminkou, že v ném nemám fousy, a nepomohla mi námitka, že od loňského jara leží u nich žádost o průkaz s fousaroa. Po vyhlášení Charty 77 telefonoval mi kdosi, že si mě najde a skončím na ulici nebo že na křídle letadla poletím za hranice. Oznámil jsem Veřejné bezpečnosti trestný čin vydírání a přípravy vraždy či zavlečení do ciziny. Jsou to dva týdny, a ještě mě ani nepozvali sepsat o tom protokol. Přitom pátrání by nebylo - myslím - beznadějné: byl to někdo, kdo má letadlo. Ale dávno vidím, že zákony fungují jenom jedním směrem. Budou tomu dva roky, co se na mém prahu objevila skupina mužů, předložila průkaz k prohlídce bytu a sebrala mi pak mnoho věcí, mezi nimi i fotografie a nepočítané množství negativů. Nejzlovolněji si počínal muž, jehož jsem znal - nerad to říkám - z budovy Státní bezpečnosti. Můj protest na místě a potom písemně byl marný, přestože ti muži překročili znění příkazu k prohlídce, podle něhož měli pátrat výslovně po protistátních písemnostech. Tak zneužili své pravomoci (§138 tr.z.), dopustili se útisku (§236 tr.z.) a oloupili mě (§ 234 tr.z.). Podle rozumu i po156 [pageend13]dle práva byli to zločinci skrývající se za zákonem. Něco takového jsem znal jen z kovbojek, které jsem rád čítával jako chlapec: Banda lupičů terorizuje kraj a lidé jsou bezmocní, protože k nim patří i zrádný šerif. V září minulého roku, pár týdnů před volbami, dostal jsem předvolání na úřad Státní bezpečnosti. Přišel jsem, a koho tam mezi třemi muži poznávám - falešného šerifa! Vlídnější z mužů mi nejprve nabídl, abych opustil Wyoming, rychlého koně mi dají. Když jsem řekl ne, požádal mě, abych přestal organizovat Petlici a fejetony, Namítl jsem, že na obou těch věcech není nic nezákonného, že naopak vznikly jako reakce na nezákonné potlačování myšlenek a literatury. Tu se do jednání vmísil falešný šerif. Položil na stůl složku, poklepal na ni a řekl hrdě: "Dal jsem si s tím skoro dva roky práce, pane Vaculík!" Pak složku přede mnou otevřel. Myslím, že v té chvíli by na mém místě mnohý moudrý muž, kterému jako mně záleží na rodině, přátelích a dobrém jménu, rád opustil Wyoming. Na mne padla taková tíseň, že jsem si přál ihned těžce onemocnět a vyhnout se rozhodování. Ale stál jsem tu před nimi, vyzbrojen proti děsné přesile jenom tím zdravím a holým hněvem. Sáhl jsem do zásob pro chvíle nouze, upravil svou figuru a pravil odvážně vyděračům: "Jestli se tohleto odvážíte udělat, napíšu o tom tak, že před světem zůstanete svifiáky vy, jelikož to umím." Ani o chvíli později na vzduchu, ani v dalších týdnech jsem nenašel, co bych mohl udělat lepšího. Když si chci udržet celistvost a nedopustit vlom lupičů mezi nestejné částky své bytosti, musím se bránit celý, jaký jsem, s fousama nahoře i dole. Mohl jsem snad udělat už jen maličkost: říct o tom doma a svým přátelům. To jsem udělal a všichni jsme zesmutně- li. Užívám-li slov jako lupiči, je to z opatrnosti. Nechci předbíhat vyšetření celé věci a tvrdit, že to byli pracovníci Státní bezpečnosti. Nepřipouštím, že by takto mohl jednat nějaký státní orgán. Proto jsem se po té příhodě rozhodl požádat o přijetí u federálního ministra vnitra a říct mu, co s tím je. Bylo to před volbami a on kandidoval v našem obvodu. Přijme-li mě jako můj poslanec, řekl jsem si, budu pro něj hlasovat. Na svůj dopis jsem však dodnes nedostal odpověď. Myslím, že někdo z lupičů ji ukradl. Dne 6. ledna t.r. jsme ohlásili Chartu 77 a téhož dne večer se objevili lupiči. Falešný šerif mě ex ab- rupto, bez papíru, prohlásil za zatčeného, odebral mi klíče od bytu, prohledal ml kapsy a do dveří postavil pistolníka s revolverovým pásem zapnutým přes svetr. Brali zase všechno, co chtěli: rukopisy, vkladní knížky a dokonce i Sbírku zákonů s vyhláškou číslo 120, jíž se oznamuje, že u nás vstoupil v platnost Mezinárodní pakt o občanských a politických právech. Následoval týden výslechů, kdy jsem nabyl naděje v platnost práva: skutečný vyšetřovatel Státní bezpečnosti netvrdil, že jsem podpisem Charty 77 spáchal trestný čin. Chtěl jen vědět, čí to byl nápad, kdo to napsal, kdo sbíral podpisy a podobně. V poledne jsem vždycky dostal oběd, po něm kávu."Jste hostem našeho úřadu," pravil. Teprve když jsem přišel večer domů, dovídal jsem se, co se děje venku. Bandité zřejmě vnikli do televize a všech redakcí. Mluvili a psali o nás jenom hanlivě, vyháněli nás z domova, upírali nám národnosti i mozek v lebce, obviňovali nás ze zrady, posmívali se, že špatně píšeme, žádali pro nás třesty, dávali nás do souvislosti s britskými vyslanci špatné pověsti a - least but not last - oznámili nám, že v Čakovi- cích na předměstí Prahy nedostaneme pivo. Od přátel jsme se dovídali, že někteří signatáři Charty 77 byli vyhozeni z práce, čtyři signatáři včetně Václava Havla upadli do zajetí a Pavla Kohouta chtěl jeden šílenec na ulici zastřelit. Po pravdě řečeno, bezpečně se cítili jen ti znáš, kteří seděli u výslechu v Ruzyni. Jednou, když nás 157 [pageend14]odtamtud zas pouštěli do večerního šera, pravil sedmdesátiletý profesor Patočka s povzdechem: "A zas do té džungle!" Míním podat žalobu na falešného šerifa pro řadu trestních činů. Dále podávám žalobu na časopis "Ahoj". Jenže nevím, najdu-li advokáta, když krajem se řítí banda lupičů pod maskou zákona. Kdo by se jedině mohl ujmout mé pře - nějaký právník, který nežije v dosahu bandy. Přičemž si přeju,aby to byl doktor československého práva, to je nutné! Znám pouze jednoho takového. Žádný lupič se na něj neodváží. On o mně také ví, protože jsem mu už jednou psal. Prosím vás, kdo jste oblečeni, zajděte k němu a řekněte mu všecko. Já jaksi nemůžu... v této chvíli. (Oba Vaculíkovy fejetony, určené pro "PETLICI", zde přetiskujeme bez autorova vědomí a svolení.) Pro informaci čtenářům, kteří doposud o PETLICI neslyšeli: Edice PETLICE není žádný anonymní Samizdat, ale akce autorů, kteří dávají do oběhu své podepsané rukopisy. Pořizovací náklady platí čtenáři. Během čtyř let tak v edici PETLICE vyšlo 80 svazků prózy, poezie, her, literárně vědeckých a filosofických studií. Fejetony jsou nápadem několika lidí, kteří je kdysi sem tam psávali pro noviny. Dnes tu možnost nemají, mají však potřebu reagovat na mnohé události. Společenskokritleky úmysl je sekundární, mnohdy jde o vtip, o náladu. Někteří bývalí novináři si začli tyto fejetony navzájem vyměňovat nebo posílat jako dopisy. Mimo jejich okruh se dál rozšiřují opisováním a mnozí další autoři se k tomu spontánně připojili. Nikdo neví, kolik fejetonů a v kolika opisech je v oběhu. Vybrané fejetony z minulého roku vyšly v PETLICI jako sborník. OPRAVA TISKOVÉ CHYBY V minulém čísle jsme zveřejnili čtyři mikropovídky Stelly Marušíno- vé. Do jedné z nich (Brýle) se nám při přepisu vloudila chyba. Chybný text: "Chtěl, aby nemohl odejít" má znít: "Chtěl, ale nemohl odejít". Autorku i čtenáře žádáme o prominutí tohoto nedopatření. HUMOR Z "BlCE" Husák řeční na Staroměstském náměstí: "... musíme jít po boku Sovětského svazu..." Mezi naslouchajícími si povzdychne jeden stařeček: "Ubohý Rusko!" Husák pokračuje: "... utužíme přátelství se Sovětským svazem na věčné časy ..." A stařeček zase: "Ubohý Rusko!" Sousedovi přechází trpělivost a ptá se stařečka: "Co tu, dědo, pořád říkáte .ubohý Rusko’? Co to má znamenat?" "Vy jste eště mladéj, vy to nepamatujete. Ale já jsem na těhle místech už dávno slýchával .Musíme být ioyální k Rakousko-Uherské říši!’ a kde je dnes Rakousko? Pak tu řečnili pro nacistický Německo. No, a kde je dnes nacistický Německo?" Před "kachlíkárnou" na Letně je na křižovatce esenbák a řídí dopravu. Je pozorován školákem. Když má esenbák volno, jde na chodník, utírá si pot z čela a povídá školákovi: "Tak co, líbilo by se ti stát se policistou?" "Co vás nemá!" urazí se kluk. "Já se učím ve Škole dobře. Mám skoro samé jedničky!" 158 [pageend15]o zemi našeho nového domova ŠVÝCARSKÁ HISTORIE I. PERIODA Od počátku do založení "Věčného spolku" Nehledě na pravěké osídlení území dnešního Švýcarska, o kterém svědčí mnohé nálezy v jeskyních a které jsou asi sedm tisíc let staré, byli prvním národem v zemi mezi Ženevským a Bodamským jezerem Keltové. Pedanty historiografie uklidníme zmínkou, že jezera za keltského osídlení pochopitelně takto nazývána nebyla. První keltské kmeny sem zavítaly asi 4oo let př. Kr. část keltského národa tvořili Helvéťané. První historické datum švýcarských dějin je rok 58 př. Kr. Tenkrát si Helvéťané předsevzali, že zem opustí a potáhnou na jih Galie - dnešní Francie. Plán jim zhatil Caesar. Měl totiž stejný cíl, i když se nestěhoval, ale "jen" dobýval. Helvéťany u Bibracte takřka zdecimoval a zbytek donutil k návratu na východ od Jury, do Helvétska. To bylo včleněno do Římské vele- říše a sdílelo po několik století její osud. Jako všude v říši Římské vyvinul se zde čilý obchodní ruch. Vznikala města s kamennými hradbami, s domy a chrámy, s divadlem i kasárnami. I komfort byl z jihu importován: ústřední topení, vodovod a teplé lázně. Římské silnice spojovaly zemi přes Alpy s Itálií a podél Rýnu s Kolínem a Severním mořem. Již v tehdejší době byly schůdné například průsmyky Sv. Bernhard a Julier. Koncem 4.století po Kr,nastala pro Evropu nová epocha. V roce 375 vpadli Hunové do Gótské říše v jižním Rusku a zahnali značnou část tamějšího obyvatelstva přes Dunaj na Balkán. Tím započalo stěhování národů, trvající dvě stě let, jehož následkem byl zánik Západořímské říše. Když byly v roce 4o6 staženy římské jednotky od Rýna k obraně Itálie, vyplnili mocenské vakuum ihned Germáni. V následujících desetiletích "uhryzávali" z Římské veleříše kus po kuse a vytvářeli - jak by ne! - říše vlastní. 476 padl Řím a deset let poté Paříž. Tím byla ještě před sto léty všemocná říše Římská smazána z povrchu zemského. Stěhování národů se nezastavilo ani před zemí Helvétskou. Území severně od Alp, opuštěné Římany, zabraly dva germánské kmeny: severovýchodní část absadili Alemáni, jihozápadní část Burgunďané. Alpy a jižní Švýcarsko zůstaly zatím nedotčeny. Alemáni přetvářeli osídlené území v daleko větší míře, než tak činily 159 [pageend16]ostatní germánské kmeny. Římské kultuře byli zcela nepřístupní. Co hledali, byla půda k obdělávání. Románské obyvatelstvo uprchlo do hor a ti, co zůstali, byli buď podmaněni anebo vyhlazeni, Alemáni přinesli s sebou sociální řád, který byl později východiskem při vytváření švýcarského státu. Volné hospodaření samostatných sedláků neznali. Všichni obyvatelé obce byli sjednoceni v jakýchsi družstvech. V zemědělství znalí třípolní systém. Po společném usnesení zaopatřili členové obce společná pole. Lesy a louky byly taktéž ve vlastnictví obce. Jinak probíhalo osídlení burgundské. Burgunďané měli za sebou dlouhý "marš" od Východního moře. U Rýna se střetli s Huny a utrpěli drtivou porážku. Ti, co přežili, našli útočiště u Římanů, pomáhali bránit říši a bylo jim přiděleno území na březích Ženevského jezera. Římským majitelům pozemků bylo nařízeno, aby odstoupili burgundským sou- kmenovcům 1/3 otroků a 2/3 půdy. Po rozpadu římské nadvlády v Galii kolem roku 455 vytvořili Burgunďané vlastní království, které se brzy rozrůstalo do všech stran. Rozprostíralo se v západní půli dnešního Švýcarska, v údolí Rhony, skoro až k Středozemnímu moři jakož i k dnešnímu území Burgundska. Křesťanství nebylo zaneseno do Švýcarska ještě vpředkatolické době. Jeho nositeli byli prakřesťanští mučedníci a převážně irští potulní mniši. Teprv později si katolická církev podmanila již zkřesťanizované území Švýcarska. První klášter zde založil burgundský král Zikmund v roce 515 v St-Maurice, v dnešním Valisu. Proniknutí křesťanství mělo pro obyvatelstvo z hlediska materiálního i duchovního velmi pozitivní následky. Pravidelný denní a roční rytmus bohoslužeb dal lidu na staletí pevné životní formy. Centra církevní hierarchie na území Švýcarska prakticky nebyla, území bylo rozděleno v sedm biskupství se sídly v Bazileji, Kostnici, Churu, Comu, Sittenu, Ženevě a v Lausanne. 0 to čilejší byl tady život klášterní, neb zakladatelé klášterů si rádi vybírali panenskou půdu, které bylo mezi Jurou a Alpami hojně. Ze 7. století pochází např. kláštery Moutier a St-Ursanne. Také selskému obyvatelstvu přinášely kláštery užitek. Pod jejich vedením byly káceny lesy, vysoušeny močály, stavěny cesty a mosty. Cestujícím skýtaly kláštery pohostinné útulky. Později založené kláštery na alpských průsmycích se staly světoznámými (Gotthard, Simplon a Sv.Bernhard). XXX X N X Území bývalé Římské říše si mezi sebe bratrsky rozdělili Germáni. Dlouho však v míru a smíru nežili. Jak to mezi bratry bývá, nejsilnější z nich - Frank - si své soukmenovce podmanil, takže v průběhu jen jediného století našli Římané ve Francích důstojné následníky. Jejich říše se rozprostírala od Pyrenejí až po Alpy. Burgunďané se podřídili francké moci v roce 534, Alemáni o 4 roky později. Svého vrcholu dosáhla moc Francké říše za vlády Karla Velikého. Když si podmanil Itálii a Sasy - poslední nezávislý germánský kmen na evropské pevnině - obsahovala jeho říše všechny národy a země latinské a germánské řeči a katolické víry kromě Anglie a křesťanské části Španělska. Karlovo postavení zcela odpovídalo významu římských císařů, a tak je jen nabíledni, že Římskou říši znovu obnovil: o vánocích roku 8oo jej korunoval papež na římském Kapitolu na císaře. Avšak obnovená říše přes svou velikost - či snad právě proto - neměla dlouhého trvání. Ve Verdunské smlouvě z roku 843 si říši mezi sebe rozdělili tři Karlovi vnuci. Východní část se stala jádrem pozdějšího Německa, zatímco ze západní se vyvinula Francie. Střední 160 [pageend17]části, táhnoucí se od Holandska až po Itálii, náleželo i Švýcarsko. Tato část se však brzy rozpadla na své přirozené díly. Teprve začátkem 10.století se podařilo Sasům jakžtakž dát dohromady jednotu germánských kmenů. Ota Veliký překročil v roce 962 Alpy a obnovil v Říme císařství Karla Velikého. V roce lo33 se k obnovené říši připojilo Burgundsko, takže celé Švýcarsko opět náleželo do jednoho státního celku. Jménem římská, bytostí však německá říše, kterou Karel Veliký v roce 800 založil a Ota 962 obnovil, měla tisícileté trvání: až k Napoleonovi. Po více než polovinu tohoto období tvořilo Švýcarsko významnou část říše. Přes nedostatečné mocenské prostředky se německým císařům lo. a 11. století podařilo v obdivuhodné míře držet v říši pořádek a klid. Situace se změnila až koncem 11. století, kdy s rozmáhajícím se papežstvím vyrostl císaři soupeř, dělající si nárok na nadvládu v Evropě. V roce lo76 dal papež Gregor VII.císaře Jindřicha IV. do klatby a započal tak otevřený spor trvající plných 2oo let a končící úplným vyčerpáním obou stran. Také území pozdějšího Švýcarska bylo poznamenáno boji mezi císařem a papežem. I zdejší šlechta se domáhala moci a majetku. Mnozí z nich byli z duchovního stavu. Opatství santgallenské a biskupství basilejské, sittenské a churské vlastnila rozsáhlá území a výsostní práva. Z pestré palety menších vládců, jako byla hrabata z Kiburgu, Lenzburgu, Toggenburgu, Neuenburgu a Greyerzu, vyrostly mocné rody, které usilovaly o sjednocení celé země. Záh- ringerové byli prvními. Připojili se k papežské straně a ovládli přímo či nepřímo veškeré území jižně od Rýna. V roce lo98 tuto skutečnost uznal i císař Bedřich I. v míru Kostnickém. Jelikož Záhringerové byli zároveň císařskými správci v zemích burgundských severně od jezera Ženevského, zasahovala jejich moc poprvé přes jazykovou hranici. Zvláštního významu si Záhringerové vydobili zakládáním mnohých měst, sloužících jako vojenské opěrné body. Dva nejvýznamější jsou Bern (1191) a Fri- bourg (1179), vybudovány na skalách obtékaných ze tří stran řekou. Po vymření starší větve Záhringerů v roce 1218 byly nejúspěšnějšími di- nastlemi Švýcarska na východě Habsburgovéa na západě rod Savojský. Oba rody sehrály v evropských dějinách významnou roli. X X X X X (Volné zpracování švýcarské historie podle knihy "Geschichte der Schweiz" od Wolfganga von Wartburg. - JF - ) (Pokračování) Pro milovníky umění: Máme na prodej OBRAZY, KRESBY A GRAFIKU sÝznamnc zesnulé česko-švýcarské surrealistické a abstraktní malířky z okruhu Štyrský-Toycn Přístupně ateliérové ceny Bližší Vám ochotné sdílí DEMOS GmbH Posifach 263. CEJ 8053 Zúrich Tel (01) 538395 161 [pageend18]Charles Edouard Jeanneret, později LE CORBUSIER tvoří základ Le Corbusierova charakteru. Nikdy se nezpronevěřil tomu, co považoval za správné, ani se nespokojil s něčím přibližným, ať v pojetí nebo v konečném provedení své práce. se narodil 5.října 1887 na pomezí neucháteiského Jury, v La Chaux-de- Fonds, ležícím v nadmořské výšce tisíc metrů. Rád připomínal tento svůj původ a byl na něj hrdý. Podle místa narození je tedy Charles Edouard Jeanerret Švýcar. Teprve roku 1930 se naturalisoval ve Francii nebo spíše jen znovu přijal francouzské občanství. Ale o francouzském původu jeho rodiny není pochyb. Jeho předkové byli nejprve zapsáni v archivech městečka Locle, a to až do roku 1600, kdy při požáru kostela byly listiny zničeny. A jiný důkaz tamtéž: Jeanneretové usídlení poblíž Locle si postavili do roku 1910 tři domy v nejčistším langue- dockém stylu 16.století. Od kteréhosi předka své matky si vypůjčil Le Corbusier později svůj odvážný pseudonym. Šťastné a vyrovnané Le Corbusie- rovo dětství hluboce poznamenal dvojí vliv, matčin a otcův. Otec, Edouard Jeanneret, umělec smaltérského řemesla, byl samouk. Vášnivě miloval přírodu. Matka, Marie Charlota Amelie, umělkyně, výtečná hudebnice, žena velmi živé letory, určila svým příkladem do jisté míry životní dráhu svých synů. Když paní Jeanneretová 1960 jako stoletá žena zemřela, četli jsme dole na úmrtním oznámení tato slova: "Co činíš, čiň." Aby tento tak příkladný rodinný kruh byl úplný, žila v domácnosti ještě starší sestra Edouarda Jeanne- reta, žena hluboce věřící, pro niž bylo největším štěstím obětovat se pro jiné. Z výchovného prostředí takových kvalit můžeme snáze pochopit vzácnou poctivost a přísnost v práci, které Od čtyř do třinácti let chodí Charles Edouard do obecné školy, pak do vyšších tříd, kde ho mají za pilného a velmi nadaného žáka. Jeho nejoblíbenější zábavou je kreslení. Protože ukázal tak velké nadání, dali ho rodiče ve třinácti letech zapsat do umělecké školy v La Chaux- de-Fonds. Tento ústav, založený v 19.století, měl za úkol připravovat rytce specialisované na výzdobu hodinek. Jeden z učitelů mu odhalil problémy umění. L’Eplattenier, syn sedláka, se vrátil z Paříže, kde studoval malířství. Vyučoval dekorativní malbě a byl z učitelů jediný, kdo se neomezoval při vyučování na stránku pouze technickou. L’Eplattenier první ze všech vytušil v Jeanneretovi budoucího Le Corbuslera. Jeho žák se opravdu velmi brzy projevil jako stavitel. Nebylo mu ještě ani osmnáct, když dostal první zakázku: vilu pro člena výboru Umělecké školy. -V sedmnácti letech jsem se setkal šťastnou náhodou s člověkem, který neměl předsudky a svěřil mi stavbu svého domu. Mezi osmnáctým a devatenáctým rokem jsem ten dům postavil, velmi pečlivě a se spoustou dojemných detailů. Je asi strašný.- Le Corbusier zvolil opravdu pro tuto vilu výzdobu v čistém stylu roku 1900: fasádu pokryl bohatým ornamentem, kde si přišly na své jedle oblak a havran. Na vnitřních stěnách domu se objevily Lesy na horském svahu. Tato první zkušenost byla pro mladého architekta rozhodující. Mohl teď obrátit list. 162 [pageend19]Edouard Jeanneret se tedy vydal v devatenácti letech do světa, jen s penězi, které si vydělal. Toužil všecko vidět a všecko poznat. Odchází s tlumokem na zádech, se skicářem v ruce. Žije velmi skromě, ze dne na den, a tak se dostane do Itálie, která je pro něho okouzlujícím objevem. K-reslí si do skicáře siluety měst, konstrukce domů, krajiny, detaily, které ho zaujaly. Tento geniální samouk s přemírou umělecké citlivosti putuje pozorně Florencií, Siennou, Ravenou, Padovou, Ferrarou, Veronou, Benátkami, a všude odhaluje dávné zdroje umění. Po Itálii zatouží poznat Budapešť a pak Vídeň. Jednou večer na představení Bohémy - v pařížském stylu roku 1900 nesmírně současném a neromantickém - náhle pochopil, že středisko uměleckého světa, které hledal ve Vídní, je ve skutečnosti Paříž. Počátkem roku 1908 vystoupil Charles Edouard Jeanneret na nástupišti Gare de l’Est. Bylo to jeho první setkání s tolik ideálisovanou Paříží. A náraz byl krutý. Hotel v ulici Charlot, který mu doporučil jeden kamarád z La Chaux-de-Fonds, byl ve skutečnosti brloh poslední kategorie ve špinavé čtvrti. Ale čekaly zde na něho dopisy z domova. L’Eplattenier mu vyčítal tu ztřeštěnost. -Město světla se teď stalo městem, kde umění hyne.- Také otec mu předem odpíral každou podporu, pohoršovalo ho, že syn je v "moderním Babylóně". Náhoda ho zavedla jednoho dne ke skleníkům Cours de la Reine, kde vystavovali Nezávislí. Zde uviděl Le Corbusier poprvé obrazy Henriho Matisse a zděsil se. Ale úspory se rychle vytrácely a musel si tedy vydělávat na živobytí, aby mohl studovat architekturu. Když jednoho dne náhodou listoval v jakési ročence, všiml si tam jména Grasset, které mu bylo známé. Eugěne Grasset byl autorem "Základů ornamentální komposice", knihy, podle níž se řídili v ateliéru v La Chaux-deFonds. Jeanneret si prorazil cestu ke Grassetovi, ale ten ho nejdřív přijal dost chladně. Sotva ovšem otevřel mladý muž svou mapu, opakoval se týž zázrak jako jinde. Grasset se rozhodl, že ho vezme pod ochranu, a řekl mu tato rozhodující slova: "V architektuře se může ještě všecko zachránit užitím nového prostředku konstrukce: udělá se prkenné bednění, dovnitř se dá železná výztuž a vyplní betonem. Větší rozměry určují nový rytmus v plánu i ve výstavbě. Čisté formy jsou výsledkem bednění; ten prostředek se jmenuje železobeton. Zajděte za bratry Perrétovými." August Perret, novátor, který odešel z Ecole des Beaux Arts bez diplomu, porozuměl jistě dobře mladému muži, jímž byl Charles Edouard Jeanneret. A opravdu řekl také docela prostě, jakmile uviděl studentovy výkresy: "Budete má pravá ruka." Žák našel konečně svého mistra. Stal se jeho důvěrníkem. "Železobeton nám dá možnost postavit celá města podle zásad přizpůsobených potřebám nového života," říkával Perret. Vyslovit takový názor znamenalo v té době zahájit boj. U Perreta pracoval jeden a čtvrt roku. V té době nakreslil mladý Le Corbusier svůj první projekt uměleckých ateliérů. Měla být založena škola, kde by se umělecká řemesla stavební opět povznesla k dokonalosti. V Paříži chtěli lidé po válce zapomenout na minulost ve víru nových myšlenek: chtěli ustavičně vynalézat, odhalovat, obnovovat v nově nalezeném nadšení tvůrčí radosti. Appolinaire je mrtev, nastala doba Modiglianiho, Picassova.... Po Montparnassu je nejvyšším místem duchovní aktivity Saint-Ger- main-des-Prés. V této čtvrti se Le Corbusier usadil. A zůstal tam po sedmnáct let. Ubytoval se ve starém paláci Adrienny Lecouvreurové v ulici Jacob číslo 20. Chtěl se věnovat malířství a domníval se tehdy, že je to přístupnější výrazový prostředek než architektura. První obraz, který namaloval v listopadu 1918, Krb, je 163 [pageend20]Le Corbusierův žádoucí stav uličního vyřešení dopravní kříse. klíčem k porozumění jeho plastice: vyjadřuje objem v prostoru. Prostor. Maloval jej v noci a odchiípením sítnice ztratil tehdy levé oko. Ale navzdory této nehodě nepřestal Le Corbusier ani v dalších letech vytrvale malovat. Roku 1920 vytvořil svůj první dům se "střešní zahradou", sériového typu. Otevřel cestu příštím pokusům. Tento dům "Citrohan" sestává ze dvou nosných stěn, podezdívka, cihly, kámen. Zjednodušený přívod světla jediným velkým oknem, zvlášť pečlivé hygienické vybavení, přiměřené ubytování pro služebnictvo, to vše bylo tehdy něco nového. Stavělo se bez ohledu na architektonické koncepce oficiálních škol. Okenní tabule se změnily ve skleněnou stěnu: přinášely novou estetiku. Roku 1922 přijel za Le Corbusie- rem do Paříže jeho bratranec Pierre Jeanneret a spolupracoval s ním pak sedmnáct let: společníci si tehdy otevřeli vlastní ateliér v Sěvreské ulici číslo 35. Jednoho dne v červnu 1922 přišel ředitel urbanistické sekce Podzimního salonu s návrhem, aby se zúčastnili příští výstavy Salonu v listopadu. -Udělejte nám nějakou krásnou fontánu nebo něco podobného,- řekl jim. -Dobrá,- odpověděl Le Corbusier, -udělám vám fontánu a za ní, jak ubytovat tři miliony lidí.- Byl to pavilon v rozloze sto čtverečních metrů a o délce sedmadvaceti metrů, obsahující "diora- ma” současného města. Exposice urbanismu v Podzimním salonu měla kóji určenou rozboru urbanisace velkého města, a jinou kóji, vyhrazenou průzkumu obytné "buňky”. Na jedné straně člověk v kolektivu tří milionů, na druhé straně člověk režimu a docela sám, který se uchýlil do své "buňky". Obchodní čtvrt má být ve středu města. Tento střed se má rozvíjet do výšky, aby se usnadnil rychlý provoz. Budou tu tedy mrakodrapy na pilotech. Kana- lisace bude zazděná, ale stále přístupná, aby se mohla udržovat v pořádku. Protože křižovatky jsou dopravě nepřátelské, představuje si je Le Corbusier v nejmenším počtu: jedna po čtyřech stech metrech. Jak tedy viděl své "město"? -Přijíždíme anglickým parkem. Rychlý automobil jede po zvýšené dálnici. Velkolepá alej mrakodrapů. Přibližujeme se: čtyřiadvacet mrakodrapů se znásobuje v prostoru. Napravo i nalevo, v pozadí svých náměstí, veřejné služby. Prostranstv uzavírají musea a university. A už jsme pod prvními mrakodrapy... Mezi nimi je široký prostor, kde se rozprostírají parky... Na trávnících se mezi stromy stupňovitě zdvihají terasy, ústupky otevírají do dálky architektonické perspektivy zahrad, hřišť a sportovišť. Nade vším daleké nebe, horizontála terasových střech vyznačuje přesné plány, členěné zelení visutých zahrad. Mrakodrapy, jejichž obrysy na vzdálenost už změkčila modř oblohy, vzcyčují do výšky své velké geometrické plochy celé ze skla. Oslnění. Prisma obrovské, ale zářící.- V obchodním středu má každý z deseti až padesáti tisíc zaměstnanců deset metrů pracovního prostoru. 164 [pageend21]A zde se opět projevuje Le Corbusie- rova hlavní starost o slunce a světlo v poetickém popisu kancelářských místností. -Obrovská okna se otevírají proti nebi. Vysoký horizont, slabě doléhající hluk a čistý vzduch, to vyvolává v těchto kancelářích představu strážních věží obhlížejících svět, kde vládne řád . - V poledních hodinách se obchodní střed rychle vyprázdní dík neobyčejně pohodlným dopravním prostředkům. Život se přenese do obytných čtvrtí jednak uvnitř města, jednak v zahradním městě na obvodu. V obytných čtvrtích vyvolává systém otevřených bloků se zubovitý- mi ústupky nádherný architektonický dojem, vylučující "koridorové ulice", obvyklý úděl velkých měst. Hřiště a zahrady jsou u domu. Soubory, které mají šest dvojúrovflových poschodí, mohou mít tři sta obyvatel na hektaru. Značná obydlenost je zárukou rychlé dopravy. Jeho ,Diorama moderního města’ i jeho ,Voisinův plán’ Paříže vyvolaly roku 1922 prudké pobouření. "Pracujete pro svět na Měsíci," říkalo se Le Corbusierovi a Jeanne- retovi. Naproti tomu ovšem nemohla ani jediná námitka technického rázu nikdy přesvědčivě podlomit střízlivě promyšlené proposice projektu, který by nezaujatá veřejnost dnes považovala za přiměřený potřebám nové společnosti. Na sklonku života plného zápasů se dočkal tento ,osamělý divočák’, jak si někdy rád říkal, hořkého zadostiučinění: uznávají ho nyní všude tam, kde proti němu dřív nejvíc bojovali. V letech, kdy se těžce probíjel, ho na oficiálních místech přehlíželi. 18.prosince 1963 ho francouzská vláda jmenovala velkodůstojníkem Čestné legie. Ve Švýcarsku, kde se na něho tak zuřivé útočilo, se později vytvořil kolektiv mladých průbojných architektů, kteří začali stavět podle nejčistších lecorbusierovských zásad (Lausanne, Zůrich, Vevey). To všechno dává zapomenout dobu, kdy skromná vila, kterou Le Corbusier dal postavit pro svou matku, nebo švýcarský pavilon v Paříži vyvolaly hysterii švýcarského francouzského tisku. Le Corbusierovy myšlenky, o nichž se kdysi mluvilo jako o "náměsíčných fantasiích", se začly uskutečňovat. Nutnost shromáždit lidi ve velkém obytném celku, proti níž se tak bojovalo, se stala naprostou samozřejmostí. Mluví se o bytech pro deset tisíc uživatelů na ploše tří hektarů, o betonových korunách pro pět tisíc osob. Mladí architekti dokazují, že včerejší "blázen" je dnes moudrý. Ale i tak se doporučuje zachovat míru. Na prostorovou architekturu sotva jsme dost připraveni. Také urbanismus - jako každé umění - má přechodná období, švýcarský rodák Le Corbusier, muž skutečnosti a velký myslitel, se nestal "architektem našich otců", ale ještě dlouho zůstane architektem "naší doby". (Zpracováno podle knihy: S.Daria "Le Corbusier sociolog urbanismu”.) HUMOR z "BIČE" Vojenský sluha čistí uniformu svého důstojníka s nosem nahoru, neboť nemůže snést zápach, který z ní vychází. Důstojník si toho všimne a povýšeně poučuje, že včerejší večer trávil s obyčejnými vojáky a jeden že mu prý poblinkal uniformu. "Dal jsem ho hned na měsíc zavřít," ukončuje vysvětlování. - "Soudruhu majore," povídá sluha, "měl jste mu dát dva měsíce. On vám taky nadělal do kalhot." aa a a "Tati, proč nemají někteří lidé zuby?” - "Jo, to víš; dobře jedí, hodně bonbonů a samé sladkosti, tak jim pak brzy vypadají." - "No to se tedy musel mít náš soused na tom komisařství hodně dobře, když se od výslechu vrátil bez zubů." 165 [pageend22]co říká Švýcar ? My, dříve narození exulanti, pamatujeme dvouletý, prudký nástup komunistů k převzetí moci v naší vlasti. Podmínky tehdy byly jiné, pro uchvatitele značně příznivější: atmosféra čpěla poválečným terorem a surovostí, KSČ vyhrála volby a hlavně - byl tu Rooseweltův souhlas s přivtělením do zóny sovětských satelitů. Jejich nástup byl tedy také podle toho bezohledný, sebejistý, takřka bez přetvářky. V dosud svobodném světě jsou podmínky odlišné, taktika tedy daleko rafinovanější. Píše o ní znalec na slovo vzatý, plukovník v záloze Ernst Cincera ve své knize UNSER WIDERSTAND GEGEN DIE SUBVERSION IN DER SCHWEIZ (Atheneum -Verlag, Lugano). Dílo má solidní systém: cíle komunismu již dosažené i otevřené, strategie (např. antiamerikanismus v Evropě) a hlavně taktika. Nejčastěji jde o varianty dvou základních druhů komunistické taktiky: 1. Taktika "vlečného lana": do komunistického vlaku s rudým, ale zatajeným cílem je zapražen nic netušící neutrální prominent. 2. Taktika "autostopu" (Vehikeltaktik): do nekomunistického vozidla, které spěje k nějaké opozici, boji, rozbrojům, demonstracím či kraválům, přisedne tvrdé jádro školených revolucionářů a zmocní se iniciativy, i když jim na výsledku boje třeba ani nezáleží. Viz akce proti atomovým elektrárnám ve Švýcarsku, kde zůstaly na bojišti ležet spousty pomlácených, pozdě a trpce litujících, k čemu byli zneužiti. Při trošku dobré vůle jsou tyto taktiky snadno průhledné,stejně tak jako komunistický slovník a hantýrka, kterými se soudruzi - často s úspěchem - snaží mást veřejnost. Rudé nomenklatuře věnuje Cincera po zásluze pozornost. Též dialektice a demagogii. Jeden z příkladů: komunista líčí krásnou budoucnost - v budoucnosti nelze chybovat? - a srovnává ji s chybami napáchanými v minulosti. Autor dobře prostudoval československý vzor. V Praze - brzo po válce - vzbudilo surové jednání komunistů jeho pozornost, tam se rozhodl studovat, co to vlastně ten komunismus je. Cituje též generála šejnu. Velice zasvěceně je líčen "pochod institucemi". Míněny jsou sdělovací prostředky, justice, škola, armáda, církve (z nichž nejvděčnějším a nejdůležitějším rejdištěm je církev katolická). Jako všechny totalitní systémy, mají rudí nejvíce spadeno na mládež: "... nejraději se využívá přirozené vývojové fáze - údobí pubertálního odboje proti autoritě vychovatelů. Toto "povstání dcer a synů" je vlastně přirozeným průlomem k individuu. Z tohoto vzdoru má vzniknout samostatně myslící a odpovědně jednající jednotlivec jako součást svobodné společnosti. Tedy opak tvora kolektivního, stádovítého ..." S jednotlivými institucemi se komunisté utkávají v jakémsi souběžném trojboji: založit vzdoroinstituci, vniknout do instituce a bojovat proti instituci. Zde příklad církve: Vzdoroinstituce: křesťané pro socialismus, Neue Linke - v Instituci: Pacem in terris, synody atd. 0 boji proti církvi by se daly napsat celé knihovny. Podle zásady "chyťte zloděje" se neustále burcuje proti fašismu. "...Pro Evropu a švýcarsko je momentálně nebezpečím komunismus. Či zná snad někdo 166 [pageend23]nějakou fašistickou velmoc, která by s i t.č. hodnověrně kladla nárok na dobytí moci nad světem vojenskými nebo revolučními prostředky?" Antikomunismus je cílevědomě a vytrvale zesměšňován, diskreditován, opovrhován, což nese ve veřejném mínění své plody: " ... bez nadsázky lze tvrdit, že naše společnost je tendenčně vůči komunistům již tolerantnější než vůči antikomunistům ..." Cincerova kniha vyznívá pesimisticky: " ... rostoucí apatie občanstva mi působí skoro větší starosti než činnost komunistické levice. Neboť boj proti této resignaci je těžkým bojem proti mase, která se už skoro nedá vyburcovat ze své lhostejnosti ..." Co na mě působí nejtísnivěji, je fakt, že v knize je spousta pasáží pře- lepena cenzurou. Hrůzný pohled, když si uvědomíme, že rudí nejsou ještě zcela u moci, ale jejich cenzoři jsou již v hradbách. (Cenzura přelepila určitá místa, protože tam svá tvrzení nemůže autor naprosto jistě dokázat.) -Cookie- (Z časopisu katolické misie pro Čechy a Slováky ve Švýcarsku KLUB, 77.5) Vítězné knížky roku 1976: ----------------------------------------- MALÝ EVROPAN a KUROPĚNÍ Začátkem každého roku pořádá rozhlasová stanice Svobodná Evropa čtenářskou anketu. Také letos se redakce rozhlasového magazínu Svět 76 zeptala českých a slovenských pracovníků nejrůznějších vědeckých a uměleckých oborů v nejrůznějších částech světa na jejich čtenářské zážitky roku 1976. Sešlo se celkem 70 odpovědí. Někteří dotázaní odpověděli stručně a jiní opět svou volbu obšírně zdůvodňovali, někteří odpověděli zcela osobitě a po svém. Jak se ani nedalo jinak očekávat, jmenované knížky českých autorů jsou převážné z produkce exilových nakladatelství. Anketu nelze považovat za representativní, na to je okruh účastníků příliš úzký. V každém případě však naznačila aspoň dvě věci: za prvé jaké knížky a jací autoři dnes v domácí československé produkci chybějí - a za druhé šíři čtenářského zájmu, která také sotva může být v současném Československu, kde není přístup k zahraniční knižní produkci, a když, tak zcela jednostranný, uspokojena. Žebříček českých autorů vypadá následovně: 1-2: Malý Evropan (Karel Friedrich - CCC Mnichov) Kuropění (Viktor Fischl - Konfrontace Curych) 3: Nebe, peklo, ráj (Zdena Salivarová - Publishers 68 Toronto) 4: Dneska už se tomu směju (Adina Mandlová - Publishers 68 Toronto) 5: Audience a Vernisáž (jednoaktovky Václava Havla) 6: Postřižiny a Něžný barbar (Hrabal - čs.spisovatel Praha a Svědectví Paříž) 167 [pageend24]peklo letišti Je neděle 27. března 1977, krátce po poledni. Na letišti v Las Palmas na Kanárských ostrovech je čilý provoz. Z celého světa se sem slétávají turisté, aby strávili velikonoce na "ostrovech věčného jara". Odbavovací halou letiště znenadání otřásl výbuch. Květinový Stánek je v troskách, prodavačka těžce zraněna. V odbavovací hale vypukla panika. Správa letiště se okamžitě rozhodla letiště uzavřít. Kontrolní věž začala vysílat pokyny všem letadlům, aby přistávala na letišti v Los Ro- deos na sousedním ostrově Tenerife. Příkaz dostali piloti i dvou dopravních obřích letadel. Obě byla typu Boeing 747, zvaného Jumbo. Jedno patřilo americké společnosti Pan Am, druhé holandské KLM. Na letišti Los Rodeos přistávalo jedno letadlo za druhým a všechna čekala, až začne přijímat letiště v Las Palmas. Cestující se zatím občerstvovali v letištní hale. Kapitán holandského letadla Jacob Veldhuyzen van Zanten se rozhoduje, že doplní své nádrže o 51 tisíc litrů pohonných hmot, aby nemusel ztrácet čas tankováním v Las Palmas. Ceká ho totiž ještě zpáteční let s turisty, kteří se vracejí domů. Vedle stál druhý jumbo, s nímž přiletěl kapitán Victor Grubbs z Los Angeles a New Yorku. Když letiště v Las Palmas začalo přijímat, holandský jumbo dosud .68 [pageend25]tankoval. Americké letadlo však nemohlo odstartovat, neboť holandský boeing mu stál v cestě. Letištní plochu museL tedy opustit nejdříve holandský letoun. Konečně, krátce před 17. hodinou, se dává holandský kolos - nesoucí jméno De Rijn - do pohybu. Odstavná plocha a část pojížděcí dráhy je ale plná jiných letadel. Dostává tedy pokyn použít spojky C3 a vyjet přímo na startovací dráhu, pojíždět po ní až na její východní konec a počkat tam na povolení ke startu. V té době se prudce zhoršilo počasí. Na letiště se snesla mlha a dohlednost klesla na 500 metrů. Za holandským letadlem se pomalu na pokyn z věže sune americký jumbo. Na trupu nese jméno Victor Clipper. Kontrolní věž nařizuje americkému letadlu, aby startovací dráhu opustilo po spojce a pokračovalo po po- jížděčce na startovní čáru. Holandské jumbo dosud nemá povolen start. Americké letadlo pokračuje po startovací dráze k spojce. Holandský obr startuje. Plný plyn, rostoucí rychlost se blíží ke 200 kilometrů za hodinu. V posledním okamžiku spatří kapitán van Zanten americké letadlo a podnikne zoufalý pokus odtrhnout svého obra od země. Marně. Také americký pilot se pokouší vyhnout srážce prudkým obratem vlevo. S ohlušujícím třeskem se oba kolosy srazily. Ani jeden z kapitánů tomu nemohl zabránit. Američan se nemohl tak rychle vyhnout doleva a opustit dráhu, Holanďan jel příliš rychle na to, aby mohl zabrzdit, a příliš pomalu, aby se dokázal vznést. Letadlo KLM narazilo do amerického jumba v úhlu 45’, motory na pravém křídle utrhly strop pilotní kabiny a oddělení první třídy za kabinou, motory na levém křídle rozdrtily zadní oddělení, kde zabily většinu cestujících. Obrovský boeing KLM pokračoval po nárazu v pohybu vzduchem a dopadl asi 300 metrů dál na dráhu, kde vybuchl a rozpadl se na tisíc kusů. Americké letadlo bylo roztrženo na tři části. Někteří z cestujících byli nárazem vymrštěni ven, někteří vyskočili. Paní Dorothy Kellyová nad sebou spatřila oblohu a uslyšela řadu výbuchů. Seskočila na zem a odtáhla jednoho z pilotů do bezpečí, pak se vrátila a vytáhla z vraku ještě několik dalších lidí. V holandském letadle zahynuli všichni - cestující i posádka. Celkem 248 lidí. V americkém letadle zahynulo 329 lidí, 69 zůstalo naživu. Dohromady zaplatilo životem tuto doposud největší katastrofu v dějinách civilního letectví 577 lidí. Otřesná bilance srážky dvou obřích letadel na zemi vyvolala řadu disku169 [pageend26]sí. Na stránkách deníků a časopisů se objevily názory odborníků i pouhé dohady, co se vlastně stalo, jak se to mohlo stát, jak se tomu dalo zabránit a jak tomu napříště zabránit. Jaké tedy byly okolnosti této katastrofy? Letiště Los Rodeos bylo otevřeno v roce 1930. Leží 600 metrů nad mořem na náhorní rovině, malebné, ale z hlediska leteckého provozu nebezpečné. Přestože bylo postupně několikrát modernizováno a má dnes 34oo metrů dlouhou startovací dráhu, největší nebezpečí znamenají časté a náhlé mlhy. V den katastrofy bylo přeplněno, a protože letiště nemá pozemní radiolokátor, mohla mít kontrolní věž přehled o situaci jedině z hlášení pojíždějících letadel. Letadlo Boeing 747-Jumbo je označováno za naprosto bezpečné. Odborníci považují možnost srážky dvou letadel tohoto typu na zemi za téměř vyloučenou. Pravděpodobnost je jedna ku šesti milionům. Světově proslulá pojišťovna Lloyďs of London, u níž jsou boeingy 747 pojištěny, považovala jejich pojistku za dobrý obchod. Oba piloti patřili k nejzkušenějším. Kapitán KLM Jacob Veldhuyzen v. Zanten létal 25 let a v poslední době věnoval polovinu své pracovní doby výcviku ostatních pilotů (když se vedení KLM dozvědělo o katastrofě, chtělo v prvním okamžiku poslat van Zantena v čele vyšetřovací komise na místo neštěstí). Americký pilot Victor Grubbs, který katastrofu přežil, létal už 32 let. Spanělé nabídli novinářům na letišti Los Rodeos kopii magnetofonového záznamu rádiové korespondence mezi věží a letadly. Ze záznamu vyplývá, že obě letadla dostala pokyn pojíždět po startovací dráze, vyhnout se na spojku C3 a pokračovat po po- jízděcí dráze až na startovní čáru. Tento pokyn dostali kapitáni na frekvenci 121,7. Zatím z nevysvětlitelných důvodů přešel kapitán holandského Letadla při pojíždění na frekvenci 118,7 používanou jen při startu, nikoliv při pojíždění. Na této frekvenci se kapitán van Zanten, jenž letiště velmi dobře znal, zeptal dispečerů, zda skutečně musí odbočit na spojku C3, což je pro obří letadlo příliš ostrý úhel. Dostal nový pokyn: pokračovat až na konec dráhy, otočit o 180* a čekat na povolení ke startu. Americký pilot, který též mezitím přešel na startovací frekvenci, se u spojky C3 nezeptal a pokračoval dál po dráze (při vyšetřování druhý pilot uváděl, že je naprosto nezvyklé zatáčet v tak ostrém úhlu; úředníci PanAm připustili, že se kapitán mohl při počítání spojek splést, neboť je neměl označeny na svém plánu a nejsou označeny ani na letišti). Záznam dále potvrzuje, že veškerá korespondence byla vedena v dobré a dobře srozumitelné angličtině. Za pojíždění požádala posádka holandského letadla, zda by pro mlhu nemohla být zapnuta světla na dráze. Věž odpověděla, že nejsou v provozu. Když bylo americké letadlo asi v polovině dráhy, dostalo od věže pokyn, aby odbočilo na spojku C3. Kapitán Grubbs pokyn potvrdil, ale neprovedl. když bylo holandské letadlo na čáře startu, ozvala se podle holandské verze tato korespondence: KLM pro věž: "Jsme na startu." Věž pro KLM: "Rozumím, čekejte na pokyn ke startu. Zavolám vás." Věž pro PanAm: "Jste dosud na dráze?" PanAm pro věž: "Ano, jsme dosud na dráze." Věž pro PanAm: "Opusťte dráhu. Oznamte opuštění dráhy." Pak bylo slyšet, podle některých členů americké posádky, kapitána letadla KLM, jak říká: "Jedeme" nebo "Startujeme". Nato kapitán PanAm vykřikl do rádia: "Jsme na dráze. Jsme na dráze!" Podle magnetofonového záznamu pořízeného na věži byl poslední pokyn, který dostalo holandské letadlo, povolení k letu (nikoliv ke startu). Kapitán KLM povolení potvrdil a opakoval trať do Las Palmas, včetně doby letu a nařízené výšky. Věž však potvrdila, že rozumí, a přikázala kapitánu van Zantenovi, aby čekal. Potvrdil to po přistání i španělský pilot, který v době katastrofy létal nad ostrovem a čekal na povolení pro přistání. V době, kdy letadlo KLM startovalo [pageend27]lo, slyšel španělský kapitán José Savra, Jak věž několikrát volá KLM 4oo5, ale bez odpovědi. "Můj druhý pilot chtěl udat naši polohu, ale věž si ostře vynutila ticho slovy: -Prosím o klid, volám KLM.- Pak volala i PanAm a požádala letadlo ve vzduchu, ale ani pak se boeingy neozvaly." V té chvíli však již nikdo odpovědět nemohl. Ze záznamu spojení jasně vyplývá, ačkoli se některé verze liší, že kapitán letadla KLM nedostal povolení ke startu. Na co myslil kapitán van Zanten, když řekl "startujeme", to se již nikdy nedovíme. Vypověděly mu nervy? Povazoval povolení k letu za povolení ke startu? David Beaty se v knize "Lidský prvek v leteckých nehodách" zabýval problémem, zda nejzkuéenější piloti mohou dělat nejzákladnější chyby. Vysvětlil, jak může zkušený pilot, zvláště je-li unaven nebo ve stresu, porušit zaběhnutou rutinu. Například si myslí, že dostal pokyn, který nedostal, nebo udělal úkon, který neudělal... Jistý velice zkušený pilot nedávno prohlásil: "Čím jsem zkušenější, tím víc se musím pozorně hlídat." Palubní inženýr Swissairu: "Náš největší nepřítel v pilotní kabině není technika nebo počasí nebo okolnosti, ale my sami, naše rutina. Naše stroje jsou roboti, ale my ne." (Podle DER SPIEGEL.) ŽIVOT JE JAKO ŘADA STANIC, KDE JSME ZMEŠKALI NEBO CHYTILI SVŮJ VLAK. (J.GALSWORTHY) KOLÍSÁNÍ KOLEM PEVNÉHO BODU JE ŽIVOT. ŠTĚSTÍ JE JISTOTA, ŽE TENTO PEVNÝ BOD NEEXISTUJE. (M.MAUROIS) SPAL JSEM A SNIL, ŽE ŽIVOT JE KRÁSA; PROBUDIL JSEM SE A ZJISTIL, ŽE JE TO POVINNOST. (I.KANT) KDYSI BYLA MYŠLENKA PRO MÉ CÍLEM ŽIVOTA. ALE DNES JE PRO ME ŽIVOT CÍLEM MYŠLENÍ. (L.FEUERBACH) V lásce je i každá pošetilost moudrostí, stejně jako v každém zaslepení. Ženy si pamatují první polibek ještě v době, kdy muži už dávno zapomněli na ten poslední. Charakter je to, co nacházíme u sebe, ale jen zřídka u jiných. Zlá myšlenka a dobrý pes se vždycky vrátí zpět k majiteli. Někteří lidé se nám tak dlouho zamlouvají, než začnou mluvit... Kdo má peníze, pozná svět. Kdo je nemá, pozná lidi. « Nakladatelství DEMOS v Curychu * vypisuje subskripci na připravované knihy * M. Levý: Od pramenů Nilu. Africký cesto- • pis s barevnými a černobílými přílohami. * Stran 250, váz. 19,50 sFr. I SUBSKRIPČNÍ CENA POUZE 16.- sFr. • M. Dř.ilas: Noví třída. Kritika soudobého * komunismu. Stran 200, váz. 18.- sFr. » SUBSKR1PČNÍCENA POUZE 14.50 sFr. * * Subskripce pláli du 15.října 1977. Na Va * se písemné či telefonické objednávky se třší * nakladatelství DEMOS GmbH • Postfach 263, CH 8(153 Zurii h Z Tel. (01) 538395 ♦ 171 [pageend28]kaleidoskop Dracula - VZOR CTNOSTI Komunistické Rumunsko prezentuje nového čestného občana; je jím kníže Vlád Tepeš, lépe známý pod jménem Dracula. Tento pobledlý pán s nadměrně vyvinutými čpičáky - krvavé slávy dosáhl již přibližně ve 400 filmových či televizních zpracováních — se stal vlastně soudruhem. Najednou je hrdinou, vůdcem osvobozeneckého boje, ba co více: zakladatelem lidové armády. Již několik let není pro Rumuny pochyb, že Dracula existoval. Historici jej objevili již na konci 19. století. Vlád Tepeš - ramenatý obr s černými vlnitými vlasy a skelnýma očima - byl vůdcem vojvodů, vládl v 15.století ve Valašsku a podepisoval se "Dracula", To jméno pochází z rumunského "dragon” (drak) a mělo Podle článku Inge Santner ve WELTWO- CHE-MAGAZIN č. 26/1977 vznešený význam. Řád draka byl udělován lucemburským králem Zikmundem těm, kdo hájili křesťanství na přední linii proti islámu. Vlastní krajané však dali vůdci vojvodů méně zbožné přezdívky. Nazývali jej "na- bodavačem" či "napichovačem". Kdo ale na vzdor faktům stále ještě věří, že tento zloduch je výmyslem irského spisovatele Brama Stoke- ra t roku 1897, může se o opaku na vlastní oči přesvědčit. Po léta byly výlety k Draculovi "bestsellerem" rumunského cestovního ruchu. Organizovány byly čtrnáctidenní autobusové zájezdy napříč Sedmihradskem, kde kdysi řádil Vlád Tepeš. Turisté z celého světa byli provázeni Dracu- lovým rodným domkem v Sighisoaře, jeho hrůznými hrady (Bran, Poenari) a spatřili i jeho hrobku v Snagově. Tam byl ukazován hedvábný rubáš slavného vojvody, dokonce bylo z hrobky vyzdvihováno jeho "bezduché tělo", takže bylo nezbytně nutné hromadné ovívání ustrašených a polekaných Američanek. Průvodci se předbíhali v líčení hrůzně dramatických zpráv o krutém vladaření knížete, který byl v boji proti Turkům jistě jedním z nejstatečnějších. Vyprávěli např., že bojarům, tulákům a líným ženštinám nechal štít hlavy, aby tím "zlepšil mravy země". Dále nechal napichovat, dle své speciální metody, slepé a nemocné, aby přispěl k "ozdravění říše". V tehdejším hlavním městě Tirgoviste stojí ještě dnes zbytky věže Chindia, ve které byli vězněni Turci, než jim byly k hlavám s netajenou rozkoší přitloukány turbany, které nechtěli ani před Draculou sejmout. (Draculův komentář: ’Te<f je máte nasazeny na věky!) Nyní je veškerá krev z Viada Te- pese smývána. K 500. výročí jeho úmrtí v minulém prosinci bylo v Rumunsku započato s jeho úplnou rehabilitací. Tyto oslavy daly podnět ke zcela jinému zhodnocení podle motta: žádný anděl nebyl tak čistý. Bukurešťští vědci přímo soutěží v přehodnocování významu starého Rumuna. Více než tucet monografií o něm pojednává jako o věrohodném mrave kárci. Straničtí ideologové poznamenávají s odkazem na přítomnost, že 172 [pageend29]země mohla prosperovat jen pod autoritativním režimem. Historik Nikolae Stoicescu označuje likvidování bojarů 'krutým, ale nutným aktem sebeobrany’ a vyhlazení tuláků a mrzáků 'pokusem eliminovat sociální parazity’. Jiný dějepisec, Dimitru Almas, pojmenovává krveží- znivce 'přísným, avšak spravedlivým vojvodou a bojovníkem proti utlaco- vatelům'. A vojenský historik, nadporučík Constantin Cazanisteanu, v něm vidí dokonce zakladatele rumunské lidové armády. "Vyvinul taktiku, píše Cazanisteanu ve stranickém orgánu Scienteia, "kterou bychom dnes nazvali lidovým bojem - totiž opíraje se o vůli lidu bojoval za jeho svobodu. Přičemž se Rumuni nebáli postavit se na odpor jedné z největších mocností tehdejší doby." Dokonce všemocný šéf strany, Ni- colae Ceausescu, vyzdvihuje očištěného Vlada Tepese do nebe. Teprve nedávno, při státní oslavě loo.výročí znovuzískání rumunské samostatností, jej počítal k nesmrtelným svého národa. Citujeme: "Tepeš byl vládcům své doby vzorem opravdového státníka a vůdce." 1 vina na špatné Draculově pověsti je objasněna: obětními beránky jsou sedmihradští Sasové. Jak se dočítáme, pošpinili chudáka Vlada po jeho smrti, protože je zbavil výsad a jejich uchazečům o trůn upíral právo na vládu ve Valašsku. Přirozeně najdeme i jednoho kle- rikála mezi zlými nactiutrhači. Biskup z Erlau (dnes maďarský Eger) skutečně v 15. století prohlašoval, že "ďáblův syn" Dracula napíchl na kůl na sto tisíc lidí. Všechno lež! Pokud Vlád Tepeš "páchal krom jiného i ukrutnosti", zpravuje časopis Ru- mania Pitoreasca, "činil tak pouze proto, aby udržel pořádek...". Dracula je dnes tedy hoden všech státních poct. Školní učebnice jinak celkem národními hrdiny neoplývajícího Rumunska mohou být patřičné obohaceny. Rozhostila se ješitná radost . Protáhlé obličeje mají pouze turističtí manažéři. Jak mají prodávat "draculské zájezdy?" Bez krve a vam- pírského Špičáku? Oficielní rumunská cestovní kancelář musela poprvé všechny skupinové zájezdy do Dracuiových lovišť odříct. Zahraničním kancelářím bylo dáno najevo, aby s podobnými zájezdy pomalu skončily. Úplně bez historických strašidel s turistickou přitažlivostí však Rumuni přeci jen žít nechtějí. Náhražkou za vampíra se má stát krvavá hraběnka Erszebeth Báthory-Nadasdy, která na počátku 17.století v Sedmihradsku nechala zavraždit 120 panen a koupala se v jejich krvi. Hraběnka n>á jeden vysloveně sympatický rys: nemůže uškodit rumunské pověsti .... Byla to Maďarka. -JF- Australské Monako Když v roce 197o zvýšila australská vláda daně z obilí, vyhlásil farmář Leonard Casley na svém území v západní Austrálii na protest proti tomuto kroku vlády vlastní "stát". Nezávislost knížectví Huttovy řeky (Hutt River Province Principality) byla prohlášena 21. dubna 1970. Zpočátku se zdálo, že sousední Austrálie nestrpí tak malý vzdorostáteček na území světadílu. Australská vláda však zřejmě brzy pochopila, že je výhodné uznat Huttovu řeku, protože malý soused se začal mít čile k světu. Bylo zbudováno letiště, které spojuje "hlavní město" s australským městem Perth, ležícím asi 5oo kilometrů jižněji, několik hotelů a dokonce i reprezentační katedrála, kterou dvorní malíř nyní už Leonarda I. vyzdobil kopiemi starých maleb. Od roku 1973 vydává knížectví, které má zatím necelých 50 stálých obyvatel, vlastní poštovní známky. Jejich náměty jsou především květiny a ptáci, vyskytující se na území Huttovy řeky. Barevně tištěné známky se staly výhodným prodejním artiklem, o který se zajímají filatelisté na celém světě. 173 [pageend30]"Australské Monaco", jak někteří novináři nazývají Hutt River, vzbudilo i zájem sběratelů vydáním několika minci, zejména pamětní stříbrné mince se zlatým portrétem Leonarda I. Turisty pak láká k návštěvě zejména bezcelní obchod, který přináší zisk i sousední Austrálii. 0 přitažlivosti kuriózního státečku svědčí i to, že za šest let své existence navázal styky s mnoha státy a že jen v roce 1975 navštívilo jeho území na 40 tisíc turistů, mezi nimi mnoho filmařů a novinářů. OHROŽENÉ SERENGETI Jsme v hale turistické ubytovny v Seroneře a hledíme vysokými okny do serengetské stepi. Je sedm hodin večer. Zapadající slunce zalévá krajinu narudlým světlem. Pak klesá za obzor a Afrika se rychle ponořuje do temnoty. Před dvěma hodinami, jen několik kilometrů severně od řeky Orangi, se necelých pět metrů před naším autem stalo to, co předpisuje příroda při setkání hladového lva se zebrou, která nestačí utéci. Celému výjevu jsme přihlíželi z bezprostřední blízkosti. Lvice se zakousla zebře do hrdla a stáhla ji k zemi. Ze široce rozevřené tlamy oběti se dral sípavý dech a pak naříkavě sténání. Druhá lvice se třemi mláďaty se vynořila z houštiny, kde čekala hladová rodina na žíznivou zvěř, která přicházela v této denní době k řece; zatímco první lvice držela krk zebry, začala druhá rvát ještě žijícímu zvířeti stehno zadní nohy. Z kořisti postupně vyprchával život a její supění utichalo. Devět minut trval smrtelný zápas. Bylo nám bídně. Jen jednomu to bylo docela přirozené. Byl to náš vůdce a řidič Mschana. "Tak to většinou dopadá," řekl klidně. "Nejdříve to musí za každou cenu vidět, a pak potřebují kořalku." Myslel tím bílé turisty. Ano, chtěli jsme vidět a zažít, jak dravec napadne kořist. Já i Tom Nebbia, fotograf. Mschana věděl, kdy a jak se pravděpodobně stane to, co si všichni turisté za každou cenu chtějí vyfotografovat. Nebbia a já jsme ale přišli, abychom se zabývali smrtí v širších souvislostech. Donesly seknám pověsti, že Serengeti — cíl cesty 30 tisíc turistů a stovek vědců ročně — musí jednou zahynout. 0 Serengeti mluví přátelé přírody jen v superlativech. Není významnějšího zoologa, jehož jméno by sevse- ronerské kartotéce nenalezlo. Sero- nera je vzdálena asi 20 kilometrů od sídla správy parku a výzkumného ústavu v Serengeti a je v pravém slova smyslu hlavním stanem obdivovatelů Afriky z celého světa. Serengeti mně poprvé učaroval za vyhlídkového letu nad národním parkem, k němuž mě pozvali Rogersovi. Alan Rogers je rodilý Angličan, zastává tu funkci jakéhosi lesníka a má jednomotorové letadlo. Let nebyl bez risika. Bobby Rogers neklidně vyhlížel supy, kteří často krouží ve velké výšce a znamenají pro malá letadla smrtelné nebezpečí. Michael Grzimek, syn zoologa, který si získal o Serengeti tak velké zásluhy, zahynul v roce 1959, protože se po srážce se supem deformovalo křídlo jeho letadla natolik, že se stroj stal neovladatelným. Myšlenky na supy však rázem zmizely, když se pode mnou rozprostřela jedna z nejimpozantnějších scén, kterou nám země může poskytnout: zvířata, zvířata, zvířata. To je Serengeti, ale nejen to. Serengeti je také to, co prožívám půl hodiny po přistání v Seroneře: zatímco vybaluji kufr, pohlédnu mimoděk z okna a vidím čtyři velké oči. Dvě žirafy, matka a mládě, mi nahlížejí do pokoje jako sousedé, kteří pozorují, jak se nastěhovává nový nájemník. Velkolepá idyla Serengeti je dů174 [pageend31]sledkem toho, jak přísně se v Tanzanii chrání příroda. Tanzanie vydává relativně osmkrát více peněžních částek na ochranu přírody než Spojené státy, ačkoliv patří k 25 nejchudším státům na světě. Před dvěma roky se tato země dokonce zřekla zdrojů vysokých příjmů dolarů, franků a marek od krvežíznivých lovců, kteří každodenně působí jinde neodčinitelné škody. V sousední Kenyi je příroda ničena přímo brutálně. Při procházce Na- irobi lze snadno zjistit, že všechny zákony a nařízení na ochranu přírody jsou hrubě porušovány. Ve výkladech obchodů se suvenýry jsou pozlacené a postříbřené spáry a tesáky lvů, dokonce i lvíčat, kterým není ani půl roku. Jsou tu k dostání pokrývky z černobílých kůží malých opic Colo- bus, které patří ke zvlášť ohroženým africkým druhům. V Kenyi se stěží spatří slon se vzrostlými kly, protože se střílejí a mizí podobně jako mohutné lesy, které v této zemi regulovaly klíma. Ochrana přírody v Kenyi není zajištěna ani tam, kde by tomu mělo být, zejména v národních parcích. BRAZÍLIE - POKLADNICE SVĚTA Nedozírné a dosud neprozkoumané obLasti kotliny pověstné řeky Amazon- ky byly nyní důkladně prohlédnuty. Byla provedena přesná měření země, na zemi - a hlavně ze vzduchu - bylo vyměřováno 192 dní a odborníci měli k disposici nejmodernější přístroje a pomůcky. Předběžné hodnocení průzkumů ukazuje, že byla odhalena nesmírná přírodní bohatství. Tak na příklad ložiska železné rudy u Carajasu jsou odhadována na 16 miliard tun. Jsou to největší ložiska na světě a stačila by zásobit všechny vysoké pece na celém světě železnou rudou po dobu 2oo let. Zásoby užitkového dřeva se nedají vůbec odhadnout a jejich cena je nedozírná. A přitom je uvažováno s těžbou dřeva jen v takovém množství, aby nebyla porušena rovnováha přírodního hospodářství. Ale nejen nerostné a přírodní bohatství bylo objeveno a zaznamenáno v nepředstavitelných rozměrech. Byla objevena dosud neznámá, 400 kilometrů dlouhá řeka a mnohá říční údolí, jež vyschla již před miliony let. Gigantická množství bauxitu, olověných rud, asbestu, chrómu, manganu, magnesia, niklu, wolframu, uranu a dalších cenných materiálíí leží v zemi pokryté největším pralesem na světě. Již dnes - a to více o pokladech, které brazilská země skrývá, ještě poměrně velice málo - můžeme nazvat Brazílii plným právem pokladnicí surovin pro budoucnost. (VSL) VODA NA TISÍC LET Meteorologové a oceánografové věnují v poslední době zvýšenou pozornost obrovskému ledovci, který se pohybuje ve vnitřních antarktických mořích. Zabírá plochu 70 na 40 kilometrů a jeho hmotnost se odhaduje na 875 miliard tun. Odborníci se obávají, že ledovec může ohrozit námořní plavbu na jižním Atlantiku. Uvažují též o jeho využití. Vzhledem k nedostatku pitné vody v některých oblastech USA je posuzován návrh, aby pohyb ledovce byl usměrněn tak, aby se dostal k pobřeží Spojených států. Voda z rozpouštějícího se ledovce by podle odhadů mohla krýt spotřebu vody v Kalifornii plných tisíc let. (VSL) CHYŤME SLUNCE NA SAHAŘE ! Slunce žhnoucí nad africkou Saharou by mohlo už brzy vyřešit všechny problémy zásobování energií na světě. Podle názoru vědců by postačilo k pokrytí energie na světě, která je v současné době 68 000 miliard kWh ročně, asi 1,8 procenta plochy pouště. K zachycování "saharského slunce" se prý zvlášť hodí vysokoteplotní kolektorové systémy, u nichž se používá ke zvýšení síly záření zvlášť- ních zrcadel nebo čoček. Potíže se zatím vyskytují při dopravě energie. (HOBBY, Stuttgart) 175 [pageend32]povídka á la hitchcock NENÁVIST D Hpyla neděle, asi tak dvě hodiny odpoledne. Zářivé světlo srpnového slunce, které se odráželo od světlého betonu postranní silnice, označené číslem 22, mě bolestivě bodalo do očí. Přehazoval jsem po krátkých chvilkách těžký batoh z jednoho ramene na druhé a kráčel jsem po silnici rázným krokem. Již dlouho tudy neprojelo žádné auto. A protože tahle silnice vedla jihozápadní částí státu New York, krajem, který byl znovu zalesněn, nebyly široko daleko ani farmářské domy. Jako bych byl na jiném světě. A v duchu jsem si přál, aby tomu tak doopravdy bylo. Zaslechl jsem někde daleko vzadu zvuk jedoucího automobilu. Sešel jsem na okraj vozovky a otočil se. Hluk sílil, ale vozovka za mnou byla zvlněná, takže jsem blížící se auto nemohl hned vidět. Na okraji silnice byl ostrý štěrk, tenké gumové podrážky byly proti němu velice chatrnou ochranou, ale zato mě nepálily nohy tak jako na rozpáleném betonu. Teď jsem slyšel hluk ne jednoho, ale několika vozidel. Neměl jsem v úmyslu jet stopem, a proto jsem sešel až na samy okraj banketu. Z kopce přijížděl starý kombi. Jel jen hodně pomalu, protože jej blokovali čtyři jezdci na motocyklech. Zastavil jsem se a pozoroval, co se to tam vzadu vlastně děje. Dva motocyklisté jeli před autem a tak je nutili, aby jelo hodně pomalu. A druzí dva jeli vedle auta, chvílemi se přibližovali těsně k němu, chvílemi se vzdalovali. Vypadalo to, jako když čtyři rychlé obrovské mouchy dorážejí na pomalého koně. A ti čtyři motocyklisté, najíždějící až těsně k autu, řvali různé nadávky a sprosťárny na cestující uvnitř. Ti čtyři darebáci mě zahlédli, jak stojím na okraji silnice. Trochu zaváhali, ale pak, jako by se nějak telepaticky domluvili, mě nechali na pokoji a věnovali se dál své "zábavě”. Když projížděl kombi kolem mne, zahlédl jsem za volantem vyděšeného muže středního věku. A vedle něho se choulila asi desetiletá holčička. Slzy jí strachem stékaly po tvářích. Zaťal jsem zuby a zařval na motocyklisty: "Vy pacholci! Zbabělí spro- s ťác i ! ” Chvilku trvalo, než si mladíci uvědomili má slova. Zahlédl jsem jejich udivené pohledy. Ti dva, kteří jeli vedle auta, zajeli teď k těm, kteří jeli vpředu. Jeli nyní v těsném houfu a vzrušeně na sebe pokřikovali. Nahodil jsem si batoh trochu výš a čekal jsem. Ti čtyři najednou otočili své stroje a jeli přímo ke mně. Asi patnáct metrů přede mnou zastavili, vypnuli motory, slezli z motorek a postavili je na opěrky. 176 [pageend33]Šel jsem jim vstříc. Podívali se na sebe a v jejich pohledech byl údiv. Určitě čekali, že ze strachu před nimi uteču do lesa a oni že budou muset běžet za mnou. Zvolna si sundávali rukavice. Všichni čtyři měli helmy, tmavozelené koželé kazajky a modré džínsy v polovysokých holínkách. Byli středních postav, nejmladší z nich, tmavovlasý, s tváří od neštovic, vypadal tak na sedmnáct, největší z nich, blonďák, asi na dvacet. Třetí byl takový hubeňour, rovněž asi tak kolem dvaceti, a poslední, podsaditý, s hrubým výrazem ve tváři, byl z nich asi nejstarší. Vyhlížel asi tak na čtyřiadvacet let. Na tváři měl dlouhou jizvu, ještě byla celá zarudlá, jako by se teprve nedávno zahojila. Pochopitelně měli svého vůdce, toho s tou zjizvenou tváří. Kráčel malý kousek před ostatními a přivřenýma očima se na mě díval jako na štěnici, kterou se chystá rozšlápnout. Když jsem se k tomuhle vůdci přiblížil tak na šest metrů, zastavil jsem se. Mládenci teď před sebou viděli štíhlého, skoro hubeného chlapíka bez klobouku, s krátce ostříhanými vlasy, s batohem na ramenou, čtyřicátníka, který nejméně o pět centimetrů převyšoval největšího z nich. Tak jsem tu stál proti ním, na opuštěné silnici číslo 22. To bylo něco pro ně. Od téhle věci si slibovali ještě vétší legraci, než by měli s tím chlápkem v auťáku a s jeho dcerkou - a to byl hlavní důvod, proč otočili své motorky. Asi poznali, že jsem s tím počítal, když jsem jim začal nadávat, a to je trochu namíchlo, ale nejspíš ne příliš. "Hele, strejdo," začal ten s jizvou. "Zdálo se nám, že jste nám nadával, sprostě nadával. A tak jsme si mysleli, že bude nejlíp, když se vrátíme a přesvědčíme se, jestli jsme se snad nepřeslechli. A taky abyste měl příležitost se nám omluvit. No? Co vy na to, strejdo?” Blonďák, který stále kroutil rameny, jako by chtěl začít tancovat, prohodil: "A co takhle malou lekci? Dáváme bezplatný školení v dobrým chování. Učíme etiketě, rozumíme?” Sklonil se k holínce a vytáhl z ní nůž. Stiskl péro a čepel vyskočila. "Počkej, nechvátej, Itchy,” řekl zvolna vůdce a rovněž vytáhl nůž ze své holínky. Dva zbývající mládenci byli zřejmě coho mínění, že dva nože stačí. Stáli vedle svých kamarádů se škodolibým úsměškem. "Když takoví čtyři darebáci jako vy obtěžují starého muže a jeho malou dcerku a snaží se vytlačit jeho auto ze silnice - pak pro takové čtyři lumpy je každá nadávka příliš slabá," řekl jsem. Pot, který mi najednou vyrazil na celém těle, neměl vůbec nic společného s pražícím sluncem. "Ale vykašlu se na vás,” pokračoval jsem. "Schovejte nože, sedněte na ty své herky a koukejte zmizet. Nechám vás v klidu odejít." -- Na chvíli jsem se odmlčel. "A varuju vás. Všechno, co teď řeknete nebo uděláte, by vás mohlo mrzet." Blonďák se začal chechtat, ostatní se jen šklebili. "Slyšels ho, Teejay? Slyšels, co povídal? Myslím, že to je cvok. Hele, chlape, nejsi ty cáklej?" Blonďák a ten jejich vůdce s jizvou na tváři vykročili proti mné. Sáhl jsem do kapsy, vytáhl svou osmatřicítku a zastřelil jsem všechny čtyři - Čtyřmi rychlými výstřely. Nejprve jsem zabil toho s jizvou, protože ten byl původce všeho. Střelil jsem ho přímo do srdce. Blonďák se zastavil, jako by zkameněl, a tak mi poskytl čas k zamíření. Zasáhl jsem ho do jednoho z jeho vytřeštěných očí. Druzí dva se chtěli obrátit na útěk, střelil jsem je oba do hlavy. Na tak krátkou vzdálenost udělá devítimi1imetrový náboj zatraceně ošklivou díru. Cítil jsem, že mi po celém těle stéká pot. Zavřel jsem oči a pokoušel se potlačit chvění a uklidnit se. A snažil se vsugerovat si, že to nevadí, že jsem nezabil ty "své". Jsou všichni stejní, stejně bezcitní a stejně suroví a bylo by směšné litovat je a cítit nějakou vinu. Nemá cenu se rozčilovat kvůli tomu, zabije-li člověk jednu nebo čtyři štěnice. Opět jsem otevřel oči. Přestal jsem se chvět. Na ty čtyři jsem se ani 177 [pageend34]nepodíval. Znám takové ptáčky. Vím, jsou mladí a jistě mají rodiče, kteří budou oplakávat jejich smrt. Je mi jich líto, ale na tom se nedá nic změnit. Pravda, snad jsem nemusel zabíjet všechny čtyry, to je fakt; kdybych byl zastřelil jen jednoho, ostatní by byli určitě utekli. Už proto, že v podstatě byli zbabělci. Ale - kdyby zachránili své životy, změnili by se? Stali by se normálními lidmi? Byla by třeba i nepatrná naděje, že se změní jejich charakter jenom proto, že viděli umírat svého přítele? Ne! Nikdy! Byli to mladí zločinci, z nichž by byli vyrostli zkušení zlosynové, nic jiného! Trochu jsem si vyhrnul košili a z nábojového opasku jsem vyndal čtyři náboje. Nabil jsem revolver a strčil ho do pouzdra, které jsem měl pod košilí. Potom jsem sebral na zemi čtyři nábojnice a strčil je do kapsy. A teprve teď jsem se podíval na čtyři mladíky ležící na silnici. Leželi tvářemi dolů, všelijak rozhozeni. Na zádech jejich kožených bund byl velký, dobře čitelný nápis ĎÁBEL. Téměř mechanicky jsem sáhl do kapsy kalhot, abych si zapálil cigaretu, ale hned jsem se vzpamatoval. Ne, teď ne! Zakouřím si až později. Z odhozené zápalky nebo z nedokouřené cigarety lze hodně vyčíst. Zamyšleně jsem si třel bradu. Je třeba vyřešit několik problémů. Především odtud musím co nejdříve zmizet. Kdyby jeho kolem nějaké vozidlo a někdo mě zde zahlédl, určitě bych byl podezřelý. Policie tu nejspíš prozkoumá každý kousek trávy, a proto by nebylo vhodné sejít do lesa, který se rozprostíral na jedné straně vozovky, právě poblíž zaparkovaných motocyklů. Pokud jde o muže a jeho dcerku v onom kombi - ti mě asi sotva budou moci identifikovat. Mohli by nanejvýš říci, že minuli nějakého muže s batohem. Takže policie bude hledat nějakého muže s batohem. Dal jsem se na pochod. Uvolnil jsem popruhy batohu a sundal jej z ramen. Upravil jsem popruhy tak, abych mohl batoh nést jako kufřík. Na mrtvoly vedle vozovky jsem se raději ani nepodíval, ale u motocyklů jsem se zastavil. Kdybych mrtvoly odtáhl do lesa - uvažoval jsem - trvalo by to patrně o několik hodin déle, než by je našli. Možná že celý den nebo dokonce dva. Většina lidí si totiž zaparkovaných motocyklů moc nevšímá. Ne, neudělám to, rozhodl jsem se. Byla by to odporná práce. Odplivl jsem si směrem k motocyklům a dlouhými kroky jsem pokračoval po silnici v další cestě. Když jsem ušel asi dvě míle - ani zpředu ani zezadu neprojelo dosud žádné auto -opatrně jsem zabočil do lesa, vlevo od silnice. Na jednom stromě byla upevněna tabulka STÁTNÍ ZALESŇOVACÍ PROSTOR - POZOR NA OHEŇ! Couval jsem do lesa jako Indián a rukama jsem za sebou hned uhlazoval trávu tak, jako by na ni předtím nikdo nevstoupil. Když jsem pak byl v lese, zkoumal jsem polohu slunce a dal se směrem na západ. Asi o půl hodiny později jsem zakopal těch pár věcí, jež jsem měl v batohu: nějaké prádlo, toaletní potřeby a několik masových konserv. To všechno se dalo později někde koupit. Asi sto metrů dál jsem zakopal i batoh. ^^sem Člověk, který se ke společnosti dvacátého století obrátil zády. Ne že bych jí vyhlásil válku, ale nechci se prostě už počítat za jejího člena. Sáro se také již necítím vázán jejími zákony. A také ovšem nemíním využívat všelijakých sociálních a dobročinných zařízení, která mi údajně nabízí. 178 [pageend35]Jmenuji se Lionel Russell. Ještě před dvěma roky jsem byl otcem rodiny patřící ke středním vrstvám, měl jsem zaměstnání, domek a pár snů. Byl jsem účetním v centrále jedné velké firmy v okrajové čtvrti New Yorku, a bylo to dobré zaměstnání. Domek jsme měli na předměstí na Long Islandu. Měl jsem nemálo starostí: se svým povýšením v úřadě, s placením daní, a také trochu s atomovou bombou, o které se dost psalo v novinách. Politicky jsem organizován nebyl, ale někdy jsem sympatizoval dokonce i s demonstranty, kteří chtěli socialismus, ačkoli jsem si přitom kladl otázku, co by se potom asi stalo s mým majetkem, a tak dále. Ale moc jsem si s tím hlavu nelámal. Miloval jsem svou ženu. Do kostela jsem nechodil. Říkám to o sobě proto, protože chci, aby bylo jasno, že jsem byl obyčejný člověk, jako řada jiných s dobrými i špatnými vlastnostmi. Měl jsem hodně chyb, jako máme ostatně všichni, ale nebyl jsem špatný chlap. Před dvěma lety — bylo to jednoho nedělního večera v červenci — jsem seděl se svou ženou Louisou v obývacím pokoji a na stole jsme měli rozloženou mapu, na níž jsme hledali vhodné místo, kam bychom letos měli jet na dovolenou kempovat. Daphne, naše dcerka, spala ve svém pokojíku. Vyrušilo nás hřmění motoru nějakého motocyklu přijíždějícího do naší poměrně tiché ulice. Tázavě jsme se na sebe podívali. ,"Co to asi je," zeptal jsem se. Louisa seděla naslouchajíc na židli, ale nic netekla. šel jsem k oknu a podíval se ven. Zahlédl jsem světlo jednoho reflektoru — motocykl projížděl kolem našeho domku. Zabručel jsem něco o tom, že by občan neměl být v noci olupován o zasloužený klid, a chtěl jsem už odstoupit od okna, když jsem najednou spatřil další světlo, pak ještě další, to už byl třetí motocykl, po něm čtvrtý, pátý, řev motorů sílil a opět slábl, tak, jak motocykly přijížděly a odjížděly. Když jsem napočítal devatenáct motocyklů, přestal jsem dál počítat — bylo mi jasné, že motorky objíždějí blok domů, kde jsme bydleli. Louisa stála teď u okna vedle mne. "Proboha, co to dělají? Co chtějí?” "Je to asi nějaký z těch bláznivých motocyklistických klubů. Však někdo zavolá policii, aby je odtud vyhnali. "Ale takhle nám probudí Daphne." "Snad to nebude dlouho trvat," odpověděl jsem. "Tady jim nikdo ty jejich blbinky trpět nebude." Načež jsme se vrátili k mapě. Dívali jsme se na ni, ale přitom jsme poslouchali řev motocyklů, jezdících kolem našeho domu. Konečné odjely. Hluk motorů utichl. "Vidíš, asi na ně přijel policejní hlídkový vůz," řekl jsem. "Myslím, že je to ohavné, takhle v noci jezdit a budit lidi ze spánku. Měli by jim to zakázat," řekla Louisa. Dal jsem se do smíchu. "Víš, to je u nich sport. Svízel je ovšem v tom, že se tihle mládenci někdy shlukují v bandy a stávají se i nebezpečnými. Mají legraci z toho, že budí lidi nebo že je mohou vyděsit." Louisa vrtěla hlavou. "Jsem jenom ráda, že nám nevzbudili Daphne. Co kdybychom letos jeli do Gettysburgu? Co myslíš, je už Daphne dost veliká, aby z toho něco měla?" Někdo zazvonil. "Kdo tohle zase je?" zvolal jsem nevrle. Podíval jsem se na hodinky. Bylo půl dvanácté, skoro půlnoc. šel jsem otevřít. Dva muži v černých bundách stáli na verandě. Vlastně dva mladíci, tak kolem dvaceti. Otevřel jsem dveře. "Co je?" zeptal jsem se. Šklebili se na mne. Jeden byl podsaditý, silný, a měl hrozné nohy do o. Druhý byl takový hubeňourek s vpadlými tvářemi a chyběl mu jeden zub. "Poslyšte, pantáto," řekl ten křivonohý, "vy jste tu jediný v celý ulici, kde se ještě svítí. A tak jsme si mysleli, že se tu podíváme po nějakejch kočičkách, který ještě ponocujou. No, co ty na to, pantáto? Nepozveš nás dál?" Strčil nohu mezi dveře a celým tělem se o ně opřel. Hubeňour neřekl nic, jen se přiblble šklebil a cpal se za svým kumpánem. 179 [pageend36]Aniž jsem si uvědomil, co dělám, ustoupil jsem o krok, a ti dva byli v mém domě. Neměl jsem doma žádné zbraně. Byl jsem totiž vždycky toho názoru, že civilistům zbraně nepatří. Byl jsem tehdy úplně šokován, jak snadno si třeba takový Oswald a jiní atentátníci mohli opatřit zbraně. "Nevypadá špatně, ten barák, co říkáš, Wally?" poznamenal ten křivonohý a rozhlížel se kolem sebe. "Poslechněte, vy blázni, uvědomujete si, že jste protizákonně vnikli do cizího domu? Jak si to Ten hubený, Wally, mi dal pěstí do zubů a odhodil mě ke stěně, řak řekl, přičemž se tvářil velice klidně a pobaveně: "My nejsme žádný blázni, pantáto. A nelíbí se nám, když nám tak říkáš. Máš pro nás něco k pití?" "Lioneli, kdo to tam je?" volala Louisa. Vyšla do předsíně a vyděšeně pozorovala, co se děje: já u stěny s rukou na tváři a dva hulváti přede mnou. "Zmizte odtud!" zařval jsem na ně. "Podívej se na tu hezkou kočičku, Wally," řekl křivonohý. "Co říkáš, to je pěknej kousek, co? A koukni na tu figuru! Prima, co?" "Jo, vopravdu prima. Úplný žúžo." '.'No vidíš, vždyť jsem ti povídal, že tady je to správný místo." Křivonohý šel k manželce. Odrazil jsem se od stěny a vrhl se k tomu, který se jmenoval Wally. "Ty mizero!" zařval jsem. "No vidíš, Banjo, zas jeden z těch, co dělají rádi kravál. Myslím, že bude lepší, když ho umlčím." Wally vytáhl odněkud ze svého oděvu nůž a vrazil mi ho do břicha. Můj první pocit, který zatlačil všechno ostatní, byl údiv. Údiv nad tím, že něco takového se mi mohlo stát v mém domě, údiv nad tím, jak snadno zranitelné je lidské tělo, údiv nad tím, jak lehce vnikl nůž do mého těla. Jen jakési "plop" jsem zaslechl, jako když někdo vytáhne korek z láhve. Až pak jsem ucítil prudkou bolest, zasténal jsem a padl k zemi. Ještě mě napadlo, že bych se snad mohl zachránit, kdybych si rukama tiskl břicho. Udělal jsem to, a krev mi protékala mezi prsty. Před mýma očima se pohybovaly Wallyho holinky. "Ne, ne, ne!" slyšel jsem naříkat Louisu, "nechte mě, jděte ode mne!" Z hrdla se jí vydral výkřik, ale hned byl udušen. Pokusil jsem se vstát. Viděl jsem jen mlhu před sebou, podlaha se pode mnou zakolébala, pak byla už jenom tma. Zdálo se mi, že slyším někde v dáli volat: "Maminko, maminko, maminko!" Bojoval jsem proti té temnotě, ale síly mé opouštěly tak rychle, jak rychle utíkala krev z mého těla, až jsem ztratil vědomí. Znásilnili mou Ženu, pak ji zardousili a zavraždili mou dcerušku. Tu malou zbili do bezvědomí, asi ji zavraždili proto, že viděla jejich obličeje a mohla by je poznat. 0 mně si mysleli, že jsem mrtvý. Když asi za hodinu odcházeli z mého domu, spatřil je soused a zavolal policii. A její příchod mi zachránil život. 18o [pageend37]Policie chytila ty dva asi dvanáct hodin poté, co jsem nabyl vědomí a řekl jim, co se vlastně stalo. Nejdříve se mě na všechno vyptali, než mi řekli, co se stalo s Louisou a s Daphne. Hned potom mi dal lékař injekci na uklidnění. Ten, který se jmenoval Wally, byl pijan a přiznal se jako první. A druhý - Banjo - se zhroutil až když byl konfrontován se svým kumpánem a s jeho doznáním. Když došlo k přelíčení, byl jsem už z nemocnice venku. Vyslechl jsem si tam u soudu, jak obhájce stále argumentoval "nevinen pro přechodnou nepříčetnost”. U nás dnes ani není třeba zločin zapírat. Je mnohem snažší se přiznat a pak si vyprosit odpuštění kvůli takzvanému momentálnímu pomatení smyslů. A oběť? Inu, na její utrpení se pohlíží jako na nešťastný osud. Seděl jsem v jednací síni a dobře jsem si vrýval do paměti obličeje obou vrahů. Vypovídal jsem jako svědek. Rozsudek zněl: VINEN. Soudce je odsoudil k doživotnímu žaláři. Trest smrti byl totiž rok předtím v našem státě zrušen. Žil jsem dál, pracoval jsem tam kde předtím, ale nebyl to život - pouze jsem existoval. Tak uběhl rok — a tu jsem se jednou v neděli dočetl v novinách, že Wally a Banjo byli propuštěni z vězení. Byla to jen krátká noticka. Advokáti se odvolali. Ve zprávě byly uvedeny dva precedenční případy — Illinois kontra Escobedo a Kalifornie kontra Miranda. Podstata celé věci tkvěla v tom, že učinili na policii doznání dříve, než byli svými obhájci o svých právech poučeni. V novinách bylo jonem uvedeno, že byli odsouzeni pro vraždu. 0 mé ženě, mé dceři a o mně tam nebyla ani zmínka. Toho dne jsem se rozhodl, že s takovouhle lidskou společností se navždy rozejdu. Vzdal jsem se svého zaměstnání. Po odečtení výdajů na pohřeb mí z úspor zbylo něco přes čtyři tisíce dolarů. Prodal jsem domek. Potom jsem si koupil revolver, ostrý lovecký nůž, pistoli s krátkou hlavní ráže dvaadvacet a spoustu nábojů pro obě střelné zbraně. V den, kdy jsem opouštěl svůj dům, přišel ke mně policejní seržant Scran- ton. Tentýž Scranton, který přijel tehdy v noci k nám, když se stala ta tragédie. Odmítl mé pozvání na šálek kávy a posadil se v obývacím pokoji. Pak pravil: "Slyšel jsem, že jste všechno prodal a že chcete odtud odejít, pane Russelle. To mě mrzí." "Ano," řekl jsem, "odcházím." "Dům, auto, nábytek, všechno jste prodal a chcete opravdu pryč? A co budete dělat? Chcete sednout do letadla a někam odletět?" "To je dobrý nápad.” "Potřebujete zbrojní pas, chcete-li si s sebou vzít zbraň." "Ano, vím." "Mohl bych pro vás získat povolení, kdybyste se rozhodl zůstat v našem kraji. " "Myslím, že nezůstanu." Zapálil si cigaretu. "Slyšel jste o tom, že ty dva kluky pustili? Banja a Wallyho?" "Ano." "Neuděláte nic nepředloženého, že ne, pane Russelle? Jste přece inteligentní člověk, a moc by mě mrzelo, kdybyste si měl zničit život nějakým nepředloženým činem." Přemýšlel jsem, co bych mu na to měl říci, ale pak jsem se jen zeptal: "Jak byli ti dva propuštěni?" Pokrčil rameny. "Je to všechno svinstvo. Jejich advokáti tvrdí, že jsme z těch dvou darebáků jejich doznání vytloukli. A zdůrazňují, že u výslechu 181 [pageend38]měl být přítomen právní zástupce." "To není pravda." Přikývl. "Samozřejmě, že to není pravda." “Hodně jsem o tom přemýšlel. Tady stojí na jedné straně zákon, na druhé spravedlnost. A dnes jsem toho názoru, že zákon nemusí mít se spravedlností nic společného." "V tom případě asi máte pravdu. Jinak - všeobecně tomu tak ale není." "Jenže mě se týká právě tento případ." "A co chcete teď podniknout, pane Russelle? K čemu potřebujete zbraně?" "Představte si, kdybych byl měl tehdy v noci doma revolver." "Vůbec byste se k němu nedostal. A teď máte dvě zbraně. Ptám se vás — nač?“ Rozhodl jsem se, že mu dám takovou odpověď, která by ho aspoň částečně uspokojila. Proto jsem řekl: "Odcházím na Západ, seržante, pryč z tohoto města. Jednou si zase koupím domek. Nu — a tam budu zbraň potřebovat. Ujišťuji vás, že budu velice opatrný, když u mne večer někdo zazvoní." Jestlipak se s touto odpovědí spokojí, uvažoval jsem v duchu. Řekl jen: "Dobrá. Ale už musím jít." Podal mi ruku. "Hodně štěstí, pane Russelle." "I já vám přeju hodně štěstí, seržante. Budete ho potřebovat. Ten váš džob je stále těžší." "Ano," řekl zamyšleně. "Inu, jsem jen pouhý policista. Dělám, co mohu." Otevřel dveře. "Seržante --" Zastavil se a díval se na mě s povytaženým obočím. Málem bych byl udělal chybu, hrubou chybu. Už už jsem se ho chtěl zeptat, kam asi — podle jeho mínění — ti dva vrazi odjeli, ačkoli jsem to sám věděl. Dověděl jsem se to zcela jednoduše — zavolal jsem totiž do redakce novin, které zprávu přinesly. Proč bych se tedy znova ptal Scrantona? Ten by si určitě sečetl, že dvě a dvě jsou čtyři, a měl by jistotu. Proto jsem se jenom rozloučil slovy: "Děkuji vám, seržante, že jste se u mě zastavil. Bylo to od vás velice milé." Ležel jsem na posteli v jednom hotelu v Buffalu. Byl to ubohý hotel, s nímž to šlo od deseti k pěti. Stál až na samé periférii, chátral, činže byla nízká. Vrátný, když mě viděl přicházet bez zavazadel, se pouze zeptal na to, zda jsem ochoten zaplatit dopředu. Bylo osm hodin večer. Vůbec mi nedělalo potíže usnout. V šest ráno jsem se probudil, vyšel z hotelu a našel lokál, kde už měli otevřeno. Objednal jsem si kávu, housku a šunku. Než mi číšník přinesl jídlo, koupil jsem si vedle v kiosku noviny. Ta událost na odlehlé silnici číslo 22 nezpůsobila žádnou senzaci, ale přece jen byla na první straně. ČTYŘI MLADÍCI ZASTŘELENI NA SILNICI I Ve zprávě se psalo jen o "mládencích". O starším řidiči a jeho dceři tam nebyla ani zmínka, ale autor článku zdůrazňoval, že počet masových vražd stále stoupá. Přečetl jsem si další novinky — o válečných událostech, o demonstracích, o rasistických bouřích a o tom, co píše Čína o sovětských imperialistech. Přinesli mi snídani, proto jsem odložil noviny a snažil jsem se na nic nemyslet. V příštích dvou hodinách jsem se coural ulicemi předměstí, nořil jsem se stále hlouběji do uliček, kde byla prázdná skladiště, staré otlučené bará- 182 [pageend39]ky na spadnutí. Spina a nepořádek. Venku bylo málo lidí, tu a tam leželo na podezdívkách několik jedinců, kteří vyspávali opici z minulé noci... Ano, tady žil odpad lidské společnosti, tady najdu svou kořist. Dělalo mí potěšení přemýšlet o nadcházejícím setkání. Vrátil jsem se do končin, kde stál můj hotel. Koupil jsem si levný kufr, olej na zbraně, dalekohled, několik laciných kousků oděvu, toaletní potřeby, nacpal jsem všechno do kufru a vrátil se do hotelu. Zaplatil jsem činži na příští den, oholil jsem se a převlékl. Bylo již půl jedenácté, když jsem znovu opustil hotel. Šel jsem rovnou k telefonní budce. Bylo to jednoduché. Zavolal jsem policii a zeptal se, kde bych našel muže, který má na starosti lidi propuštěné z vězení na zkušební lhůtu. Ochotně mi sdělili jméno Edward Carsetti a jeho telefonní číslo. Vytočil jsem číslo a za chvíli jsem měl Carsettiho u telefonu. "Halo,11 spustil jsem změněným hlasem, "tady Tonyho garáže. Já jsem Tony. Vy jste pan Carsetti, že ano?" "Ano, jsem, čím vám mohu posloužit?" "Znáte toho mládence, jmenuje se Wally Littleton. Byl tady u mne, koupil dvě kola, kola k motorce. Slíbil, že příští den zaplatí. Ale neudělal to." "Kdo vám řekl mé jméno?” zeptal se opatrně Carsetti. Chvilku jsem čekal a pak jsem s naprostou samozřejmostí řekl: "V těchto končinách zná přece každý vaše jméno a všichni, co mají zkušební lhůtu, je znají taky a vědí, že i my je známe. Což nám umožňuje dostat v podobných případech, jako je ten můj, svoje peníze." "Ale Littleton nemá zkušební lhůtu. Je docela volný." "Já potřebuji pouze jeho adresu. Kde bydlí? Buď dostanu peníze, nebo mi vrátí ta dvě kola." "je to nebezpečný člověk." "No dobře. Chci jen jeho adresu." "Okamžik." Slyšel jsem šustění papíru, pak se Carsetti opět ozval: "Myslím, že ho najdete v Straight Street 14. A teď bych rád věděl --" "Srdečný dík, pane Carsetti," řekl jsem a rychle zavěsil. Když jsem vyšel z budky, byl jsem celý zpocený. Zapálil jsem si cigaretu. Musel jsem se uklidnit, momentálně jsem stejně nemohl nic podniknout. Věděl jsem, kde ta ulice je, aspoň přibližné, při dnešní ranní procházce na periférii jsem tam někde tou ulicí šel. Teď jsem uvažoval, mám-ii si vzít taxík či jít pěšky. Taxík jsem zavrhl, byl by v těch končinách moc nápadný. Vrátil jsem se do hotelu, vyčistil zbraně, pak si lehl na postel a přemýšlel. Valnou část dne jsem strávil v pokoji na posteli, vzpomínal na svou rodinu a přemýšlel, jak postupovat. Byl pěkný srpnový večer a už se stmívalo, když jsem stanul na Straight Street proti domu číslo 14. Byla to třípatrová budova, solidně postavená a v mnohem lepším stavu než okolní domy v této ulici. V prázdném vchodu do nějakého bývalého krámu jsem postál asi dvě nebo tři minuty. Horko dne ještě sálalo z dlažby. Ulicí projelo jen několik aut. Jediný chodec v ulici byl v tomto okamžiku o celý blok dál. Přešel jsem ulici a vstoupil do domu číslo 14. Na zdi visely schránky na dopisy, ale na většině z nich nebyla uvedena jména. Littletona jsem také na žádné nenašel. Čekal jsem a předstíral, že studuji schránky na dopisy. Ve skutečnosti jsem napjatě poslouchal, zda někdo nejde. Za chvíli jsem zaslechl, jak někde vrzly dveře. Nasadil jsem si brýle proti slunci a klobouk jsem vtiskl hlouběji do čela. Ze schodů se belhala stará žena, špinavá a ošklivá, hotová ježibaba. Páchla po džinu. "Promiňte, paní," řekl jsem a držel klobouk tak, že mi zakrýval skoro půlku obličeje. "Jaké má Číslo dveří Wally Littleton?" "He - kdo?" zamžourala na mě. "Littleton, takový mladý muž, ne příliš vysoký." 183 [pageend40]Přivřenýma očima si mě prohlížela. "Policajt, co?" "Já? Ne! Jsem jeho přítel." Musel jsem konečně pohnout rukou, takže uviděla mou tvář. Ušklíbla se. "Jak můžu vědět, že jsi vopravdu jeho přítel? Jestli jsi, tak musíš vědět, kde bydlí." Vytáhl jsem z kapsy peníze a ukázal ji pětidolarovou bankovku. "Tady," řekl jsem, "abyste viděla, jak dobrý přítel jsem." Uchopila bankovku. "Druhý patro. Vzadu, poslední dveře vlevo." Pak se rychle odbelhala z domu. Zvolna jsem vystoupil do druhého patra. Na temné chodbě nesvítila ani jediná žárovka. V očekávání věcí příštích jsem najednou pocítil jakési dráždivě napětí. Tiše jsem šel chodbou, oči a uši zbystřeny. U posledních dveří vlevo jsem se zastavil, zhluboka se nadechl a zaklepal; zdálo se mi, že tlukot mého srdce přehlušuje zvonění. "Kdo je tam?" ozval se tlumený hlas. Asi byl ještě v posteli a zrovna se probudil, aby se brzo vydal na své noční lovy. Patrně nemá důvod být teď opatrný. "Max, Wally,” odpověděl jsem. Zaslechl jsem, jak uvnitř zavrzala postel. "Max? Já žádnýho Maxe neznám," řekl, a hlas se už blížil ke dveřím. Wally otevřel. "Co k čertu --" Levou rukou jsem ho odstrčil do pokoje, vstoupil jsem a při tom jsem nohou přirazil dveře. Vypadalo to tu podobně jako v mém hotelovém pokoji. Wally zíral na revolver. "Posaď se na postel, Littletone," poručil jsem mu. Teď se na mne konečně podíval. Myslím, že mě nepoznal. "Co chceš, strejdo? Někdo ti asi něco nabulíkoval. Já nemám ani cent." Jeho tváře byly teď ještě propadlejší, oči opuchlé, vypadal tupěji než tehdy. Koutky úst mu neustále cukaly. Stál jako přibitý, na postel si nesedl. Blesklo mi hlavou, zda bych ho neměl praštit revolverem přes hlavu, ale pak jsem rozhodl pro něco jiného; musel bych totiž zvednout ruku, natáhnout paži - a je docela možné, že ten lump by dovedl reagovat rychleji, než si myslím. "Kde je Banjo, Littletone? Hledám Banja." "Banjo?” Jako by se mu najednou ulevilo. "Ano. Kde je?" Jeho oči opět visely na revolveru. "Banjo tu není. Má svůj vlastní byt." "Kde?" "Dole v ulici. Ale —” "Které číslo?" "Jo, to nevím. Má bejvák ve sklepě. Vo dva domy dál." Rukou ukázal směr. "A teď už k čertu zmizte a dejte mi pokoj." "Hm - zřejmě se ti to nelíbí, když někdo takhle vnikne do tvého bytu a dělá ti tu nepříjemnosti, co?" "A komu by se to líbilo? A co máte proti Banjovi?" "Jsem Lionel Russell, Littletone. Tys mi vrazil nůž do břicha a už si na mě ani nepamatuješ." Na mé jméno si přece jen vzpomněl. Spatřil jsem, jak se mu oči rozšířily strachem, když je na mne upřel. "Měl jsem ženu a dcerku, Littletone," řekl jsem chladně. Trochu jsem pozvedl ústí revolveru a střelil toho ničemu do úst. Padl naznak, přičemž narazil na okraj postele, po níž se pak volně sesunul k zemi. Opatrně jsem za sebou zavřel dveře. Před bytem vedle stál nějaký muž, tlustý a jenom tak v tričku. "Slyšel jste to?" zeptal se mě. Pozvedl jsem hlavu a podíval se nahoru k stropu. "Jo," řekl jsem zvolna. Znělo to, jako by to bylo zrovna tady nad námi." Prošel jsem kolem něho a zamířil ke schodům, jako bych chtěl jít nahoru, ale pak jsem zamířil dolů. V přízemí jsem se zastavil a otočil se. Muž za mnou nešel. Když je na ulici před zraky desítek lidí přepaden, oloupen a třeba i zabit člověk, nikdo se 184 [pageend41]z přihlížejících nepřihlásí za svědka, protože nechce mít opletačky. A tady? Lidé z tohoto domu by nejspíš volali policii jen tehdy, dyby k tomu měli opravdu nesmírně závažný osobní důvod. Klidně jsem vyšel na ulici a dal se směrem, který mi naznačil Wally. Mezitím se už plně setmělo. Je možné, že mě Wally obelhal, ale musel jsem se přesvědčit. Usmrtil jsem člověka, vzal jsem zákon tak říkajíc do svých rukou. Ano, mstil jsem se, protože nikdo nepotrestal ty, kteří na mně spáchali zločin. Zabil jsem člověka, ale necítil jsem lítost. A mátn-li být docela upřímný, měl jsem spíš pocit pýchy a hrdosti nad tím, že jsem měl dost síly a odhodlání k tomu, abych pomstil svou rodinu. Stát měl podle mého mínění tohoto zlosyna popravit. A protože to neudělal, napravil jsem toto opomenutí se stejnou samozřejmostí, s jakou bych z ulice odklidil smetí. Smetl jsem prostě Littletona z chodníku. Jenom mi, prosím vás, teď netvrďte, že ho bylo možno přece jen napravit, přivést na správnou cestu. Zapamatujte si tak jako já, že mi ten chlápek pro nic za nic, s bohorovným klidem, vrazil nůž do břicha. Nezapomeňte, jak ten mladý pan Littleton vnikl do mého bytu a zavraždil dítě, které nikdy před tím neviděl. Mějte na paměti tyto zločiny a přemýšlejte o tom, jak mohli žít ti, kteří se stali jeho obětmi. Měl jsem štěstí. Našel jsem Banja. Měl jenom čas vykřiknout, ale ani se nepokusil na mě vrhnout. Zastřelil jsem ho. Pak jsem odešel. Zdá se, že je spousta lidí, kteří nechtějí žádný výstřel slyšet, anebo si prostě vsugeru- jí, že nic neslyšeli. Možná, že je tomu tak, že v tomto příšerném hluku moderního velkoměsta se takový výstřel již ani nedá rozeznat. Ať je tomu jak chce, fakt je, že se vůbec nikdo nepokusil mě zadržet, když jsem z domu odcházel. Vrátil jsem se do hotelu, sbalil jsem svých pět svěstek a vydal se ke stanici autobusu. Koupil jsem si jízdenku do jiného města. A za hodinu už jsem tam ujížděl. Nejspíš mě chytí. Nevím ... XXX X x X (Podle J.G.Hilla z "Mystery Magazíne", New York.) 185 [pageend42]ve stručnosti (převážně z druhé strany) V československých sdělovacích prostředcích se neobjevila k devátému výročí sovětské okupace ani zmínka. V zemi byl klid, Jen signatáři Charty 77 se opět ozvali požadavkem, aby byli političtí vězňové puštěni na svobodu. - I když se neočekávaly žádné demonstrace, byly přece jen policejní hlídky zesíleny. Čínský tisk vzpomněl devátého výročí sovětské okupace Československa přirovnáním Brežněva k Hitlerovi. Uvádí, že "nový car1' Brežněv přepadl Československo stejným bleskovým zásahem v nočních hodinách jako Hitler, a stejným způsobem donutil pražskou vládu podepsat rozsudek smrti pro vlastní národ. Mezi Polskem a Československem se může od 20. srpna cestovat bez víz. Doposud bylo zapotřebí pozvání pro vzájemné návštěvy. Devizová omezení jsou však nadále tak přísná, že bezvízový styk sotva přinese viditelnou úlevu pro ty, kteří by chtěli blíže poznat svého socialistického souseda. Josef Plojhar, známý komunistický služebník v rouše katolického kněze a býv.předseda Čs.strany lidové, byl znovu vyznamenán. Dostal od východních Němců "Hvězdu přátelství mezi národy" ve zlatě. Plojhar byl v roce 1968 zproštěn funkce předsedy ČSL, nyní je jejím čestným předsedou. (VSL) ^^Již dříve bodně drahá káva v Československu je nyní ještě O polovinu dražší. Kromě toho byly zvýšeny ceny čokolády o 33%, vlny a bavlny o 34%, skla a keramiky o 22 %. Naproti tomu se snížily ceny některých produktů elektroprúmyslu Jakož i výrobků textilních z umělých vláken. ^P Koncem července byl uveden do provozu nový televizní vysilač Jižní Čechy. Je umístěn na vrcholku Blanského lesa na hoře Kleť v nadmořské výšce lo83 metrů a stál přes jedno sto milionů korun. Vlastní ocelový stožár vysilače Je vysoký 172 metry a váží přes 300 tun. Nový vysilač zlepší příjem druhého televizního programu i barevné televize a velmi krátkých vln rozhlasu. (VSL) 9 čs- poradní sbor v záp.Evropě vypsal veřejnou ideovou soutěž na tři pamětní známky: k roku 1918, 1948 a 1968. Budou uděleny tři ceny: 300, 200 a 100 DM. 0 bližší informace si je možno napsat na Postfach 86 0732, D-8000 Můnchen 86. • "New York Times" přinesl 10.7.77 zajímavý článek o sovětském odposlouchávání telefonních rozhovorů na půdě USA. Podle této zprávy 68% amerických telefonátů nejde pomocí kabelů, nýbrž mikrovln. Každý, kdo je na to vybaven, může se na tyto mikrovlny napojit a odposlouchávat hovor. Podle zjištění FBI mají sověti taková zařízení na několika místech v USA: na velvyslanectví ve Washingtonu, v úřadovnách své delegace při OSN v New Yorku, ve svých rekreačních střediscích na Long Islandu a ve státě Maryland, dále na konsulátech v Chicagu a v San Francisku. Zachycené rozhovory se hned posílají do východní Evropy, kde je kotnpjútry třídí na zajímavé a nezajímavé. Soudí se, že sověti jsou tímto způsobem dobře informováni o hospodářské situaci USA ze zachycených hovorů mezi bankéři, finančníky a hospodářskými experty. Zmíněný list také napsal, že president Carter nařídil, aby se tímto problémem a jeho řešením zabýval zvláštní výbor pod vedením Z. Brzežinského, presidentova poradce pro otázky národní bezpečnosti. (Kanadské Listy) • Václav Kejř, synodní senior Českobratrské církve evangelické, byl vyslýchán v ruzyňské věznici plné dva dny pro neutrální postoj synodní rady k Chartě 77, zatímco čs. tisk napsal, že tato církev Chartu 77 odmítla. 186 [pageend43]"Můj Karlík má nezlomnou výdrž. "Určitě bylo to koleno tady, pane doktore, než jste začal klepat." "...a tetf se toč ve směru hodinových ručiček!" "Ty, chlape, nevíš, kam by ses ulil!" "Táta jako by ani nelitoval, že odjíždíme na prázdniny." 18? "Nejdřív si dočtu noviny!" [pageend44]křížovka pro volnou chvíli Jean Paul: "Dílo, tištěné pouze velkými písmeny, se těžko čte. Právě tak by se těžko žil...” dokončení najdete v tajence. VODOROVNÉ: A. Schopnost estetického hodnocení; plat; tíha. - B. Zápasi- ště; indiánská visutá lůžka; umělý člověk. - C. Peřej; značka kvality; kraj při Baltickém moři; stará střelná zbraň; zákop. - D. DTK; sportovní loď, první hlas; protiklad; sloven, jako. - E. Velmoc; přežvýkavec; beze spěchu; pobídka; rozkaz ke střelbě. - F. Tajenka. - G. Zkratka irské vojenské organizace; německy květen; kněžská klerika; španělská vychovatelka; ukazovací zájmeno. - H. Předpověď sport. výsledku; korálový ostrov; končetiny; hmota uvnitř kostí; email. - I. Persie; předložka; emba- láž; vření; sklad obilí. - J. Nápadní; odvážlivec; šplhavý pták. - K. Staré rodové tradice islámských národů; chvost; desková část hlavice antických sloupů. SVISLE: 1. Společný život. - 2. Ženský hlas; angl. šlecht, titul; japonský mys. - 3. Potopená loď ;druh pepře; jednoduchý stroj, - 4. Pláštěnka; lékařsky ústa; předložka. - 5. Zkráceně universita; těžit nerosty; chlapecké jméno. - 6. Osamoceni; ko- rozivní povlaky; obléct. - 7. Citoslovce psího štěkotu; domácí zvíře; bor. - 8. Královna vil; posouvání; prací prostředek. - 9. Zkáza, prohra v šachu; cirkulace. - 10. španělský malíř; japonská lovkyně perel; zvolání. - 11. Divadelní jednání; zařízení promletí (mn.č.); textilní plodina. - 12. Africký slon; části nádob; řím. číslicemi 595. - 13. Tělo; staročeské zájmeno; kolona. - 14.Hlt; stromořadí (mn.č.); otrok. -15. Ten i onen (obráceně); dánská metropole; stovky. - 16. Peruánský keř s obsahem narkotik; základní číslovka; slovenský medikament. - 17. Proud; spojka podmiňovací; anglicky všechno. - 18. Kousek palivového dřeva. POMĎCKY: 2. Iro. - 8. Mab. - K.Adat . Tajenku zašlete do 30. září. Tři vylosovaní luštitelé dostanou knížku. Tajenka z čísla 3/77: Dobré zboží se chválí samo a samochvála smrdí. 188 [pageend45]yyinterthur lěSěň Dáváte přednost jistotě či hazardu? Více, než kdy jindy je dnes nutné vědět, co se stane s Vámi nebo s Vaší rodinou za nepředvídaných okolnosti. Nespokojujte se s tlm, co Vám někdo řekne, ale žádejte přesně informace. Potom může být pozdě! Důležité je vědět: jak a po jakou dobu jste zajištěn v pracovní neschopnosti; jak jste zajištěn ve stáří (vyžádejte si přesné údaje o výši Vaší částečné renty AHV, event. také výši Vaší pense od zaměstnavatele. Nespokojujte se s údaji v procentech, žádejte přesné částky!); jak je zajištěna Vaše rodina, ztratí-li Vás... Zjistíte-li mezery, obraťte se na nás. Poradíme Vám, jak nejlépe v rámci Vašich možností tyto mezery odstraníte. Renta v pracovní neschopnosti. Doplňková starobní renta k AHV. Životní pojištění všech druhů. To jsou naše odpovědi na Vaše otázky. Jiří Popper, vrchní inspektor Wlnterthu r-Leben Subdirektion Zúrich Generalagentur West 8001 ZUrich, Llmmatqual 3 Tel. 01 /34 50 15 winterthur vié [pageend46]Hr./Fr./Frl. M./Mme/Mlle magazín nového domova A. Z. 8048 Zůrich Postretouren und Ad ressánderungen erbeten an: Postfach 650 8025 Zůrich ZEITSCHRIFT FÚR EMIGRIERTE TSCHECHOSLOWAKEN JOURNAL POUR LES TCHÉCOSLOVAQUES ÉMIGRÉS INFORMATIVNÍ, POUČNÝ A ZÁBAVNÝ EXILOVÝ ČASOPIS Bríefadresse: Postfach 650, 8025 Zutích — Herausgeber und Redaktion: Arbeitsgemeinschaft Magazín — Postcheckkonto Nr. 80 - 60451 — Bankverbfndung: SK A 0860 Zůrich-Rathausplatz, Konto-Nr.: KK 637650-01 — Erschelnt sechsmal im Jahr — Jahresabonnement: Fr. 19.— Druck: ok Eiger Satz +Druck AG, Zúrich. Adresa: Postfach 650, 8025 Zurich — Vydává a řídi: Kolektiv Magazín — Číslo konta pošt, šekového úřadu: 80 - 60451 — Bankovní spojení: SKA 0860 Zijrich-Rathausplatz, číslo konta: KK 637650-01 — Vychází šestkrát ročně — Roční předplatné Fr. 19.— Tiskne: ok Eiger Satz + Druck AG, Zůrich. Rádio-TV-Hi-Fi-Gramo Opravuji aparáty všech značek, podle dohody i po pracovní době. Stačí zavolat 01 - 97 35 44 L. Vondrášek Sandgrubenstrasse 22 8330 Pf iíffikon ZH Color Twin špička Foto 8003 Z0RICH, Steinstrasse 75 Tel. 01 - 33 50 25 Vlastní barevná fotolaboratoř. Barevné kopie z Vašich KODAK, FUJI-filmů, jednotná cena Fr. —.75. Leasing-prodej fotopřistrojú a příslušenství. Opravy všech fotoaparátů, včetně filmových. Portrétní, průmyslový ateliér. Reportáže. [pageend47]Rapperswil Möbel Ferrari Mobel Ferrari otevřel největší moderní výstavní síň ve východním Švýcarsku. 10.006 čtv. metrů výstavní plochy NBjmodarnějil nábytek z celé Evropy. Ložnice Od 790.- Fr. až 7000.- Fr. Sekretáře od 580.- Fr. až 8000.- Fr. čal. soupravy od 490.- Fr. až 7000.— Fr. {kožené) Nevíte, kam se starým nábytkem? — K nám, k MOBEL FERRARI! Starý nábytek od Vás vezmeme protiúčtem za nejvyšší ceny při nákupu nového nábytku. Na požádání Vám umožníme výběr přímo v továrnách. Dovolujeme si Vás upozornit na výhody, které Čechoslovákům poskytujeme: - Kredit až do Fr. 15 000.-. — Splátkový systém až do 30 měsíců. - Bezplatná dodávková služba. - V případě úrazu či úmrtí nemusí pozůstalí nic platit! - Termín splatnosti splátek lze až o 2 měsíce posunout. - Možnost placení do 3 měsíců bez banky a bez úroků a ještě se slevou. — Při nákupu nového zboží nad Fr. 500.- úhradu cestovních výloh Váš krajan, pan Viktor HANUŠ, Vás obslouží v pátek od 17. do 21. hod. a v sobotu od B. do 18. hod. Ale I v týdnu vždy do 10. hodiny dopoledne a od 18. hodiny večer Vám rád poradí a odpoví na Vaše dotazy na tel. čísle (01) 926 29 82 Pro architekty a stavbyvedoucí dodáváme a pokládáme kovralové koberce (Spannteppiche), filcová a plastické podlahové povlaky dle Vašeho přání, včetně dodávky a provedení sokliků z PVC. Naše kapacita stačí pro jakékoliv množství. To vše za najnižšl cany. Přesvědčte se sami, pošleme Vám vzorky a nabídku. Zařizujeme nejen bytové jednotky, ale též tovární haly, obchodní místnosti, zkrátka vše. Nezávazné dotazy adresujte na tirmu: Mčbel Ferrari, 8645 Jona-Rapperswil, k rukám p. Hanuše nebo zavolejte pana Hanuše večer od 18. hodiny na tel. č. (01) 926 29 82. Jona-Rapperswll Tel. (055) 277121 [pageend48]