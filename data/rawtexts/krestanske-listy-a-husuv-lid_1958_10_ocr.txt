K ř e s ť a n s k é l is t y a H u s ů v l id časopis Národní Jednoty českosloven ských Protestantů v Americe a v Kanadě Ročník LX Chicago, Illinois, October (říjen) 1958 číslo (No.) 10 Entered as second^class matter at the Post Office at Chicago, Illinois. Additional entry at Taylor, Texas. Acceptance for mailing at a speciál rate of postage provided for in section 1103. Act of October 3, 1917, authorized July 11, 1918. OTČE NÁŠ, KTERÝ2 JSI V NEBESÍCH, se modlíme a nechceme uvěřit v Bozi lásku, stát se v Kristu Ježíši syny a dcerami, být si navzájem bratřími a sestrami. POSVĚŤ SE JMÉNO TVÉ, prosíme a nechceme dát Bohu první místo ve svém životě, Žít novým životem jako Boží dítky, oslavovat Pána svým obcováním. PŘIJĎ KRÁLOVSTVÍ TVÉ, voláme a nechceme svůj život podrobit Boží vládě, pokáním vstoupit do jeho království, nést zvěst království těm, kteří po něm vyhlíží. BUĎ VŮLE TVÁ JAKO V NEBI TAK I NA ZEMI, toužíme a nechceme se ptát po vůli Boží při sobě, vzdát se vlastní vůle a podrobit ji Bohu, vzít na sebe kříž Kristův a následovat jej. CHLÉB NÁŠ VEZDEJŠÍ DEJ N Á M DNES, žádáme a nechceme ve víře v Boží zaslíbení tuto starost přenechat Bohu, pro přílišné pečování o chléb těla, hledat chléb duse, prosit denně znovu o to, co potřebujeme. A ODPUSŤ N ÁM VINY NAŠE, 3 A KOZ I M Y ODPOUŠTÍME VYNNÍKÚ M NAŠIM , vyznáváme a nechceme vyznat v pokání svůj hřích před Bohem, přijmout v Kristu Ježíši odpuštění, promíjet poklesky svých bratří a sester. I NEUVOĎ NÁS V POKUŠENÍ, ALE ZBAV NÁS OD ZLÉHO, prosíme a nechceme se rozejít se hříchem, bojovat v modlitbách proti pokušení, v dobrém přemáhat zlé. NEBO TVÉ JE KRÁLO VSTVÍ I MOC A SLÁVA, NA VEKY. se modlíme a nechceme složit svou důvěru v Boží vyslyšení, Bohu přiznat všelikou moc na nebi i na zemi, hledat Boží sláva celým životem. Enrico C. S. Molnár: ústřední akt křesťanské bohoslužby je znám pod různými jmény. Sv. Pavel v Novém zákoně jej nazývá večeří Páně; ve Skutcích apoštolských o něm čteme jako o “lámání chleba.” Z novozákonních náznaků také vyrozumíváme, že tomu obřadu v některých místech říkali “eucharistie,” t. j. díkůvzdání (tento výraz se nejvíce vžil mezi prvotními křesťany). Jinde říkali ve- svatá tajemství.” Pravoslavní křesťané se nakonec shodli na slovu “liturgie”. Mezi západními křesťany se vžilo latinské slovo “mis- sa,” které původně mělo jiný význam. Odtud počeštěné slovo “mše,” užívané římskými katolíky a dříve také husity a bratřími. “Missa” doslovně znamená rozpuštění shromáždění knězem (Pokračování na str. 27) Svatá večeře Páně čeři Páně [pageend1]26 KŘESŤANSKÉ LISTY A HUSŮV LID Křesťanské Listy A Husův Lid Christian Journal and the People of Hus Křesťanské Listy 1898 Husův Lid 1940 Vychází měsíčně. Vydává Národní Jednota Československých Protestantů v USA. a Kanadě. Published monthly by the National Union of Czecho- slovak Protestants in America Redaktoři — Editors Rev. ,T. P. Tatter Rev. Milo Filipi Box 59 1504 - 2nd St., S. W. Hillsboro, Wisconsin Cedar Rapids, Iowa. Články a zprávy pro časopis posílejte na jednoho z redaktorů. Za své příspěvky odpovídají autoři sami. Předplatné — Subscription $2.00 per year Předplatné, milodary na časopis, jakož i příspěvky Jednotě pro uprchlíky, na mléko pro děti běženců a na léky pro trpící, zasílejte laskavě na adresu adm inistrátora Return Address •— Adresa Administrace Rev. Vincent P. Stupka 5700 Eastwood Ave., Chicago 30, Illinois R edakčn í Jakou redakční úvahu napsati v měsíci 28. října? Den, který v době první československé republiky byl národním svátkem, jest dnes v republice t. zv. Lidové Demokracie, všedním dnem. Jenom československý politický exil bude veřejně vzpomínat původního dne republiky. Avšak jak? Co bude obsahem úvah a řečí, které budou v našem exilu napsány neb prosloveny? Budou to nostalgické obrazy minulosti nenávratně zašlé aneb projevy víry a naděje budoucnosti přicházející? Bude to výčet chyb, které vedly k ztrátě národní svobody, neb kladný program zaručující naši národní existenci i v exilovém prostředí? Ať hledíme na naši situaci jakkoli, není lehkých odpovědí ani laciných plánů. Náš politický exil jest pod nesmírným tlakem asimilač- ního a existenčního procesu, který pozvolna, ale jistě z něho tvoří emigraci. Ti z nás, kteří jsme v t. zv. politickém exilu již od r. 1938, mají pak dorůstající děti, které se narodily v zemích, které nám poskytly domovy. Naše děti pak jsou—ku př. podle zákonů Spoj. států—rodilými občany. Jsou vychovány nejen v americkém školství, ale i v duchu země, v níž se narodily. Jejich češství jest odvozeno jenom od původu jejich rodičů a přirozeně postrádá onoho přímého a životného národního prostředí se vší kulturou, kterou jsme byli ovlivněni my. Ony budou obhájci a bojovníky za naší národní svobodu jako Američané. Tím však nechceme říci, že jejich podíl na boji o svobodné Československo a svobodný svět bude menší. Druhá těžkost našeho nynějšího politického exilu jest ta, že v boji o národní svobodu nečelí cizáckému nepříteli, nýbrž části svého vlastního národa, která jest mnohem pevněji začleněna do ideologického bloku světového komunismu, než kterákoli cizí nadvláda před tím. S hlediska dvou výše naznačených problémů, před kterými československý exil stojí, soudím, že náš nejpřednější úkol jest udržet náš kulturní život. Malý národ bez dobré a silné kultury si duši nezachová. Silný a zdravý kulturní život pak nejen zachová duši národa, ale i jeho jazyk! V tomto ohledu činí pro zachování národa více Kulturní Rada, která se pokouší, za nesmírných obtíží udržovat českou kulturu v řadách českého exilu, než celá řada těch našich politických rad. Jde o zachování duše exilu. Politický hřmot- né vlastenčení nám ji nezachová. Potřebujeme, jak nám Masaryk stále připomíná, dobrou literární a kulturní práci. Potřebujeme velikých a živých idejí. Musíme pracovat všude a vždycky pro nápravu mravní a pro vítězství pravdy. — “Kdo se chce zachovati a udržeti musí myslit, cítit a pracovat pro všecky, nejen pro sebe . . . žili jsme životem velikým v době reformace a protireformace, protože jsme žili lidstvu a s lidstvem celým; byli jsme pochováni, když jsme přestali žiti tímto životem velikým.” (Masaryk). Tu jest tedy náš úkol. V jeho věrném plnění si zajistíme zachování naší národní duše a pomůžeme i k vydobytí naší národní svobody. J. P. Tatter. Náboženské pravdy nejsou podrobeny přesným mírám a oceněním, jako jsou fysické hodnoty; výsledek toho je, že jsou rozdíly v mínění náboženských záležitostí. Byly doby — a ty nejsou tak daleko — kdy křesťané snažili se přinutit každého, aby s nimi souhlasil v náboženských oblastech. Kdo tak učiniti nechtěl, byl natahován na skřipec, věznili jej a upalovali na hranicích. V posledních letech ve jménu tolerance dali jsme se na druhou a výstřední stranu. Přijímáme kde koho do společenství církve a dokonce připouštíme jej na své kazatelny, ať co věří nebo nevěří. Heslo dnešního světa je: “Nedělá to jakého rozdílu co kdo věří pokud je poctivý ve svém přesvědčení.” Poctivost a přímost nejsou však náhradou za pravdu a známost. Přesné myšlení vytváří jeden způsob života, lajdácké myšlení zas druhý způsob. Když tolerujeme mínění jinvch neznamená to, že jsme morálně tolerantní. Někteří z nej snášenlivějších lidí bvli zásadně pevní. Jak John Wes- ley pravil: “Myslíme a necháme myslet.” Roy L. Smith [pageend2]KŘESŤANSKÉ LISTY A HUSO V LID 27 Svatá večeře Páně (Dokončení se str. 25) ku konci bohoslužby (vynikne to lépe v anglickém slově “dismissal”). Odtud v lidové zvyklosti “zůstat až do rozpuštění” nakonec znamenalo “zůstat po celý řád svaté večeře Páně.” U nás se od dob reformace nejlépe vžil výraz “svaté večeře” a v Anglii anglikáni zavedli Cranmerem termín “holý communion.” Svátost ta se stala ve staré vlasti základním kamenem české reformace a jejím odlišením od římského katolictví, jak to dodatečná slova “pod obojí” a “pod jednou” (anebo “utrakvista” a “subunis- ta”) přesně vystihují. Kalich je dodnes symbolem československého evangelictví. Kdysi jsem si myslil—to bylo ještě několik let předtím, než jsem byl ordinován,—že naši páni faráři kladou příliš velký důraz na význam svaté večeře Páně v křesťanském životě. Tehdy jsem si říkal, “kde je pro ten dlouhý obřad nějaké oprávnění?” Dnes se na to dívám jinak. Souhlasím s tím, co anglikánský liturgista Dom Gregory Dix jednou napsal: “Právě proto, že svátá večeře Páně je jediným aktem, vedle křtu, ustanoveným Ježíšem Kristem pro každého křesťana, právě proto, pravím, je středem a srdcem křesťanské prakse, a to mnohem více než kázání.” Někteří evangelíci se mylně domnívají, že reformátoři protestantismu odporovali častému vysluhování sv. večeře Páně. Není tomu tak. Proti čemu reformátoři protestovali, bylo opakování častých sv. večeří bez účastenství lidu, osamělými kněžími. Všichni reformátoři, s výjimkou Zwingliho, zdůrazňovali, že sv. večeře má být hlavní bohoslužbou každého nedělního a svátečního dne. Náš Hus v jednom kázání pravil, “Věrný křesťan přijímá svátost oltářní každé neděle.” On i ostatní reformátoři si byli dobře vědomi, že to byla prakse i tradice apoštolské církve. Faráři—pokud vědí o čem mluví—neříkají, že sv. večeře je výsostné důležitá proto, že k tomu názoru dospěli, anebo proto, že jsou oprávněni ji vysluhovat (římská posice), ale jedině proto, že ji ustanovil Ježíš Kristus, jenž sám vyzdvihl její důležitost. Pádný důkaz pro ni je skryt v srdci evangelia. Najdeme jej u sv. Marka 14: 12-16 a také ve středečních událostech velikonočního týdne. Tehdy Ježíš vzal stranou dva učedníky a poslal je do Jerusaléma, aby potvrdili, co už soukromě zařídil o poslední večeři: “jděte do města. Potká vás tam člověk nesoucí džbán vody. Jděte za ním a kam vejde, řekněte hospodáři smluvené znamení: ‘Mistr vzkazuje . . . ” Ten text má smysl jenom tehdy, jestliže náš Pán sám vše především s hospodářem zařídil, a jestliže byl důvod, proč bv umístění domu mělo být tajeno až do poslední minuty. A tak do evangelia pojednou vstupuje element dobrodružství, či jak tomu Angličani říkají, ”cloak and dagger.” A nelze to vysvětlit tím, že by Ježíš měl strach, protože On byl beze strachu. Stejně nemožné je vysvětlit si to narážkou na jeho zařízení s oslátkem pro Květnou neděli, kde postupoval tak, aby vyplnil starozákonní proroctví. Jediné vysvětlení, které je historicky a psychologicky přesvědčivé, je toto: náš Pán Ježíš věděl, že musí vykonat jedno potřebné před zajetím, předzvědně zasvětit své spolupracovníky, a k tomu že potřeboval soukromí,privátnost, a bezpečí pro sebe i pro své přátele. A to vše bylo takové důležitosti, že ospravedlňovalo neobvyklá uchýlení se do tajemství a tajného hesla. Protože jediné, co zbývalo vykonat k vyplnění Jeho služebnosti, byla poslední večeře. Chce-li se někdo dovědět pravý smysl a skutečnou hodnotu jakéhokoli řádu, jenž se u- choval po tisíciletí, je nutno si klást správnou otázku. Přední otázka o svaté večeři bude vždy stejná: “Co znamenala lidem, kteří ji poprvé měli? A co Ježíš Kristus sám věřil o svaté večeři, to musí samozřejmé být normou a pravdou o ní pro všechny časy. A žádné učení o svátosti, které by odporovalo tomu, co bylo přítomno v jeho mysli, nemůže obstát, nemůže být pravdivé. Zde si musíme ovšem přiznat, že nikdo z nás si nemůže přisvojovat právo vědět podrobně, co bylo v mysli Ježíšově (odtud měli naši středověcí souvěrci pravdu, když říkali sv. večeři “svaté mystérium”), ale některé části jeho myšlení jsou jasné a nadmíru důležité. Synoptický Nový zákon to jasně ukazuje. K tomu musíme přidat celé učení šesté kapitoly sv. Jana. A díky Bohu, platnost a účinnost svátosti večeře Páně nezávisí na hodnosti či nehodnosti vysluhujícího faráře, jak tomu mylně učil Luther ve svém spravedlivém hněvu proti římskému zneužívání, (cožpak jsem kdy vůbec hoden přijímat jakýkoliv dar z rukou Božích? “Tak i vy, učiníte-li všecko, co vám bylo nařízeno, říkejte, ‘Jsme nehodní služebníci. Učinili jsme jen, co jsme byli povinni učinit.’ ” Lk. 17:10), ale na poslušnosti pastýřově k přikázání Ježíšově. V tom smyslu t. zv. doktrína “ex opere operato” má pravdu. To jest, platnost a účinnost svátosti závisí na věrné poslušnosti a poslušné věrnosti Slovu Božímu, které svátostí je dramatisováno, vtě- lováno v náš obyčejný život, bez rozdílu na to, zdali tomu Slovu úplně rozumíme čili nic. Tak rozuměla účinné svátosti církev apoštolská a poapoštolská, když zavedla křest dětí. účinnost svátosti a moc i dar Ducha svátého nejsou, díky Bohu, omezeny lidskou nedostatečností (Nemluvňátkům zjevována jsou tajemství, která zůstávají skryta mudrcům”). Silnější než naše slabost a hříšnost, silnější než smrt sama je Boží láska. Poslouchejme proto s díkůvzdáním výzvě [pageend3]28 KŘESŤANSKÉ LISTY A HUSŮV LID Ježíše Krista: “Já jsem živý chléb sestouplý s nebe; kdo by jedl z tohoto chleba, bude živ na vě.ky; a chléb, který já dám, je maso z mého těla dávaného za život světa . . . Vpravdě, vpravdě vám pravím, nebudete-li jisti maso z těla Syna člověka a piti jeho krev, nemáte života v sobě. Kdo jí maso z mého těla a pije mou krev, má život věčný.” (Jan 6: 51, 53-54). Amen. (Z kázání prosloveného v katedrále sv. Pavla v Los Angeles, 17. srpna 1958.) Kořeny, které nesou život “Vez, že ne ty kořen neseš, ole kořen tebe.” Řím. 11:186 V Kristu Ježíši, milí bratři a sestry! Snášíme a snesli isme již z našich zahrad a polí mnoho různých darů, ovoce skrytých kořenů v zemi. Milostivý Bůh opět rozprostředl svou štědrou ruku k sycení země. Chceme si tedy dnes s pomocí Boží promluvit o kořenech, jimiž stojí a má stát výstavba našeho života. Chceme si ukázat na kořeny, kterými stojí věřící člověk a jimiž vzdoruje i uprostřed vichřic těžkých a pohnutých let. Tak jako kamenný základ tohoto chrámu nese celou jeho výstavbu, tak jsou zde z Boží vůle dány kořeny, které nesou náš duchovní a mravní život. Byla a jsou až dodnes různá náboženství, které si nosí člověk. Ale křesťanství jest náboženství, které nosí člověka. Jsou v něm mocnosti a síly, které formují jeho charakter, utváří jeho život osobní i veřejný, chrání od pádů a zcestí. Tyto síly, tyto kořeny, kterými stojíme, si s Boží pomocí chceme dnes závazně připomenout. I. Strom stojí kořeny a jimi také sbírá síly. Krása koruny, ovoce, které nese, je podmíněno možnostmi, které mají kořeny. Proti bouřím a vichřicím vzdoruje především kořeny. Všimli jste si, jak některé ty lípy a smrky, které tu šuměly již nad hlavami našich tolerančních otců, mají rozložité, mohutné vazivo kořenů, které chrání a udržují svůj život, čím více takový strom je vystaven náporům větrů, tím silnější a tím hlouběji zapustí kořeny. S člověkem zrovna tak. Řekněte Kristus, církev, rodina, to jsou naše kořeny. To jsou síly, které utváří naši povahu, naše bytosti. To jsou kořeny, kterými stojí i padá náš život. Všecko to, co je nám dáno z dědictví víry, co bylo již dříve před námi promodleno, protrpěno a probojováno, to je dáno těmito kořeny, kterými je udržován náš život. Každý z nás je výhonkem z kořene. Kořeny našeho rodu, kořeny naších sborů, nejsou z naší milosti. Tělesně, hmotně, kulturně a duchovně žijeme z kořenů, které nám jsou dány z milosti Boží. My nejsme bez kořenů. Nežijeme jen vzduchem, českobratrský evangelík nemusí být duchovním trampem bez domova, tulákem bez duchovního přístřeší! Zamyslete se nad biblickými postavami. Jsou obklopeny šerem starověku, ale jejich poselství, jejich věrnost a statečnost s jakou zastávali Boží věc ve svém pokolení, jejich myšlenky, jsou zdrojem světla, síly a povzbuzení i pro nás. Jejich příklady nesou nás a drží nás. Mojžíš, služebník Hospodinův na pracné cestě do zaslíbeného Kanánu, Eliáš, který hájil svatost a neporušitelnost zákona před trůnem, Amos, prorok Božích soudů, který se nedal zastavit ani hrozbami. Iaziáš, prorok naděje, že ostatek domu Božího se navrátí, vypustí kořeny hluboce a vydá užitek vzhůru. Ano, v nich tkví kořeny i našich bytosti. A jsou tu i postavy novozákonní. Vedle Ježíše Krista stojí Pavel, Jan Křtitel, Marie, Marta, Lydie, Barnabáš, Timoteus, jaký to zástup svědků, s nimiž můžeme mít nepřetržité společenství k posílení vlastního života. A když projdeme dějinami našeho národa, řekněte: Hus, Komenský, Chelčický, Blahoslav, Betlémská ka ple, Tábor, Oreb, Kunvald, toleranční patent. To jsou naše české kořeny, které dosáhly největších hloubek v živné půdě Kristova evangelia. My ještě dnes žijeme z kořenů husitské, českobratrské a toleranční minulosti. A jestli se kdo diví, že jsme až do konce nevyhynuli uprostřed pro- tireformační vichřice, kdy vrah řezal v našich vinicích, jak nás čeněk Dušek učil zpívat, bylo to jen proto, že tyto kořeny zůstaly v zemi neporušeny. Kořen spravedlivých se nepohne, tak praví stará židovská moudrost. Kořen věřících, Kristu oddaný, jeho zákona poslušných, nemůže být vyvrácen. My jsme dnes svědky mnohých vývratů v církvi. Kolik lidí nevydrželo jenom proto, že nestáli pevně v půdě evangelia? Kolik lidí bylo vyvráceno, protože žili jen povrchně a sobecky. Záchrana stromu je v kořenech. S Člověkem zrovna tak. Když přijdou zkoušky, zklamání a trpkosti, když přijde vichřice utrpení, člověk má dvě možnosti: bud’ zapustí kořeny hlouběji nebo bude vyvrácen. Sám Kristus v podobenství rozsévače praví: a protože neměla hlubokosti kořene, uschla. Což, jestli toto není Kristův soud nad lidstvem, které hyne proto, že nemá hlubokosti kořene v Kristu a jehož všecko civilizační snažení bylo rozséváním do mělčin a podle cesty. II. Nuže pohleďme již na kořeny, kterými stojí lidský život. První takový kořen, který nese nás a život člověčenstva jest Ježíš Kristus, ten, o kterém Izaiáš mluví jako o výstřelku z kořenů Izai, jež vyrostl ze země vypráhlé. Kristus, Boží Syn, jednorozený od Otce, plný milosti a pravdy, Beránek Boží, který snímá hřích světa, lékař obtížených, světlo ve tmách, naděje v úzkostech, jest kořen, z něhož roste nový, silný, zdatný a požehnaný život. V Kristu je síla myšlenky i ducha! V Kristu je moc, která staví hráze zkaženosti a která vítězí nad hříchem. V Kristu jest síla, která zmocňuje muže a ženy, [pageend4]KŘESŤANSKÉ LISTY A HUSŮV LID 29 aby statečně bojovali s hříchem, s pokušením a mravním rozvratem v sobě i ve světě. On má klíče života i smrti. On nese lék pro lidské bědy. On nese víru v Boží otcovství a tím i víru a základ všelidského bratrství. On nese lásku dost širokou, hlubokou a služebnou, aby pomáhala tam, kde již všecko ostatní zklamalo. On nese naději, která vítězí i nad zklamáním. On nese nový život. Jestli kdo v Kristu, tedy nové stvoření jest, staré věci pominuly a aj, všecko nové učiněno jest. Oddělte člověka od tohoto kořene spásy a nastane rozklad a pád. Pohrdněte tímto kořenem a sbírejte síly na pochybených pastvách našeho hrdého mudráctví a dožijete se bolestných o- třesů. I my jsme spoléhali příliš na kořeny tradic, z nichž vyprchala všecka životnost a síla a svůj život jsme spjali s kořínky vypočítavého chytráctví bez pravdy a proto tak mnozí z naší evangelické rodiny neobstáli. Smutný je pohled na člověka, který je nesen vichřicí, zmítaného vášněmi a rozervaného duševně, protože nemá hlubokosti kořene v Kristu. Jak je na druhé straně povzbuzující, když můžete říci o člověku: Krista miloval, Kristu byl oddán, na Krista spoléhal, proto obstál, vydržel, nezoufal, nepadl! III. Další kořen, který nás nese je církev. Co máme duchovně a mravně, což bychom nevzali z bohatství, či chudoby našich sborů a své církve? Byli jsme k ní připojeni křtem svátým, nedělní školou, sdružením mládeže, konfirmací. Byla to ta naše malá, tak často za nic položená a tak často potupená církev, která naše dětství zbohatila modlitbou Páně a vryla v naši mysl zákon Boží. Církev nám zvěstuje spásu v Ježíši Kristu, upevňuje náš charakter, učí nás spoléhat na Boží pomoc, zvěstuje nám evangelium smíření a odpuštění, evangelium pokoje. Volá nás k pokání. Stírá naše slzy, utvrzuje v pravdě. Všecko to, co jsem, Či ještě s pomocí Boží mám být, spočívá v kořenech mé drahé, krví Kristovou vykoupené církvi. Jakž bychom tedy neměli zapouštět kořeny svých bytostí do živné půdy obecenství Božího lidu? Kořeny církve nesou nás, ano, ale my také svou zbožností, obětavostí a opravdovostí máme tyto kořeny sborového života opatrovat, chránit a zalévat. Církev nás volá k službě a požaduje celé naše srdce. Proto i my budeme usilovat, aby byla čistá a bez poskvrny a v kořenech zdravou. Bratře můj, drž se toho, co máš v kořenech své rytěřující církve, aby nikdo nevzal koruny tvé. V tom, co církev nese z kořenů Kristova kříže, jest spása našeho věku. To, co církev má v kořenech těch, kdož svůj život zdvihli do výšek obětí. To je naše nejdražší dědictví. IV. Jiný kořen, který nás drží a nese, jest rodina. Rodina je první naše škola pro život. Zde se prvně učíme rozlišovat mezi dobrým a zlým. První známost o Bohu i o člověku se učí me na klíně matčině a v náručí otcově. První kniha, ve které jsme četli, byla kniha našich rodin. Modlitby našich rodičů za nás, jejich láska, jejich napomínání, varování a kárání, když jsme scházeli s cesty, jejich zjevné i skryté oběti, které pro nás přinášeli, otcova či matčina ruka, která nás poprvé vedla do chrámu, to všecko jsou vzácné kořeny, za které musíme být Pánu Bohu vděčni. Vzpomínky na domov jsou vzácné perly, kryté na dně duše! Nechť jdou dále s námi do života a jsou nám strážnými světly na klikatinách, rozcestích i v pustinách našich životních cest. Tyto rodinné kořeny chránit je naše povinnost. Z nich bude opět vyrůstat nové a zdatné, Kristu a jeho evangeliu oddané pokolení. Je ještě mnoho jiných kořenů, které jsou nám dány z Boží milosti, ale tyto jsou ty nej- hlavnější. Jsou také kořeny plodící jed a hořkost, jak o nich mluví Mojžíš v kapitole o obnovení smlouvy. Jsou kořeny závisti, nedůvěry a pýchy, které duše hubí. Ale my spolehneme na kořeny, které nikoliv život kazí a hubí, ale které život nesou: Kristus, církev, rodina! Tu pak ještě iednou slyšme napomenutí apoštolovo: “Věz, že ne ty kořen neseš, ale kořen tebe.” Amen. V. K. J. K. Zeman: Po stopách otců v západní Evropě IV (Pokračování) Setkání ve Waldshutu Rychlý elektrický vlak se točí zákruty mezi švýcarskými kopci od Schaffhausenu k německým hranicím. Je krásné nedělní ráno v červnu (1957), tak krásné a osvěžující tělo i ducha, že jen tvor bez duše a bez srdce by nemyslel na Stvořitele a nevzdával mu chválu a čest. Vůně sena vane z horských luk, ale nikde nevidíš člověka v práci: je den odpočinku. Jen tu a tam zahlédneš skupinu mladých výletníků na kolech. A už vlak zastavuje na poslední švýcarské stanici, přesedámet do krátkého německého vláčku s čoudící lokomotivou a za pár minut jsme v prvním německém městečku, WALDSHUT. Poněvadž je ještě příliš brzy na bohoslužby, ubíráme se na okružní procházku městem. Staré město je zbudováno bezpečně na mohutné skále vysoko nad Rýnem, jehož vody tvoří hranici mezi Švýcarskem a Německem. Město bývalo obezděno vysokou hradbou a navíc ještě chráněno příkopem, přes nějž vedly jen dva padací mosty, jeden k Dolní a druhý k Horní bráně. Od jedné brány k druhé vede široká hlavní ulice, zvaná Císařská (Kaiserstrasse), lemovaná po obou stranách starobylými měšťanskými domy. Proč však přivedly kroky Čechoslováka prá- v. do Waldshutu? V hlavním (katolickém) far[pageend5]30 KŘESŤANSKÉ LISTY A HUSO V LID ním kostele—který dodnes stojí v celkem nezměněné podobě—působil od jara 1521 kněz Dr. Bal- thasar Hubmaier. Vliv německých a švýcarských reformátorů jej vedl k bedlivému studiu Bible. Po mnohých vnitřních bojích nabyl jistoty spasení a přijal Písmo jako jediné měřítko víry a života. V říjnu 1524 byly odstraněny sochy a obrazy z waldshutského kostela a provedena reformace. Hubmaier však byl důslednější a poslušnější Slova Božího než Luther, Zwingli a jiní současníci. Když dospěl k přesvědčení, že apoštolská církev nekřtila nemluvňátka, nýbrž jen dospělé věřící lidi, dal se sám znovu pokřtít o velikonocích 1525 a potom pokřtil kolem 300 waldshutských občanů, vyznávajících víru v Beránka Božího. Město tehdy patřilo přísně katolické vrchnosti, Habsburkům, smutně proslulým z naší historie. Waldshut byl oblehnut vojskem, dobyt a reformace potlačena. Hubmaierovi se však před tím podařilo uprchnout a po krátkém vězení ve Švýcarsku se odebral na jižní Moravu, kde na- činnost: v necelém roce vzrostl mikulovský ana- baptistický sbor na 6,000 členů, většinu novo- křténeckých uprchlíků z Německa, Švýcarska a Rakouska, k nimž se však přidávali i domácí lidé, dokonce i někteří šlechtici (Lichtenstein). Hubmaier zde také zřídil tiskárnu, kde v krátké době vyšlo 18 jeho spisů. Když se však habsburský Ferdinand I. stal českým králem, jeho moci nemohli odolat ani moravští ochránci Hubmaierovi. Na podzim roku 1527 byl H. zatčen a po několikaměsíčním vězení a mučení upálen ve Vídni dne 10. března 1528. Jeho smrt připomínala dlouho našim otcům na Moravě smrt Husovu v Kostnici. Jeho statečná manželka byla pro svou baptistickou víru utopena v Dunaji o tři dny později. To byl obvyklý způsob popravy pro novokřtěnce, protože prý měli tak rádi vodu (při křtu). Postava Hubmaierova pojí tedy Waldshut s Moravou a možno říci, že v tomto rýnském městečku stála kolébka prvních baptistů na čs půdě. Hubmaier byl ovšem Němec, kázal a psal jen německy (a latinsky). Duchovní pouta jdou však přes meze národní a politické, či jsme zapomněli na slova Husova, že mu je milejší “dobrý (t. j. věřící) Němec” nežli “špatný (t.j. nevěřící) Čech” že svůj poslední vzkaz “všem věrným (t.j. věřícím) Čechům” poslal z Kostnice “po dobrém Němci” a že k husitskému hnutí se vedle české většiny přidali i mnozí cizinci, z Německa, Polska, Itálie, ba až z Anglie. V zamyšlení jsem stanul ve waldshutském chrámu, kde kdysi s kazatelny hřímal Hubmaier a kde došlo k památnému křtu. Dnes je kostel opět vyzdoben sochami a obrazy, a kdybych se byl zeptal lidí, přicházejících na mši, kdo byl Hubmaier, nevím, zda by někdo z nich dovedl odpovědět. Je tedy památka tohoto neohroženého svědka Pravdy Boží ve Waldshutu zcela zapomenuta a spolu s ní i svědectví evangelia? Za hradbami původního města vyrostl po válce moderní Waldshut. Na slunných stráních vyvstaly útulné rodinné domky se zahrádkami, spolu s několika činžáky (apartment houses). A tam, uprostřed “nového života,” obklopen dětmi na koloběžkách a rodiči s kočárky, se zdvihá k nebi čisťounký moderní kostelík se čtverhrannou věží nese jméno “Hubmaierova kaple” a v předsíni u vchodu Čteme na bronzové desce tato slova (německy): “Tato kaple byla zbudována roku 1953 k zvěstování evangelia Ježíše Krista a na památku Dr. Balthasara Hubmaiera ■— krtěnského bohoslovce a mučedníka, upáleného ve Vídni roku 1528 — s podporou bap listů z U.S.A. a ze 14 evropskýc zemí. PRAVDA NEUM ÍRÁ!” A tak se člověk přece setká s Hubmaeierem i v moderním Waldshutu! Naše setkání ve Waldshutu mělo však ještě zajímavou a dojemnou dohru. Když se skončilo shromáždění v baptistické modlitebně, zastavil jsem se u velikého stolu u zadní stěny, kde byla vyložena křesťanská literatura na prodej: Bible, zpěvníky, časopisy, traktáty, knížky pro mládež i pro dospělé. Jaký to bohatý výběr! Všiml jsem si serie laciných brožurek, které podávají životopisy velkých mužů Božích, jako byli Luther, Wesley, Jiří Muller, Spencer, Zinzendorf a j. Německý bratr, který tam obsluhoval, sledoval můj pohled a znenadání vytáhl jeden z uvedených životopisů a podal mi jej se slovy: “Tento je z nich všech nejlepší. Ten si kupte!” S udivením čtu titul: JOHAN HUS. Němec mi doporučuje hrdinu české reformace? Je to možné? Dali jsme se do hovoru. Vyšlo najevo, že jsem sice přijel z Kanady, ale že jsem vlastně Čech. A tu mne ten bratr uchopil za obě ruce, tiskl je a se slzami v očích řekl (německy): “Já jsem taky z Čech. Než nas po válce československá vláda vysídlila, bvdlel jsem v Broumově a patřil jsem k tamnějšímu německéhu baptistickému sboru.” Když isem mu řekl, že znám Broumov a že také pocházím ze severovýchodních Čech, nedal mi odejít. Třebaže jsem měl ujednanou návštěvu v jiném domě, musel jsem jít k nim na oběd. A tam v dojetí vzpomínal na práci v broumovském sboru—který je prý nejstarším novodobým bapt. sborem na půdě ČSR, založeným právě před 100 lety—a neopomenul zmínit, jak mu Češi na Moravě ku konci války zachránili život, když prchal z hroutící se Hitlerovy fronty. Jako křesťan nikdy nebyl nacistou, a přece bvl v r. 1945 ze své vlasti vysídlen. Když o tom všem vyprávěl, když jsme spolu četli Bibli a poklekli k modlitbě, když mne vyprovodil až na nádraží a kdvž jsem naposled z vlaku zahlédl věž waldshutského kostela, honila se mi mvslí zvláštní směsice dojmů. Takovéhoto setkání jsem se ve Waldshutu nenadal! Šel jsem [pageend6]KŘESŤANSKÉ LISTY A HUSŮV LID 31 hledat stopy Hubmaiera, dávného svědka “nesmrtelné pravdy” mezi našimi otci na Moravě— a nalezl jsem mnohem víc: živého bratra, “dobrého Němce” z Broumova, který doporučuje Němcům odkaz Husův a v jehož srdci není trpkosti nad činy synů “Husova národa.” Toto dvojí setkání mi bylo a podnes je velikým povzbuzením: Pravda Páně neumírá — a láska zajisté Kristova víže nás! Amen—dejž to Bůh! POZN. Jedna z prvních studií o Hubmaierovi byla česká knížka moravského katolického kněze Frant. Xav. Hoška, Balthasar Hubmaier a počátkové novokřtěnstva na Moravě (Brno 1867). Od té doby vyšla řada odborných německých studií. V angličtině stojí za přečtení přístupně psaná knížka od Henry C. Vedder-a, Bal- tasar Hiibmaier, the leader of the Anabaptists (New York, 1905). (Psáno pro Husův Lid a Pravdu.) Józa Novotný: Žena statečná (Pokračování) To byla moje maminka. Kdybyste ji byli potkali, nedali byste jí tento titul. Byla drobná postavou a spíše málomluvná. Na vaše mnohomluvné otázky by většinou odpověděla tichým úsměvem. Avšak jak už to bývá—tichá voda břehy mele. — Už jako malé děvčátko projevila neobvyklou srdnatost. Její maminka ji totiž poslala, aby šla se svojí mladší sestřičkou a dala ji vytrhnout zub. Sestřička celou cestu proplakala a nedbala na ujištění, že to nebude bolet. Aby svému ujištění dodala důraz, když došiv na místo mučení, má maminka si dala nejprve vytrhnout úplně zdravý zub a ani neclutla, aby přesvědčila další obět, že to skutečně nebude bolet . . . Když však se už stala naší maminkou, stála jednoho dne před vážnějším rozhodnutím. Náš tatínek totiž do smrti byl do maminky až po uši zamilován. K našemu klukovskému (byli jsme tři kluci) gaudiu vždy v den maminčiných narozenin tatínek začal: “Tak maminko, já ti děkuji, že sis mne vzala.” Avšak uvažte! O jedny narozeniny tatínek se objevil před maminkou s narozeninovým dárkem. Co že to bylo? Neuhodli byste! Koupil jí klobouk. Vynaložil na ten klobouk celé jmění. A podle toho ten klobouk vypadal. Dodnes v duchu ten klobouk vidím. Tedy nejprve — nebyl ani za mák podoben dnešním dámským kloboukům. Byl ohromný, široká střecha, křiklavě fialová barva s honosným pštrosím pérem. Když maminka balík rozbalila, tatínek zářil radostí, zatím co my kluci jsme se kuckali smíchy. Maminka byla na rozpacích. Myslím, že tajně souhlasila spíše s námi kluky než s milujícím manželem. Než co dělat? Musila dovolit dárci, aby jí klobouk postavil na hlavu. To už bylo přespříliš pro nás kluky. Baději jsme vyběhli ven, abychom byli ušetření tatínkovy kritiky. Maminka byla v zřejmých rozpacích. Všichni jsme čekali, co bude dál. Slyšte, jak to rozřešila! V sobotu předstoupila před tatínka s rozevřenou biblí a ukázala mu verš: “Aby nebyly uraženy tváře chudých.” Víc nebylo třeba. Porozuměl. A tak klobouk putoval na místo na hlavu maminčinu do almary, odkud jsme my kluci ho občas vylovili, když jsme si hráli na strážníky, neboť pražtí strážníci měli chocholaté klobouky. A byly zase maminčiny narozeniny. My kluci jsme ji náramně milovali. Co však dělat? Takoví kluci mají všecko na světě, jen ne peníze. A bez peněz se těžko opatřuje narozeninový dárek. Za to měli jsme bystré oko a obratné nohy. Objevili jsme, že za plotem pana Fulína rostou rozkošné jasmíny. Pro takového kluka to jest náramně snadná věc plot přelézt a zbavit takový keř zbytečných květů. Ujednáno, provedeno. A tak o maminčiny narozeniny jsme se objevili před maminkou s vnadnou kyticí jasmínu. Než neuvážili jsme, že maminka jest nejen neskonale laskává, nýbrž i prozíravá a nade vše statečná. Stačilo několik všetečných otázek maminčiných, aby si zjistila pravý stav věcí. A bylo zle. Nic nepomohlo, maminka byla neúprosná. Třebaže dobře věděla, že v kytici jest mnoho lásky, nedovolila, aby její děti třeba bez uvážení se dopustily krádeže. A její rozsudek byl nemilosrdný: že musíme jít k panu Fulínovi, od- prosit ho a květiny vrátit. Celou cestu jsme skrápěli slzami. Za chvíli stála trojice kajících kluků před panem Fulínou. Tak ho to dojalo, že šel do zahrady, natrhal ohromnou kytici růží a přinesl ji mamince k narozeninám za to, že byla statečnou matkou. V našem okolí žil neobyčejně zlý člověk. Naše náboženství ho dráždilo a tak nás skoro denně častoval nikoliv lichotivými tituly. Avšak i na něho došlo. Boží mlýny ho zasáhly. Těžce se roz- tonal. Jeho žena ho sice ošetřovala, avšak brzy to na ni bylo tuze mnoho. Nevyspala se. A tak maminka uviděla příležitost, aby biblicky “uvrhla uhlí řeřavé na hlavu jeho.” Nabídla se oné ženě, že ji v noci vystřídá. Dovedete si představit překvapení nemocného, když u svého lože objevil tu, kterou neušetřil, dokud byl zdráv. A působilo to. Neboť tento člověk za nedlouho se stal iedním z vůdčích členů tatínkova sboru. Nejvíc se však projevila maminčina statečnost v roce 1898. český národ vzpomínal na narozeniny Františka Palackého. Lidé zdobili svá okna obrazy Palackého, svíčkami, zemskými barvami (bílou a červenou). Oslavy byly velice horlivé. Naše maminka ozdobila naše okna neobyčejně vkusně. Byla na to hrdá. Avšak okna zůstala ozdobena i po narozeninách. A tak se stalo, že to nějak úřadům, tak říkajíc, vlezlo za nechty. Jednoho dne přišel rozkaz od policie ozdoby odstranit. Nezapomenu, jak jednoho dne u nás za- [pageend7]32 KŘESŤANSKÉ LISTY A HUSŮV LID klepal na dveře strážník. Byl to muž velmi objemný a na ten úkol zvláště vypravený. Nejen že měl obvyklý kohoutí ocas na klobouku, šavli a revelver, nýbrž tentokrát, snad aby vzbudil větší důraz svého poslání, i pušku. Dosud ho slyším, jak bez pozdravu vychrlil na maminku: “Všechny hadry z oken dolů!” Maminka nejprve ani dobře nepochopila, co rameno spravedlnosti míní. Brzy však pochopila a strážník jistě litoval, že se tak vyjádřil. Maminka řekla neohrožené: “Snad nemyslíte zemské barvy, které najdete i na místodržitelství království českého?” Chvíli postál nezdvořák u dveří a pak beze slova odešel. Někdy říkají ženám “slabé pohlaví.” Slovo Boží jest spravedlivější, když mluví o ženě statečné. Do této skupiny patřila i má maminka. VOLNÁ TRIBUNA O novou spolupráci mezi československými a Sudetoněmeckými evangelíky. Již delší dobu je br. Přemysl Pitter v písemném i osobním spojení s bratřími německé ná rodnosti, našimi bývalými sspoluobčany, kteří jsou dnes usazeni v různých částech Německa. Vyvinul se mezi nimi srdečný poměr na základě společné evangelické víry. Předsedou Obce evangelických sudetských Němců je lutherský farář Hugo Piesch, kterého máme v dobré paměti z doby jeho působnosti v Praze-Jirchářích. účast- níval se práce v Allianci pro přátelství mezi národy prostřednictvím církví, kterou vedl u nás zvěčnělý profesor Husovy ev. fakulty Dr. F. žilka. V duchu Ježíše Krista chceme pokračovati v díle smíření a k překlenutí propastí, které dělí naše národy. Došlo již k dvěma konferencím, v Tutzingu a Bad Bollu, za účasti br. Přemysla Pittera. Orgán sudetoněmeckých evangelíků “Glaube und Heimat” otiskl některé jeho projevy a články. Z tohoto jednání vzešlo usnesení, které bylo schváleno jednomyslně všemi účastníky a jež níže otiskujeme. Národní Jednota Čs. Protestantů s tímto prohlášením plně souhlasí. Ježto německé znění vyšlo současně v “Glaube und Heimat.” —Redakce. P r o h l á š e n í 1. Nezávisle na jakýchkoli příštích politických rozhodnutích jsme si my, čeští a němečtí evangeličtí křesťané, vědomi toho, že nadále zůstaneme sousedy. Majíce starost o to, jak se bude utvářet toto sousedství, hledáme předpoklady pokojného a požehnaného soužití a cesty vedoucí k němu. 2. Musíme hledat a uvážit všecky možnosti styků a rozprav mezi českými, slovenskými a německými evangelíky. 3. Cesty k tomu mohou být tyto: styky jednotlivců, společné schůze a konference, publikace, výměna bohosloveckého a církevního písemnictví, informování církevní i necírkevní veřejnosti a vzájemná pomoc. 4.Věříme, že v upřímné oddanosti našemu společnému Pánu Ježíši Kristu můžeme si navzájem viny odpustiti, rozpory překlenouti a nesrovnalosti odstraniti. Hugo Piesch, Vorsitzender der Gemeinschaít evangelischer Sudetendeuscher Přemysl Pitter, zástupce Jednoty československých protestantů v USA a Kanadě na misijním poli v Německu. Časové odpovědi z díla T. G. M asaryka (Panu V. Nesnadnému, který v hanopise na T. G. M., otištěném v Slovenské Obraně v červnu t. r. se marně pokouší nepravdami a překrucováním citátů oslabit památku prvního presidenta Československa. — Ať si však tento falešný prorok vytrubuje do světa cokoliv, každému soudnému Čechu i Slováku zůstane jasné, že Masarykův život byl bojem za pravdu, mravnost, svobodu a rovnost mezi lidmi. Masaryk si vždy počínal rytířstky, t. j. nebojácně, ukázněně a čestně. Nikdy se nebál boje proti lhářům a pokrytcům. Svůj boj vedl vždy mužně, odkrytě a čestně, škoda, že to nemůžeme napsat o většině jeho nepřátel. —Redakce. Ježíš, ne Caesar! Ježíš, ne Caesar! Říkám tím, že naším úkolem je, uskutečnit náboženství a ethiku Ježíšovu, jeho čisté a neposkvrněné náboženství lidskosti. V lásce k Bohu a k bližnímu Ježíš viděl všecek zákon a proroky, podstatu náboženství a mravnosti. Všecko ostatní je vedlejší; duchovní absolutism dělící se se státem o světské panování, byl zlý. To právě byl duch římského impéria: Caesar stál velmi o reformu nejen ad- ministrační, nýbrž i mravní a náboženskou tak. jak Augustus a jeho následovníci, ale nábožen ství diktované politikou, státem, nemůže již u- spokojit moderního člověka, pravého křesťana. A proto: Ježíš — ne Caesar! (T. G. Masaryk v Světové revoluci, str. 553) Masaryk o komunismu a bolševismu “Co do principu, nepokládám komunism za ideál sociální a socialistický, jestli se komunismem rozumí rovnost hospodářská a sociální naprostá. Normální stav společnosti politický a sociální nedá se uskutečnit bez silného individualismu, to jest bez svobodné iniciativy jednotlivců, a to prakticky znamená takový režim, který umožňuje rozvoj rozmanitých individualit, fysicky i duchovně od přírody nestejně nadaných. Nestejná jest situace každého individua ve [pageend8]KŘESŤANSKÉ LISTY A HUSŮV LID 33 společnosti, nestejné je jeho okolí společenské; jednotlivec nejlépe dovede užít svých vlastních sil a sil svého okolí podle vlastního uznání; rozhodu je-li o člověku člověk jiný a vede-li, je nebezpečí, že se všech sil vedeného náležitě a plně neužije. To vidět všude a vidět i politicky ve všech formách vlády, v nichž se vyvinul silnější centralismus; a komunism je právě centralistický. Zejména centralism bolševistický je velmi tuhý; je to režim abstraktní, dedukovaný z these a násilně prováděný; bolševismem je absolutistická diktatura jednoho a jeho pomocníků; bolševism je neomylnický a inkvisitorský a právě proto nemá s vědou a filosofií vědeckou nic společného; věda, tak jako demokracie, je bez svobody nemožná. Pokládám demokracii důsledně a správně prováděnou . . . za stav společnosti naší době . . . přiměřený a žádoucí.” (Světové revoluce, str. 203). “Demokracie je zárukou míru. Pro nás i pro svět. Demokratický ideál není jen politický, je i sociální a hospodářský. Komunismus odmítám.” (K. čapek: Hovory s T. G. M., III., str. 193 a 187). T. G. M. o úřadu presidenta “ . . . uvazuje se v úřad presidentský, byl jsem si vědom svých bližších denních úkolů ve správě státu uvnitř i navenek, ale byl jsem si také vědom toho, že stát a politika bez mravního základu neobstojí. ‘. . . V tento úřad postaveni, jakž jsme došli milosrdenství, nemáme bázně; ale odmítáme ukrývání neslušnosti, nechodíce v chytrosti, aniž se lstivě obírajíce s slovem Božím, ale zjevováním pravdy stavíce se- be vůči každému svědomí lidskému před obličejem Božím.’ (II. Ke Korintským 4.1-2.) To je program republiky a demokracie sub specie aeternitatis.” (Světová revoluce, str. 556). “O lásku k národu nemůže být sporu; spor může být jen o kvalitu té lásky a o to, čeho pro národ dosahujeme, jaký je program a taktika lásky k národu.” T. G.M. “Demokracie není pouze formou státní, nýbrž také methodou všeho veřejného a soukromého života, je názorem na život; podstata demokracie je shoda lidí, jejich mírné obcování, láska, lidskost . . . Máme svůj stát k tomu, abychom v něm usilovali o nej lepší řád, řekl bych o království boží; věřím, že často nevědouce, jsme k tomu soudem, Prozřetelností, vedeni.” (Z poselství T. G. M. k 28. říjnu 1928). “ . . . nebojte se těch, kdo zabíjejí tělo, ale duši nemohou zabiti. Raději se bojte toho, kdo může zahubiti duši i tělo v pekle.” —Matouš 10,28. Hospodář “Který z těchto tří zdá se tobě bližním bý- ti?” ptá se náš Pán ve svém známém podobenství. Svět se shoduje, že Samaritán byl daleko přátelštější nežli byli ti profesionélní zástupci náboženství. Ale skoro bychom rádi podotkli, “Pane, jest tam ještě čtvrtý v tom podobenství. Nebyl byl on také dobrým bližním?” Bez hospodáře ten Samaritán by se byl nemohl postarat o toho, který byl přepaden na cestě do Jericha. Hospodář jest zástupcem skupiny těžko pracujících lidí, kteří podporují sebe a ty, kteří na nich jsou závislí, a kteří jsou připraveni posloužit komukoliv, když jest toho potřebí. Cesta do Jericha nemohla být nej lepším místem vedle nějž by si jeden postavil hospodu. Její majetník byl na milosti loupežníků. Nikdy nevěděl, kdy by mohl být přepaden. Tento hospodář jest symbolem obchodníků, kteří mají o- tevřeno, i když časy jsou nanejvýš nejisté, a když nevědí, zda se jim jich služby budou vyplácet. Není hrdinou v našem příběhu jako ten Samaritán. Když tento vytasí se se dvěma penězi, aby za raněného zaplatil, tu hospodář peníze neodmítne a nenabídne se, že se o toho nešťastníka postará zdarma. Obchod musí být zajištěný; proto čítá své služby. Obchod musí být na dobrém finančním základě, jinak obecenstvo nebude z něj mít žádného užitku. Ale tento hospodář ukazuje některé obdivuhodné vlastnosti. 1. Jest spolehlivým. Udržuje svou hospodu v tak nebezpečném okolí, jako jest cesta do Jericha. Všecky církevní sbory a jiné lidumilné ú- stavy jsou vydržovány lidmi jako ten hospodář. Nevezme to malou odvahu, vynalézavost a prozřetelnost pokračovati ve válečných časech a o- čekávat mír, který přinese hodně zmatků. Jeho pravidelná práce jest stejná každého dne — beze všech sensací. Milosrdnému Samaritánu dostane se ocenění, ale bez stálé píle neznámého hospodáře byl by nemohl dokázat to, co dokázati mohl. 2. A ten hospodář jest ochotným. Když Samaritán přišel s zakrváceným člověkem na svém hovádu a žádal vlastníka, aby jej přijal, neodpověděl, že má hospodu a ne nemocnici. Nahý a polomrtvý člověk není zrovna hostem, kterého hospodář uvítá. Musí být ošetřován, jest mu třeba zvláštní pozornosti a tak přinese jen víc starostí. Jeho přítomnost nebude vábit jiné hosty. Ale hospodář byl přece ochotným a vzal na sebe starost o tohoto nemocného. Ochotnost jest maltou, která drží pohromadě naši společenskou stavbu. Jsou lidé, kteří nikdy o službu nepožádají. Hospodář mezi ně však nepatří. Samaritán se neostýchá pozvat ho o [pageend9]34 KŘESTANSKÉ LISTY A HUSO V LID pomoc tomuto člověku v jeho největší potřebě. Ochotnost jest jakost, která jest žádoucí u členů všech společností — v obchodě, v průmyslovém závodě, v církvi Boží. život jest jedna nutnost za druhou. Bůh to tak bezpochyby zařídil. Ochotní dokazují se být přátely v nouzi. 3. Zase, hospodář byl důvěřivý. Když byl požádán, aby se o toho nemocného staral až do úplného uzdravení, i když mu zaplacení bylo zaslíbeno, přece mohl dobře váhat. Půjde Samaritán touto cestou zas? Není možno, že byl tak velkomyslným jen když viděl ten přeubohý stav ztlučeného člověka? Vydrží ten zájem po měsíce, až do té doby, když bude podán podrobný účet ? Tolik dobročinnosti musí být založeno na důvěře. Správní rada nemocnice neb jiného ú- stavu — dnešní náhrada za hospodáře — musí ústav vydržovat a uvázat se do dluhů, jako tento hospodář to udělal, a očekávat s důvěrou, že veřejnost přijde ku pomoci. Všecky misijní rady našich církví vejdou ve smlouvu s lidmi, které pošlou na různá pole, vypůjčují si peníze, aby jim mohly zaplatit, a při tom doufají, že než rok skončí, sbory štědrostí svoji pomohou dostát všem závazkům. Většina z nás ráda dává, když věc je silně předložena. Pohled na oloupeného a zkrváceného muže vzbudí náš soucit. Ale jest to něco jiného pokračovat v štědrosti ve všední dny a tak pomoci zapravit ty závazky, které naši hospodáři na se vzali. Někdy si myslíme, že tento hospodář časem byl ošizen. Milosrdný Samaritán zdá se být poctivým, ale kolik jiných zapomělo své závazky vyplnit? Béřeme risiko když chceme v dobročinnosti pomáhat. — Náš Pán přišel, aby nám dal víru •— nejprve v Boha, potom ve své bližní. Hospodář možná byl — a možná nebyl — náboženský člověk; ale Samaritánovi věřil. V prvém mém sboru byla zen,a, která sedávala každou neděli asi ve čtvrté řade v předu. Pokaždé tam usnula. Dokázala být vzhůru až k písni před sbírkou a doxo- logii. Potom se usadila a spala až do požehnání. Jednou jsem sel navštívit jejího těžce nemocného manžela. Když jsem odcházel, šla se mnou až ku brance. Když jsem ji otevřel, začala: “Asi se divíte, proč každé vaše kázání přespím. Má to dvě příčiny. Ta prvá je, že vám to vezme dlouho než co řeknete a já jsem příliš unavená na to Čekat A ta druhá je, že jsem přepracována.” Poslouchal jsem ji a potom řekl: “Nyní, když jsem vás navštívil ve vašem domově a viděl v čem žijete po šest a půl dne, cítím, že největší pomocí našeho sboru vám jest to, když máme jednou za týden pro vás místo, kde se můžete posadit a klidně si pospat.” Howard Thurm an Před několika roky, kdy jsem byl universitním profesorem, měl jsem mezi svými posluchači jednoho, který býval potápěčem v Karibejském moři. Vyprávěl mi jednu ze svých zkušeností. Byl na dně oceánu a bylo mu tam hezky. Voda byla jasná a on stál uprostřed korálové zahrady. Jelikož neměl na spěch, posadil se a dával se kolem. Někdy ryba připlavala až k němu a podívala se na něj a potom odplula povědět to svým družkám, které taky byly zvědavé na toho podivného tvora, který mezi ně přišel. Ztratil tam všecek pojem času. Pojednou poznat, že je uprostřed Čarokrásné zahrady. Kol byly krásné květiny a květy. Bylo to nádherné. Díval se na vše, zrovna jako ve vidění, ale poznal, že musí přece nahoru. Ale, jakmile se pohnul, všecky květiny zmizely! Bezpochyby byla to stvoření na hranici mezi rostlinami a živočichy. Ukázala se jen tehdy, když kol bylo dokonalé ticho. Rozumíte mi? Největší krása Boží se ukáže v tichosti. Utiš se a vez, Že já jsem Bůh! Howard Thurman Jazyk maličký jest úd, ale slova jeho nabývají někdy rozměrů až obrovských. To proto, že slovo od úst k ústům jdouc, roste jako pramének, jenž přítoky svými mocným proudem, velkou řekou stává se. A trvá-li, přítokem řek moře, lidských škodných řečí moře také nevysychá. Ba ještě hůře bývá. Moře má přec také svoje meze, ale vichr ne, ten věje přes moře i přes suchou zemi. A takovými vichry stávají se mnohé věci tištěné. Ano, veřejný tisk připíná křídla slovům zlým, jež malý jazyk z těsné klece lidských úst často vypouštívá. Takových slov pak celé mraky vítr veřejného tisku v špatných novinách a knihách po celé země tváří přehání. Ó, že jazyk nezkrocen, jaká to pro nás rána! Ferdinand Císař. Ten malý brouček prý svým fosforovým světlem přitahuje k sobě brouka, jemuž se nedovede ubránit, stvůru to noci, jenž mrákotu miluje, a vítá tu jasnou jiskřičku jen, jak dalece mu ona ukazuje, co by se dalo sežrat. Ale Ten, jenž dává mravenci moudrost, učí i broučka opatrnosti. On jsa takto napaden, nezhasí noční své pochodně, aby unikl; nýbrž učiní sobě světlo útočištěm a zbrojí, vysílá na všecky strany takovou spoustu světla, že jeho pronásledovatel jest oslněn a omámen bleskem jemu nesnesitelným. •— Dítě světa, i tobě jest krásou a zbraní, když jsi “oděno sluncem”. (Zjev. 12:1) Toť tvá hradba, která mrákoty rozráží, i útok její rozráží. —Dr. Moody-Stuart. Je-li člověk hoden pochvaly, hleďte, abyste mu ji neodepřeli. Neboť jinak jej uvádíte v nebezpečí, že odbočí s pravé cesty, zbavující jej podpory a pobídky, jíž potřebuje, a sami zbavu- iete se radosti dáti člověku za jeho práci, co mu náleží. John Ruskin. [pageend10]KŘESŤANSKÉ LISTY A HUSŮV LID 35 D opisy <Cedar Rapids, Iowa) “Přiložených 5 dolarů jest na předplatné a jako příspěvek. Přeji si, aby Pán požehnal spojení Křestanských Listů s Husovým Lidem a aby též žehnal těm ,kteří se o vydávání tohoto časopisu starají. Mrs. Franees Třeček.” “Přikládám šek na 10 dolarů—a sice 4 dolary jako doplatek na Křesťanské Listy a Husův Lid a zbývající obnos jako dar na časopis, který se nám velice líbí a který rádi čteme. Doufám, že bude nám zachován na dlouhá léta. V přátelské úctě, J. V. Rompotl.” (Cedar Rapids, Iowa) “I noticed that my subscription to the Křesťanské Listy and Husův Lid expired in July, so I am sending $2.00 to extend it through 1959. In the spirit of Scriptures, “In everything give thanks for this is the will of God in Christ Jesus concerning you,” I do give grateful thanks for this Christian journal and I express my ap- preciation to all who labor in the preparation of it and who contribute in any way to its support.—As the Lord has blessed your separate ef- forts in the past, He will bless your combined efforts in the future. To this I look forward. Sincerely, Esther Karban.” Z našeho S iona a odjinud Br. far. Frank D. Svoboda resig- noval na místo faráře církve českomoravských bratří v Taylor, Texas, a přijal povolání za faráře do pres- byterní církve v Shelter Island na Long Island v New York. Br. Svoboda započal novou práci dnem 1. října t. r. Br. Svobodovi i jeho rodině přejeme v novém působišti mnoho Božího požehnání. Br. far. Benjamin Marek z Linie Springs, Iowa, se navrátil v polovici srpna z více jak dvouměsíční návštěvy v Československu a jiných zemích Evropy. Br. Marek nám slíbil napsat několik vzpomínek na pobyt v Československu. Br. Julius Heger, bývalý předseda naší Národní jednoty a obětavý pracovník Jednoty také navštívil s rodinou Československo a bruselský světový veletrh. Doufáme, že i br Heger nám něco napíše o svých evropských dojmech. V září přijel ke kratší návštěvě USA br. J. Josten, redaktor a vydavatel londýnského Čechoslováka. Doufáme, že tento pracovní zájezd br. Jostena byl úspěšný a že se mu podařilo “nalézt základnu pro prohloubení a rozšíření” práce pro československou věc ve světě. Prvý presbyterní sbor blíže Ely, Iowa (dříve Sbor Česko-Moravských Bratří) bude slaviti stoleté jubileum svých snah ve dnech 10., 11., a 12. října t. r. Před sto roky mezi ně zavítal dp. František Kún, který později sbor tam založil a sloužil mu až do roku 1894. Sbor Ely byl také matkou téměř všech českých presby- terních sborů na americkém středozápadě; pan Kún každého roku učinil okružní cestu a navštívil evangelické hloučky v Kansas, Nebrasce, Wisconsinu, Minnesotě a ovšem i lowě a povzbuzoval je ve víře otců a pohádal, aby si stavěly kostely a organizovaly sbory. Dr. František Pokorný, který sloužil sboru od roku 1910 do 1937 bude kázati při českých bohoslužbách v pátek večer o půl osmé. Jelikož sbor vystavěl novou budovu pro vyučování mládeže, sobota bude dnem, kdy členové a přátelé sboru přijdou si novostavbu prohlédnout. V nových místnostech bude také výstava, na které budou vyloženy památky stoletého sboru se týkající. Neděle bude věnována slavnostním bohoslužbám. Při večerních bohoslužbách jubilejní konfirmační třída bude přijata do členství církve a sboru. Slavnostní bohoslužby budou u- končeny vysluhováním sv. večeře Páně. Polští baptisti slavili stoleté jubileum své existence. Při slavnostech ve Varšavě byli baptisti ze švédská, Ruska, Dánska, z východního i západního Německa, z Kanady a Sp. Států. Nepraví se, že tam bylo zastoupeno Československo, ač baptistické zásady do Čech přišly z Polska. Dr. Theodore F. Adams, president Baptistické Světové Aliance byl hlavním řečníkem. Alaška se stala 49. státem Spoj. Států. Jest to největší stát unie-- Texas ztratil svůj prim át! V roce 1950 bylo tam napočteno 128,643 o- byvatel. Největší město je Anchor age s 11,254 obyvateli. Největší průmysl je rybářství a lososové konšelovy jsou odtud vyváženy do Spoj. Států a do celého světa. Mimo to jsou tam farmy, na kterých se pěstují zvířata k vůli kožešinám. V dolech se doluje zlato, uhlí, měď, antimonie, železo a olovo. Farm er- ství je tam ovšem pro chladné počasí omezeno, ale daří se tam ochočeným sobům a i hovězímu dobytku. Nás ovšem zajímají církevní poměry. Jsou tam protestantské, katolické a pravoslavné církve. Alaška až do roku 1867 patřila Rusku. Domorodí Eskymáci jsou dosud z velké části pohané. Římsko-katolická církev čítá 22,500 příslušníků—do čehož počítány i malé děti. Mezi protestanty nejpočetnější jsou presbyteriáni (6,000), kteří byli také první, kdo tam poslali své misionáře. Po nich přijdou methodisté, jichž je asi 5,000. Ti tam právě zřídili universitu a ta—mimo státní university, která má 409 studentů, jest jedinou školou kollejního stupně. Mimo to jsou tam američtí baptisti, moravští, protestantští episko- pálové, jižní baptisti, lutheráni, ad- ventisti a kvékři. Tito poslední konají lidumilou práci mezi 110 eskymáky jen šest mil od půlnočního kruhu. Jedné neděle ráno, slečna Ruth Hemmingerova šla do chrámu 2. presbyterního sboru v Carlisle, Pa., když před kostelem zastavil autobus a z něj vyskočil mladík a ptal se slečinky, či jde na bohoslužby. Když přisvědčila, podal jí obálku se slovy: “My jsme z Perryville, Indiana, a naše graduační třída jede do W ashingtonu. Nemůžeme se zastavit na bohoslužby, ale byla byste tak laskavá a dala naši sbírku do obětního talíře vašeho kostela. Chceme se aspoň tak bohoslužeb zúčastnit.” Překvapená slečna vešla do kostela, zatím co autobus se rozejel do W ashingtonu. 1. července na odpočinek odešel dp. Gustav A. Molnár, od roku 1910 farář českobratrského sboru v Trnávce. Byl nadaným básníkem. Na odpočinek taky odešli faráři Stanislav čapek, který působil u Salvatorského sboru od r. 1920 a Štěpán šoltézs, jenž nastoupil místo u Klimentského sboru, když tehdejší farář dr. Josef Křenek byl zvolen synodním seniorem roku 1939. [pageend11]36 KŘESŤANSKÉ LISTY A HUSO V LID V Praze je starý židovský hřbitov, který je považován za nejstarší židovský v celé Evropě. Na nejstarším náhrobku je datum z 15. století, ale někteří věří, že je o tisíc let starší. Židé nevěřili ve vykopávání m rtvých těl a tak na hroby byla pochována nová těla a zakryta hlínou. Praha měla mnohé zajímavé židovské pověsti a Alois Jirásek nám je popsal v krásných Starých pověstech českých. Rabín Samuel Loew byl historickou osobou, ač mnoho legend o něm existuje. Žil v Praze od roku 1520 až do své sm rti v roce 1609. Byl znám po celé střední Evropě jako mathematik a hvězdář a často byl zván na hrad na rozmluvy s císařem Rudolfem II, který se o hvězdářství zajímal. Legendy praví, že rabín Loew u- dělal z hlíny člověka—Golema—a oživil ho tím, že pod jazyk mu vložil “šem” — totiž modlitbu, kterou každý pravověrný žid musí pětkrát denně opakovat. Když mu “šem” z úst vyňal, Golem ležel mrtvý jako špalek až do té doby než mu rabín zas “šem” pod jazyk vložil. A dnes v Praze někteří tvrdí, že Golem dosud žije a chodí v úzkých uličkách starého židovského města. Na ten starý židovský hřbitov pochovali slavného rabína. Zbožní židé přicházeli a házeli na jeho hrob kamínky. A dnes to dělají ještě. Jest to prý proto, že když jejich praotcové chodili 40 let po poušti, pochovávali své mrtvé jen tak, že na ně naházeli hromadu kamení. Hitler, jak známo, židy nenáviděl, ale nechal pražskou starou synagogu stát a památný jejich hřbitov nechal na pokoji. “To bylo asi proto,” praví jeden pražský žid, který přežil hrůzy koncentráku v Dachau, “že Hitler byl tak zaměstnán vražděním živých židů, že ty po staletí mrtvé nechal na pokoji.” Ale jsou zas jiní jeho spoluvěrci, kteří tvrdí, že to byl zázrak, který způsobil z hrobu moudrý rabín Samuel Loew. Již dříve jsme se zmínili o Lam- bethské konferenci episkopálních biskupů celého světa, jež byla konána v Londýně. Ve Španělsku je taky skupina reformovaných episkopálů, kteří mají biskupa, který se jmenuje Santos Molina. Ten chtěl na konferenci jet, ale vláda mu odepřela vydat pas. To není nic divného; Španělsko nevydává evangelíkům povolení jezdit za hranice a romanopisec Richard WTight jmenuje tamní evangelíky “bílými negry.” Evangelíci ve Španělsku mají těžké časy. Když některý z nich chce vstoupit do manželství, musí dokázat, že nebyl křtěn katolickým knězem. Za španělské revoluce před 2 válkou, mnohé církevní m atriky byly spáleny a proto je těžko dokazovat úřadům, že snoubenci nebyli po řím sku křtěni. Každou chvíli některá evangelická kaple je zavřena a povolení k znovuotevření se šmahem zavrhuje. V únorovém čísle madridský deník uveřejnil článek o “sektách,” jelikož prý hlásají mnohoženství, marxism a zapírají obětní sm rt Kristovu na Golgotě. Evangelíkům nebylo povoleno protestovat—to by bylo míchání se do politiky! Protestantský tisk není povolen a v r. 1957 biblické knihkupectví bylo napadeno lůzou a bible byly spáleny. Španělsko má dvě katolická vydání Písem, ale těch je velice málo a v knihkupectvích je nemožno koupit. Vláda tvrdí, že v zemi je jen 5 tisíc evangelíků; ti zase tvrdí, že je jich nejméně pětkrát tolik! Jeden kazatel pravil: “Kdo chce se ve Španělsku evangelíkem stát, musí vědět, komu uvěřil. Naše sbory jsou dnes čistší a horlivější než ve dnech větší svobody.” Toto nám ukazuje, že není to jen za železnou oponou, kde evangeličtí křesťané jsou pronásledováni. KDO TO ŘEKL? Hrobník: “Na světě to není s lidmi tak zlé, jak se tvrdívá. Za těch čtyřicet let, co poslouchám u hrobu kázání, tu pohřbívali jenom hodné lidi.” člen staršovstva: “My jsme se sestrou farářkou spokojeni. Talár ji velice pěkně sluší.” Církevník: “Povídal nám dnes v kostele farář, že potřebujeme půl druhého dolaru od každého člena, abychom mohli dostát všem svým povinnostem. To by mi to království Boží přišlo draho a tak raději z církve vystoupím..” “Pane faráři, já jsem se v životě tak zklamal v lidech, že již nikomu nevěřím!” “Já vím, bratře, sám též jsem se mnohokráte zklamal. Ale vám věřím .” “Pane faráři, všickni lidé jsou zlí!” “Tak tak, sestro. Právě dnes jsem při vyučování náboženství říkal vašemu SláveČkovi, aby se každý den modlil za svou dobrou maminku, hodného tatínka a i za své milé dědoušky a babičky.” “Já bych mohla, pane faráři, o těch lidech vyprávět celé kroniky! Jak jsou nafoukaní, jak nosí hlavy vzhůru a jak se strojí! Ve sboru vy- zpěvují, aby je všickni mohli slyšet. A nejhorší je ona, ta ženská! Vy jste ji teď zvolili do rady starších? To jste si dali! Že jsem zrovna musela být v nemocnici! Co od vás teď na schodech chtěla?” “Že by vám ráda přišla vydrátko- vat parkety a vyprat a vypnout záclony, když vy po opei‘aci nemůžete.” FINANČNÍ ZPRÁVA Národní Jednoty československých Protestantů — předplatné a milodary na K řesťanské Listy a Husův Lid do 2. září (Sept.) 1958 Jan Petrucha _____ ___ $2.00 Jan Pecník, starší ____ 6.00 Geo. Selong _ _ _ ____ 3.00 Jan Řezníček ______ _ .76 John Bayus _________ __ 5.00 Frank Ondráček ________ 3.00 John Dlouhý _____ 2.00 Principal Daniel Slabey 10.00 Dr. Andrej P. Slabey 12.00 Barbara Denk ____ 10.00 Anna Kolár __ 8.00 Anna Horejs _______ _ _ 4.00 Elizabeth Hytracek _________ 2.00 Anton Filipi _______________ 2.00 J. V. Rompotl ______________ 10.00 Frances TřeČek ___________ 5.00 Stephen Valcik ______________ '2.00 J. J. Stalmach ...................... 2.00 Anna Sevcik 3.00 Esther Karban ------- 2.00 Pán Ježíš řekl: “Blahoslavnější je dáti nežli bráti.” Rev. V. P. Stupka 5700 Eastwood Avenue Chicago 30, Illinois. [pageend12]