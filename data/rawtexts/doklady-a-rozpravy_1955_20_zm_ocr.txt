DOKLADY A ROZPRAVY SVAZEK ČÍS. 20 ROK 1955 KAREL LISICKÝ ČESKOSLOVENSKA CESTA DO MNICHOVA . ČÁST II. (Pohled zpět: za jakých okolností mírová konference pařížská přiznala r. 1919 německé okrajiny českých zemí Česko- slovenské republice—Jakou praktickou hodnotu v době krise r. 1938 měla pro nás sjednaná diplomatická zajištění: A. Společnost Národů. B. Malá Dohoda). ÚSTAV DR. EDVARDA BENEŠE pro politické a sociální studium LONDÝN, S.W. 1 45, HANS PLACE. [pageend1][pageend2]Ústav Dr.E.Beneše je nepolitické studijní středisko a z uveřejnění v Dokladech a Rozpravách ÚEB nelze usuzovati,že Ústav se ztotožňuje s názory vyslovenými v uveřejněné práci. Karel LISICKÝ : ČESKOSLOVENSKÁ CESTA DO MNICHOVA část II. (Pohled zpět: za jakých okolností mírová konference pařížská přiznala r.1919 německé okrajiny českých zemí Československé republice - Jakou praktickoucenu v době krise r.l938 měla pro nás sjednaná diploma- tická zajištění: A. Společnost Národů. B.Malá Dohoda). Předneseno na členské schůzi Ústava DR.E.Beneše dne 1.dubna 1955. [pageend3]Prve než budu pokračovati, kde jsem se zasta- vil v prvním výkladu tohoto cyklu, chci - třebas si uvědomu- ji, že to může vypadati na úkor jeho systematičnosti - upo - zorniti na některé okolnosti česko-německé problematiky v Re- publice, které byly - a zhusta ještě jsou — předmětem omylné- ho chápání a soběnamlouvání a odtud nutně sebeobluzujících, od skutečnosti se odchylujících závěrů co do našeho vnitro- i mezinárodně-politického postavení v poměru k německým spolu - obyvatelem českých zemí. Výklad událostí roku 1938 ostatně prokáže, že toto čištění terénu úvodem má bezprostřední sou- vislost s vlastním tématem mých výkladu. Tedy: Zahrnutí - proti vůli jejich obyvatelů - němec- kých okrajin českých zemí do Československé republiky bylo pro nás samozřejmým důsledkem našeho učení o historickém čes- kém státním právu a neroztržitelnosti území, na něž se toto státní právo vztahovalo. To bylo pro nás axiomem, o němž dis- kutovat bylo nám už zadávati mu. Vzpomeňme jenom, jakých útoků byl před první světovou válkou u nás terčem profesor Masaryk, když vedle tradičního požadavku historického českého státního práva položil důraz na přirozené právo kulturního národa na vlastní státní život, - a nešlo mu přece o popření a zamítání našeho tradičního chtění jako o jeho doplnění a podepření mo- derními, sociologickými důvody. Zůstalo nás proto naprosto vzdáleno, že by ze samozřejmého pro nás převzetí částí nedíl- ného území svatováclavské Koruny , osídlených inkorporaci do nového státu odpírajícími německými obyvateli,měly pro nás vznikati závazky, úkoly, ba dobrovolně ukládané újmy,které by sice naléhavě doporučovala vlastní státnická moudrost, ale přímo nepřikazoval uložený nám mezinárodní paragraf. Tak se nám jevila věc pod brýlemi našeho historického státního práva. Jak tomu bylo ve skutečnosti na pařížské - 1 - [pageend4]-2- Konference míru neuznala našeho historického práva. Ale bylo by zhola nesprávné viděti v tom nějaké specielní za- ujetí proti českým historickým pergamenům. Konference míru přímo i nepřímo odmítla komukoliv uznati ať teoreticky, ať prakticky princip práva historického. Neuznala rádnému státu a národu historického práva jakožto nejdůležitějšího a dokonce jako rozhodujícího činitele; přijímala ovšem historické důvo- dy jako jeden z argumentů, ale jeho absolutní platnosti neuz- nala nikdy. - Čehož s hlediska Československé republiky jako Republiky Československé nesluší ostatně litovati,nebot s uznaným principem práva historického dojedem bezvadně do Břeclavy a Vlárského průsmyku, ale nedostali bychom se už do Bratislavy a Trenčína přes Maďary uplatňované tisícileté his- torické hranice uherské. Maďaři byli arci poražení nepřátelé - lze mi namítnouti - a dovolávaný princip historického práva je ohebný nástroj v rukou vítězů a pro užitek vítězů. Ale nároky osnované na historickém právu nebyly uznávány ani když šlo o reklamanty z tábora vítězných Spojenců. Tak se dělo Jihoslova- nům, Italům, stejně Polákům ve všech jejich otázkách. Kdo viděl historickou mapu Polského království před prvním dělením Polska - nemluvě ani o Polsku XVII.století před odpadnutím kozáků Chmielnického s dněprským územím nyněj- ší střední Ukrajiny, - ten ví,jak Curzonova linie, kterou velmoci na pařížské mírové konferenci proponovaly za polsko- sovětskou kranici a které zhruba odpovídá nynější hranice mezi Sovětským Svazem a jeho polským satelitem,je posunuta stovky kilometrů do vnitrozemí od historické hranice polské před rozdělením. Z druhé strany ovšem nepřihlížení k historicko právním argumentům přišlo na prospěch Polákům při reklamaci jazykově polské části Těšínska na úkor historických práv české Koruny. A když se dr.Beneš pokoušel při formulaci naší smlou- vy minoritní vpraviti do úvodu této smlouvy princip [pageend5]-3- historického práva a usiloval o formulaci odpovídající his- torickému právu, bylo mu to výslovně odepřeno. Nebylo to tedy historické státní právo,které nám na mírové konferenci zachovalo německé okrajiny našich historických zemí, nýbrž důvody vojenské a hospodářské . (uplatňovaná strategická neudržitelnost a hospodářská života neschopnost českého vnitrozemí bez německých okrajin) vedle negativního důvodu velmocemi pociťované nemocnosti územního posílení poraženého Německa našimi německými okrajinami. Proti tomu naši Němci reklamovali pro sebe právo sebeurčení, nastolené Wilsonem jako imperativní princip nového mezinárodního řádu. Nebude ještě i dnes docela bez užitku připomenouti si relevantní věty z Wilsonova poselství americkému kongresu 2. února 1918. kterým představil a dopo- ručil světu zásadu sebeurčení národů jako demokratický prostře- dek k zavedení nového mezinárodního pořádku v obrozeném světě, v němž ,,národy a provincie již nebudou směti býti přehazovány ze svrchovanosti do svrchovanosti jako by šlo o pouhé kusy ma- jetkové a figurky ve hře." - „ Národní tužby musí býti respek- továny; národům může býti dnes panováno a vládnuto jedině s je- jich souhlasem ...... Sebeurčení není pouhá fráse. Je to impe- rativní zásada jednání, které státníci na příště budou nedbati na svou škodu." Při provádění zásady sebeurčení národů jest pak postupovati tak, že „ každé územní uspořádání musí být uči- něno v zájmu a na prospěch dotyčného obyvatelstva a nikoliv jako součástka pouhého narovnání nebo kompromisu mezi nároky odpůrcích států." Při tom „všechny náležitě vymezené národ- ní tužby mají býti splněny v nejvyšší míře, v jaké bude lze jim vyhověti,aniž by byly zaváděny nove nebo udržovány staré prvky sváru a antagonismu,které by mohly po čase přivodit po- rušení evropského míru a následovně míru světového." [pageend6]- 4 - Sebeurčovací požadavky našich Němců nemohly ovšem převážiti proti požadavkům našim. Při konfliktu princi- pů, kterých mírová konference alternativně používala při svém rozhodování,přirozeně vzal vrch princip, který v daném případě svědčil vítězi. Plody takového rozhodování zastávaly arci vítězi, pokud vítězi zůstávali vítězi, to jest pokud bylo lze versailleské mírové uspořádání udržovat v platnosti nepopira- telnou vojenskou převahou Spojenců. Úpadek a rozložení mate- rielní duchovní síly Spojenců, která v roce 1919 jim dovolila diktovati Německu versailleský mír, přivodily nutně pád ver- sailleské Evropy. Jaké okolnosti a vlivy působily při tomto vývoji, pokusil jsem se - aspoň částečně - ukázat ve své první přednášce. Má ale připomínání a ujasňování těchto věcí pro nás dnes ještě nějaký praktický smysl? Aby mi bylo rozuměno : bude-li souzeno, aby nynější uspořádání věcí ve středoevropském prostoru, které nastoupilo na místo padlého režimu versailles- kého a které bych nazval uspořádáním sovětským, - bude-li sou- zeno tomuto sovětskému uspořádání proti našemu doufání další a delší pokračování nynějšího trvání, pak arciť ukáže se zby - tečným mnoha problémy si zde zatěžovat hlavu. Pak jmenovitě i ti, kteří v nynějším uspořádání problému československých Němců vidí věc mezinárodně nezměnitelně vyřízenou a úvahy o tom,jak• bychom měli býti připraveni na neuniknutelné nastolení revise transferu Němců v případě s Říší dohodované a nikoliv už jen jednostranně diktované mírové úpravy středoevropské,pokládají za nemístné strachy polekaných defaitistů, - pak ti, kdož takto soudí a takto nazírají, ukážou se státi na pevném vrcholu státnické prozíravosti a nikoliv na sypké krtčí hromádce vlastního wishful thinking. Pak arci dnešní vyhoštění našich Němců zůstane trvalým - až na ty stále a stále četnější skupiny ze sovětské německé zóny, jejichž návrat k nám Sověty Praze nakomandovávají; pak arci vyhoštění našich Němců zůstane [pageend7]-5- trvalým - jako stejně trvalým zůstane pak i vyhoštění naše. Nechceme-li ale opouštěti víru ve svůj vlastní návrat — nemíním to individuelně, kdož pak to o sobě může vědět, ale skupinově - , nebudou připomínání a ujasňování jako právě tato zde zhola nepraktickým mařením oasu. A tedy v daném pří- padě konkrétně : Dojde-li - still in our time - po nynějším sovětském k dalšímu - od první světové války třetímu - středoevropskému a tentokráte dohodovanému uspořádání, nenamlouvejme si,že budeme moci svoji při účinně hájiti argumenty čerpanými z arsenálu našich někdejších státoprávních bojů ve starém Ra- kousku. Na co už mírová konference versailleská nazírala o málo víc než jako pro vlastní lidi sice úctyhodný, ale objek- tivně nepůsobivý historism, tím méně bude moci nabýti na síle po tolika od té doby nastoupivších otřesných změnách. A kdyby jenom starožitné historické útvary a thése zašlých století - bojím se, že nové moderní útvary nebudou tehdy automaticky uznány as granted a ocejchovány non varietur, že třetí středo- evropské uspořádání nebude automatickým návratem k prvnímu uspořádání versailleskému, nýbrž záměrným jeho přezkoumáním s hlediska podstatně změněných podmínek, jaké se už dnes; kladou na životaschopnost a odolnost malých států. Co platilo a dostalo punc v r.1919, nebude automaticky platit v r.19- a kolik? Pro uznání a potvrzení pro budoucnost určitého uspo - řádání nepostačí a nebude rozhodující, že bylo plodem Ver - sailles-u, výtvorem mocenské konstelace a státopolitických názorů z roku I919. - bude směrodatné, zda obstojí a bude od- povídat požadavkům a složení sil nového převratného údobí. Má nadčasovou platnost, k čemu nás tak důrazně nabádal prof. Masaryk: ,,Musíme pochopovat přítomnost, přítomnost vlastní a cizí, musíme poznat naše postavení ve světě nynějším a bu - doucnost utvářet na základě tohoto poznání." [pageend8]Jiným případem našeho sebeobluzování bylo namlouvati si, že reklamace našich menšin a v první radě ovšem reklamace našich Němců jsou problémy vnitropolitické, pro jejichž urovnávání a řešení jsme my výhradnými soudci a cizině nepřísluší mísiti se do těchto vnitřních záležitostí suverenního státu. Ještě dosti hluboko do r.1958 jsme si na- mlouvali,že při našem sporu a jednaní s Henleinovci jde o spor vnitropolitický, podléhající řešení navyklými methodami koalič- ního Kuhhandlu, do něhož cizina není legitimována zasahovat, ať už šlo o spřátelené velmoci či o vládu Říše. Jaká byla me- zinárodní skutečnost či už právní či po I v tomto případě může východištěm poslou- žiti přípomínka významného dokumentu z mírové konference paříž- ské. Když velmoci, zodpovědné za novou úpravu evropské politic- ké mapy, rozhodly se v průběhu mírových jednání zajistiti mini- mální práva menšin v nově vzniklých nebo podstatně rozšířených státech zafixováním těchto práv v mezinárodaích závazcích,ulože- ných smluvně těmto státům a zajištěných co do jejich zachová - vání zvláštním dozorčím právem Společnosti Národů, bylo pro při- jetí a podpis takové menšinové smlouvy první na řadě Polsko; Polsko totiž nabývalo podstatných území od Německa již mírem versailleským, kdežto druhé státy participovaly svými podstatný- mi územními zisky teprve z území bývalé rakousko-uherské monar- chie a mírové smlouvy s jejími nástupnickými státy, Rakouskem a Maďarskem, přišly na řadu až po mírové smlouvě s Německem. Bylo tedy velmocem vypořádávati se se zásadními námitkami proti uklá- daným závazkům na podkladě prvního případu polského. Tehdy odpor Poláků proti mezinárodně právnímu omezení jejich svrchovanosti, které se nemělo obecně vztahovati na všechny státy, vyvolal dopis,který 24.června 1919 Clemenceau ve funkci předsedy mírové konference zaslal předsedovi polské delegace Paderewskému. Dopis autoritativně a leckdy docela bezohledným připomínáním -6- [pageend9]tvrdé skutečnosti vyhlašuje konečné stanovisko rozhodujících velmocí. Zachycuji zde podstatné body. tohoto prohlášení, které přes všechny teoretické rovnostářské zásady Paktů. Spo- lečnosti Národů a Chart Sjednocených Národů má i dnes význam zdaleka ne pouze historicko dokumentární. Námitky právní povahy, že ukládaná menšinová smlouva odchyluje se od obecně platné zásady státní svrchova- nosti; prohlášení velmocí odmítá poukazem, že ,,je již dlouho praktikovaným postupem veřejného práva evropského v případě utvo- ření nového státu nebo i podstatného územního rozvíření státu již existujícího, že společné a výslovné uznání jeho velmocemi je spojeno s požadavkem, aby takový stát se zavázal mezinárodně závaznou úmluvou postupovati podle určitých zásad vládnutí." Na doklad toho připomíná prohlášení precedent z berlínského kongresu r.1878, když se jednalo o uznání svrchovanosti a neod- vislosti Srbska, Černé Hory a Rumunska. Politický význam velmocenského stanoviska tkví však zejména v na to následujícím připomenutí,kde stačí pouze nahraditi jméno Polska pro užitek potřebných politických Delfínů: „ V této souvislosti" - píše Paderewskému Clemenceau - „ musím také připomenouti pro vaši úvahu skutečnost, že je to díky úsilí a obětem mocností, jejichž jménem se na vás obracím,že polský národ došel obnovy své samostatnosti. Je to rozhodnutím těchto mocností, že polská svrchovanost se znovu zřizuje nad územími, o něž jde, a že obyvatelé těchto území jsou vtělováni do Polska." I pro budoucnost bude Polsko pro bezpečné držení těchto území do značné míry záviset na podpoře velmocí. Pokláda- jí tudíž velmoci za svou povinnost zajistiti obyvatelům těchto území potřebnou ochranu určitých práv,která by nemohla býti dotčena případnými změnami vnitřního ústavního zřízení polské- ho státu. Je toto výrazem stavu, že menšinové problémy -7- [pageend10]-8- v zemích obtěžkaných menšinovými smlouvami jsou vnitřními záležitostmi těchto zemí, do nichž velmoci,přivodivší a zod- povědně za nový řád evropský, nemají čeho mluviti? Ostatně menšinové smlouvy samy výslovně vyhlašovaly a Československo ve své menšinové smlouvě výslovně vyjádřilo svůj souhlas s tím, že ustanovení na ochranu menšin zakládají závazky mezinárodní- ho zájmu a pod zárukou Společnosti Národů. Československo sou- hlasí, že každý člen Rády Společnosti Národů (tedy nejenom velmoci, ale i kterýkoliv sebe menší a sebe vzdálenější stát, pokud byl zvolen za člena Rady) bude míti právo upozorniti Radu na jakékoliv porušení nebo i pouhé nebezpečí porušení kteréhokoliv z menšinových závazků a Rada bude na to moci po- stoupiti a dáti instrukce,jaké se za daných okolností budou jeviti vhodnými a účinnými. A objevila-li by se mezi českoslo- venskou vládou a kterýmkoliv členem Rady různost v nazírání na právní či skutkové otázky týkající se našeho menšinového reži- mu, Československo souhlasí, že takový rozdíl v názorech bude pokládán za spor mezinárodní, podléhající rozhodnutí meziná- rodního soudu, z jehož nálezu nebude odvolání. - Mohl si stát, vrátivší se z mírové konference s takovými závazky,namlouvati, že jeho potíže a spory s menšinami jsou pouze jeho vnitropoli- tickou záležitostí, do které zahraničí nedá čeho mluviti, tak jako nebylo na př. oprávněno mluviti do stavby Masarykových Domovů v Krči ? Ale nejenom spojenecké velmoci,i samo Německo svým vstupem do Společnosti Národů nabylo jako stálý člen Rady statutárního práva zásahu do našich menšinových poměrů právě uvedeným způsobem. Tohoto statutárního práva,přiznaného mu naší menšinovou smlouvou, Německo arci potom pozbylo svým vy- stoupením ze Společnosti národů na podzim 1933. Ale tehdy pro své zásahy do poměrů svých československých soukmenovců nebylo Německo již odkázáno opírati se o mezinárodně právní paragrafy. [pageend11]-9- Rostoucí mezinárodní váha Říše a souběžně postupující úpadek síly západních Spojenců učinily nebezpečné sebeobluzování z představy, že dynamický zájem expansivní velmoci o postavení milignů jejich soukmenovců v sousedícím malém státě by mohl býti staven poukazem, že jde o vnitřní záležitost mezi česko- slovenskou vládou a československými občany německého jazyka. Postavení naší německé menšiny přestalo býti - i kdyby nebylo bývalo našich mezinárodních závazků minoritních - záležitostí vnitropolitickou a nabylo povahy ostrého problému mezinárodního o povážlivých perspektivách, jakmile Německo vyhlásilo svůj politický ochranný zájem nad svými zahraničními Volksgenossen. A co by články jednoho řetězu připomínka jedněch věcí vyvolává na práh mysli připomínky věcí souvislých. Bylo působivým článkem naší zahraniční propagandy ukazovat,že jsme poskytli (či správněji řečeno ponechali) našim Němcům příznivěj- ší menšinové postavení než jaké jim mezinárodně zaručovaly naše závazky z minoristní smlouvy. Bylo tomu nesporně tak v určitých ohledech, na př. nezkráceným ponecháním z Rakouska zděděného německého vysokého školství. Stejně odpovídal skutečnosti námi zdůrazňovaný fakt, že postavení německých menšin v ostatních státech středoevropského pásma s mezinárodně kontrolovaným men- šinovým režimem bylo nesrovnatelně méně liberální než postavení Němců u nás. To všechno jsme rádi slyšeli a rádi na to poukazo- vali, ale při tom jsme opomíjeli si uvědomiti závažné rozdíly mezi naší německou menšinou a německými menšinami v oněch dru- hých státech - rozdíly, jejichž přecházení vedlo osudově k sebe- obluzovacímu přeceňování vlastní, v neskutečných růžových bar- vách viděné situace. Kdežto v oněch druhých státech počet Němců ne- dosahoval ani 5% celkového obyvatelstva (v Jugoslávii 4.2%, v Rumunsku 4.1 %, v Polsku dokonce jenom 2.3%), Němci u nás tvořili 22.6% obyvatelstva Republiky. V oněch druhých zemích [pageend12]-10- šlo celkem o rozptýlené, vzájemně nekoordinované kolonie růz- ného historického původu a různé doby trvání, bez jednotného kulturního a politického střediska; naši Němci, byť i jejich část žila rozptýleně mezi českou většinou v některých větších městech a v řadě jazykových ostrovů a ostrůvků, ve své-převáž- né většině byli usazeni v kompaktních skupinách, jež všude územně bez přerušení souvisely s tělem německého národa v Říši a v Rakousku a skrze ně vesměs i spolu navzájem, byť i uvnitř našich hranic pás jejich sídlišť byl několikrát přerván hranic dosahujícími českými klíny různé tloušťky (někde celé okresy, jinde pouhé vesnice). (K poměru rozptýlenosti a kompaktnosti německých sídlišť v Republice a stupni promíšenosti toho, co Němci za Rakouska nazývali svým „ uzavřeným územím" , několik poznámek ještě za chvíli). Fakt přímého územního sousedění sídlišť našich Němců s Říší byl velmi významným geopolitickým činitelem, který podstatně odlišoval jejich skutečné i poten- cielní postavení od postavení rozptýlených Němců v oněch dru- hých státech,kteří byli - až na Část polských Němců z polsko- německého pohraničí - odloučeni stovkami kilometrů od hranic Říše. Posléze na rozdíl od oněch druhých Němců, v celku nepře- kročivších svým postavením stupeň rozstřiknutých cizích kolo- nistů v cizím národním těle, v případě našich Němců Šlo v dů- sledku staletého historického vývoje, jehož jsme zajisté měli důvody litovati, ale jejž by bylo dětinskou pošetilostí nego- vati, o partnery ve společné zemi, a k tomu o partnery hospo- dářsky poměrně silnější a do nedávna jako politický Herrenvolk nad námi dominující. Případ třímilionové, politicky vysoce uvědomělé ně- mecké národní skupiny s vylíčenými atributy nemohl býti s ná- rokem na úspěch vtěsnán do kadlubu a měřen mírou, jež byla uznána přiměřenou pro jejich soukmenovce s podstatně jinými předpoklady v druhých zemích s mezinárodně uloženým menšinovým [pageend13]-11- režimem. Případ našich Němců byl - abych užil obratu,který byl s naší strany s oblibou používán v jiných souvislostech - případ sui generis. Ale v tom případě vtírá se otázka: jak to velmocenští zástupci, kteří o těch věcech na mírové konferenci rozhodovali, mohli neviděti, jak se mohli lehkomyslně spokoji- ti s aplikováním na tento zvláštní a těžký případ minoritních pravidel, jež byla obmýšlena na situace kvantitativně i kvali- tativně nesrovnatelně nižší politické intensity a mezinárodně politického potencielního nebezpečí, a tak umožniti, abychom se ukolébali v blahý omyl, že s naším počínáním vůči našim Němcům je vše co nejlepší. v nejlepším z možných světů? Vskutku ti, co v Paříži rozhodovali, neviděli? - či viděli a mlčeli? - nebo snad nemlčeli? Ale než na to odpovím, dovolte, abych před tím odbyl, co chci poznamenat k otázce promíšenosti Čechů s Němci v První Republice. Kdyby bylo došlo k zavedení územní sa- mosprávy, rozdělující historické země na území české a německé podle většinové zásady, bylo by zůstalo v převážně německém území 380.000 Čechů, ale vně autonomního území německého by bylo uvázlo prakticky dvakráte více Němců (730.000; na území převáž- ně německé by jich podle toho bylo zůstávalo na 2 a půl milionu proti 380.000 Čechům). Aby nebylo pochybností,uvádím pramen: oficielní projev ministerského předsedy Hodži v pražském parla- mentě 10.prosince 1936. Tyto číslice ukazují: a) že by rozdělení českých zemí na dvě územní samosprávné oblasti národnostní bylo nepříznivě postihlo daleko větší zlomek Němců než Čechů vzhle- dem k větší prostoupenosti českého jazykového území ostrovy a menšinami německými než promíšení německého jazykového území menšinami českými; b) že sice německé ohánění se frásemi o uzavřeném německém území v českých zemích bylo vyvraceno sku- tečností téměř čtyřset tisícové české menšiny v onom území, ale že početní síla a zejména i místní rozložení této menšiny [pageend14]- 1 2 - objektivně nepřipouštěly vemluviti se v přesvědčení,že není u nás praktický vůbec žádného čistě německého jazykového území a že to, co Němci vyhlašují za svou jazykovou územní državu, nebylo jazykovým územím německým, nýbrž pouze smíšeným územím německo-českým. V tomto omylu jsme mnozí bona fide žili, oběti vlastní propagandy. Pamětní spis č.III. o postavení Němců v Cechách, který jsme na podporu svých územních nároků předložili mírové konferenci, tvrdil, že naše menšiny v německých krajích Čech dosahují obecně od 30 do 35%; v hodnických krajích jako Duchcov a Teplice český živel dos výsledků posledního sčítání z 1930, provedeného po dvanácti letech působení samostatného československého státu, kdy proti situaci za Rakouska český živel byl posílen nasazenými hraničá- ři, o nichž zajisté nebylo by lze tvrditi,že svou přítomností přispěli k číselnému posílení živlu německého,politický okres duchcovský vykázal 42.4% Čechů (sousední Most téměř stejně 42.1%) a okres teplický 23.7%, tedy citelná diskrepance s tvrzením memoranda č.III. Pokud pak jde o oněch obecných 30 až 35% Čechů, zdě hrst číslic ze sčítání z 1930 pro pohraniční okresy mezi Šumavou a Krkonošemi: Tachov 2%, Mar.Lázně 3.4%, Planá 2.6%, Cheb 7%, Aš 1.3%, Kraslice 1%, Nejdek 1.6%, Jáchymov 3.7%, Přísečnice 1.8%, Chomutov 13% - následující 3 okresy severočeské hnědouhelné pánve a nejsilnější českou menšinou jsem již jmeno- val. Dále na východ od nich šlo Ústí s 20%, Děčín 8.1%,Šluknov 3.9%, Rumburk 4.4%, Warnsdorf 7.2%, Něm.Jablonné 5.8%, Prýdlant 5%, Jablonec n/Nisou 17.8%. Vesměs tedy číslice proni- kavě odporující tvrzením memoranda č.III,které bylo už opětov- ně Němci proti nám využito. K dokreslení správné perspektivy nutno míti ještě na paměti, že podle našeho menšinového záko- nodárství (jazykový zákon) přestával okres býti jednojazyčným a byl pokládán za smíšený,teprve mě1-1i nejméně 20% národnost- ní menšiny téhož jazyka. [pageend15]-13- To vše mne ale" nezbavuje povinnosti dá ti odpo- věď na otázku o hodnocení problému českých Němců na mírové konferenci, kterou jsem prve položil ve formě tryptychus neviděli - či viděli a mlčeli - nebo snad nemlčeli - ti, co v Paříži o nás rozhodovali ? Omezím se na reprodukci relevant- ního dokladu bez vlastního komentáře. Samotná fakta bývají druhdy výmluvnější. Předsevzal jsem si v tomto exilu prostudovat! podrobněji dokumenty a literaturu, týkající se pařížské mírové konference; to, co se za První Republiky o ní dostalo do naší veřejnosti, bylo zlomkovité, nedovolující si utvůřiti úplný a správný obraz o všem, co na konferenci probíhalo, - a byly to přece věci, které podstatně předurčily pozdější naše osudy. Děravost našich vědomostí mi připomínala středověké mapy od- lehlých zemí s mnoha dosud neprobádanými kraji, jejichž místo na mapě musilo zůstati nezpracováno a kresliči mapy bylo se spokojiti tímto označením oněch neprozkoumaných míst: hic sunt leones - tady jsou lvové ( a tudíž tam se zvědavým mapařům ne- doporučuje chodit). Při studiu dokumentů konference přišel jsem též na zprávu (raport) menšinové komise o Československu, pro- jednanou v XI.schůzi komise 21.května 1919. Zpráva probírá men- šinové poměry v novém Československu a po odhadu početnosti jednotlivých menšinových národností zjištuje: Situace Maďarů a Rusínů je podobná situaci Němců a Rusínů v Polsku a může býti s nimi naloženo stejným způsobem. Postavení Němců v Čechách je ovšem zcela roz- dílné: vykonávali až do nedávna dominující vliv ve státě; tvoří vysoce vyvinutý a velmi schopný živel a byli v minulos- ti velmi agresivním obyvatelstvem. Je jasné, že zdar a snad takřka existence nového státu bude záviseti na úspěchu, s jakým vtělí Němce jako svolné občany. Právě velikost tohoto úkolu dává mu zcela odlišnou povahu od pouhé ochrany jiných menšin, [pageend16]-14- s nimiž se komise zabývala; je to úkol, který zasahuje tak hluboko do srdce všech zřízení,že jeho řešení je patrně nej- lépe ponechati samým Čechům. Komise dostala sdělení pd p.Beneše,zástupce Československa na mírové konferenci, v němž komisi informoval, že nynější vláda československá má v úmyslu nakládati s Němci s největší velkodušností, a návrhy, jež činí, daleko přesahují, co by se komise byla cítila oprávněnou stavěti do popředí. Za těchto okolností tudíž komise pokládá za moudřejší nezmiňovati se zvláště o Němcích a všeobecnější předpisy,jež jsou obsaženy v náčrtu smlouvy (je míněn náčrt smlouvy minoritní,společný pro všechny dotyčné státy), jsou tak umírněné, že se počítá předem, že je československá vláda přijme bez jakékoliv námit- ky. - Tady končí text zprávy komise. Co bylo oním sdělením dr.Beneše, jež šlo dále než by se komise byla pokládala za kompetentní sama předestřít, a v jehož důsledku komise shledala moudřejším uspustiti od zvláštního poukazu na jedinečný případ českých Němců,přesahu- jící rámec normální menšinové ochrany, která spadala do její působnosti ? Byla to zápiska z 20.května 1919, kterou na vy- zvání komise dr.Beneš předložil jí písemně plán,jak českoslo- venská vláda hodlá organisovati československý stát se zřetelem k inkorporování českých Němců. Podle této zápisky českosloven- ská vláda měla v úmyslu při organisaci nového státu vzíti za základ práv národností zásady použité v ústavě švýcarské, t.j. vláda hodlá učiniti z Československé republiky druh Švýcarska, berouc arci zřetel na zvláštní podmínky v Čechách. Obsah a dosah zápisky z 20.května 1919 byl už předmětem mnohá polemik a musíme počítati s tím,že bude s německé strany znovu proti nám vytahována. Podle citovaného raportu menšinové komise z 21.května vypadá na to, že zápiska projevila na její rozhodování větší vliv než byla s naší strany [pageend17]ochota připouštěti. Bude tedy prospěšno věnovati příležitost- ně rozboru zápisky a polemik kolem ní podrobnější pozornost, Pro dnešek přestanu na zjištění, že mírová konference byla si zcela vědoma nebezpečných komplikací a obtížných státnických úkolů, jež spadnou na Československo z vyhovění jeho reklamaci po inkorporaci českých Němců, a že se tím netajila. Že my jsme dali přednost zakrýti si oči růžovou clonou, nebylo už její zodpovědností. V Republice zůstal citovaný raport naprosto neznám. Mám za to, že na naši škodu. Vážná upozornění raportu mohla býti velmi potřebným červeným světlem, nutícím k realis- tické střízlivosti a bránícím naší politické veřejnosti v klam- ných představách o našem mezinárodním postavení. Nemusili jsme potom při Mnichovu spadnout s tak vysokého poschodí růžové bu- dovy svých ilusí o tom,jak si ve světě stojíme. Jak jsem řekl, k celé věci, raportu i zápisce, bude užitečno ještě podrobněji přihlédnouti. Ale teď je již velmi na čase zanechati tohoto - byť i jen zdánlivého - extempore a pokračovati v líčení naší cesty do Mnichova od místa, kde jsem skončil svůj první výklad. xx XX XX V první přednášce tohoto cyklu zaznamenal jsem pro osvětlení situace velmi příznačnou episodu z vojenské debaty ve francouzské poslanecké sněmovně v březnu 1935 (tedy již r.1935, kdy Hitler ještě zachovával demi1itarisaci Porýní!) . Potomní ministerský předseda Pavel Reynaud, který byl tehdy mimo vládu a v konstruktivní oposici systematicky upozorňoval na nedostatky francouzského vyzbrojení a vůbec celé francouzské vojenské organisace - asi tak jako to v Anglii analogicky tehdy činil Churchill - , takto veřejně vládě předestřel její -15- [pageend18]-16- neunikhutelný problém: „ Máte armádu defensivní. Ale vzali jste na sebe závazky vůči určitým zemím jako Polsko a Česko- slovensku. Vaše defensivní armáda není s to zaútočiti na ně- meckou armádu, když tato podnikne útok na naše spojence. Je tedy třeba bud změniti naši politiku vojenskou nebo změniti naši politiku zahraniční." A tehdejší ministr vojenství na toto závažné dilema reagoval takto :„Když někdo vynaložil miliardy na dobrá a spolehlivá opevnění (Maginotova linie), nedopustí se pošetilosti, aby vyšel před tato opevnění za nevím jakým dobrodružstvím." A Paul Reynaud ve své výpovědi k tomu dodává: „ Můžete si představit,zda číslo Úředních No- vin s těsnopisným zápisem této debaty mělo úspěch v cizích generálních Štábech . Příštího dne Evropa věděla,na čem je." Tuto Reynaudovu glosu jsem se své strany tehdy glosoval takto : „ Podivný pán, ten pan Paul Reynaud! Vyluču- je Československo z Evropy." Na což nyní navazuji ve slohu méně eliptickém: My, jejichž celý osud byl v nejprvnější řadě ve hře, jsme bohužel ani tehdy ani později nebyli z té Evropy, která věděla, na čem s Francií je. Proč? Neviděli jsme,poně- vadž jsme byli zaslepeni, nebo jsme prostě nechtěli viděti,co se nám nehodilo? Ve svém nedávném pojednání o P.L.Riegroviv prof.Odložilík se zmiňuje o optimistickém založení Riegrovy povahy, které mu bránilo viděti a brati při usuzování v úvahu prvky nepříznivé, a dokládá to charakteristickou drobností. Na Riegrově velkostatku v Malči krupobití jednou škaredě po- cuchalo slibnou úrodu. Ale tak se složilo,že po jedné straně silnice, protínající malečské lány, krupobití potlouklo na padrť, zatím co po druhé straně úroda byla jen poměrně málo postižena. Riegr,objížděje kočárem své poškozené polnosti, obrátil se k potlučené straně zády a díval se jenom na zacho- valejší stranu polí. Co bylo nepříznivé, nechtěl viděti,vy - pouštěl to z obrazu. Stali jsme se obětí takového nepřízni- vé prvky eliminujícího optimismu-řekl bych- Riegrovské ráže? [pageend19]-17- Ale prve než by bylo stavěti se před takové zá- věry, třeba přihlédnouti k první eventualitě. Byli jsme tak postiženi slepotou,že jsme prostě ve své vlastní věci nevidě- li, co bylo jasným nesúčastněným druhým? Na těch, kteří byli tehdy exponováni v civilních i vojenských zahraničních funk- cích je, aby vydali svědectví o tom, zda viděli,informovali a varovali. To platí v prvé řadě pro ty,kdo byli ve Francii, Ale i na těch,kteří tehdy působili mimo Francii je,aby povědě- li,mají-li co pověděti k této kapitole na osvětlení situace. I já mohu k tomu přispěji z doby svého ženevského přidělení. Od jara 1934 byl jsem dočasně uvolněn ze služby československého ministerstva zahraničních věcí a byl jsem členem politické sekce Sekretariátu Společnosti Národů v Ženevě. V tomto postavení jsem - jak už to bylo zavedeno za mých před- chůdců - informoval občasnými zprávami přímo zahraničního mi - nistra, co významnějšího jsem pozoroval či zaslechl v tomto středisku politických informací. Na pokyn Dr.Beneše pokračoval jsem v tomto přímém dopisování jemu i po jeho zvolení presiden- tem Republiky. Z té doby mám ve svých písemnostech dopis z 18. září 1936, z něhož budu citovati. Ve srovnání se situací z března 1935, která tak znepokojovala Paula Reynauda a vyvolala tak iluminující prohlášení francouzského ministra války,jak jsem to před chvíli připomenul,československé vyhlídky do bu- doucnosti byly mezitím navrch zatíženy obsazením dotud demili- tarisovaného Porýní německou armádou v březnu 1936 a tuto stě- žejní změnu své vojenské situace vůči Německu a účinnou zábranu své pomoci východním spojencům v případě jejich napadení Němec- kem Francie bez vojenské protiakce spolkla. V bezprostřední naší blízkosti pak došlo v červenci toho roku k podepsání do- hody rakousko-německé, v které se Rakousko uznalo býti německým státem a prohlásilo, že veškerou svou politiku a zejména i vůči Německu bude napříště vésti v souhlase s touto základní [pageend20]-18- zásadou. Tato dohoda rakousko-německá v lecčems vykazuje pří- buzné rysy s dohodou československo-sovětskou , podepsanou za zájezdu presidenta Beneše do Moskvy v prosinci 1943. V obojí osvědčeně prolhaný diktátor velké říše slibuje svému malému sousedovi , že nebude zasahovati do jeho vnitřních zá- ležitostí . A v obojím případě byly stejné konce. Co tedy jsem psal Ve svém dopise presidentu Benešovi 18.zá- ří 1936 : ,, Od jarní německé iniciativy v Porýní a v daleko stup- nované míře po sjednání červencové dohody rakousko-německé Čes- koslovensko se zde stalo předmětem nežádoucího zájmu a speciel- ních starostí : Hitler ante portas. Vlivem Francouzů nebezpečí nacismu bylo zde od začátku pociťováno se zvýšenou intensitou a už od loňské repudiace vojenských článků Versaillesu bylo mně opětovně odpovídati na otázky údivu , jak může Československo zůstávat tak klidné a bezstarostné ( s poukazem na zevní obraz života u nás ), když nad námi visí taková hrozba.... Po letošním jaru se to ještě vystupňovalo a v očích mnohých se Československo dostalo do postavení kazimíra malgré lui. Pro Francouze nebylo komplikací situace pro jejich jedná- ní s Německem jako pramenem strachu z toho , aby útok Německa na Československo nepřinutil Francii ukázat svou mravní podlo- menost a vnitřní nemohoucnost učiniti zadost svým spojeneckým závazkům , když by měla jíti do války s Německem , aniž by sa- ma byla přímo napadena . Že Francie pro své spojence je odhod- lána se zasaditi a pomoci všemi mírovými prostředky , se zde nepochybuje. Že by ale ještě byla s to (nejedná se nikterak o zlou vůli ) válčiti, když by nešlo přímo o útok na její území (to znamená prakticky též útok na Belgii) , se zde rovněž nevě- ří. " Tak jsem francouzskou situaci viděl a o ní refero- val ze své ženevské pozorovatelny již v září I936. A řeknu rov- nou,třebas předbíhám, že ani dnes , po událostech [pageend21]-19- r.1938, neubírám jediné čárky ze své tehdejší francouzské diagnosy. Chování Francie r.1938 nabylo výronem zlé vůle, - proto nikdy neopakuji fráse o zradě, zrada předpokládá zlý úmysl, záměrnou vůli zradit. Ale u Francie, - říkám dnes stejně jako jsem říkal tehdy - šlo o vnitřní nemohoucnost dostáti svým závazkům, mravní úpadek, paralysu vůle,bankrot - chcete-li, ale nikoliv zradu. Ale i nepodvodný úpadce zodpo- vídá za neohlášení své insolvence včas. K tomuto aspektu fran- couzské zodpovědnosti přistoupím podrobněji na svém místě Do roku 1938, roku jubilejních oslav dvaceti- letí Republiky, vkročili jsme s neppdlomenou důvěrou. Tón byl udán tradičním štědrovečerním rozhlasovým projevem presidenta Republiky s obvyklým předvídáním budoucnosti na příští rok. Podle tehdejšího presidentova hodnocení mezinárodní situace „ nejnebezpečnějším poválečným rokem byl rok 1936." „ Toho roku získaly autoritativní mocnosti nové síly v neprospěch velmocí a států ostatních. Rok 1937 byl však už opět rokem vyrovnávání sil mezi oběma těmito tábory." " Mluvilo-li se v roce 1936 a na začátku roku 1937 o možnostech války evropské, byly poslední měsíce roku 1937 vyplněny diplomatickým jednáním a projevy, jež beze sporu znamenají, že se na evropskou válku nemyslí, že možnosti její jsou mnohem menší než v měsících a letech předcházejících. Je vidět, že velmoci - všecky bez vý- jimky - při měření sil a pozorování vzájemných svých sil dochá- zejí k závěru, že válka v Evropě by se skončila bilancí rovnou katastrofě a že by nic nerozřešila. Vidím-li rok 1936," - to vše stále mluví president - ,, zdá se mi, že rok 1938 by měl býti a patrně bude rokem jednání, diskutování, dohodování a konečně i uzavření aspoň částečných a předběžných dohod, jež by pak vedly k definitivnějším dohodám,zajištujícím mír aspoň v Evropě." „ Jsou dnes dány nejlepší předpoklady k diplomatickému jednání. I náš stát je na to připraven. Bude to pro nás tím snazší,že [pageend22]-20- podle událostí roku 1936 a roku 1937 připravovali jsme se i na dobu méně jistou, méně klidnou než rok 1938 patrně bude." A president uzavírá zahraničně politickou část svého rozhla- sového projevu názorem, že události svědčí o tom, ,, že naše všeevropská politika se osvědčila, že jsme na dobré cestě a že, jak doufáme, jsme také na dobré cestě k dohodě se svými sousedy." Ani ne čtvrt roku na to Hitler zabírá Rakousko do Říše a obchvacuje Československo z jeho neopevněného boku od rakouské strany. A ještě před tím, v pověstné řeči 20.'února 1938, ukazuje na 10 milionů Němců sídlících ve dvou státech sousedících s Německem, Hitler veřejně vyhlašuje ochranu němec- kých soukmenovců sídlících mimo Říši, kteří sami nejsou s to zajistiti si právo na svobodu osobní, politickou a ideologic- kou, za zájem německé Říše. Pokud Německo bylo slabé a bezmocné, říká Hitler, musilo prostě snášeti pronásledování Němců s druhé strany své hranice. Ale jako Anglie se stará o své zájmy roz- prostřené po celém světě, tak bude i dnešní Německo se starati a hájiti své poměrně omezené zájmy, mezi něž patří i ochrana Němců neněmecké státní příslušnosti. - Když se takto opona zdvihla k dramatickým dějstvím r.1938, ukázalo se, že scéna je postavena k docela jiné hře než ohlašovaly optimistické záběry štědrovečerního poselství.- Celková změna programu: nikoliv jubilejní oslavování, nýbrž osudový showdown na život a smrt. Jak jsme byli na něj připraveni ? Vnitropolitic- kou konsolidací, vojenským zajištěním, spojeneckými zárukami? Do kapitoly vnitropolitické patří zkoumati, jak jsme uspěli během dvaceti let samostatnosti upraviti svůj poměr k jednot- livým menšinovým národnostem, na jaké koleje se dostal po dvaceti letech symbiosy poměr česko-slovenský, jaká míra důvě- řivé soudržnosti spájela ve vládní koalici pravicové i levico- vé strany v solidární celek v osudové národní zkoušce, míra souhry mezi předsedou vlády a presidentem Republiky, a j. [pageend23]-21- Proniknutí pod povrch věcí by umožnilo získat cenné prvky, vrhající korigující světlo na leckteré chvatné či z důvodů propagačních i jiných zretušované závěry. Ale tento záhon nebudu systematicky okopávat , mohl bych z osobních poznatků, a zážitků sotva čím významnějším přispět k této kapitole. Stejně tak pokud jde o vojenské zajištění vlastními silami a prostředky. Dotknu se věcí sem hledících jen v souvislosti se spojeneckou vojenskou pomocí, pokud byla specifikována v našich spojeneckých smlouvách. Povím za to něco o našem dip- lomatickém zajištění spojeneckými zárukami a jakou specific- kou váhu v době, kdy se měly prakticky projeviti,jim bylo pří- pustno objektivně přikládati. Začnu střechovou organisací Společnosti Národů. Někdejší nadějná vzájemná světová pojištovna novéko evropského řádu, pracně skloubeného r.1919 na pařížské mírové konferenci, ústřední čep, na nějž byly nasazeny všechny poválečné regio- nální smlouvy o vzájemné pomoci, mezinárodní instituce,která umožňovala Dr.Benešovi uplatnovati se v mezinárodním dění v míře daleko větší než odpovídalo objektivní váze Českoslo- venska na světových vahách a Dr.Kramářovi byla předmětem znehod- nocující nedůvěry , - byla r.l938 už jenom klamivou fasádou s vybrakovaným vnitřkem. Solidaristické zásady Paktu staly se prázdnou literou a bezpečnostní konstrukce vybudované na dů- věře v praktickou účinnost Společnosti ukázaly se konstrukcemi zbudovanými na písku. Na těchto koncích Společnosti nemělo arciť Československo ani Dr.Beneš osobně žádného podílu zod- povědnosti. Když tedy šlo koncem léta 1938 mezi námi a Německem do tuhého, Společnost Národů nepředstavovala už pro nás bezpečnostní podporu. Bylo by jí však přes to bývalo potřebí k rozehrání procedury, od níž podle naší smlouvy se Sověty z r.1935 bylo učiněno závislým puštění v chod sovětské pomoci. To ještě v dalším vysvětlím. Ale nehledě ani k této [pageend24]-22- technické potřebě, byla by bývala morální podpora naší věci Společností - to jediné, s čím bylo lze od ní jako od kolek- tiva počítati - tak docela bezvýznamnou? Bývalý francouzský ministerský předseda a zahraniční ministr Joseph Paul-Boncour , který byl tehdy hlavou francouzské delegace u Společnosti Národů v Ženevě, říká ve své výpovědi, že vzkázal neúředně Dr.Benešovi, aby náš spor s Německem předložil Společnosti Národů, ale že vlády francouzská a anglická Dr.Beneše od toho odradily. A tak se stalo, poznamenává Paul-Boncour, že ve chvíli, kdy se připravovala rozhodující rána kolektivní bezpečnosti a evropské organisaci, spor nepřišel vůbec před Společnost Národů. Pokračuji v komentování našich jednotlivých spoje- neckých zajištění podle časového sledu doby jejich vzniku. Tudíž nyní o obranné dohodě s Jugoslávií, sjednané původně v Bělehra- dě 14.srpna 192i,a analogické dohodě s Rumunskem, k jejímuž podpisu došlo příštího roku v Bukurešti 23.dubna 1921. Troj- úhelník byl uzavřen a tříčlenná Malá Dohoda utvořena,když 7.června téhož roku byla v Bělehradě podepsána souběžná obranná dohoda jihoslovansko-rumunská. Malá Dohoda! Jaká to byla slavená - neříkám slavná kapitola! Několikrát do roka se její zahraniční ministři pravi- delně scházeli v hlavních či lázeňských městech jednotlivých malodohodových států, pronášeli nadšené spojenecké přípitky,vy- dávali mnohomluvná a načechraná komuniké o svých jednáních,se- psané druhdy ještě předem před zasedáním, a noviny přetékaly spokojeností nad tím, jak je všechno nejlépe zajištěno v nej- lepším malodohodovém spojeneckém světě. Ve spleti nadnešených * zpráv o systematickém utužování a prohlubování malodohodových svazků jmenovitě přijetím (r.1933) zvláštního Paktu Malé Doho- dy s periodicky zasedající Stálou Radou tří zahraničních mi- nistrů a zvláštním stálým sekretariátem,malodohodovou Hospo- dářskou Radou, Tiskovou Malou Dohodou,Parlamentní Unií Malé Dohody a nevím co všechno ještě, kolik z řadových, v diplomatic- kých [pageend25]-23- dokumentech neostřílených čtenářů novin a posluchačů rozhla- su bylo s to si uvědomiti, že se při tom ani o píď nerozší- řil původní smluvní případ, na nějž byl omezen spojenecký závazek ku vzájemné pomoci,že naše populární malodohodové spojenectví platilo výlučně jenom pro jedinou případnost ne- vyprovokovaného útoku se strany Maďarska a vůbec nezahrnovalo a nekrylo případ našeho napadení se strany Německa ? Je arci pravda, že na podzim roku 1936 (až 1936!) president Beneš při příležitosti schůze malodohodové Rady v Bratislavě oficielně navrhl oběma druhým členům Malé Dohody sjednocení dosavadních tří dvojčlenných malodohodových spoje- neckých smluv v jedinou smlouvu trojčlennou, jejíž dosah měl býti současně rozšířen tak, že by se nová smlouva vztahovala na případy nevyprovokovaného útoku na některý malodohodový stát z jakékoliv strany, tedy i na napadení Československa Německem. Takto sjednocený a sevšeobecněný malodohodový spoje- necký blok měl pak jako celek uzavřít spojeneckou smlouvu s Francií. Snad ještě rok před tím mohl býti tento návrh předložen s větší vyhlídkou na úspěch. Ale podzim 1936 měl již za sebou jaro 1936 s Hitlerovým vojenským obsazením Porýní• Francie se tehdy nevzchopila, aby vojensky zakročila ve své nejvlastnější věci, a tím současně připustila vojenskou situaci, která na příště závazku její vojenské moci spojencům z východní německé strany odnímala praktickou důsažnost. K tomu ještě při- stupovalo, že víra v skutečné plnění francouzských závazků ve prospěch vzdálených a malých států byla vůbec v ženevské Evropě důkladně otřesena (s výjimkou Československa,které bylo na ni odkázáno a o jehož nadcházejícím osudu sotva kdo v Evropě - opět s výjimkou nás samých - si tehdy dělal ještě iluse). Bylo by tedy bývalo větším překvapením, kdyby naši malodohodoví spo- lečníci byli návrh presidentův přijali než když jej odmítli. Stojadinovič za Jugoslávii měl odvahu učinit to přímo,kdežto [pageend26]- 2 4 - Antonescu si patrně zakládal na své diplomatické obratnosti, když Dr.Benešovi prohlásil, že jeho návrh přijme, učiní-li tak Jugoslávie (a při tom z hovorů se Stojadinovičem během jejich společné cesty do Československa již věděl,že Jugoslávie tak neučiní). Jugoslavie nezměnila svého záporného stano- viska, ani když president Beneš za své oficielní návštěvy v Bělehradě v dubnu 1937 svůj návrh z minulého podzimu naléhavě obnovil. O tom arci v komuniké o návštěvě nebylo zmínky,ale hodně bylo psáno o jugoslávském odmítnutí v zahraničním tisku. Náš officios Prager Presse na to psaní reagoval prohlášením, že měla-li Jugoslávie určité výhrady, měla pro ně své důvody, které byly druhými státy respektovány; s československého hlediska není proč na věc spěchat, kdyžtě Československo již má rozsáhlé záruky bezpečnosti ve svých smlouvách s Francií a Sovětským Ruskem, a Jugoslávie průběhem času může ještě svůj názor na návrh změnit. Tak zněla tehdejší varianta likvidační písničky o kyselých hroznech. Pro nás z toho vyplývalo, že v případě našeho napadení Německem nebylo lze od našich malo- dohodových spojenců počítati s více než s přátelsky se tvářící neutralitou, při tom blahovolnější se strany Rumunska než Ju- goslávie. Bylo to naší politické veřejnosti,pořád se dívající na Jugoslávii pod růžovými skly někdejšího hesla z první války "Věrnost za věrnost" , jasno ? Nevím, jakým heslem jsme se opájeli ve svém poměru k Rumunsku. Závazky malodohodové nepřestaly arci ve své původní platnosti vůči Maďarsku. Ale jakmile znovuozbrojené Německo nastoupilo do dynamické ofensivy za revisi mírových smluv, hrozba, že by Maďarsko o svém umě se pokusilo brannou silou zvrátiti územní uspořádání nadiktované mu mírem Trianon- ským, prakticky odpadla. Pro Maďarsko stačilo, aby - jak to vskutku učinilo - nechalo jednat Německo a dalo si jím pak bez vyvolání malodohodového casu foederis přiděliti svůj díl [pageend27]-25- československého čtvrcení. Řekl jsem úvodem k své první přednášce,že vytkl jsem si pro svůj výklad a rozbor událostí vyústivších v Mni- chov hledati, zda a v čem ve světle toho, co se stalo, jsme snad případně chybili či co jsme opomenuli. Ale i zde musím konstatovati: za obecný evropský rozvrat, určovaný neskonale mohutnějšími silami než které představovala spoluplavající československá ,, jabka" známého lidového drastického přirov- nání, za vývoj, který v rozhodujícím údobí krise oddálil naše malodohodové spojence a přivedl tak v niveč naše trpělivé a systematické úsilí předcházejících 20 let, Československo ani jeho představitelé nenesou odpovědnosti. Co by snad přece ale bylo vhodno z malodohodové kapitoly na jisto postaviti je, zda vylíčený pokus o rozšíření defensivní platformy malodohodového spojenectví nebyl podnik- nut příliš pozdě, zda neměl býti a zda nebylo jej lze s vyhlíd- kou na úspěch učinit o několik let dříve, kdy Francie byla ještě na výši své moci a velmocenské vůle a Československo nebylo ještě aktuelním terčem německého náporu. Gouverner - c´ est prévoir. Na to arci sám nevím odpověď. Jsou snad jiní, kteří budou s to ji spolehlivě dáti. - A druhé: Je á la longue takticky výhodné a proto doporučitelné nechávati národ v ne- správném příznivějším domnění, jež si osvojil a v něm se utvrdil ne snad, protože mu bylo klamně předstíráno, ale poněvadž nebyl ze svého omylu důrazně vyváděn? Kladu - zdůrazňuji - tuto otázku výlučně s hlediska taktiky, jež prý podle výroku stavší- ho se okřídleným jest v zdrcující míře převládající složkou každého politického dění. Neptám se s hlediska almužnickým procentem tehdy odbytých politických zásad. Odpověď pod jejich zorným úhlem nehledám; jest jen jedna a je nepochybná. - Zůstává přikročiti k oněm rozsáhlým zárukám bezpečnosti v našich smlouvách s Francií a Sovětským Ruskem, [pageend28]-26- Jak se o nich vyjádřilo připomenuté prohlášení Prager Presse. Nevím, mohl-li bych apriorně a bez výhrady inventáře převzíti toto šlechetné hodnocení co do rozsáhlosti záruk. Ale v každém případě zkoumání a rozbor této otázky nemohou se obejiti bez určité rozsáhlosti výkladu, který by takto citelně překročil časový rámec dnešní přednášky. Zůstane tedy dokončiti přehled našeho bezpečnostního zajištění diplomatického výkladem našich spojeneckých smluv s Francií a Sovětským Svazem na příště. Poté, když už budeme míti probrány a na zkušenosti ověřeny své záruční rekvisity, bude už podstatně snazší a rychlejší pro - kousati se bludištěm zdánlivě nesouvisejících faktů a nepřed- vídaných posunů velkých i malých herců, které dohromady složi- ly nehrdinskou truchlohru roku 1938, a bude lze dostati se takto k závěrům několika prostých, ale lapidárních pouček. [pageend29][pageend30][pageend31]