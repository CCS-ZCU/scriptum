ČASOPIS - ÚNOR 1982 - ROČNÍK II 5 HUSOPAS [pageend1]L E T E M SVĚTEM IRONYMUS LIBO-LI CITÁTEK? „Generál Jaruzelski je pro mne především polským patriotem a vlastencem, za druhé vojákem a teprve pak — komunistou.” ZÚpadoněmecký kancléř Helmut Schmidt v interview s .New York Times’ dne 3Jedna 1982. Komentář? Postačí snad ten nositele Nobelovy ceny Alexandera Solže- nícyna k situaci na Západě: „Není národa v Evropě, který by nebyl připraven dodat komunismu potřebný počet katů a nechat se pak zcela porobit. Například Spolková republika Německo: plazí se takřka po břiše před komunismem, aniž by k tomu bylo vůbec třeba kádrů z NDR.” MOSKVA /dpa/ - Sovětští občané si teď krátí dlouhou chvíli střílením na hvězdy pěveckého nebe. Na letišti v Krasnojarsku je instalována střelnice s obrázky známých zpěvá ků. Za „trefu” vzduchovkou do černého se rozezní oblíbená písnička „střeleného” ... Podle informací redakce HUSOPASa zprávy o umístění podobné střelnice před Kremlem, a to s ostře nabitými puškami a skutečnými politiky místo terčů, jsou rozšiřovány pouze některými kremelskými politiky a nezakládají se na pravdě. ŘIM /ap/ - Italská policie oznámila, že na poštovním úřadě římského letiště zjistila pouze čtyři pracující úředníky z celkového stavu zaměstanců 49 /!/. Všichni ostatní pracovali částečně v jiných oborech. Jeden listonoš docha'zel „do práce” celý půlrok pouze vybrat si jednou měsíčné výplatu, úředník Sabitini byl tři měsíce „nemocen” a pracoval mezitím ja ko vrátný v hotelu ... Že by italský socialistický poslanec v Evropském parlamentu Jiří Pelikán už tak rychle zavedl „socialistickou pracovní morálku” i ve své nové vlasti? Vypadá to tak. VMlmlr Rtnein LONDÝN /dpa/ - Zcela zděšeného pachatele dopadla policie v anglické obci St.Austeli. Poté, co se vloupal do usedlosti 83 le- tého muže, srazil se zdi obraz; způsobený hluk vzbudil ze sna starce, který se zločinci s úspěchem bránil. Při potyčce spadly lupiči na hlavu obrovské stojací sloupové hodiny. Na útěku před nebojácným penzistou vskočil zločinec do automobilu, který okmažitě naboural do zdi. Ušel pak zcela zděšen pouhých pár desítek metrů, než byl zadržen ... Jak říkával pražský kreslíř Karel Kaš: Když to má bejt kyselý, ať je to jako šťovík! [pageend2]Račte střílet v rukavičkách Švýcarská armáda se po světě proslavila kromě oněch veleznámých papežových gardistu především tím, že radostně „válčí” o nedělích, že hlava rodiny skrývá doma v almaře někde za zimníky (proboha, aby to děti nenašly!) ostře nabitou flintu a že prý a kupodivu Švýcaři chodí rádi na pravidelné cvičáky. Tentokrát však přišla ze země alpské zpráva, která vzrušila zejména generality sousedních germánských zemí: Švýcaři mají svého „Gut- ha-Jarkovského”! (Mladé a ještě mlad- ší čtenáře upozorňujeme, že ze „společenských klasobraní” tohoto úspěšného autora jsme se kdysi mohli dozvědět například to, že na kole se má jezdit v pumpkách a za pokrývku hlavy že v tom případě slouží čepice se štítkem, pokud možno ze stejného materiálu jako pumps.) Původně nebyla ona osmnáctistrán- ková pravidla slušného chování v kapesním formátu určena „ordinérním vojáčkům”, naopak: dobře se chovat musí umět především důstojník a snad ještě tak nějaký ten délesloužící s vyšší hodností. Prvních 11.000 kusů slabikáře bylo však okamžitě rozebráno, protože zájem projevili dokonce i oni ordinérní vojáčci a dokonce i civilisté. I ti všichni zatoužili umět se chovat dle pravidel, a to stejně v Ženevě jako v Ilustrace: Jaroslav Kučera Curychu nebo v Luganu. Není přece nikdy na škodu umět jíst salát nebo vědět naprosto bezpečně, že při pozdravu není nutné přestat svírat ručku spolujdoucí slečny. Dokonce nyní ví i to, že je sice nevhodné a proto zakázáno, uniformovaným nosit plastikové pytlíky nejrůznéjších obchodních domů, kdežto naopak je dovoleno nosit manželčin deštník. A další typy jak se chovat? Cas od času je vhodné, ba dokonce nutné pře- žehlit si kalhoty. Voják má mít i čisté prádlo, neboť nejen tomu co je vidět, by se měla věnovat náležitá pozornost. Doslova: „Ať v hotelu nebo v bivaku, vždycky se najde příležitost k umytí celého těla ... Čisté tělo navíc zaručuje jistotu při vystupování, nehledě k tomu, že neupravenost svědčí o poddajnosti a nedostatku silné vůle A kdo by chtěl nechat toto o sobě říkat? ” Jistě nikdo. Ani ten voják, který si klidně přijde někam pozdě. Rychle jen nalistuje ve slabikáři a zjistí: „Omluva pozdního příchodu s udáním důvodů se považuje za povinnost. Omlouváme se důstojníkovi s nejvyšs'í hodností nebo hostiteli.” V zemi helvétského kříže budou tedy mít slušné vojáčky. A nejen tam. Západoněmečtí kolegové se prý už informovali na první zkušenosti se zavedením „slabikáře chování”. Brzy se tedy bude střílet v glazé rukavičkách. Tady, na Západě. Sověty (po smutných zkušenostech s podobnou příručkou pro diplomaty - nebyla nic platná, i nadále se na recepcích pojídala rybu lžící -) ani nenapadne radit těm svým vojáčkům, jak se chovat v Afganistanu, v Praze nebo v Lipsku. Však si tam na ně zvyknou i tak! Nejzajímavější na celém švýcarském vojenském slabikáři dobrého chování je věta v předmluvě: „Dodržování pravidel společenského chování přispívá k uctivému a přirozenému styku mezi lidmi. Je-li však nemístné přeháněno, může působit směšně.” Slabikář ne. JOSEF KOČÍ' KALOUSEK-WITZ [pageend3]/ // / Kresba: Ivan STEIGER Případné dotazy posflejte na adresu naší filiálky / HUSOPAS atd/. Děkujeme. RADIO JEREVAN DOTAZ POSLUCHAČE: Vaše odpovědi prý cituje všechen světový tisk? ODPOVĚĎ RADIA JEREVAN: Nikoliv. Náš tisk odpovědi necituje ... O O O DOTAZ POSLUCHAČE: Na osvětovém večírku v našem závodním klubu tvrdil přednášející lektor lidové university, že elektrickou kytaru vynalezl Rus. Je to pravda? ODPOVĚĎ RADIA JEREVAN: V principu ano. Vynalezl ji již dávno před vynálezem elektřiny. OOO DOTAZ POSLUCHAČE: Můžete zaručit správnost vašich odpovědí? ODPOVĚĎ RADIA JEREVAN: V principu ano. Samozřejmě s výjimkou těch otázek, na jejichž zodpovězení jsme se sami museli dotázat na nejvyšších místech. 000 DOTAZ POSLUCHAČE: Jsou vtipy o Radiu Jerevan honorovány? ODPOVĚĎ RADIA JEREVAN: Samozřejmě. Taxa je od jednoho roku až po doživotí. ... maminka se zlobí, že jsem stále moc hlučná. Ale já nejsem nadměrně hlučná, což mamince dokládám znaleckými expertízami. Ono je to u nás tady všechno jinak než jinde. Jedna teta z Bruntálu si postěžovala: „V našem domě hrůzy hučí výtah až hrůza, když se zapne, jako když vystřelí z děla. Bydlím přímo pod strojovnou, nemohu spát a proto píši dopis. Prosila jsem opraváře a ten mi řekl, ať se odstěhuji, že to není jeho práce. Jenže ta teta z Bruntálu se nedala a stěžovala si dál. Výbor lide kontroly v Bruntále jí odpověděl toto: „Dle znaleckého posudku podniku Kovo-dřevo Olomouc vyplývá, že. jde o normální hlučnost. Nadměrná hlučnost se zaznamenává v „Revizní knize”, kde zatím takový zápis není. Výtahy jsou dodávány výrobcem a OBP není oprávněn provádět do výtahů změny." Musím ti napsat, strýci Otto, že ta teta z Bruntálu se ještě nezbláznila, ale čekáme to každou chvíli, jak tvrdí náš tatínek. Známá našich známých z Duchcova také čeká, už dokonce tři roky na kuchyňský sporák. Domovní správa jí nabídla jeden osm let starý, ale byl k nepotřebě, jelikož neohořel jen pohoříval a podoutnával. Okresní bytový podnik v Teplicích však tu známou našich známých uklidnil: „Do konce roku bude provedena oprava střešní krytiny, výměna klempířských prvků a udělána elektrorevize. Nátěr oken bude proveden ve druhém čtvrtletí příštího roku. Kuchyňský sporák není v současné době na skladě, ihned po obdržení bude provedena výměna. Stávající provizorní koupelna bude do konce roku zrušena a prostor vrácen svému původnímu určení, tj. kuchyni. Tím vznikne bytová jednotka 1 + 1 čtvrté kategorie. Současně podotýkáme, že majitel nevznesl žádné jiné požadavky, mimo výměnu kuchyňského sporáku." Známá našich známých tedy bude nejen bez sporáku, ale teď i bez koupelny, sic provizorní. Tatínek říká, že blázince budou brzy přeplněné, ale znáš svého bratra, vždycky přehání. Nevěřil jsi, že je tu u nás sranda. OaMj (M/fy.' yruájko POZNÁMKA VE VLASTNI' VĚCI : Na vysvětlení několika dopisů uvádíme, že „perličky ze světa divů” si v redakci HUSOPASa skutečně nevymýšlíme. Jedná se vždy o zcela konkrétní případy nejrůznějších stížností občanů. A ještě: strýci Ottovi nepíše jen Máňa Kropáčková z Prahy. Strýc Otto uvítá i vámi zaslané divotvomosti ze socialistického ráje. Jen prosíme vždy o uvedení pramene. [pageend4]JAN SCHNEIDER MEDLE Skutečný olahobyt obce Medle začal tím, že do základů vyhořela, i když se už před požárem na tom pracovalo. V Medle se totiž narodil vynálezce pouzdra na lopatu a budoucí ministr pro pustupnou likvidaci záhumenků a odumírání státu. •Dále se v táto obci započalo s chovem vepřů nikoliv na maso a pro tuk, nýbrž na ostřih štětin za účelem výroby zubních kartáčků. Zvláštním studeným odchovem se v Medle podařilo vypěstovat nejhubenější vepře najeden kilometr orné půdy, ovšem s nejdelšími štětinami z celého tábora míru a socialismu. Tím se Medle dostala do novin a do televize, ba dokonce i na transparenty do májového průvodu v hlavním městě. Jisté si ještě vzpomínáte na ten vpravdě revoluční slogan.- „Buduj vlast jak vepři z Medle, v komunismu budeš hnedle!” Leč Medle neusnula na vavřínech a za nedlouho celou republiku překvapila novou akcí. Medlští se totiž rozhodli zkrátit všechny neděle o padesát procent odbouráním odpoledne a výměnou hodin na věži. Místo věžních hodin, které zvyšovaly hlučnost životního prostředí odbíjením po Čtvrthodinách, umístili na věž řádné píchací hodiny. Tento revoluční čin vypudil z obce faráře a tak Medle dovršila úplnou ateisaci vesnice v kratší době než předpokládal celostátní plán. Ani tyto skvělé úspěchy medlské neuspokojily. Jako první v republice byla v Medle založena nová masová organizace - Svaz přátel STB, která si vytkla za cíl popularizovat skromnou a dělnou práci našich vyšetřovatelů jakož i pracovníků nápravných zařízení. K tomuto účelu byl v Medle v rámci akce „Za Medle krásnější” vybudován vzorový převychová- vací tábor pro třídní nepřátele, na nichž se měli zacvičovat vlčáci i budoucí adepti tohoto krásného povolání. Třebaže v té době celá republika trpěla katastrofálním nedostatkem ostnatého drátu, podařilo se tábor Oplotit svépomocí. Pomohl tady sběr starého železa a ježatého pletiva. Byli to především medlští pionýři, kteří pomohli zadrátovat tábor neúnavným svěrem. A nejen to. Medlští pionýři plot z ostnatého drátu i vkusně vyzdobili bílými holubičkami, květinkami a srdíčky z papndeklu. Však je také pracovníci nápravného zařízení pozvali mezi sebe přímo do zařízení. Za odměnu. Uspořádali pro pionýry prohlídku hlídkových věží, odkud je tak pěkný rozhled po celém táboře, jen milo pohledět. Ba dětem i vysvětlili, jak se na věži zachází s kulomety. To bylo něco pro hravá děcka! Pionýři si mohli i zažertovat, zaskotačit s chovanci nápravného zařízení - tedy přímo s potrestanými - a zpříjemnit jim tak výkon nápravy. Za veselého smíchu po nich stříleli z hlídkové věže papírovými střelami ze skleněných trubiček a nejlepší střelci dostali od příslušníků na památku vystřílené kulometové nábojnice, píšřalky a pendreky z marcipánu. I dospělí občané Medle se s táborem nápravného zařízení tak nějak zžili. Místní JZD uzavřelo s lágrem družbu. Chovanci si odbývali část nápravy na medlských polích a medlští družstevníci zase vypomáhali vyšetřovatelům v nácviku vyšetřování, čímž se směnnost vyšetřování zvýšila o sto procent oproti i tak dosti vysokému celostátnímu průměru. K nácviku vyšetřování sloužila budova, kterou potrestaní žertovné nazývali ..mlátička”. Patrně proto, že v ní klapalo několik psacích strojů za účelem zápisu vyšetřování. Vyšetřovatelé se tu také cvičili v pouštění reflektoru na tvář vyšetřovaného tak, aby se dosáhlo skutečně nejlepšího estetického účinku, učili se vyhmátnout z vyšetřovaného doznání a vzbudit v něm chuť nastoupit cestu nápravy. Mladí adepti vyšetřovatelského umění byli vesměs urostlí, veselí junáci a tak v Medle v brzku vznikl boxerský klub, ba i klub zápasníků judo, výstižně nazvaný TJ KO. Trénovalo se na třídních nepřátelích přímo v táboře, což mělo dvě výhody: jednak se plnil plán nápravy a za druhé se ušetřila tělocvična. Vyšetřovatelé i ostatní pracovníci nápravného zařízení byli v Medle velmi oblíbeni. Medlští šije rozebírali do rodin. Oni steíně měli klíče od všech domů v obci a všude bylo namontováno odposlouchávací zařízení. To aby se usnadnil styk mezi STB a obyvateli. STB tak byla vždy dobře informována, co v kterém domě bude k večeři, aby příslušníci věděli jakou mají přinést na návštěvu láhvinku. Jen jedna věc obyvatele Medle mrzela: neznali jména vyšetřovatelů skrzeva utajení vyšetřování. A tak jim říkali je* nom přezdívkami: Krátkonohý, Poďobaný, Zrzek - a podivnou náhodou se v tom shodli s vězni. Oficiálně je však bez rozdílu oslovovali tak nějak prostě; soudruhu! A bylo dobře v Medle, dobře, až do onoho krizového roku, kdy se začala skandalizovat nápravná zařízení nejen jako celek, ale dokonce i jako taková. To byly zlé časy pro celé Medle. Svaz přátel STB musel přejít do ilegality. Soudruzi z STB a jejich medlští přátelé v té době vykonali mnoho záslužné a nebezpečné práce pro dnešní konsolidaci. Především zachránili pletivo tábora, kterému hrozila vandalská devastace jak ze strany kontrarevoluce, tak i z vnitřní části plotu pomýlenými vězni. Soudruhům se podařilo ukrýt i fotografie z dokumentace sportovního klubu KO a jeho trenér- ské plány do příští pětiletky. Když hrozilo nebezpečí úplné rehabilitace napravovaných třídních nepřátel, rozhodl se ilegální ústřední výbor svazu přátel STB spálit před postupující konträrevolucí své stanovy. Od stanov chytla místní hasičská zbrojnice a ve dvou hodinách Medle vyhořela do základů. Tím vznikl její dnešní blahobyt. Po včasném zásahu bratrských vojsk, historickém dubnovém plénu a ještě historičtějším 14. sjezdu strany byla z obce Medle zřízena stálá výstava o řádění kontrarevoluce. Zblízka i zdaleka se sem sjíždějí zájezdy, aby se pracující na vlastní oči přesvědčili, jak by to dopadlo s námi se všemi, kdyby kontrarevoluce prošla. Vedle spáleniště vzniká nová Medle. Medle radostnější a šťastnější. Směle se tu tyčí stavby hlídkových věží nového, vzorového převychovávacího tábora. Slunéčko svítí a na rozkvetlé louce si děti hrají se štěňátky vlčáků nebo skládají a zase rozebírají kulomety. A soudruzi ze svazu přátel STB je hladí po hlavičkách a usmívají se. V Medle je postaráno o dorost! [pageend5]SPRŠKA FÓRŮ Brežněv a Reagan se domluvili, že si v roce 1985 vzájemně dokáží, který ze systémů vlastně vyhrál.V roce 1985 telefonuje Brežněv Reaganovi a říká: „No, pane presidente, kdo měl pravdu? Celá vase země je komunistická! ” „Souhlasí” odpoví Reagan. — „Mimochodem, slyšel jste už o těch bojích na ěínsko-finské hranici? ” OOO Husák prý dostane v tomto roce Nobelovu cenu za medicínu. Podařilo se mu vymyslit nový druh transplantací: srdce Evropy transplantoval do zadku Sovětského svazu...! 000 V jedné z mnoha Strougalových vil zazvonil telefon: „Tady je Vo- piěka, spolužák vašeho muže”, oznámil hlas Strougalově ženě. „Nelžete, soudruhu! Lubomír nikdy do žádné školy nechodil! ” 000 Píše se rok 1990, ve městě Brežněvgradu hovoří syn s otcem: „Soudruhu tatínku, v jakém spoleěenském systému žijeme? ” — „V komunismu, soudruhu synu.” — „A co bylo před komunismem, soudruhu tatínku? ” — „Přece socialismus, jak bys měl vědět!” — „A soudruhu tatínku, jaký je rozdíl mezi socialismem a komunismem? ” — „No ... třeba jsme musili v socialismu stát několik hodin frontu na maso...” — „A co je to maso, soudruhu tatínku? ” Hodina dějepisu v roce 2000 v Moskvě: „Kdo byli Brežněv a Gromyko? ” „Nějací politikové za doby Alexandra Solženicyna.” OOO Pražský zelinář vyvěsil před obchodem ceduli: „DNES MÁME ZELÍ Po půlhodině se na ceduli objevil nápis: „Další rána západním imperialistům!” 000 , „Když ti tahle medicína nepomůže, soudruhu strážmistře, předepíši ti něco jiného” povídá lékař. „A nemůžeš mi to jiný předpsat hned, soudruhu doktore? ” 000 Největší zemí světa je Madarsko. Už víc jak 20 let opuštějí její území sovětské jednotky a stále ještě nepřekročily hranice. 000 „Kšefty jdou ted špatně! ” postěžovala si vedoucí pracovnice veřejného záchodku na Václavském náměstí. „Polovička lidí si sere do kalhot a ta druhá polovička sere j zase na partaj!” [pageend6]Vedle přítele Fidela Castra Jiřího Hoch- mana máme v exilu i přítele Che Gueva- ry — Ludka Pachmana. Sám se tím pochlubil v článku do časopisu Nové obzory a to je také jeden z mnoha důvodů, proč se celá část exilu chová k jmenovanému přinejmenším rezervované. V nejednom má však Pachman pravdu /např. tvrdí-li v jiném listě, že tzv. „upravení” jsou „ ...podvodníci a darebáci a nic víc a nic méně.” To tedy podepí- še kdekdo z těch slušných mezi námi/. Luděk Pachman si také postěžoval, že dostává anonymní dopisy /proslulých „5 nul” je rozesílalo kdekomu/, stal se ted také další /kolikátou už? / obětí STB, která rozesílá „jeho” materiály /a materiály mnohých jiných/ do najrôznejších Sasopisô a také nejrůzněj- ším „představitelům” exilu /kdo to vlastně je? /.To všechno není nic divného, desítky z nás to zažily i zažijí a většině to nestojí ani za ono prohlášení: „lidi, já to fakticky a opravdu nepsal! ”. Falšovat podpis je lehčí než fotografovat nádraží. Do Husopasa např. L .Pachman nikdy nenapsal ani jediný dopis, taktéž neučinil ani do Freie Presseagentur, která list vydává. Přesto vypadá jeho podpis takto: , Každý průměrný, ba co dim — podprůměrný grafik to dokáže. Falšovat podpisy je lehká v a žebříčku lumpů-profe- sionálů ne zrovna moc vážená činnost. Problém není v tom, zda ten který adresát uvěří víc Fachmanovi /a jiným/ nebo podvrženým řádkům. Problém vězí především v tom, že podvrh bývá zveřejněn /v tomto, Pachmanově případě, ve švýcarském Zpravodaji a v Londýnských listech/. Je to snad proto, že z nedostatku materiálů se redakce vrhne na ty dvě či čtyři strany, ukončené podpisem „prominenta”? Je to snad proto, že zaštíti li se list jménem autora-prominenta, třeba kamaráda Che Guevary, stane se přes noc „významným”? Nebo je to jen a jen proto, že redakci chybí i ta minimální dávka profesionality, která předpokládá, že před zveřejněním čehokoli si redakce s autorem koresponduje nebo aspoň sáhne po telefonu, prostě je s autorem ve styku? To poslední bude asi pravdou. KODET MILAN KŘESADSLO POBÍDKY KDYŽ NEMÁŠ HLAVU ALESPOŇ OBČAS VE HVĚZDÁCH, PLAHOČÍŠ SE POŘÁD JEN V PRACHU. POZOROVÁNÍM JISTÝCH OKRUHŮ V EXILU JSEM POZNAL, ŽE SE VĚTŠINOU DUSÍ VE VLASTNÍ ŠŤÁVĚ. NENÍ UŽ ČAS TUHLE ČINNOST PŘENECHAT HOVĚZÍMU? CHCEŠ-I» ABY TI HROZEN SLÁDNUL NA JAZYKU, ODŘEKL JI POSLEDNÍ ZRNKO. BÝVÁ VĚTŠINOU PLESNIVÉ. V ŽIVOTĚ JE ZŘEJMĚ DŮLEŽITÁ KVALITA ZÁPASU A NE JEDNOTLIVÉ PORÁŽKY A VÍTĚZSTVÍ... VŽDYŤ KAŽDÝ Z NÁS NAKONEC MUSÍ ZDE NA ZEMI PROHRÁT. I T ' • Nový československý zlepšovací návih k vyřešení nedostatku toaletního papim. [pageend7]BORN/WITZ 0000000000000000 Honecker, Reagan a Brežněv sedí společně na lavici. „Kdybych věděl, co vím ted, nedopustil bych stavbu tě zdi” řekne Hon- ecker. — „Ani mne by nikdy nenapadlo bojkotovat hospodářsky Mrskvu a Varšavu!” přiznal Reagan. — „Takéjá bych nebyl vtrhl s vojskem do Afganistanu” dodal Brežněv. Rozhovor se konal v roce 1985 v jednom z ěínskvch vězení. 0000000000000000 Povídá náčelník strážmistrovi, trpícímu nespavostí: „Počítejte soustředěně do tří — a spíte jako dělo! ” Strážmistr přijde i další den nevyspalý: „Mel jsem počítat do tří, ale ještě v půl pátý jsem byl vzhůru! ” KDYŽ NAJDETE V POLSKÉ ŽEMLI PÁR BROKŮ, NEZNAMENÁ TO JEŠTÉ, ŽE TAM HODILI FLINTU DO ŽITA ! Dva kolchozníci v ledové tundře Sibiře. „jaká zima, bratříčku! A ta chudoba, ten nedostatek, ta nekultúrnosti ” „Máš pravdu, bratříčku. Ale představ si, že necelých tisíc verst odtud je město San Francisco, a tam prý nestojí všechno vůbec za nic! ” Kresba: Renčín [pageend8]HOLUB KOPŘIVA „Mám čtyři známé. Jeden se jmenuje Bílý, ten druhý se jmenuje Červený a ten třetí — verte nebo ne — se jmenuje Zelený. Ze neuhádnete, jak se jmenuje ten čtvrtý? ” — „No, já nevím, snad ... Černý...? ” — „Ne, Vopieka!” .Nemáte něco o darwinismu ...? ” KANDLER [pageend9]NÁŠ PŘťSPĚVEK DO DISKUSE : ČEŠI A NĚMCI EGON ERVIN KISCH Po prosincových bouřích v roce 1897, z nichž jsem jako dítě zahlédl u zatemnělého okna malý úsek, byl vyhlášen boj- .kot českých sportovních klubů. V onom bouřlivém týdnu byla zapálena klubovna německého veslařského a fotbalového klubu „Regatta” na Císařské louce a demonstranty prý vedl kapitán českého sportovního klubu „Slávia” pan Freya. Proto byl vydán zákaz zápasů nejen se „Slávií”, nýbrž se všemi českými sportovními kluby. Tenhle bojkot trval čtvrt století až do konce světové války. Německý fotbalový klub, zkráceně D.F.C., nehrál s Čechy, ale stávalo se, že se Češi v Berlíně nebo ve Vídni nebo v Budapešti utkali s mužstvem, které potom za týden nastoupilo proti D.F.C. Tím vznikla matematická věda, zvaná „papírová forma”; podle ní se snažili vypočítat z počtu rohů a gólů, je-li lepší D.F.C. nebo „Slávia”. Jen jediný německý klub se nezúčastnil tohoto bojkotu, a to fotbalový klub „Sturm”, kde jsem hrál na levém křídle. Jednou jsme nastoupili k ligovému utkání se „Slávií”, která byla silnější, mnohem silnější než my. Rozhodli jsme se přerušit zápas, jakmile by se k tomu naskytl nějaký důvod. Započítali by nám sice zápas jako prohraný, ale postoupili bychom do závěrečného kola s menším počtem obdržených branek. Očekávaná příležitost se naskytla, když jsem se natáhl jak široký tak dlouhý, protože mi malý záložník „Slá- vie” jménem Beneš nastavil nohu. Možná také, že mi nohu nenastavil. Fakt je, že odešel ihned ze hřiště, když jsme si na něho chtěli stěžovat, aby nedal záminku k odchodu nám, tah, který bohužel zase opakoval, když se stal prezidentem Československé republiky. Přesto však, že mezi německým a českým tiskem zela nepřekonatelná propast, existovaly mezi nimi tajné spoje. Před budovou naší redakce mě jednou oslovil český poslanec, předseda českého zemského nalezince. Chtěl mi sdělit důležitou informaci, zachovám-li redakční tajemství. V osamělé vinárně mi ukázal seznam veřejných škol, kam se přidělovaly děti z nalezince. Byly to vesměs české školy. Podle toho se děti z německých oblastí Čech (třicet procent) odcizovaly své národnosti, byly poslovanšřovány. Předal jsem seznam naší politické redakci, která spustila pokřik. Český tisk hájil jednání českého nalezince. Také sám předseda nalezince odpověděl na „ničemný útok z německého tábora” a otiskl výroční zprávu vídeňského zemského nalezince, z níž bylo zřejmé, že si vídeňský nalezi- nec počíná se slovanskými dětmi stejně. A právě tohle jednání je nutno odsoudit, protože Vídeň zneužívá svého postavení říšského hlavního města k poněmčování dětí z neněmeckých korunních zemí. Polemika se priostrovala, zaměstnávala zemský i říšský sněm, správní soud i nejvyšší soud a skončila, teprve až uplynulo funkční období předsedy. Před touto aférou se rozhodli z různých důvodů jeho soukmenovci, že už ho nebudou kandidovat. Teď však byl zvolen jednomyslně - bylo přece nemožné nechat padnout někoho, kdo stál v popředí boje proti národnímu nepříteli. Já sám jsem politické Články nepsal, národní třenice se mi nelíbily. Můj fotbalový klub „Sturm”, na nějž útočila „Bohemia”, nežli jsem vstoupil do její redakce, co nejostřeji, hrál dále s českými mužstvy. Žádal jsem vždycky česky telefonické spojení na úřednicích a s českými úředníky jsem telefonoval vždy z redakce v jejich jazyku. Moji kolegové reptali: „Jak se potom můžeme dožadovat, aby se na úřadech mluvilo německy, když naši vlastní lidé mluví česky! ” Snad se čtenář zeptá, jak to, že si novinářský začátečník mohl dovolit takovéhle odchylky od stanoviska redakce. Cožpak jimi není ovlivňován i zkušený redaktor, který si myslí, že udává směr svých novin? Ano, je tomu vskutku tak. Měl jsem výjimčné postavení, a děkoval jsem za ně jen tomu, že jsem byl mlád. Redakce byla přestárlá, a staří pánové přenechávali otěže tomu, kdo za ně dělal. • Dívá se trochu zklamaně šimpanzí tatínek na narozené mládě. Opičí matka ho utěšuje: „Nic si z toho nedělej, všechna mládata vypadají zpočátku jako lidi!” • Ubírá-li se kolem telegrafního sloupu pohřební průvod, není nutné, aby mechanik na sloupu pracující sjel na půl žerdi. [pageend10]JAROSLAV KUČERA TOČ SE MASOPUSTE Z rozebrané knihy AGENT S ILUZEMI. Vyjde znovu 1982. Kudrna projel vrátnicí a zaparkoval před oddělením, ve kterém Hermína spravovala osm hodin denně přelámané kosti a pretrhané šlachy nových spoluobčanů. Ze vchodu budovy se vyřítila pestrá společnost, ozdobená komickými šaškovskými čepicemi a papírovými nosy. Obklopili Kudmovo auto a hlasitě skotačili. Smáli se nepřirozeně a nezvykle moc. Zubaře, maskovaného čtverhranným nosem á la Charlie Rivel se zeptal: „Kde je Hermína? ” „Vaří dole kafe” řekl zubař a osahával přitom hubený za- r— deček gymnastky Anny Zeithammer. Zavrtěla blaženě těmi dvěma kmíny a vrhla přes umělý karnevalový knírek na zubaře míchaný pohled; koktají plný obdivu a uznání, bojácné vyzývavosti a potlačované touhy. „Helou!” vykřikl podle karnevalového zvyku zubař a od- hopsal spolu s gymnastkou, masérem Holmannem a pedikérem Lenzem i s ostatními zpět do vchodu budovy číslo Čtyři. Chichotali se stále a vykřikovali nesrozumitelné. Ku- dma je pomalu následoval. Dole v suterénu položil na stůl láhev dvanáctileté whisky značky .Teacher’, usmál se smutně, když všichni jako na povel nadšeně zavřeštěli nad tím „učitýlkem”, nad tou vstupenkou do povinné zábavy. Spolykal bez velké chuti dva vařené bílé vuřty a ne zrovna gurmánsky nadšen tou bavorskou pochutinou řekl: „Těbůh, Hermíno!” Nesla podnos s asi patnácti kávami, obrátila oči v sloup a už vůbec mu nemusela šeptat, že toho všeho tady má už dost. Gymnastka Anny Zeithammer se držela zubaře jako klíště, ^ zatímco tím vším inspirovaná jihotyrolská masérka Celeri cenila špatné, miniaturní zoubky na pedikéra Lenze, jehož ruce nestoudné jezdily v jejím klíně. Šéfmasér Holmann se sólově točil v rytmu nějaké odrhovačky, řvoucí z přenosného magnetofonu. Občas do toho točení se vykřikl „Ju- chů!”, aby bylo veseleji. „Zítra máte po prdeli!” řekl česky nahlas Kudrna. Německy jim to pak vysvětlil: „Po posvícení bývá sračka, holoubkové, což je prastará česká lidová moudrost.” Nerozuměli mu, protože nepochopili vůbec nic, jen se velice smáli tomu legračnímu přísloví. Lili do sebe střídavě Kudmovu whisky a bílý Bauemwein z dvoulitrové láhve a míchali to mnichovským pivem. . „Když je fašink, jak my Bavoráci říkáme karnevalu, tak je sranda” vysvětlila Hermína Kudrnovi a hned se opravila: „Ne, když je fašink, tak sranda prostě musí být, rozumíš? Musí! To je skoro jako předpis!” a podívala se na něj těma svýma hlubokýma očima. „A nk neplatí a nic se nepočítá, že?” řekl německy a usmál se na zubaře, který si přisedl. „Jo dnes se nic nepočítá, dnes vůbec nic neplatí, nic se nestalo. Dneska je totiž, Kudrno, masopustní úterý. A i před vlastní ženou si mohu užívat jak chci. A ona taky, to je takový náš zvyk. Zítra? Zítra je konec, Popelec. Řekni, není to prima vynález, tohle masopustní úterý? ” brada se mu svezla pomalu na prsa. „Pokrytče!” řekl mírně Kudrna a zubař se vzchopil: „Vy jste asi trochu jiní. Na Hermínu, například, si nesmí člověk sáhnout ani na masopustní úterý” zasnil se trochu a opět mu hlava spadla na prsa. „Mám kamaráda” dodal po chvilce, „ten si pozval domů na párty také takové dva manžele z Čech. A najednou dostal od toho českého hosta po hubě a dodnes skutečně neví proč? Asi jste moc žárliví, no, horká krev z Balkánu ...” „Vole!” řekl česky Kudrna. „Kamarád dostal po hubě? ” zeptala se zubaře Hermína, protože měla dojem, že zfackován byl tehdy zubař. Ten neodpověděl, jen sledoval tiše vrtící se zadeček gymnastky Anny Zeithammer a v očích měl vepsánu nesmírnou touhu. Kudrna vycítil, že by měl dát něco k lešímu; čekali stále až začne i on juchat, veselit se, vyprávět. Nejuchal, neveselil se, což jim bylo divné, vždyť bylo přece masopustní úterý! Aby si je udobňl, začal falešně zpívat tu lidovou píseň opilců jak ,v Hódoníííněééé za vóójáááčkááá mě vzá- lííí ...’ Chvíli s nedůvěrou poslouchali, protože nerozuměli ani slovu té písně, pak však začali ke Kudrnovu zpěvu do rytmu tleskat, pak i tančit a tlačit se na sebe svými pod- břišky. Přestal zpívat a díval se. Tlačili se na sebe svými podbřlšky dál za samoobslužného zpěvu nějaké táhlé bavorské lidovky. Hermína mezitím vyměnila plášť i bié kalhoty za docela normální civilní šaty. Sedla si vedle Kudmy a šeptala mu tiše do ramene: „Tak abychom snad jeli, ne? Než si tu začnou dělat děti, když je dneska ten fašink a je to dovolené.” „Taky nemusíme být u všeho” kývl na souhlas. Povídá babičkou vnoučkovi: „Ještě se rychle pomodli, já ti zatím vyžehlím pionýrský šátek! ” OOO Inzerát v polském vládním listě Republika: „Vyměním sotva použitou suverenitu za lepší geografickou polohu. [pageend11]KAREL POLÁČEK DEJ ZNAMENÍ ŽE JSEŠ ŽENICH Řeznický mistr Leopold Fiýza a jeho manželka Antonie mají dceru Hedviku. Řezník se nejednou vyjádřil: „Kdybysme se té holky dovedli šikovně zbavit, tak to máme v suchu.” Antonie mu posvědčovala. Hledali ženicha, ale kde ho dneska najdeš? Doba je zlá a mužští myslí na špatnosti, a ne na manželství. Řeznický zrak padl na nějakého Eduarda Máslo. Byl to modelář a přivý dělával si hudbou. Foukal trombon a přišel si na pěkné peníze. „Ten by se mi šikl,” mínil řezník, „musí to být vzdělaný člověk, protože je pomalej a spolky nevede.” „Třeba by naši Hedvu otloukal,” obávala se Antonie. „O to není žádnej strach. Musel bych mu žebra přerazit, kdyby si troufal. Co se toho týče, ona bude spíš otloukat jeho.” „Jenom jestli ji bude chtít? On sic s ní párkrát tančil, koupil jí čaj s rumem a do památníku ji napsal, že má svou vlast nade všecko milovat, ale z toho nic nekouká.” „To už nech na mně. Na to se musí s politikou.” Sedí modelář Máslo za stolem a má se dobře. Řezník s Antonií jsou same pane Máslo sem, pane Máslo tam, vemte si, poslužte si, nesmíte nám dát košem, my nejsme žádná noblesa, jen tak po domácku. Modelář si lebedí, moc se nedá pobízet, jídlu a pití vzdává čest. Antonie šťouchla do Leopolda, aby už začal s politikou. A Leopold začal jako rozený diplomat: „Tak co, ty kluku máselnatá, kdy už do toho praštíš? ” Modelář Eduard polkl kus uzeného s hořčicí a pak děl: „Do čeho že bych měl praštit? ” „Tobě, ty Naho, musí se dát taky všechno po lopatě,” usmívá se řezník laskavě, „povídám, kdy už s naší Hedvou uděláš nějakej konec? ” odelar Eduard si ukrojil kus ovaru a pravil: „Jo, to nem jen tak, ono, jak se říká, no ne? Na jedný straně bych třeba do toho praštil, proč ne? Jsem člověk uvě- domelej, když to ale vezmu z druhý strany, tak si říkám: prr, Eduarde, jen abys tento, jak si myslím ...” ,,Na tom něco je, přisvědčil Leopold, „je vidět, ne- jseš dnešní, a že máš o tom pojem. Ale v tomhle případě, jaký řeči, co máme, to máme, do hrobu si neveme- me, holka bez krejcaru nebude, to říkám rovnou, tak dej sem ruku a plácnem si.” Modelář odpověděl: „Dnes je pondělí, zejtra úterý. Než se naděješ, půl týdne pryč. Člověk se diví. A já už musím jít. Dal jsem kamarádóm slovo ...” Řezník Leopold zrudl ... „To zas nepojdeš. To by dovedl každej. Debužírovat a pak říct máucta pryč. Tak jak to bude s ženěním? ” Eduard řekl, že to neví ze dne na den, tecľmá myšlení jinde, a že musí do spolku. Toho dne do spolku nešel. Obžaloba státního zástupce dra Č. říká, že Frýza, nemaje důvodu, považoval pana Máslo za člověka škodlivého, úmyslně mu v užívání svobody bránil. Popadl ho totiž a zavřel do spíže. Modelář bušil, do dveří, bylo mu těžko a rozšlápl hrnek se zavařeninou. Řezník na jeho naléhání odpovídal: „Dej znamení, že jseš ženich, pak tě pustím ze špajzu a nebudeme mluvit dál. Nedáš-li znamení, pak budeš starej člověk, než tě pustím!” Modelář však odpovídal: „Dal jsem slovo, to slovo dodržím, zvítězím nebo padnu, a tu Hedvu si dejte za rámeček.” Samosoudce v.r. P. uznal obžalovaného vinným zločinem omezování osobní svobody, vyměřil mu dva měsíce žaláře podmíněně na dva roky. Z toho plyne, že na ženichy se dneska musí s politikou. [pageend12]VYKRADLI JSME... : CIZINOU JSME BLOUDILI Mírový symbol v Ženevě 1982. HOLUB TRINKEWITZ [pageend13]Otec f matkou se. dívají oknem. K pokoj! jejich dcery vede žebřík... Otec po chvíli konstatuje: UKRADU NÁM DCERU. ALE ZÍSKALI JSME 2EBŔIK! To je FOG. JAN BERNAT FOG 1970 Vydává ČTYRKONTRASTNI euforickoreiaxačněkaostruktivní TRANSFER koncentrace myslí F Kdo má hodně peněz, může být 1 šťasten, kdo má hodně obilí, může být I šťasten, S{jmenké přísloví kdo však nemá vůbec nic, může spát. 40 sto)etí pf „ , rWW Vezměme to pěkně popořádku: Věta, kterou jste si právě přečetli, je jedním z nejstarších FOG výroků, jaký známe. Do dnešního dne existuje stále více FOG výroků, FOG situací, FOG — opaků PG... Nejdřív CO JE TO FOG: FOG (Funkční Optimistická Generalizace) je optimismus za každou cenu... když neprší, aspoň když kape — když nekape, aspoň je sucho.. 1 Ukažme si, jak vypadá přetvoření PG - (Pesimistická Ge neralizace) na FOG. 1. PG - situace: Prší, je ošklivé počasí, psa by nevyhnal, člověk podlehne PG, usoudí: Život je svině - a jde se oběsit... Jak vybruslí z této situace majitel FOG: 2. FOG - situace: Prší, je ošklivé počasí, psa by nevyhnal, člověk podlehne dojmu, usoudí PG - život je svině, ale vzápětí toto své PG stanovisko poopraví jednoduchou fintou FOG, takže situace pak v tomto kontrastu vypadá asi takto: ŽIVOT JE SVINE - ALE VEPŘOVÉ JA RAD... Sledujme FOG počínání ztroskotavšího Robinsona Crusoe — aby nepropadl beznaději, vzal deník a zapsal si: „Občas se mne zmocnilo zoufalství, pociťoval jsem nesmírný stesk. Abych překonal tyto trpké pocity, chopil jsem se pera a zkoušel jsem sám sobě dokázat, že v mém politováníhodném postavení je přece jen něco dobrého." ZLÉ 1 Moře mne zaneslo na pustý, neobydlený ostrov a nemám žádné naděje, že budu zachráněn. 2 Jsem odloučen od veškeré lidské společnosti, jsem jako poustevník navždy vyhnaný ze světa, kde žijí lidé. 3 Mám málo šatstva a brzo nebudu mít čím přikrýt svou nahotu. 4 Přepadnou-li mne zlí lidé nebo divoši, neubráním se přesile. DOBRÉ 1 Avšak zůstal jsem naživu, ačkoli jsem mohl utonout jako všichni moji druhové. 2 Ale nezemřel jsem hladem a nezahynul v této pustině. 3 Je zde však horké podnebí a mohu se obejít bez šatstva. 4 Nejsou tu však ani lidé, ani divoká zvěř Mohu se pokládat za šťastného, že mě moře nezaneslo k břehům Afriky, kde je tolik kruté, dravé zvěře. Vedomí až podvědomí možnosti řešení krajní situace jednoduchou fintou FOG má relaxující vliv na stav nervové soustavy v napětí. Blahodárný účinek pociťuje i Robinson, neboť si ke svým FOG poznamenává: „Tyto úvahy mě velmi posílily. Poznal jsem, že nemám důvodu k tomu, abych klesal na mysli a ztrácel všechnu naději, poněvadž i v nejtěžším zármutku člověk může nalézt útěchu. UKLIDNIL JSEM SE A BYL JSEM MNOHEM ČILEJŠÍ." Chtít znamená moci... člověk je ochoten žít jen tehdy, zbývá-li mu ještě nějaká naděje — o naděje je to poslední, co nás opouští - dodává FOG přísloví.., Lze mít vůbec naději? FOG není naděje. FOG, to je jistota... A tím pádem hrůzno je jen PAPÍROVÝ TYGR, protože FOG říká: Nic nepříjemného netrvá věčně. -■ [pageend14]...A ODSUZUJE SE - ABY KRESLIL A KRESLIL! Okresní soud trestní v Praze II, odd. 27 vynesl — ústy předsedy senátu dr. Jana Vavříka - tento rozsudek: „Obviněný dr. Josef Molín ... nyní ve vazbě, je vinen, že svojí kresbou uveřejněnou v čísle 36 časopisu Dikobraz, které vyšlo 5.9.1950 v Praze, veřejně pobuřoval proti republice, jejímu lidově demokrattickému zřízení a společenskému řádu a odsuzuje se k trestu odnětí svobody v trvání deseti měsíců...” Následoval podrobný popis „pobuřování”: „ ... Postava dámy, která loá křtí, jest přizpůsobena choti presidenta republiky. Další pak postava muže v civilu, který kouří doutník, jest zpodobněním, které dává tušili, že jde o presidenta republiky Klementa Gottwalda ... Postava invalidy jest zobrazením pojata tak, že jde o starce, který je postavy takové, že hlavu má skloněnou trochu dopředu, což je charakteristický postoj pro ministra dr. Nejedlého ...” Krajský soud, který se na ovolání obžalovaného případem zabýval za předsednictví dr. Jiřího Mayera, zrušil 25iíjna 1951 rozsudek okresního soudu a vyměřil dr. Josefu Mo- línovi - pro změnu - 18 (!!) měsíců nepodmíněně a vyslovil zákaz kreslířské činnosti z povolání na dobu pěti let. Nic nepomohly posudky znalců, mezi nimiž byl i dr. Adolf Hoffmeister, jinak uznávaný dvorní šprýmař ... Soud na ně nebral zřetel. Ačkoliv to nestálo v rozsudku, byly dr. Josefu Molínovi v jeho nepřítomnosti zabaveny doma stovky kreseb. Po svém propuštění se mamě ucházel o jakékoliv zaměstnání. Dr. Molín nebyl dost spolehlivý ani pro - mlékárny, ani pro pivovary jako závozník ... Pepa Molín už dávno zase pilně kreslí. Typický je komentář k těm dnům za mřížemi, pronesený jednoho dne koncem šedesátých let v pražské čínské restauraci: „Aspoň jsem si tam vyléčil žaludeční vředy...” Pepa Molín oslavil v únoru tohoto roku v plné duševní a tvůrčí svěžesti „sedmdesátku”. HUSOPASí kreslin i ostatní autoři a spolupracovníci se staví do fronty a přejí: ještě aspoň dalších třicet! UŽ DOPŘEDU UPOZORŇUJEME: O zveřejnění téhle kresby dr. Josef Molín nic neví. NENÍ ZVYKEM představovat autory „obálek”, kreseb na první straně HUSO- PASa. Tentokrát ale děláme výjimku. Nakreslil ji Oldřich Jelínek, autor, jehož není třeba „fandům” kresleného humoru představovat. Dlouho byl znám jako karikaturista. A v kruhu přátel i jako zesměšňovatel „bolševika” a šiřitel protistátních anekdot. Patřil ke špičkovým českým grafikům a vystavoval po celém světě. Když převzal moc kolaborant Husák, skončila i Jelínkova éra karikaturisty. V „angažovaném” Dikobrazu se uhnízdila sebranka, jejíž příslušníci si přidělují zakázky systémem „já na bráchu, brácha na mne”. Milostivě udělují ostatním kreslířům ,jednu karikaturu v čísle”. Oldřich Jelínek se „neangažoval” a směl tedy vtipkovat jen v oboru automobilistického humoru. Ze to dělal dobře, o tom svědčí i titul tohoto čísla. I jako ilustrátor to neměl nijak lehké, všude vládnou provládní neuměte- lové. Tak tedy loňského léta naložil rodinu do auta a místo dovolené „zvolil svobodu”. Nyní žije v Mnichově a čtenáři HUSOPASa se mohou těšit na zbrusu nové „Jelenovy” kresby a fóry. HUSOPAS Zeitschrift. Herausgeber: Freie Presseagentur, Postfach 1314, D-8330 Eggenfelden, Gettnany. Verantwortlich: Jaroslav Kučera HUSOPAS Časopis. Vydavatel: Freie Presseagentur, Postfach 1314, D-8330 Eggenfelden, Germany. Vychází každý druhý /sudý/ měsíc. Odpovědný redaktor: Jaroslav Kučera Cena : DM 4,- /US dol.2,-/ nebo ekvivalent. Předplatné rádi uvítáme, ale nevyžadujeme. Zaplatíte-li toto číslo, dostanete automaticky, avšak i nadále nezávazně, číslo další. Bankovní spojení: Postscheck Muenchen, Ko.Nr.44677-804; Volksbank Eggenfelden, Ko .Nr.29696 /BLZ 74391400/. Zaslané kresby a rukopisy zpět nevracíme, honoráře autorům neplatíme. Uveřejněné rukopisy a kresby většinou vyjadřují názory redakce, nemusí tomu tak však být vždycky. Děkujeme, že tento list nepůjčujete svým známým, ale že je ke koupi navádíte. Historie to nezapomene. Čtenáři v Československu dostávají ůuoph zdarma. [pageend15]Na četné žádosti zahajujeme na této stránce přehlídku kresleného humoru z jednotlivých států naší rušné planety. Věříme, že se redakce pň výběru vždy „trefí”. JESZCZE POLSKA... [pageend16]