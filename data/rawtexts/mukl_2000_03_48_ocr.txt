Mukl 3/2000 3 /2000 - číslo 48 Ročník 13 My určení k likvidaci MUKL Vydává Světové sdružení bývalých čs. politických vězňů Praha - Rudolfinum, novorenesanční budova arch. J. Zítka a i. Schuize z i. 1876 • 84 [pageend1]Mukl 3/2000 Setkání mukíů z domova i ze zahraničí Nageíberg 16. 9. 2000 2 [pageend2]Mukl 3/2000 Setkání v Nageíbergu Bedřiška Hoffmannová V sobotu, dne 16. 9. 2000 jsme se opět po dvou letech sešli se svými přáteli v rakouském Nageíbergu. Hodně nadšení vyprchalo za těch posledních neblahých deset let. Naše řady značně prořídly. Mnozí znáš už odešli na věčnost, staří a nemoc brání mnohým účastnit se těchto pro historické povědomí našeho národa tak důležitých akcí, aby se nezapomínalo, že i v našem národě s tak holubicí povahou, jak se rádo tvrdívalo, člověk člověku byl vlkem. A tak po překonání počátečních organizačních obtíží jsme v 11.00 hod. vešli do místního chrámu Páně vedeni našimi čtyřmi duchovními otci. Pater Valerián z Lince requiem za oběti komunismu zahájil. Hlavním celebrantem se znamenitou promluvou byl prelát Dr. Antonín Huvar a lektorskou funkcí byl pověřen jeho věrný průvodce, Jáhen Jakubiak. Otci Pytloví jsme velice vděční za jeho povzbudivá slova a přestože jsme neměli varhaníka on stačil svým silným hlasem vést lidový zpěv. Tím byla situace zachráněna. Po mši sv. jsme se odebrali k pomníku, kdy byly položeny kytice a věnec od přítomných sester a bratří z různých odboček Konfederace. Následoval krátký projev p. Dr. Šetiny, který přečetl prohlášení, v němž se obrací na naše vládnoucí místa s důrazným požadavkem opravdového odškodnění a rehabilitace politických vězňů ve smyslu mezinárodního zákonodárství a nikoli jen tak, jak si to představuje naše dnešní vládnoucí „elita“, skládající se většinou právě z těch, kteří celé to národní neštěstí zavinili a dnes jen převlékli kabát. V závěru slavnosti byly zazpívány národní hymny a svatováclavský chorál, který nejlépe vyjádřil touhu všech přítomných po nápravě a ochraně našich bývalých i novodobých mučedníků posledních padesáti let. Závěrem jsme se všichni odebrali do Třeboně, kde nám obětavý bratr Říha zajistil obědy a příležitost k přátelskému posezení v restauraci „Petr Vok“. Jen jsme litovali, že právě naši nej věrnější z Chomutova nenašli dostatek místa, abychom mohli všichni společně poobědvat. Návštěva letošního requiem v Nageíbergu byla nad očekávání velká, větší než jsme očekávali. Nadto nám způsobila radost osvětová práce chomutovských muklů. Přivezli s sebou čtyři studenty, kteří se zajímají o politické události posledních padesáti let, aby je systematicky zpracovali. Tito mladí lidé jsou také povzbuzením pro naši budoucí práci třeba i v rámci jiných demokraticky orientovaných hnutích. Je na nich, aby sami hledali pravdu z dochovaných dokumentů, když generace rodičů 3 [pageend3]Mukl 3/2000 a prarodičů mlčí. Neméně nás potěšil příslib tří mládenců z Moravy, chráněnců P. Huvara, kteří se zavázali do budoucna péčí o pomník, aby neupadl v zapomnění až my už nebudeme schopni o něj pečovat. Pomalu předáváme štafetu nové generaci. Závěrem ještě srdečný dík br. Galdošíkovi, který se svým úsměvným klidem a rozvahou pomohl vše zorganizovat k všeobecné spokojenosti. Shromáždění před kostelem 4 [pageend4]Mukl 3/2000 Výzva všem občanům České a Slovenské republiky, Parlamentu ČR, Václavu Havlovi, presidentu ČR. Političtí vězni, vzpomínajíce obětí československého zločinného komunistického systému v období 1948-1989, obracejí se s touto výzvou na všechny Čechy a Slováky ve vlasti i v exilu, na Parlament ČR a na presidenta ČR, Václava Havla: V roce 1988 jsme zde v Rakousku, v těsné blízkosti hranic s Československem, zbudovali památník protikomunistického odboje. Od té doby sem každoročně přijíždíme ze všech světadílů, abychom vzpomenuli a uctili památku těch, kteří se nedožili, a kteří v odporu proti československé komunistické despocii odevzdali hodnoty nej vyšší. Po deseti letech osvobození uvykli jsme již našemu osamocení i nezájmu nových představitelů České republiky. S pocitem křivdy jsme vyslechli slovní hrátky a teorie Václava KLAUSE "o zpětném zrcátku", Petra PITHARTA "o slyšení růstu trávy", a nepřipuštění "honu na čarodějnice" od Václava HAVLA. Na naše mrtvé vzpomínáme v pokoře, neboť všichni jsme prošli peklem komunistických mučíren a věznic padesátých let. Pokora nám zůstala hodnotou nejvyšší i v době současné. Hluboce se však stydíme, když v roce 2000 zasedá v novém Parlamentu ČR poslanec JUDr Jičínský, bývalý předseda právní komise ÚV KSČ, který byl tvůrcem článku 4 Ústavy ČSR o t.zv. ’’vedoucí úloze KSČ v systému ústavních a státních orgánů ČSR". Hluboce se stydíme, když je JUDr Marian ČALFA garantem prodeje jedné poloviny paláce LUCERNA v Praze, a to státnímu - akciovému podniku Chemapol, který tak zaplatí panu presidentovi V.HAVLOVI 200 milionů Kč, ač sám bankrotuje, a nemůže vlastním zaměstnancům vyplatit mzdy. Jde o jedinou, a ve světě nepochopitelnou obchodní transakci, kdy president, prvý občan státu, prodává vlastnímu státu, CHEMAPOLU, nemovitost, která je pro kupujícího zbytnou. Tolikjen příklady nej palčivější. 5 [pageend5]Mukl 3/2000 Dožíváme v pokoře, ale odmítáme jako nečisté desetileté koketování nových představitelů českého demokratického státu s nejvyššími hodnotami protikomunistického odboje. Odmítáme právní výklad o vině a trestní odpovědnosti odbojové protikomunistické skupiny, vedené bratry Ctiradem a Josefem MAŠINOVÝMI, když takový právní výklad učinili komunistické ideologii poplatní právníci, kteří v minulosti sami posluhovali a obhajovali komunistickou despocii. Konstatujeme, že právo a spravedlnost je v České republice v roce 2000 prosazováno a obhajováno stejným způsobem, jakým bylo v minulosti obhajováno komunistické bezpráví. Slogan "Pravda a láska zvítězí nad lží a nenávistí" vedl v roce 1989 k všeobjímající euforii národa. Protagonistu tohoto sloganu, Václava HAVLA, vynesl do funkce nej vyšší, do funkce prvního občana státu. Od samého počátku to však byla jen poloviční pravda, a ta je horší než lež sama. Ve světě lži, který nás obklopuje, nemůže pravda žít a trvat jinak, než jako pravda ukřižovaná, právě tak jako ve světě nenávisti nemůže láska žít a trvat, než jako láska tmím korunovaná. Stát je ale takovým, jakým jej chtěl mít Václav HAVEL. V roce 2000 ale v Čechách dominuje resignace a strach z budoucnosti. ŠUNT LACRIMAE RERUM - i věci pláčou. U vědomí toho konstatujeme, že naše oběti byly marné a zbytečné. Obracíme se proto na všechny Čechy a Slováky doma i v exilu, aby podpořili tuto naši Výzvu : Žádáme, aby členové protikomunistické odbojové skupiny, Ctirad MAŠÍN, Josef MAŠÍN, Milan PAUMER, Václav ŠVÉDA a Zbyněk JANATA, byli neodkladně vyznamenáni jako hrdinové vpravdě národní. Žádáme, aby žijící, bratři Ctirad a Josef MAŠÍNOVI a Milan PAUMER, byli oficiálně pozváni na pražský hrad, a dostalo se jim cti a úcty, kterou k nim český národ chová po desetiletí. 6 [pageend6]Mukl 3/2000 Žádáme, aby se všem jmenovaným dostalo oficiální omluvy za desetileté nedůstojné prodlení, intrikované komunistickými pohrobky. Žádáme, aby bylo definitivně skoncováno s politickými praktikami, kdy vedení státu licituje, řečeno slovy Vladislava Vančury, "že čas míjí a věci se zapomínají” a čas , který nám byl měřen komunistickým vězením a popravami, "dnes propůjčuje dosti důstojnosti i zrůdám". Rakousko, ALTNAGELBERG 16.9.2000 Světové sdružení bývalých československých politických vězňů se sídlem v Zurichu Projev JUDr Jiřího Šetiny v Nageibergu Vážení přátelé, považuji za čest, kdy na žádost Světového sdružení bývalých čsl. politických vězňů se sídlem ve Švýcarsku, mohu uvést dnešní pietni vzpomínku obětí komunistické despocie v Československu. Tento památník v ALTNAGELBERGU byl postaven v roce 1988 československým exilem, politickými vězni, kteří povětšinou prošli martiriem komunistických věznic v 50.1etech, a kterým bylo dopřáno dostat se do svobodného nekomunistického světa. Památník byl symbolicky postaven v těsné blízkosti československých hranic, aby hymna "Kde domov můj" byla slyšet do vlasti, stejně jako svobodné slovo o zločinech KSČ, které zde bylo veřejně pronášeno. Tento památník byl postaven památce mrtvých a vzpomínkám žijících! Ti žijící každoročně přijížděli ze všech světadílů, aby se sešli, v pokoře vzpomínali a uctili těch, kteří protikomunistickému odboji odevzdali hodnoty nejvyšší. Zde, u samých hranic českých, političtí vězni připomínali, že odboj svobodných lidí proti čtyřicetileté komunistické despocii, měřeno národním měřítkem, byl skrovný, velmi skrovný, ale byl! 7 [pageend7]Mukl 3/2000 Jsme národem, kteiý napsal a obhájil bezpočet disertačních prací, kterými jsme ex post zdůvodňovali nutnost nebojovat, nebránit se, přežít. Jsme národ, který naposledy za svůj stát bojoval takřka před čtyřmi sty lety, v krátké bitvě na Bílé Hoře, 8.11.1620. Od té doby bojovali jen skupinky, jednotlivci, kteří nemohli žít v despocii nesvobody. V tom smyslu je naše národní historie tristní. Chtělo by se dodat, že tím větší bude vděčnost a úcta národa k těm, kteří vybočili, kteří bojovali, trpěli, a tomuto boji za svobodu odevzdali hodnoty nejvyšší. V těchto souvislostech dovolte mi říci několik závěrů k desetiletému jubileu t.zv."sametového vítězství nad komunismem". Deset roků je čas dostatečně dlouhý, a opravňuje vyřknout na tomto pietním místě i míru zklamání, kterého se politickým vězňům dostalo. Především k samotné organisaci politických vězňů - KONFEDERACI. Na samém počátku, v roce 1990, způsobila otřes t.zv. "Analysa sametové revoluce" od Miroslava Dolejšího, která se dotkla hlav pomazaných. V té době jsem pracoval na ÚOÚD (dnešní BIS) a tehdejší ředitel Úřadu, p.Muller, mne požádal o vypracování právního rozboru této analysy, a především právních sankcí pro autora Miroslava Dolejšího. Odborná stanoviska, jak se domnívám, byla soustředěna na pražském hradě. Krátce na to mi ředitel Muller řekl, že jsem byl jediným, kdo v analyse nenašel trestnou činnost, a hlavně jediným, kdo vyloučil možnost vzít autora do vyšetřovací vazby. Vlastní organisaci - Konfederací politických vězňů, byl politický vězeň, Miroslav Dolejší, označen jako agent StB, a z řad politických vězňů vyloučen. Miroslav Dolejší odpykal plných 16 roků v komunistických věznicích, a nyní byl agentem StB!? Byli političtí vězni, kteří souhlasili, a političtí vězni, kteří souhlasit nemohli. Cíl byl ale splněn. Jednota politických vězňů, která se měla stát monolitní silou nové české demokracie, byla tímto laciným způsobem rozbita. Co dále? Nový rehabilitační zákon jen okopíroval komunistický zákon z roku 1969 a přiznal za každý měsíc komunistického věznění maximálně 60 USD, což odpovídalo částce 2.500,-Kč. V této souvislosti uvádím veřejně publikovanou zprávu tisku ze dne 25.7.2000, kdy ruský obchodník Sergej Michajlov, který je ve světě považován za jednoho z 8 [pageend8]Mukl 3/2000 nej vl i vnějších kmotrů ruské mafie, obdržel od švýcarské justice odškodné ve výši 800.000,- CHF, kolem 20 milionů Kč, za dvouleté věznění ve vyšetřovací vazbě, když byl v Ženevě držen 778 dní v nesvobodě, a v prosinci 1998 soudem zproštěn obžaloby pro nedostatek důkazů. Odškodnění československých politických vězňů ve výši cca 60 USD zajeden měsíc lze nazvat ’’částečným odškodněním křivd minulosti", jak bylo oficiálně i nazváno. Lze jej ale nazvat i výsměchem nové demokracie protikomunistickému odboji po roce 1990. K tomu přistoupila absurdnost toho, že mnohdy titíž soudci, kteří politické vězně odsuzovali, je nyní i rehabilitovali, a tak nuceně předělávali své vlastní rozsudky. Zbytkové tresty dodnes považuji za největší nehoráznost vůbec. Dnes po deseti letech od sametové revoluce je Konfederace nejednotná, rozhádaná, v pozici politické neutrality , bez jakékoliv možnosti ovlivnit vývoj a politický život nové demokracie. Hodně zla nejen v Konfederaci, ale v celé společnosti napáchaly tzv. Cibulkovy seznamy. Nemůžeme minout výrok Václava Klause, kdy řekl: "Mám-li si vybrat za spolupracovníka Dybu nebo Petra Cibulku, volím Dybu." Patřil jsem mezi několik málo nových pracovníků, kteří jsme mohli agenturní spisy bývalé StB bez omezení analysovat. Mohl jsem proto se znalostí věci činit profesionální závěry, když seznamy desítek tisíc agenturních spolupracovníků bývalé StB, vytvořily dokonalou nepřehlednost a dlouhodobou osobní nejistotu tisíců občanů. Petr Cibulka představoval jedinou jistotu, že budou seznamy zveřejněny. Dost možná, že právě proto se tyto seznamy dostaly právě k Petru Cibulkovi, který své předsevzetí splnil. Jistě, seznamy napáchaly hodně zla, a nejen uvnitř Konfederace. Způsobily i mnohou tragedii, a především odradily mnoho poctivých a profesionálně zdatných občanů podílet se na věcech veřejných. Cibulkovy seznamy mohly být v poklidu a profesionálně uvedeny ve správnost. Pokud se tak nestalo, tak proto, že tento stav trvající nejistoty vyhovoval vládnoucímu politickému establišmentu, jejímu užšímu kruhu, který od počátku, intrikami, obsazoval exekutivní funkce z okruhu vlastních přátel, a byl podezíravý vůči každému, kdo nebyl z jejich řad. Za zlo a tragedie, které publikované seznamy způsobily, není odpovědný Petr Cibulka, ale právě ten úzký okruh bratrstva, který mafiánskými intrikami obsazoval exekutivní funkce v rámci národní fronty, tehdy nazývané "Občanské fórum". 9 [pageend9]Mukl 3/2000 Sám jsem v roce 1993, tehdy ve funkci Generálního prokurátora ČR, předložil Ústavnímu soudu ČR dva spisy. Spis o dvougenerační spolupráci s StB, č.DB 579 - 2540-0013 VI.Správy StB, akce "OLIVA", která přímo vedla k žalářování sledovaných občanů, přičemž tito konfidenti nebyli evidováni v Cibulkových seznamech, ani v evidenci ministerstva vnitra. Druhý spis, kde nebylo ani stopy po reálné spolupráci s StB, ale přesto byl dotyčný jak v evidenci Petra Cibulky, tak i ministerstva vnitra. Po prostudování uvedených spisů plenum Ústavního soudu ČR mlčelo, stejně jako mlčeli všichni ostatní, kteří mlčet neměli, jednalo-li se evidentně o nečestnou hru s desítkami tisíc českých občanů. Současná politika nové české demokracie je v hluboké krisi. Tunelování, o kterém se dnes mluví a píše každým dnem, je dlouhodobý proces, a přišlo až za druhé. Za prvé to byly "státní loupeže století", kdy se státní a národní podniky o překot, ze dne na den, přeměnily na akciové společnosti. Bolševické vedení národních podniků, a spolu s ním vysoká komunistická nomenklatura, převzali ze dne na den biliónový národní majetek do svého soukromí. Ještě nedávno byl generální ředitel Škodovky v Plzni, soudruh Saudek, vynášen jako podnikatel roku. Nikdo z nových mocných se ani nepozastavil nad tím, jak vůbec získal do svého soukromého vlastnictví významnou část Škodových závodů v Plzni, z čeho takový obrovský majetek vůbec zaplatil. Dalším pochybením je i překotné nastartování "soukromého podnikání", aniž by předem došlo k privatisaci státních (akciových) bank. To nebyla absence potřebných právních předpisů, jak se dnes o překot vymlouvá. To byla zásadní, hrubá a triviální chyba ekonomů, kteří takový septimánský lapsus připustili. Teprve na těchto zpackaných ekonomických základech mohl nastoupit trvalý proces "tunelování". Dvě hodnoty s nimiž stojí a padá demokracie, t.j. soukromé vlastnictví a soukromé podnikání, byly předem degradovány na podvod, krádež a bezohledný způsob obohacení. Právem se proto v Čechách vžilo, že každý druhý podnikatel je zloděj. Dovolte mi několik vět i do oblasti právní. 10 [pageend10]Mukl 3/2000 Socialistickou ekonomiku uvnitř země chránilo několik málo paragrafů. Byly to paragrafy: §117 Spekulace, § 118 Nedovolené podnikám a § 203 Přízivnictví. Z venku, ze zahraničí, byla socialistická ekonomika chráněna prakticky jen §146 Ohrožení devizového hospodářství. Tento devizový trestný čin byl v přímém protikladu s Listinou základních práv a svobod, která byla přijata formou ústavního zákona dne 9.1edna 1991, a dále jako součást Ústavy ČR s účinností od 1.ledna 1993. Přesto byl tento devizový trestný čin používán až do konce roku 1997, kdy byl zrušen a vypuštěn z trestního zákona. Za tu dobu byly protiprávně odsouzeny stovky občanů pro t.zv.devizovou trestnou činnost. Fidel Castro na Kubě zrušil tento devizový trestný čin již k 1.1.1993!!! Na čtyřicet bank bankrotovalo a připravilo občany o jejich úspory. Václav Klaus to komentoval, že občan musí více rozhodovat, jak a kam své úspory^uloží. Pokud ale občan uložil své úspory 500 metrů za hranicemi, v německé části Železné Rudy, byl až do konce roku 1997 trestně stíhán a soudem odsouzen pro § Í46, t.zv.devizový trestný čin. Listina základních práv a svobod a Ústava ČR od 1.1.1993 uzákonily právo občanů na přezkoumání správních rozhodnutí soudy. Dodnes nebyla soustava správních soudů zbudována, ač tento problém je pro občana nejpalčivější. Desetitisíce rozhodnutí správní byrokracie odchované komunismem ztrpčují občanům život. Sám jsem obhajoval causu, kdy si občan na vlastním pozemku postavil dřevěnou boudu pro psa a vysázel několik jehličnanů a květiny. Od stavebního úřadu Prahy 4 - Libuš obdržel pokutu a příkaz k odstranění stavby. Proti tomuto šikanování není obrany. Stavba jako taková není technicky definovaná, a tak je stavbou vše, co správní úředník za stavbu prohlásí. V České republice je na 300 000 správních byrokratů, kteří se všichni dobře živí tím, že vykládají právo. Ale jen nepatrný a zanedbatelný počet z nich právo profesionálně vystudoval. Listina základních práv a svobod je českým byrokratům k smíchu, ač jinak je lidu srozumitelná. Je ale monopolně vykládána Ústavním soudem ČR v Brně, který po osm roků mlčí k porušení ústavního článku o právu občana na přezkoumání správního rozhodnutí soudem. 11 [pageend11]Mukl 3/2000 Za osm roků nebyly vytvořeny širší záruky pro platnost Ústavy ČR a Listiny základních práv a svobod, krom Ústavního soudu ČR, který mlčí, ač by měl jednat. V tomto směru je kuriosní rozhodnutí Ústavního soudu ČR, když zrušil regulované nájemné, jako porušení Listiny základních práv a svobod a Ústavy ČR, ale ponechal tento nezákonný stav v platnosti na další dva roky. Dnes po deseti letech sametového vítězství nad komunismem otevřeně říkám, že v roce 1989 nebyl komunismus poražen, a nedošlo k obnově osvědčených, historických hodnot demokracie. Odmítli jsme komunistickou despocii, a odmítli jsme i ’’socialismus s lidskou tváří", aby nám byl vnucen "loupeživý kapitalismus". V brzké době vystoupí komunisté proti vrstvě zbohatlíků a budou požadovat navrácení ukradeného společného (státního) majetku. Jejich požadavek bude spravedlivým, a budou mít proto i podporu většiny národa. V tomto smyslu jsme my Češi nepoučitelní. Tento stát nebyl vytvořen pro občana a tento stát není můj, abych v tak závažném postulátu nemluvil obecně za další občany. V době 1.Republiky měli komunisté významnou podporu lidu československého a bezprecedentní podporu československé kulturní obce. Bylo tomu proto, že se čeští podnikatelé, až na výjimky neuměli chovat. Dnes je tomu stejně. Heslo "Pravda a láska zvítězí nad lží a nenávistí" vedlo v roce 1989 k všeobecné euforii národa a Václava Havla vyneslo na post nej vyšší. Od samého počátku to však byla jen poloviční pravda, a ta může být horší než lež sama. Ve světě lži, který nás obklopuje, nemůže pravda žít a trvat jinak, než jako pravda ukřižovaná , právě tak jako ve světě nenávisti nemůže láska žít a trvat, než jako láska tmím korunovaná. A tak v roce 2000 dominuje v Čechách resignace a strach z budoucnosti. JUDr Jiří ŠETINA 12 [pageend12]Mukl 3/2000 Dr. Jiří Setina s bratrem Stránským ♦ Dr. Huvar, P. Pytel a P. Valerian 13 [pageend13]Mukl 3/2000 Hlavní problém západní kultury: pohanství Prof. Dr. Ing. Libor Brom (převzato z „ Výběru “, ročník II, číslo 2) Pohan je člověk, který nevěří v Boha - Všemohoucího Stvořitele, Pána a Spasitele. Pohan nezná úctu k Bohu a lásku k Bohu - je neznaboh. Středem jeho života není Bůh, ale on sám - pohan. Pohan nevidí za sebou život podle Desatera Božích přikázání a před sebou věčnost Božího ráje. Za ním je jen čas požitků bez svědomí a před ním je konec času a vědomí. Pohan není obklopen Svatým Duchem a nečiní dobro jako službu Bohu. Pohan je ve světském boji všech proti všem sám - bez pomoci nebes a bez naděje na věčnost. Pohan nezná chrámu, kde by s druhými vyznával vděčnost milosti Boží. Inspirací pohana jsou bohaprázdné školy, začmárané tabule, začouzená pracoviště, zalidněné ulice, zabydlené budovy, zasedací síně, zákonodárné haly a zaujatá masmédia, kde vzdávají hold jen občasným okolnostem a potentátům, světské slávě - polní trávě. Pohan mluví o vládě humanity a přitom nemá vztah k jediné lidské duši. Pohan buduje nové instituce a přitom rozvrací autoritu až do anarchie. Pohan velebí demokracii jako vládu lidu a přitom zneužívá hlas lidu - hlas Boží ke své vlastní moci. Pohan horuje proti chudobě a přitom si cpe vlastní kapsy. Pohan bojuje za mír a přitom zapřádá nové války. Pohan prohlašuje úctu k životu a přitom ubíjí duše na potkání. Pohan mluví o vládě rozumu, neboť jen rozum prý přináší změnu, jen změna prý znamená pokrok a jen pokrok je prý důležitý na té naší zemské planetě - jaká to ironie! - na planetě, která podle všeho vědeckého rozumu je přece odsouzena k neodvratnému zámku. Pohan mluví o vládě nových idejí. Jen rozumem vymyšlené pohanské ideje jako sekulární materialismus, etický relativismus či filosofický synkretismus mohou prý přinést pokrok. Ideje prý mají vždy následky. Ano, v pohanství přinášejí do západní kultury sobectví, otrlost, zmatek a beznaději. Pohan mluví o pokroku bez Boha - všude. I v Americe, která byla jednou založena na křesťanských předpisech spravedlnosti, dobročinnosti, píle a víry v Boží prozřetelnost. I v Americe, jejíž Prohlášení nezávislosti obsahuje ne méně než pět zvláštních odvolání na Boha jako Stvořitele, nejvyššího Zákonodárce, Pramen Práv, Ochránce a Patrona. Pohan mluví o vládě nového, rozumem vymyšleného božstva. A pohan má svého božstva opravdu plný krám. Takovým jeho božstvem je na př. příroda, která je neosobní, bezcitná a krutá. Jiným pohanským božstvem je lidskost, která však v rukou pohanů je jen změtí protikladných teorií a situačních mravů; jiným božstvem je věda, která však v praxi pohanů může být kdykoli zvrácena a ospravedlňovat nejhroznější zla; jiným je politika, ve které pohané organizují životy druhých, třebaže často nedali do pořádku ani své životy vlastní; jiným je kultura, kterou pohané znetvořují etickými, rasovými, třídními a jinými předsudky, i genocidami; jiným je láska, která pro pohany znamená jen pohlavní obcování, promiskuitu a zvrácenost; jiným je vzdělání, ve kterém pohané odcizují člověka od Boha a indoktrinují ho tím, že člověk není vlastně ničím jiným než jepicím shluknutím jednoho oktiliónů atomů. Atd. 14 [pageend14]Mukl 3/2000 Ano, pohané mají svá „božstva“ ke zničení západní kultury. Jejich pantheism nabízí jich plno, ale všechna ta „božstva“ jsou k lidem pasivní a nedávají žádnou naději či pomoc - jsou k ničemu. Pohanství je návratem k dávnému a prázdnému primitivismu. Důležitým v životě není to, co se mění, ale to, co se nemění. Co po všechny věky zůstává stejným a dává jistotu. Co určuje dobro a zajišťuje rovnováhu, klid. Co naplňuje vezdejší existenci věčným smyslem. Tím nej důležitějším v životě je zachování víry, naděje a lásky, které na nás seslal Bůh - Všemohoucí Stvořitel, Pán a Spasitel. Pamatujete se? „ Ať žije Sovětský svaz!“ „ Se Sovětským Svazem na věčné časy a nikdy jinak!“ „ Sovětský Svaz, záštita pokroku a míru!“ „ Sovětský svaz, přítel nej věrnější!“ „ Země, kde zítra znamená už včera!“ „ Dohoníme a předhoníme!“ „ Třeste se váleční štváči!“ „ Každý kousek práce navíc, představuje větší krajíc!“ Několik propagačních hesel KSČ z doby nedávno minulé. Kolik z dnešních politických prominentů a dnešní akademické „elity“ národa tato stupidní a nedůstojná hesla papouškovalo v modrých svazáckých košilích do omrzení. Dnes příslušníci této komunistické smetánky a jejich prisluhovači jsou u nás kapitány politického dění a tedy po jedenácti letech údajné svobody nemůžeme očekávat nic jiného, než že máme, co jsme chtěli, (red.) Ruské obyvatelstvo V Šoku (Neue Zůrcher Zeitungze dne 30. srpna 2000) Rusko je v současné době téměř denně zmítáno Jobovými zvěstmi. Kritika politiků a soucit s obětmi jsou znamením nového civilního pocitu zodpovědnosti obyvatelstva. Mara Turowskaja Bylo by naivní se domnívat, E. Hoffmann 21.8. 2000 že dlouholetým terorem a imperialistickou expansí na celém světě smutně proslulý Sovětský svaz se krátkou několikaměsíční periodou Jelcinova pohledu zpět do národních carských tradic ruského imperialismu rázem proměnil v demokratickou velmoc s veškerým respektem k celému souboru lidských práv, obsažených v Chartě OSN. Celý svět tehdy v blahé naději jásal nad vítězstvím zdravého rozumu, nad vítězstvím demokracie nad despocií, nad koncem studené války. Tato euforie měla bohužel krátké trvání a kouzlo Jelcinových slov 15 [pageend15]Mukl 3/2000 brzy vyprchalo. De facto vše zůstalo při starém, jen výkonná moc Komunistické strany se přesunula do obávaného KGB, nej nebezpečnějšího orgánu komunistické tyranie. O zprofanovaném komunismu se už moc nemluví, jen jeho imperialistická „velkoruská“ podstata se i navenek nyní plně prosazuje, pro níž se ostatně komunistická ideologie stala postupem času vlastně jen propagačním trikem, který měl posílit mocenskou pozici „obra na hliněných nohou.“ Dnes nás zajímá reakce českého obyvatelstva na tyto změny, kdy se vlk nažral a koza zůstala celá. Kde se to ocitla duše národa za půl století prolhané ideologie, fyzického násilí a duchovního suchopáru? - Kde je naše kdysi slavná národní tradice, která přivedla národ do společenství kulturně i hospodářsky nejvyspělejších evropských států? Všechny své ušlechtilé tradice jsme odhodili jako obnošenou vestu. Bez náhrady? - Ó nikoli. Nahradili jsme ji především agresivním atheismem (dnes navštěvuje vyučování náboženství v Cechách 2,8% a na Slovensku 68% dětí) a z něho plynoucím souhrnem nectností. Ty nejhorší z nich jsou pýcha a chorobná závist, která pravidelně vyústí v řadu dalších nebezpečných komplexů, jako je pocit méněcennosti a nenávist. U nás v důsledku ideových zmatků a tolika zklamání posledních padesáti let jsme skončili na dně politického i hospodářského marasmu. A stále nás přirozeně bolí vzpomínka na kdysi utěšený kulturní, politický i hospodářský stav I. republiky. Češi hledají svou identitu. Přešli od systému parlamentní demokracie k socialistické diktatuře a nyní žijeme v „předstírané“ demokracii ve snaze o udržení socialistických mocenských struktur. Česká ekonomie živoří a socialistické umývání mozků pokračuje. Zajímavý je přitom ideový přesun v období krachu zhoubné rudé ideologie. V zoufalství nad rozbitým porcelánem padesátiletého ideového zmatku se chytáme posledního stébla naděje, totiž prastarých a dnes už zcela absurdních obrozeneckých reminiscencí z doby I. světové války. Třistaleté područí pod německy mluvícími národy v nás pochopitelně vzbudilo neobyčejně silné sympatie ke slovanskému východu, reprezentovaného rozlohou obrovského, ale jinak zcela zaostalého carského Ruska, před nímž nás právem varovala už tehdy část vlastní intelektuální elity. V rámci tzv. panslavismu jsme našli alespoň trochu útěchy z dlouholetého područí a naději do budoucna. Šestiletá nacistická okupace a vítězství spojenců včetně sovětského Ruska jsme přijali jako důkaz rovnocennosti slovanského Východu s demokratickým Západem, o jehož lvím podílu na osvobození se od samého začátku mlčelo. Navíc bojovníci ze západní fronty byli krátce po osvobození zatýkáni, vězněni a popra- vováni, nebo po propuštění museli živořit s minimálními důchody. Komunistická propaganda zneužila obsazení Čech a Slovenska rudou armádou k hysterickému povyku o osvobození od německých okupantů našimi slovanskými bratry. O jimi nastolené komunistické diktatuře už od samého konce války, která ostatně trvá dodnes, tj. 55 let, se nesmělo mluvit. Tato silně emociálně zabarvená a na Čechy jako ušitá propaganda měla samozřejmě obrovský úspěch. Rozum neměl šanci se prosadit a naše slovanské srdce bilo na straně komunistických slovanských „bratrů.“ Prodali jsme demokracii za fajfku tabáku, utápěli jsme se v nesmiřitelné nenávisti vůči všemu německému, ale nejen německému, také všemu západnímu. Přitom jsme úplně zapomněli na skutečnost, že v boji s nacismem jedině západní spojenci byli nositeli demokratických idejí s celým souborem lidských práv, což bylo v příkrém rozporu s programem ruských okupantů, českých komunistů a fanatických slavjanofilů. Anti- německá nálada v národě je i po tolika letech od konce války nadále uměle pěstována a nalézá dosud zřetelné echo mezi obyvatelstvem. Dnes je nenávist proti Němcům a proti všemu 16 [pageend16]Mukl 3/2000 západnímu motivována hlubokým mindrákem z hospodářského i politického debaklu ve srovnání s demokratickým Západem. Tento politováníhodný stav je charakterizován následujícím rozhovorem s jedním pražským občanem, slyšte, slyšte! „Za všechno mohou Němci!. Ti skupují naše průmyslové podniky a nechávají je zkrachovat.“ „A když je koupili, proč je nechávají zkrachovat?“ „No, aby poškodili naše národní hospodářství!“ Čili to není výsledek „horečné činnosti“ našich postkomunistických expertů, ale „německých revanšistů, kteří nám opět „strkají svůj krvavý rypák do naší vonné zahrady“ (A. Zápotocký v padesátých letech). Dnes je Německo jedna z nejlépe fungujících demokracií v Evropě. Je ale těžké někoho přesvědčit o naší převaze vůči Západu, jak jsme zvyklí už téměř od padesátých let, když po údajné změně režimu před deseti lety jsme stále tam, kde byli jsme a budem, nedojde-li k radikální reformě. Také známá silácká politika Ruska je po Jelcinově pádu opět pod despotou Putinem uvedena v život. Svědčí o tom zjevná represe hrstky demokraticky smýšlejících žurnalistů a disidentů, jimž je v tisku a v televizi opět nasazen náhubek a kteří jsou ve své nepřízpůso- bivosti trvale existenčně ohroženi. Stále větší část ruské veřejnosti je podle tamních dopisovatelů přesvědčena, že se v Rusku od dob panování Stalina, Brežněva a jiných „veličin“ až do dneška moc nezměnilo. Přesto proces poznání pravdy zaznamenává v poslední době určitou dynamiku zásluhou prodyšnější železné opony, způsobené nejen některými odvážnými zásahy Jelcina, ale rovněž hromadícími se „politickými kopanci“ dodnes všemocného šéfa KGB Putina. Byla to především ruská genocida v Čečensku, která si s tou nacistickou v ničem nezadá, persekuce demokratické opozice a v neposlední řadě skandální tragedie ruských námořníků v Mur- mansku. Důkaz vědecko-technické ruské nadřazenosti, o níž Rusko trvale usiluje v zájmu schopnosti Západ mocensky vydírat, totálně selhal. Tak dlouho odmítaná pomoc ze Západu pro ruské námořníky v atomové ponorce, jen ze strachu ze ztráty prestiže, pobouřila ruské obyvatelstvo na nejvyšší míru. K tomu přistupuje směšný odpor Rusů proti obrannému raketovému štítu USA, který nikoho neohrožuje a je jen součástí preventivního zařízení, který má Rusku vzít možnost mocenského vydírání. Zděšení v Kremlu nad tímto obranným štítem vedlo Putina do Číny a do Severní Koreje, aby tím mimo „slovanské vzájemnosti“ manifestoval početní převahu všech svých komunistických „spojenců“. Jenže ta nestačí na technicky vyspělé západní armády, které jsou vybaveny těmi nejmodemějšími elektronickými zbraněmi. To samozřejmě stojí peníze a právě to je pro Putina kamenem úrazu. Podobně tomu bylo v okamžiku, kdy Reagan ohlásil svůj úmysl vybudovat hvězdný raketový systém na obranu Ameriky. Tím způsobil vlastně kapitulaci Gorbačeva a dočasný konec studené války. Tedy nebyl to Gorbačev, který si už tenkrát byl dobře vědom své negativní platební bilance, ale byl to Reagan, který, ač nerad, pro bezpečnost Západu uplatnil svou všeobecnou převahu. Aféra s atomovou ponorkou „Kursk“ má katastrofální dopad na ruské sebevědomí a na náladu v národě, který zřejmě nemá právo slyšet pravdu. Jsou pro něj k dispozici jen oficiální lži, na něž si zřejmě ruský člověk dosud přece jen tak úplně nezvykl. A co my? 17 [pageend17]Mukl 3/2000 Osud trápí Štursu i po smrti K náhlému skonu předsedy Československé obce legionářské Jana Štursy se chce říci: život tropí smutné hlouposti. Neúnavnými protesty a kritikou přispěl k tomu, že obě komory parlamentu souhlasí konečně po deseti letech odkladů s finančním odškodněním vojáků, kteří bojovali proti nacismu v československých zahraničních a spojeneckých jednotkách. A když se to Štursovi podařilo, bývalý výsadkář a člen diverzní skupiny Chromium zemřel. V květnu loňského roku Jan Štursa s trpkostí řekl: „Od roku 1996, kdy prezident odmítl zákon o odškodnění vojáků, kteří bojovali proti nacismu, nás zemřelo patnáct set. Neustálým odkládáním našich problémů politici asi čekají, že vymřeme. O měsíc později dal Štursa při vyprodaném vzpomínkovém večeru na padlé kamarády v divadle Jiřího Grossmanna k dobru anekdotu: „Před útokem se ptají Brita, Francouze a Čecha, jaký nápis - pokud padnou - si přejí na náhrobek. Brit chce větu: 'Padl pro velikost britského impéria'. Francouz: 'Padl pro sladkou Francii'. Jen Čech skepticky prohodí: 'Jen tam klidně napište - padl za vlast a pro výstrahu druhým'.“ Když se potom v prosinci loňského roku Štursa dozvěděl, že odškodněn bude i prokurátor Karel Vaš, jenž žádal smrt generála Heliodora Piky, vybuchl: „Strašně zuříme - je to člověk, který neskoncoval jen s Pikou. Podepsal se i na mnoha jiných. Ale to je také všechno, co můžeme dělat. Kvůli jednomu lumpovi nepoškodíme stovky veteránů, kteří mají na odškodnění nárok a mnoho života jim už nezbývá.“ Zamlčel přitom, že tentýž Váš navrhl i jemu osm let žaláře. „Poslal nás tam oba,“ vzpomíná Štursův přítel Čestmír Šikola. Štursu si jako telegrafistu vzal k sobě v Londýně šéf zpravodajské služby František Moravec. Štursova práce však byla o to těžší, že udržoval spojení s parašutistickými skupinami vysazenými v protektorátu. Sledoval tedy jejich úspěchy i prohry. Vždy přesně věděl, která skupina žije, zahynula anebo je v zajetí - tyhle zprávy se dozvídal jako první. „Poznal to podle výpadku spojení nebo úmyslných chyb kluků při vysílání,“ vysvětluje válečný veterán Tomáš Sedláček. A dodává:,, Musel zažívat těžká traumata, když se jako první dozvídal, že zařvali další kluci, které velmi dobře znal anebo vysílají z donucení gestapa. Avšak i když ho musela práce u Moravce psychicky i fyzicky ničit, nešetřil se.“ Možná právě díky tomuto „tréningu“ přežil Štursa žalář, vystudoval dálkově stavební průmyslovku (před válkou absolvoval obchodní akademii), a třebaže bojoval se smrtelnou nemocí, úřadoval jako předseda obce legionářské do svých posledních dnů. „Když řekl - tohle musíme vyhrát, tak jsme to zpravidla vyhráli“, vzpomíná Rudolf Pemický, jenž byl jako velitel skupiny Tungsten rovněž vysazen v protektorátu. Štursa se podle něho velmi zasloužil o navrácení hotelu Legie legionářské obci. „Vydobyl nám místo a také díky jemu jsme získali alespoň malou část z kdysi obrovského majetku legionářské obce, takže jsme se stali finančně nezávislí,“ souhlasí generál Sedláček. Štursovi kamarádi tvrdí, že oplýval smyslem pro humor. Pokud se prý tedy na nás dívá, určitě se s velkým pobavením směje návrhu na své povýšení do hodnosti brigádního generála - návrh se už několik měsíců kdesi toulá „ale nevadí mu to, na světskou slávu si nikdy nepotrpěl, měl radost hlavně z úspěchů kamarádů,“ říká tajemník legionářské obce Bohuslav Andršt. Na zprávu o plukovníkově náhlé smrti zareagoval publicista Jaroslav Čvanča- ra:“Odcházejí nám poslední šlechtici odboje.“ Jan Gazdík (Převzato z MF-Dnes ze dne 16. 2. 2000 z rubriky: Z domova, sír. č. 2) 18 [pageend18]Mukl 3/2000 Sestra Zdenka Schetingová (Pokračování cyklu „Naše holčičky“ od Boženy Jíšové) Sestra Zdenka je jediná z bývalých spoluvě- zeňkyň, o které si dovoluji psát bez toho, že bych ji osobně poznala. Ale když se mi dostal nedávno do rukou její životopisný portrét, sepsaný Dr. A. Habovštiakem z Bratislavy, užasla jsem, že neuplynulo ani půl století od její smrti a nikdo (včetně bývalých muklů) o ní nic neví. Ctíme památku pátera Toufara, Milady Horákové a dalších statečných obětí totalitního režimu, ale o této něžné a přitom odvážné sestře vědělo jen několik nejbližších přátel. Jakoby byla vyslyšena jedna z jejích modliteb: „Dopřej mi, Ježíši, aby se mnou nikdo nezabýval, nechť jsem zapomenutá jako zrnko v písku, jaké je to pro nás štěstí, když se umíme tak skrýt, že nikdo na nás nemyslí.“ Snad by zůstala opravdu zapomenutá navždy. Ale Dr. Haboštiak reagoval na výzvu sv. Otce, aby si země za bývalou železnou oponou zpracovaly životopisy svých novodobých mučedníků a tak nám umožnil po dlouhých letech nahlédnout do skrytého duchovního i skutečného života této mimořádné osobnosti. S nesmírnou pečlivostí shromáždil všechny dostupné informace a svědectví, včetně protokolů Krajského soudu v Bratislavě. Jeho kniha nese krásný název: „Za mrakmi je moje milované Slnko.“ Jsou to vlastní slova sestry Zdenky, její vyznání víry. Tu víru dokázala takřka zázračným způsobem udržet jako plamínek věčného světla před ničivými útoky vtěleného zla. Sestru Zdenku už pamatuje jen málo žijících svědků, aleje mezi nimi přeci jen jedna z nás, kterou jsme všechny znaly: je to Helenka Kordová, manželka plukovníka Kordy - in memoriam povýšeného na generálmajora - , která s ní trávila krátký čas na společné cele. A já mohu pouze citovat z knihy Dr. Habovštiaka s jistotou, že její svědectví je pravdivé. ....Když ležela paní Helena ve vězeňské nemocnici na Pankráci jako vězeň Č. 257, vešla k pacientkám jednoho dne dozorkyně s výzvou, která z nich by byla ochotná ošetřovat nemocnou po chirurgickém zákroku. Když se paní Helena přihlásila, byla odvedena na jinou celu, kde byly jen dvě postele. Za několik hodin přivezli na vozíku nehybnou ženu, smrtelně bledou. Trvalo dlouho, než se probrala z narkózy a na paní Helenu se upřely krásné, hluboké, modré oči s výraznými černými řasami. Byl v nich smutek z prožitého utrpení, ale i to, co charakterizovala paní Helena jako výraz pokojného, takřka šťastného dítěte. „Kto jsi?“ zeptala se jí přímo. „Som řeholná sestra svátého Kríža“ zněla odpověď..... Během tří týdnů se sblížily jako dvě rodné sestry. Jednoho dne paní Helena na vlastní oči viděla strašnou ránu na hrudi sestry Zdenky po amputaci prsu. Samozřejmě si kladla otázku, co bylo příčinou takového zákroku. Ale správně vycítila, že se její nové přítelkyni nechce o tom hovořit a tak ponechávala na její vůli, jestli jí o sobě něco svěří. 19 [pageend19]Mukl 3/2000 Dočkala se. Sestra Zdenka jí vypověděla svůj příběh hlasem tak klidným a tichým, že jej snad nemohly slyšet ani vězeňské zdi: Když pracovala jako ošetřovatelka ve Státní nemocnici v Bratislavě, přivezli tam i pacienta-vězně, který ležel jako polámaný. Věnovala mu zvláštní péči i když zpočátku ani nevěděla, že je to kněz. Později jí prozradil, že pomohl jistému člověku přes hranice. Zatkli ho se slovy: „ Toho člověka, čo utiekol, sme mali skoro na provaze. Teraz budeš ty za neho visieť. “ - Když měl tento kněz jít před soud, přikázal dozorce sestře, aby ho připravila k odchodu. Zároveň se zmínil o tom, že StB má v úmyslu vyvézt skupinu kněží na Sibiř, kde je popraví. V tom okamžiku se sestra Zdenka rozhodla k činu: připravila čaj, do kterého nasypala uspávací prostředek a nabídla jej dozorci, Štefanu Hrd- licovi, který měl v tu noc službu u nemocného kněze. Podařilo se, strážný tvrdě zaspal a knězi se podařilo utéct. Po jeho útěku si sestra Zdenka klekla pod kříž a modlila se: „Pane Bože, za jeho život obetujem svoj jediný. Pomoz mu dostat se do bezpečí a ostat na žive.... I tato její modlitba byla vyslyšena. Kněz přežil, ona sama po tříapůlletém vězení zemřela na následky mučení ve věku 39 let. I Helenka, která sama tolik vytrpěla, se zděsila toho, co dál vyslechla z úst sestry Zdenky. StB samozřejmě chtěla vědět o útěku kněze co nejvíc. Zvláště jména osob, se kterými byla ve styku. Za její mlčení se jí pomstili tak, že z ní strhli šaty svázali jí ruce a vytáhli jí na provaze ke stropu, kde byla upevněná skoba. A pak ji obstoupili tři muži s obušky a mlátili ji hlava nehlava, dokud neupadla do bezvědomí.... ponořovali jí hlavu do vody až ztrácela dech a pak ji mokrou hodili do cely na holou zem. Dá se předpokládat, že o všech způsobech mučení sestra ani s Helenkou nikdy nepromluvila. Jejich krutost vyvolalo nejen překvapení z jejího odvážného skutku, ale i pocit ponížení, protože, jak stojí v soudních spisech „na hanbu službu konajícího příslušníka ŠtB unikol mu kněz priam spred očima....“ Po třech týdnech společného pobytu odvezli sestru Zdenku do Brna. Při loučení s Helenkou vyslovila poslední prosbu a předpověď: „Ty raz budeš slobodná, já však už nikdy. A keď se stak stane, priď na moj hrob a polož naň kyticu bielých růží, velmi ich mam rada....“ Helenka splnila toto přání po mnoha letech. Mezitím prošla svou vlastní křížovou cestou, musela oželet i svého manžela, který rovněž zemřel na následky krutého zacházení. Později emigrovala do Anglie. Ale v roce 1994 přijela na Slovensko. Ke hrobu sestry Zdenky ji přivedly sestry z Kongregácie sestier Sv. Križa v Podunajských Biskupciach, které o něm věděly. Helenka na něj položila kytici bílých růží a přidala k nim i jednu rudou jako symbol vroucí lásky, která nevyhasla ani po letech. Sestra Zdenka o svém utrpení s nikým jiným nemluvila. Když byla přímo tázána, položila si prst na ústa na znamení mlčení, nebo nejvýše přikývla a dodala několik málo slov. Nikdy nevyslovila ani jméno kněze, kterému pomohla k útěku. Snad to byl pan prelát ThDr Štefan Koštial. Ale i on odmítl rozhovor pro masmedia s tím, že bude jednou mluvit až před Pánem Bohem. Zřekl se i finanční náhrady za dobu věznění. Ani nám nepřísluší dávat k tomuto příběhu komentář. Je příliš vážný, než aby bylo možné jej nadlehčit nějakými planými slovy. Dr. Habovštiak v závěru své knihy odpovídá na věčnou otázku o smyslu utrpení krásnými a pravdivými slovy: ,jsou to hodnoty, které se nedají ničím nahradit. Protože utrpení bylo odjakživa vykupováním lidstva.“ Sestra Zdenka se na tom vykupování podílela nejen v posledním období svého života, ale od chvíle, kdy jako patnáctileté děvčátko opustila rodnou dědinu Křivá nad Oravou 20 [pageend20]Mukl 3/2000 a rozhodla se vstoupit do kláštera. Pak následovaly roky obětavé práce ošetřovatelky v nemocnici až po chvíle utrpení, které předcházely její kruté, předčasné smrti. Ale lidé, kteří ji znali, shodně dosvědčují, že se vždy usmívala, milovala život a vděčně přijímala i sebemenší dary, které jí poskytoval. Když čteme kapitoly z jejího zápisníku a snažíme se sledovat její myšlenky, je to pro většinu z nás možné jen do určité míry. Jako bychom sledovali let ptáků do takových výšek, kam už nejsme schopni dohlédnout. Někam nad mraky, nad kterými vždy svítí Slunce. Sestra Zdenka patřila k těm vyvoleným duším, které v Něj nepřestaly věřit i při největších bouřích naší kruté doby. V roce 1998 podala Slovenská provincia Inštitútu Milosrdných sestier sv Kríža arcibiskupovi Mons. Janu Sokolovi žádost o zahájení diecézního procesu pro přípravu svatořečení Zdenky Schelingové. Snad ji tedy jednou budeme vzývat jako svátou a prosit ji o přímluvu, protože všechny její prosby byly vyslyšeny a oběti přijaty. Ona sama jistě odpustí všem, kteří se snaží, aby nezůstala zapomenutým zrnkem písku. Protože byla ve skutečnosti světlem a to se přeci nezakrývá, ale staví vysoko na viditelné místo.... Řeholní sestry Řeholní sestry žily ve vězení mezi námi, nosily stejné vězeňské uniformy, pracovaly na stejných pracovištích a nebyly samozřejmě ušetřeny ani korekcí, filcunků - a řečeno dnešními slovy - různých „aktivit,, našich věznitelů. Občas je rozstěhovali mezi nás, ale také mezi vražedkyně, prostitutky a jiné kriminální živly. A pak je zas izolovali jako někoho, kdo trpí nakažlivou chorobou a je nebezpečí, že by se ostatní mohly nakazit. První řeholní sestru jsem poznala na pankrácké eskortní cele. Byla to Jana Tyralíková, členka řádu Borojemek. Byly jsme na cestu oblečené do civilu, a tak se její řeholní šat stal rázem středem pozornosti. Zvláštní bylo, že nejvíc přitahoval právě opačnou vrstvu vězeňské společnosti - ženy odsouzené za prostituci. Tenkrát to bylo ještě trestné a ani ta poslední z nich nebyla tak zkažená, aby se tím chlubila. To teprve jejich dnešní kolegyně se ke svému řemeslu hrdě a veřejně hlásí. Naopak vyprávěním různých báchorek o tom, jak spadly na dno lidské společnosti, se snažily vzbudit soucit sestry Jany. Většinou byly mladé, ale byla mezi nimi i jedna starší žena, na které byly již patrné stopy způsobu jejího života. Upozorňovala ostatní, že má tu „nemoc,,, tak ať si dají pozor a nekradou jí třeba kartáček na zuby. Právem silnějšího všechny odstrčila, zabrala si sestru Janu pro sebe a podrobně jí líčila své zdravotní potíže. Se 21 [pageend21]Mukl 3/2000 samozřejmostí od ní očekávala pomoc a. nezklamala se. Sestra Jana byla magistra, měla u sebe ještě nějaké léky a ty jí všechny darovala. Později v Želiezovcích pak sama trpěla krutými bolestmi hlavy a dočkala se dokonce i toho, že jsme jí vyčetly, proč byla tak neopatrná a nenechala si něco pro sebe. Ale ona toho nikdy nelitovala, protože věřila, že cokoli člověk učiní pro svého bližního, jakoby činil Pánu Bohu. Dnes už jí dávno hlava nebolí, ale protože všechny naše skutky s námi odchází na věčnost, jistěji i tato neopatrnost bude přičtena k dobru. Kdo ví, jestli to nebyla jediná laskavost, která byla té nemocné ženě za celý život prokázána. V Pardubicích bylo soustředěno větší množství řeholnic, byly tam členky různých řádů, Dominikánky, Boromejky, Vincentky, sestry sv. Kříže, příslušnice III. řádu sv. Františka, Mariiny sestry a další. Jak je vidět, komunistický režim věnoval duchovním osobám mimořádnou pozornost a snažil se důsledně o jejich likvidaci. V Pardubicích jsem se žádnou řeholní sestrou nepracovala na stejné dílně, ani nebydlela na stejné cele. Znala jsem je pouze povrchně, s výjimkou sestry Justiny Tukové z řádu Vincentek. S tou mě seznámila moje kamarádka Bedřiška - trávily spolu nějaký čas ve vyšetřovací vazbě. Jako celek byly řeholní sestry ukázněné, v korekci se vyskytovaly často, ale většinou jen za odmítnutí nedělní práce. I ve vězení zachovávaly pravidla svého řádu včetně poslušnosti vůči svým představeným. Ta kázeň a poslušnost byly vlastně jejich velkou zbraní, dávaly tím jasně najevo, kdo je jejich jediný nadřízený a jaký řád je pro ně směrodatnější, než ten vězeňský. My ostatní jsme je obdivovaly - ale popravdě řečeno, většinou jsme to vůbec nechápaly. Jednou jsme se na to přímo zeptaly sestry Justiny. Odpověděla nám, že si prostě v sedmnácti letech řekla - sbohem světe marný - a od té doby obětovala svůj život službě nemocným jako ošetřovatelka. V sedmnácti letech! „Ale co kdyby se tak rozhodly všechny ženy? - To by pak lidstvo vymřelo a kláštery by byly přeplněné,,, namítaly jsme. Ale sestra Justina se na nás dívala shovívavě a ujistila nás, že si nemusíme dělat starosti, že k takové situaci nikdy nedojde. A že tomu nerozumíme - ale vždyť ani to se od nás nežádá... A tak samo rozhodnutí pro řeholní život zůstalo pro nás ostatní většinou tajemstvím. Poslušnost vůči představeným jsme rovněž nechápaly. Vzpomínám si, jak jsme se o jedné mladé řeholní sestře doslechly, že píše básně. Samozřejmě jsme byly zvědavé a předpokládaly jsme, že když ji požádáme, aby nám je přečetla, s radostí se pochlubí. Ale odpověděla nám, že se musí dovolit své představené. A pak nám mírně, ale rozhodně sdělila, že to nemá povolené. Domlouvaly jsme jí - což nemá vlastní vůli? - Anebo je snad psaní básní hřích? - A je vůbec psaní básní hřích? - A je vůbec nutné, aby to své představené říkala? ...Ale žádné naše přesvědčování ji nepohnulo k neposlušnosti... V Pardubicích pořádaly řeholní sestry, soustředěné na jedné cele večerní pobožnosti, kterých jsme se s Bedřiškou díky sestře Justině mohly zúčastňovat. Když zapadající slunce vytvářelo z mříží řady ozářených křížů, prožívali jsme chvíle ztišení a uklidnění všech svých stesků, úzkostí a nenávisti, která zatěžovala naši mysl. Sotva znatelná, zvláštní vůně na cele sester mi připomínala ovzduší jednoho venkovského kostela z rodné vsi mých rodičů. Kdysi se tam udržoval zvyk, že nastávající matky nosily k oltáři Panny Marie květiny a prosily, aby jejich dítě bylo podobné Obrazu Božímu. A pak za to prvorozené přinášely vlastnoručně vyšívané oltářní roušky jako projev díků. Při těch večerních pobožnostech jsem často s uspokojením myslela na to, že i rouška mé maminky je snad ještě v tom kostele používaná - a hlavně jsou tam nastřádané modlitby celých generací mých předků. Protože přece nikde 22 [pageend22]Mukl 3/2000 není psáno, že modlitby umírají zároveň s lidmi. Jistě trvají a pomáhají všem členům rodu asi jako zděděné bohatství. Snad je to nezasloužená výhoda, ale pokud někdo nestřádá pro svoje potomky, musí počítat s tím, že budou chudí... Modlitby řeholních sester ovšem nepatřily jen členům jejich rodin, ale nám všem. Snad proto jsme na jejich cele cítily takový klid, bezpečí a čistotu. Později, když jsem byla přeložena mezi samé vražedkyně, jsem získala opačnou zkušenost. I když se naučily dlouhým pobytem ve vězení úzkostlivé čistotě, budila jsem se v noci často pocitem nedýchatelného vzduchu. Bedřiška mi tvrdila, že každý člověk vyzařuje určité fluidum a pokud jeho svědomí tíží těžká vina, i vzduch v jeho přítomnosti je těžký. A samozřejmě, když se takových lidí shromáždí větší množství v jedné místnosti, musí tam být dusno. Nevím, jestli je to možné, ale tenkrát jsme to cítily jako hmatatelnou skutečnost. Po amnestii v šedesátém roce jsem ztratila se sestřičkami kontakt. Jen sestra Justina mi občas napíše pár laskavých slov. Dosud pracuje v Geriatrickém centru v Košicích. Nedávno mi poslala fotografii, kde stojí pod mohutným stromem a nahoře v jeho větvích se usmívají mladičké sestřičky. Jako nové svěží ratolesti na stromě křesťanství, starém dva tisíce let. Tím, že tak bez rozpaků vystoupily do výšky jakoby se chtěly přiblížit milovanému slunci, jsou pokračováním sestry Zdenky, Jany a všech ostatních, které také kdysi daly sbohem světu marnému, aby se podílely na jeho záchraně a zachování do třetího tisíciletí.... Svědectví o nezákonných vyšetřovacích metodách StB v Uherském Hradišti Ladislav Vladyka (Uherský Brod) Mé svědectví o těch, kteří se provinili tím, že protizákonně nelidskými, ba přímo sadistickými způsoby mě vyšetřovali a intenzivním stupňováním týrání mě donutili doznat se k činům, které jsem nikdy proti našemu státu a jeho lidu nespáchal. V krátkosti, pokud si na všechno s odstupem doby vzpomenu, chci podrobněji popsat metody a postup, jaké používali na samotkách orgány StB v Uherském Hradišti, kam jsem byl po zatčení dne 5. 5. 1951 bez předchozího příkazu prokurátora zavezen a uvězněn. Od začátku vazby až do konce vyšetřování, asi v červenci 1952 jsem prožil ty nejstrašnější dny svého života. Nikdo, kdo to sám na sobě neprodělal, neuvěří, že něco tak nelidského bylo záměrně pácháno na čs. občanech. Orgány StB byly rozhodujícími pány nad nevinnými lidmi, na nichž se plně sadisticky vyžívali. Tak začínalo každodenní i noční vyšetřování před více členy StB. Byl jsem vyzván, abych se přiznal ke své protistátní činnosti, já jsem ovšem o ničem takovém nevěděl a nemohl jsem se tedy k ničemu přiznat. To bylo ihned důvodem, abych byl zfackován, postaven do rohu místnosti čelem ke zdi a znovu byl vyzván, abych se přiznal a vše pověděl, co nevím. Za každou takovou odpověď jsem dostal velmi silný pohlavek, takže jsem s velikou bolestí narazil čelem, nosem i obličejem do zdi a to se opakovalo na každé mé „nevím“. Byly to nekonečné hodiny a já jsem se mohl jen opírat o stěnu, přičemž jsem byl často znovu fackován. Ale bylo to bez výsledku, tak to ukončili. Dali mě zpět na kobku a za trest jsem nedostal jíst. Dále jsem byl trestán tím, že jsem si nesměl sednout a musel jsem stále 23 [pageend23]Mukl 3/2000 jen chodit. To se opakovalo s přestávkami po neznámou mi dobu - ztratil jsem pojem času a přitom jsem usilovně uvažoval, zdali se něco takového skutečně u nás dělo. Na nic jsem nebyl schopen se upamatovat a nic jsem prostě nevěděl. Proto, když jsem se stále nepoznával, dali mě na jinou prázdnou kobku, kde jsem místo bot dostal dřeváky s přísným rozkazem, že v nich stále musím chodit ve dne i v noci bez odpočinku. Tak jsem vydržel chodit čtyři dny a tři noci. Jednou denně jsem dostal jíst, ale mých sil ubývalo, chodidla nesnesitelně bolela, nohy jsem měl opuchlé. Před sebou jsem měl stále vidinu, že musím dál chodit při své strašlivé ospalosti. To způsobilo, že jsem vysílením padl na zem, abych si trochu odpočinul. Jak dlouho jsem ležel, nevím, ale probudil mě studený a prudký proud vody z hadice, připojené na vodovod, a to tak dlouho, dokud jsem nevstal a dokud jsem úplně promočený nechodil dál. To už jsem nebyl člověk, ale cosi pohybujícího se podél zdi, o kterou jsem se pudově opíral, abych znovu nepadl. Nevím, jak k tomu došlo, ale asi v tom pomatení jsem se rozběhl proti radiátorům, narazil na ně hlavou a ztratil vědomí. Probral jsem se až u lékaře, který mi ty rány očistil, asi jódem, protože to moc bolelo a pálilo. Po ošetření mě dali zpět na kobku, kde radiátory byly obalené dekami, abych si znovu nemohl rozbít hlavu. Dostal jsem povolení lehnout si na zem na slamník a spát. Nevím, jak dlouho jsem spal, ale v hlavě a ve spáncích mně hučelo a hlava moc bolela. Dostával jsem třikrát denně jíst - ovšem jen malé porce - a já měl hlad jako vlk. Celý týden nikdo za mnou nepřišel, jen lékař se přišel podívat na mé rány a řekl, že je to dobré. Ale ty mé nohy se mu nelíbily. Kroutil nad tím hlavou a řekl mi, že jsou tu známky Biirgerovy nemoci a že nesmím ani chodit, ani ležet, ani odpočívat, chci-li se uzdravit. To ovšem na mně nezáleželo, ale asi podal o tom hlášení a bylo mi referentem řečeno, že už chodit nebudu, ale že mi k přiznání pomohou jinak. A tak se najednou u mě na kobce objevil Calábek. Ten mě začal do celé naší protistátní činnosti zasvěcovat, kdo v té skupině byl a co a jak jsem dělal. Nemohl jsem tomu všemu uvěřit, ale on tvrdil, že to tak skutečně je a pak byl odveden. Byl jsem referentem vybídnut, abych o tom všem dobře uvažoval a tak konečně udělal doznání a konec svému trápení. Ze to nemá význam, abych stále všechno popíral. Nejvíc mě překvapilo Calábkovo tvrzení, že do roku 1948 byl u nás v Brodě Bartoš a že on je všeho původcem, že vznikla naše skupina pod názvem „Včela“ a že nám pošle vysílačku, abychom měli spojení a že na té schůzce s Bartošem byli: on, Calábek, Janáček, Kudlička, Mrtvá, Hnilica, Trnka, Kelíšková, já a další, na které si dnes už nepamatuji. To vše bylo pro mě neznámá věc, já si na nic takového nepamatoval a prostě nemohl jsem si logicky celou věc vysvětlit. Na jedné straně strach z výslechů a trestu a na druhé straně domněnky, že snad tím nárazem na hlavu jsem asi ztratil paměť, že prostě nějak ten můj výslech a doznání musí skončit. To mě přivedlo na myšlenku doznat se k tomu, co mi Calábek řekl. A tak to začalo o těch shozech zbraní, o nichž jsem nic podrobného nevěděl, chyběla souvislost. Kdo při tom byl jsem také nevěděl a to mě nutilo pomoci si vymýšlením a lhaním - tak, aby mi to pomáhalo. Od té doby jsem prostě vymýšlením strašně lhal a co po mně chtěli, tak jsem nějakou lživou odpověď našel a doznal se k tomu. To ale nestačilo a já musel vypovídat o druhých a opět jsem musel lhát. Bál jsem se, jak po mně chtěli, abych je usvědčoval. To jsem nechtěl, nic o nikom jsem nevěděl. Tak začaly tresty znovu a znovu velké bití. A tak jednou přivedli Mrtvou a ta mi napovídala takové zmateniny, že jsem to nestačil chápat, ale něco jsem si pamatoval. K tomu, co jen se mnou souviselo jsem se přiznal, ale o jiných jsem nemohl zase nic vypovídat. Tak znovu přivedli Mrtvou, ta něco opakovala a také mluvila o jiných věcech, že tam byly zbraně a že je vezl Calábek na Stráni 24 [pageend24]Mukl 3/2000 k faráři Šimoníkovi. Prostě to bylo k zbláznění a já z toho nic nevěděl a nechápal, protože se to na mě nevztahovalo. A tak po odchodu Mrtvé jsem nemohl nic do své výpovědi přidat. Tak zase znovu tresty bitím zákazem spánku. Po několika dnech mi přivedli na kobku Hnilicu a ten velmi zlým a rozhodným hlasem mě usvědčoval z mé účasti ve skupině při shozech parašutistů a vše podrobní jmenoval, i další éleny, jak jsme vezli shozené zbrani na malém vozíku zadem kolem koupelek do pivovaru, kde je Kopečný uschoval. To bylo pro mě zase něco nového. Po jeho odchodu a napomenutí, že jsem blázen a zapírám to, co nemá cenu a tím že všechno brzdím a druzí tím trpí, byl jsem zas ponechán samoten, abych si to rozmyslel a už jednou udělal pravdivé doznání. Po krátké době jsem byl tázán, zdali jsem si vše rozmyslel. Přitom se mě ptali, proč se nezmiňuji o tom, že u mě spali dva parašutisté, kteří byli při posledním shozu shozeni a Janáček i Calábek společně se mnou je ke mně do mého bytu dovedli, aby tam u mě přenocovali. To jsem v návalu zlosti rozhodně popřel, že to není pravda a tak se zase ještě krutěji opakovalo trestání a bití. Aby mě donutili k doznání, přivedli nevím už kdy Janáčka a ten mi velmi spletitým a roztržitým způsobem povídal, že on i Calábek se mnou ty shozené lidi ke mně dovedli a že u mě spali. Pak už jsem viděl, že další zapírání nemá smysl a že nezbývá, než se ke všemu, co budou po mně chtít, se přiznat, ať už to dopadne jak chce. Konečně jsem tomu všemu musel uvěřit. Protože jsem usuzoval, že takový kamarád jako je Janáček, nebude lhát a usvědčovat mě z nepravdy, prostě jsem ve svých skoro šílených úvahách rezignoval a uvěřil, že to, co oni tvrdí, je pravda. A tak jsem dle přání StB udělal doznání, které oni sami koncipovali a já to vědomě podepsal nemaje jiného východiska, a nemaje svůj vlastní rozum a svou paměť v pořádku. Považuji za nutné zmínit se o poměrech a ovzduší na samotkách. Na kobce neustále sám, nervově i duševně do nemožnosti vyčerpán se člověk stane úplně zbabělým před tresty. Přitom bylo stále slyšet nářek a bití vyšetřovaných, jak je vodili k výslechům, jak tahali za sebou řetězy po ochozech, jak je zakovávali. To vše se mohlo stát i se mnou. Tak uvěříte, že veškerá moje odvaha zmizela a jen veliký strach a zbabělost mi zůstaly. Tak jsem slepě dělal a mluvil, co si přáli. Proto jsem jim vyhověl i v tom, že jsem na rozkaz šel usvědčovat kamaráda Kudličku, že je rovněž členem skupiny a že byl na schůzi na sekretariátě. Z jiných věcí jsem ho nemusel usvědčovat a byl jsem tomu velice rád, že více po mně nechtěli. Na Kudličku si vzpomínám, jak seděl na slamníku, nohy měl strašně opuchlé a jen trpně poslouchal, co jsem mu povídal a neříkal nic. Pak jsem byl odveden, celý zoufalý, k čemu jsem byl donucen. Jednou jsem pak byl předveden před jakéhosi důstojníka a byl tam i jeden muž v civilních šatech. Neznal jsem je a oni se mnou jaksi zběžně probrali celý můj případ. Ptali se, zdali je to všechno pravda. Když jsem přikývl, řekli mi, že jsem spáchal hrdelní zločin tím, že jsem nechal u sebe přespat dva cizí lidi, kteří byli k nám shozeni a že jen mé úplné a kajícné doznání může ovlivnit moje odsouzení. Proto je nutné, abych si svoji výpověď dobře zapamatoval a u soudu podle toho vypovídal. Nakonec mi řekli, že to se mnou ještě vyšetřující referent důkladně probere a naučí mě, jak se mám před soudem chovat. Tak byl můj budoucí život a osud zpečetěn a já čekal s hrůzou na soud a co na to poví moje chuděra manželka, co jsem jí to vše po 28 letech krásného manželství provedl a zničil i jí poklidný život. Musím ještě doznat ke své hanbě, že po usvědčování Kudličky, přišel za mnou referent Holub, velmi brutální člověk a nutil mě, abych usvědčil Kelíškovou, že byla členkou skupiny. Když jsem nechtěl jít a když jsem tvrdil, že o ní nic nevím, tak mi řekl, že mi pomůže osvěžit paměť a přikázal mi znovu chodit tak dlouho, až budu ochoten jí to říci do očí. 25 [pageend25]Mukl 3/2000 Přijal jsem ten trest s velikou obavou, ale nemohl jsem se odhodlat to udělat. A tak skoro 24 hodin jsem chodil za obnovených útrap. Schválně mě nechal tak dlouho chodit, protože věděl, že mě tímto způsobem zlomí a já zase věděl, že tím odmítáním nic nedokážu a že nastane doba, kdy se zhroutím a poslechnu jít Kelíškovou usvědčovat. A tak po těch asi 23, nebo 24 hodinách za mnou přišel, zda jsem si to už rozmyslel. Jiného východiska nebylo a já byl tak donucen poslechnout. Po propuštění z vězení při první příležitosti jsem prosil Kelíškovou, aby mi to prominula a pochopila, že za těch okolností jsem byl nucen jí ublížit, ačkoli po pravdě jsem tehdy ještě po tom všem, co jsem zkusil a prožil, věřil, že to všechno, k čemu jsem se přiznal, je skutečná pravda. Tak jsem byl zblbnutý ve svých 56 letech. U našeho hlavního přelíčení jsem se ke všemu doznal, neboť před přelíčením mě pozval předseda soudu a znovu mě nabádal a upozorňoval na moje „přečiny“, za které musím čekat jen hrdelní trest. Takto znovu poučen jsem u přelíčení vypovídal. Musím doznat, že jsem byl tím vším tak znervózněn v očekávání svého trestu, že dnes si sám nepamatuji, jestli jsem někomu z nás svou výpovědí ublížil. Na vše jsem prostě odpovídal kladně - to vím. Konečně došlo k vyřčení rozsudku a mně vyměřili trest na 17 let a 20.000.— pokuty, ztrátu veškerého majetku a občanských práv. Přiznám se, že když jsem se dozvěděl svůj rozsudek, tak jsem si opravdu oddychl a byl jsem rád, že to mám za sebou. Už jsem věděl, že mě dále nebudou potřebovat. Ale to byl omyl. Asi za dva nebo tři dny volali mě znovu k soudu a já nevěděl proč. Před soudem jsem měl vypovídat, zdali vím o tom, že Kelíšková byla na naší schůzi a já to potvrdil. Ke- líšková povstala a řekla mi do očí, že je to lež. Já byl překvapen a řekl jsem, že snad má ona pravdu a že se mýlím. Hned jsem byl poslán na chodbu a tam jsem měl počkat. Pak mě zavolali znovu, a to kvůli Hnilicovi, co o něm vím. Řekl jsem, že on mě usvědčoval, že jsem tam byl, že mě tam viděl. Z toho soudím, jsem řekl, že i on tam musel být. A tím to pro mě skončilo. Po odsouzení, nevím už přesně, kdy jsem byl s jinými vězni poslán do pracovního tábora v Ostravě na tábor Stružka. K ubytování jsme byli rozděleni po různých barácích. Na práci jsem chodil na rudiště skládat z vagónů ruskou rudu Krivoj roh jen na ranní směnu. Práce to byla velmi namáhavá. Po obědě jsme měli volno a směli jsme chodit po táboře. Tam jsem jednou potkal Kudličku. To víte, měl jsem z toho velikou radost, že s ním mohu mluvit. Tehdy jsem se od něho poprvé dozvěděl pravdu, že vůbec žádná skupina nikdy neexistovala, že všechno bylo záměrně vykonstruováno jen abychom byli odsouzeni. Tak jsem pochopil, jak špatnou věc s námi sehráli, že jsme byli donuceni na sebe i na druhé vypovídat samé vymyšlené lži. Ale už bylo pozdě a my jsme byli odsouzeni. A tak dle možnosti jsem často chodil s Kudličkou a stále jsme o tom hovořili. Zcela neočekávaně jsme oba s Kudličkou pak byli posláni vlakem do Prahy k Nejvyš- šímu soudu, že prokurátor se odvolal ve věci výše trestu. Na Pankráci v kobce jsem se pak sešel s R. Měšťanem, s nímž jsme se dohodli, že vše podle pravdy popřeme. A tak jsme také udělali. Nejvyšší soud však rozsudek potvrdil a my jsme se vrátili zpět do Ostravy, kde jsem pracoval až do března 1953. Pak po lékařské prohlídce všechny politické vězně odvezli do Nového Jičína a tam nás nechali asi měsíc. Pak nás odvezli na Mirov, kde nás rozdělili a opět po měsíci jsem byl s jinými poslán na Jáchymov. Tam nás znovu rozdělili a starší z nás poslali na Příbramsko. Přibližně po 6 - 7 měsících mě zase poslali na Pankrác, kde jsem byl znovu vyšetřován ze své činnosti ve skupině. Zde se mě snažili opět všelijakými 26 [pageend26]Mukl 3/2000 triky usvědčit, ale já jsem tentokrát odolal a všechno jsem znovu popřel. Ale nevěděl jsem, proč mě znovu vyšetřují. Po dvou měsících mě poslali zpět na tábor Bytíz u Příbrami a tam jsem nakrátko onemocněl. Byl jsem poslán na léčení těžkého ischiasu do Ostrova, kde mi lékař dal dobro- zdání, že mi vzhledem k mému věku a zdravotnímu stavu nedoporučuje práci v uranové šachtě. Proto jsem byl za krátkou dobu poslán do Leopoldova a z Leopoldova zase zpět do Uherského Hradiště, protože Ministerstvo vnitra nařídilo obnovu trestního řízení, které se po předběžném novém vyšetřování konalo v lednu 1958, staré tresty byly zcela zrušeny a já byl znovu odsouzen, třebaže mi nebyl prokázán žádný trestný čin, na sedm a půl roku. Znovu jsem se vrátil do Leopoldova a tam jsem byl dne 5. 12. 1958 po odpykání trestu propuštěn. Vrátil jsem se domů, dosti dlouho jsem hledal práci. Konečně jsem ji nalezl ve svém bývalém ateliéru jako pomocná síla s hodinovým platem Kčs 2.80. To nestačilo na živobytí, protože mi všechno zabavili. A tak s pomocí p. Kollera jsem dostal práci v Ostravě na drtímě strusky, kde byla sice velmi těžká práce, ale vydělával jsem Kčs 1.500 - 1.600 měsíčně. Tak jsem pracoval do listopadu 1966 a pak jsem odešel do starobního důchodu. Protože jsem pracoval v Ostravě a měl jsem větší výdělky, byl mi vyměřen důchod ve výši Kčs 448.— měsíčně. Ale dobu strávenou ve vězení mi nezapočítali, ačkoli jsem na to měl právo. Ale musel jsem to přijmout, protože vím, že bych se práva nedovolal. Ke konci se pokusím uvést jména těch, kteří se při mém vyšetřování vědomě dopouštěli hrubého porušování zákona a nelidským týráním a mučením porušovali lidská práva nevinných občanů, občanů tohoto státu, tj. Čs. socialistické republiky. Poručík Grebeníček, hlavní vedoucí vyšetřovatel, strážmistr Vrága Václav, strážmistr Holub, násilnický, zlý, hrubý a bezcitný člověk, strážmistr Oldřich, malý černý s kudrnatými vlasy, strážmistr Žák, velmi zlý, zákeřný a hrubý člověk, strážmistr Kryštov z Veletína a mnoho dalších, jejichž jména neznám. Jména těch, kteří nás hlídali a všemožně trápili: Klvaňa asi z Podolí, Knotek, asi z Veselí n. Orlicí, Šobáň z Drslavic, Beňa Jakub z Vlčnova a mnoho dalších, které neznám. Tento dokument byl odevzdán okresnímu výboru K-231 v Uherském Hradišti, kde je také uložen. Komentář redakce. Vzpomínky našich sester a bratří, kteří líčí své vzpomínky zdoby věznění, zvláště z padesátých let, jsou otřesné. Mnoho lidí nechce o tom slyšet, ale zamlčovat tuto pravdu nemůžeme. Je to naše poslání tuto brutalitu komunistického režimu trvale připomínat, dokud nedojde kpotrestání viníků a tím k očistě veřejného života a úniku z trvalé stagnace. 27 [pageend27]Mukl 3/2000 Jiskra naděje Konečně po pětapadesáti letech se na politické scéně bývalého Československa a dnešní České republiky objevil výhonek moudrosti, mravní zodpovědnosti a pravého vlastenectví, který dokázal přivést desetitisíce znechucených občanů k obrovské demonstraci na Václavském náměstí. Ze by se Češi vzmohli alespoň na pasivní odpor proti hrozící beznaději a zoufalství z dlouholetého mravního marasmu své politické vrchnosti? - Dej to Pán Bůh! Vznikla totiž AKCE 99 ze dne 12. listopadu 1999, která i nadále rozvíjí svou tvůrčí činnost a naše Sdružení považuje za svou povinnost informovat své členy a odběratele časopisu MUKL o myšlenkovém zaměření a politickém programu této ojedinělé zmíněné české AKCE 99. (hf) Úvodní Prohlášení AKCE 99 ze dne 12. listopadu 1999 zní: ,fako mnozí jiní jsme přivítali listopadové události roku 1989jako naději na vymanění se z komunistického vlivu a vykročení na cestu ke svobodě a morálnímu řádu. Bohužel po deseti letech jsme nuceni konstatovat, že se na naše naděje nesplnily. Vývoj se ubíral zcela jiným směrem pod taktovkou režisérů z StB a KGB, kteří toto velkolepé divadlo připravili. Stará nomenklaturní bratrstva zaujala předem připravované pozice v ekonomice, justici, armádě a dalších důležitých oblastech společnosti včetně sféry politické. Důsledkem toho je dnes probíhající morální rozklad celé společnosti. Příčiny tohoto neblahého vývoje musíme hledat v samémpočátku „sametové revoluce. “ Nebyla to totiž revoluce, která by měla za cíl porazit bolševismus v naší zemi, ale naopak umožnit části komunistické nomenklatury, StB a KGB, postupný přechod do rozhodujících řídících pozic v nových geopolitických podmínkách v Evropě. S plnou vážností sdělujeme naší veřejnosti, že listopadový převrat v roce 1989 byl předem připraveným „privatizačním pučem KGB“ řízeným velkými manipulátory, kteří ještě dnes zastávají rozhodující pozice v naší zemi. Vyzýváme proto veřejnost, aby se nenechala dále ohlupovat a vynutila si otevření diskuse o zákulisí 17. listopadu 1989. Moc starých struktur spojených s organizovaným zločinem stále roste a občan se práva a spravedlnosti nedovolá. Odmítáme současnou hru na demokracii a požadujeme svobodnou debatu ve sdělovacích prostředcích o skutečných příčinách dnešní politické krize. My, účastníci I, Celostátního setkání Akce 99 v Praze, 18,3,2000 prohlašujeme: 1) Slova ustavujícího prohlášení Akce 99, přijatého 12. listopadu 1999 neztratila platnost, neboť v ČR nedošlo k žádným pozitivním změnám. Naopak krize v oblasti politické, ekonomické, sociální se ještě více prohloubila. 2) My, signatáři Akce 99, uděláme vše pro to, aby původci této krize, představitelé politické reprezentace zodpovědné v uplynulých letech za neblahý vývoj, se museli občanům ČR zodpovídat za svá pochybení a tam, kde se dopustili zločinů, byli souzeni. Politická reprezentace, - včetně prezidenta - ovládající naši zem, ve velké míře složená z bezpáteřních jedinců, pro něž se lež a podvod staly nejúčinnějšími politickými zbraněmi, musí být zákonnými cestami odstraněna. Zavazujeme se, že každý 28 [pageend28]Mukl 3/2000 z nás ve svém podniku, úřadu, škole či organizaci uděláme všechny potřebné kroky - v souladu se zákony ČR a v souladu se svým svědomím - k omezení moci těch, pro něž se pravda a spravedlnost staly jen prázdnými slovy. 3) Prohlašujeme, že největší díl odpovědnosti za současnou politickou krizi v naší zemi nesou především představitelé dvou politických stran, které spojili své cesty ve snaze zajistit si trvalé mocenské pozice. Nepovažujeme také za náhodu, že ODS a ČSSD, jakož i další politické subjekty se po „sametové revoluci“ staly předmětem infiltrace bývalých komunistů - do listopadu 1989 se zapřísahajících věrností komunistické ideologii, kteří jako členové totalitní strany obhajovali sovětskou okupaci a komunistické zločiny. Tito bezzásadoví jedinci ve vysokých politických, administrativních, hospodářských a akademických pozicích nemají co dělat. “Sametovost“ událostí po listopadu 1989 nepochopili komunisté jako velkorysost, nýbrž jako slabost a naivnost. Slabost a naivnost, kterou dnes musí naše společnost napravit. Vyzýváme tímto prohlášením veškerá politická seskupení, strany a sdružení, se stejnými nebo podobnými názory na tento neutěšený stav politické scény v naší zemi, způsobený nevyrovnáním se s komunistickou minulostí a ke společnému zápasu na základě legálního demokratického procesu, tedy nevolením nynějších politických reprezentantů v příštích volbách. Za přípravný výbor OS Akce 99 Petr Cibulka, František Červenka, Antonín Dušek, Čestmír Hofhanzl, Jaroslav Joudal, Rudols'Mazač, Martin Rejman, Radek Rosenhbfer, Vladimír Smolík, Radovan Šimek, Luděk Toman, Jaroslav Tuček, Jaroslav Zelenka. Prohlášení Akce 99 k výzvě „Děkujeme, odejděte!“ AKCE 99, která vznikla 12. listopadu 1999 vítá iniciativu bývalých studentů a připojuje se k ní. AKCE 99, která sdružuje antikomunistické síly v naší společnosti a mezi její signatáře patří například předseda Svazu občanské sebeobrany (SOS) Antonín Dušek, předseda Sdružení politických vězňů ČR Stanislav Stránský, předseda MS SKS Praha Martin Rejman, vydavatel necenzurovaných novin Petr Cibulka, senátor František Bartoš a další desítky osobností veřejného života známé svými antikomu- nistickými postoji ji však považuje za nedostatečnou k provedení potřebných změn. Situace v naší zemi je totiž mnohem vážnější, než aby ji mohlo vyřešit odvolání Klause a Zemana, byť oba patří k tomu nejhoršímu, co se na naší politické scéně objevilo. AKCE 99 je přesvědčena, že pokud to autoři studentské výzvy myslí s očistou společnosti vážně, nemohou z ní vyjmout ani prezidenta Havla.. Katastrofální stav justice, která je ovládána komunistickými mafiemi spolu s privatizačními bratrstvy komunistické nomenklatury, která odsávají již deset let prostředky z naší země na svá zahraniční konta, je mimo jiné také důsledkem dohody OF s komunistickou mocí, na které měl Václav Havel lví podíl. Ke skutečným změnám je třeba více než jen odvolat Klauzemana! Podle AKCE 99 by byl pro společnost prospěšný následující vývoj: 1) Okamžitá demise současné vlády. 2) Vytvoření vlády národní spásy, která bude složena z nezkompromitovaných osobností z domova i z exilu. 3) Odstoupení současného prezidenta. 29 [pageend29]Mukl 3/2000 4) Potrestání komunistických zločinců před- i polistopadových (zloděje a tuneláře nevyjímaje). 5) Nové volby. 6) Svobodné sdělovací prostředky (diskuse ve veřejnoprávních mediích s účastí skutečné antikomunistické opozice) 7) Spolupráce s exilem. 8) Prověření sponzoringu politických stran a vyvození trestní odpovědnosti z kriminálního jednání. AKCE 99 je připravena spolupracovat se všemi antikomunistickými silami! K základnímu prohlášení Akce 99 se lze připojit podpisem na adrese: Jaroslav Tuček, Cílkova 666/5, 142 00 Praha 4 - Kamýk nebo na post.bohemia@seznam.cz V souladu s usnesením ustavujícího sněmu občanské iniciativy Akce 99 probíhá registrace Akce 99 jako občanského sdružení. Zároveň předsednictvo rozhodlo pracovat na založení zcela nové politické strany. Jako nejoptimálnější formu jsme zvolili sloučení naší iniciativy s politickou stranou Pravý Blok. Touto fůzí vznikne zcela nová politická strana. Ti signatáři Akce 99, kteří se nemohou, nebo nechtějí stát členy této nové politické strany, mohou nadále pracovat v občanském sdružení Akce 99, jehož registrace probíhá a jež bude pracovat paralelně s touto novou politickou stranou. Předsednictvo Akce 99 (převzato ze „ Zpravodaje Akce 99 “ č. 1/2000) Důležité upozornění: Prosíme jak členy Sdružení, tak odběratele časopisu MUKL, aby zatím neposílali předplatné na rok 2001, jelikož o existenci naší organizace a jejího tiskového orgánu rozhodne až podzimní řádná valná hromada. V prosincovém čísle bude její rozhodnutí uveřejněno. (Redakce) Na protější straně: Imprese s účastníky Setkání muklů z domova i ze zahraničí v Nagelbergu 16. září 2000 30 [pageend30]Mukl 3/2000 [pageend31]Mukl 3/2000 Podávání novinových zásilek povoleno Českou poštou, státní podnik, OZ Jižní Morava, ředitelství v Brně, ě. j. P/2 - S74/00 ze dne 17. 2. 2000 Postretouren an: MUKL, Postfach 4111 CH - 8022 Zürich POŠTOVNÉ VYPLACENO Schweiz ČR- Stan. Gajdošik Okružní 4699 /612 760 05 Zlín 5 MUKL Čtvrtletník Světového sdružení bývalých čs. politických vězňů MUKL Presseorgan der Weltvereinigung der ehern, tschechoslowakischen politischen Häftlinge MUKL/ Quarterly-Revue - Editor: Association of Former Czechoslovak Political Prisoners MUKL La revue trimestrielle - Editeur: Association mondiale des anciens prisonniers politiques tchécoslovaques Nevyžadené rukopisy se nevracejí. Redakce neručí za obsah inzerce. Podepsané články nemusí vždy vyjadřovat názor redakce. Řídí redakční rada - odpovědný redaktor Eugen Hoffmann - Tiskem Milan Cimburek, Badenerstrasse 698, CH - 8048 Zürich, Schweiz, Tel. / Fax 01 /431 68 78. Předplatné pro nečleny Sdružení (ročně): Šýcarsko: Sfr. 20.— včetně poštovného ostatní Fvropa: Sfr. 24.- Zámoří (letecky): Sfr. 26.- Česká republika: Kč. 100.— pro členy Sdružení Kč. 60,- pro hromadné objednávkv Vychází 4x do roka. Prosíme platit bankovkou v doporučeném dopise na adresu: MUKL, Postfach 4111, CH - 8022 Zürich (pro zahraničí). Objednávam MUKL .......najeden rok .......na půl roku Objednávky v ČR na adresu : Stan. Gajdošik, Okružní 4699 /612 76005 Zlín 5 Adresa objednávajícího: Příjmení:............................. Objednávky v zahraničí: Jméno:................................ Postfach 4111 Ulice ač.:........................... CH - 8022 Zürich Místo.................................. Switzerland Stát:.................................... [pageend32]