SLOVENSKÉ HLASY Z RÍMA časopis slovenských katolíkov máj 5 1984 Ročník XXXIII A. Pauliny: Kostol na Mariánskej hore pri Levoči bol povýšený na menšiu baziliku, 2 — Anthony: Noc plná jasu, 3 — Janko Silan: Hrdinom Cirkvi, 4 — Otvorte srdcia Kristovi: Z prejavov Svätého Otca Jána Pavla II. o práve na náboženskú slobodu a o Gregorovi Mendelovi, 5 — Anton Baník: Tá istá vec rozlične chápaná, preto rozlične realizovaná, 8 — Gabriel Maindron - Andrej Pauliny: « Ja som Matka Slova », 9 — Slovenská rodina v šírom svete, 12 — K. Poláček: Boh počúva predovšetkým trpiacich, 15 — J. Vojenčiak: Stredisko svätého Cyrila a Metoda na Florese, 16 — dany: Mária, 17 — Zo Slovenska: Prípad Jany Mičianovej — « Som vraj učiteľský výkričník », 18 — František Škoda: Budapeštianske sympózium o « Zodpovednosti ľudí v dnešnom svete », 21 — A. Ja- kubík: Zápisky väzňa, 22 — Zo života SÚSCM v Ríme, 23 — Francesco R. - Gorazd Zvonický: Terčom je Európa, 24. [pageend1]KOSTOL NA MARIÁNSKEJ HORE PRI LEVOČI BOL POVÝŠENÝ NA MENŠIU BAZILIKU V úradnom časopise Posvätnej kongregácie pre sviatosti a Boží kult NOTITIAE (číslo 211, február 1984, strana 85), sa objavila správa, ktorá zaiste poteší každého slovenského veriaceho. Dekrétom tejto kongregácie z 26. januára 1984 (Prot. CD 811/81) kostol na Mariánskej Hore pri Levoči na Slovensku, zasvätený tajomstvu Navštívenia Panny Márie, bol povýšený na hodnosť « basilica minor » (menšej baziliky). Tento kostol, teraz bazilika, je významným pútnickým miestom pre celé východné Slovensko. V posledných rokoch putovali sem zvlášť mladí v prvú nedeľu mesiaca júla. A teraz pár správ o historii kostola. Ťažko je určiť, kedy bol postavený prvý kostol alebo kaplnka na Mariánskej Hore pri Levoči. Lányi vo svojej Kronike píše, že po vzniku novej Levoče, postavenej po tatárskom vpáde, počas ktorého bola vyplienená stará Levoča, nemeckí kolonizátori spolu so Slovákmi postavili roku 1247 na Olivovej hore kaplnku. Svedčia o tom aj zápisy kanonickej vizitácie. Olivová hora je podľa mnohých historikov mesta Levoče dnešná Mariánska Hora. Kaplnka bola viac ráz prestavaná (roku 1322, ďalej roku 1470). V máji roku 1766 pod vedením farára Martina Engelber- ta sa začalo so stavbou väčšieho kostola. Cisár Jozef II. dal však nový kostol zatvoriť. Po jeho smrti bol kostol ihneď otvorený pre zástupy pútnikov, ktoré prichádzali z celého východného Slovenska, ba i z Poľska. Do kostola bola prenesená aj milostivá socha Panny Márie, ktorá pochádza z druhej polovice XIV. storočia. Socha sa totiž vždy nachádzala na oltári na Mariánskej Hore, iba počas zatvorenia kostola bola uctievaná vo farskom kostole. Roku 1906 šľachetní Levo- čania a mnohí ctitelia Panny Márie z celého Slovenska sa rozhodli postaviť nový priestranný kostol na Mariánskej Hore. Inciátorom a organizátorom zbierky a stavby kostola bol levočský farár Kom- panik. Kostol sa stal potrebný, lebo predchádzajúci kostolík nestačil už pojať húfy pútnikov, čo sem prichádzali. Stavba nového kostola pokračovala dosť rýchlo. Práce však asi neboli robené dosť dôkladne a s dobrým materiálom, lebo v noci 16. októbra 1903 sa zrútila takmer dostavaná veža a strhla so sebou aj súvisiace múry. Mariánski ctitelia sa však nedali znechutiť a začali konať nové zbierky. Potom stavbu zverili spoľahlivej firme a tá vystavila novú vežu a dostavila celý kostolný komplex. Dňa 2. júla 1922 za veľkého množstva mariánskych ctiteľov a veriacich z celého Slovenska nedávno predtým vysvätený spišský biskup Ján Vojtaššák posvätil nový chrám. Od toho dňa sa stal nový kostol dôstojným stánkom milostivej sochy Panny Márie a strediskom mariánskej úcty celého kraja. Kostol je novogotická stavba. Pozdĺžna loď je dlhá 24 metrov, krížna 16 metrov. Výška kostola je 36 metrov. Mohutná veža je vysoká 50 metrov. Okrem tejto hlavnej veže je na streche kostola ešte ďalších päť menších vežičiek. Na hlavnom oltári novogotického štýlu je umiestnená milostivá sochy Panny Márie. Popri nej sú umiestnené sochy svätej Anny a svätého Joachina. Socha Panny Márie pochádza z druhej polovice XIV. storočia. Je to krásne gotické dielo. Sochu charakterizuje štíhlosť, jemná línia a zduchovnelý výraz. Je jedným z málo prípadov vrcholnej go- 2 [pageend2]tiky na Slovensku. Socha je vysoká 148 centimetrov. Na sviatok Navštívenia dňa 2. júla 1900 bola socha slávnostné korunovaná. Drahocennú korunu zo štrnásťkaráto- vého zlata, vyzdobenú drahokamami, opálmi a perlami, darovali veriaci z Košíc. Vážila 550 gramov a výrobca Carl Huber ju cenil na 2,450.000 vtedajších rakúskych korún. Žiaľ, túto korunu v novembri 1934 zločinné ruky odcudzili. Terajšia koruna je strieborná a pochádza z roku 1700. Je tiež bohato vyzdobená. Veľmi sa tešíme, že vatikánska kongregácia pre sviatosti a Boží kult povýšením kostola na baziliku uznala význam tohto pútnického miesta v našej krajine. Sme istí, že aj toto povzbudí našich veriacich a najmä mladých, aby ešte s väčšou horlivosťou putovali na Mariánsku Horu pri Levoči a čerpali u nôh Matky Božei silu a Domoc. NOC PLNÁ JASU — Levoča, to je perla slovenských miest! Krásny gotický dóm svätého Jakuba, radnica, staré mestské domy a vôbec celé okolie. Bol som už v Levoči niekoľkokrát a vždy sa mi tam páči. Tak alebo podobne mi rozprával istý starší pán z Nemecka. Dokonca sa mi snažil lokalizovať mesto na mape Slovenska. Potom sa udrel po čele a povedal: — Veď vy to budete lepšie poznať ako ja. Všakže vy pochádzate zo Slovenska? — Bol by som veľmi rád, keby ste ma trochu poinformovali o minuloročné! púti v Levoči. Ako to tam vyzeralo? — Bola to púť v klasickom zmysle slova. Pútnici prichádzali zo všetkých strán a všetkými možnými dopravnými prostriedkami. Prevažná väčšina však prišla pešo z dedín a miest. Boli zoradení do procesií, veru, aj s krížom vpredu a so zástavami, ako voľakedy. Niektorí z nich prišli až zo vzdialenosti dvadsiatich a tridsiatich kilometrov. Odvšadiaľ bolo počuť spev a modlitbu. — Ako by ste charakterizovali týchto ľudí? — Istotne to neboli tie príslovečné staré babky, o ktorých hovorí komunistická propaganda. Poznám Slovensko dosť dobre a viem, že v Levoči prichádza k náboženskej obrode. Z tohto hľadiska je Slovensko podobné Poľsku. Mal som dojem, že skoro sedemdesiat percent pútnikov boli mladí ľudia do dvadsaťpäť rokov. Takéto niečo si západný Európan veľmi dobre všimne. — Ako sa správali títo mladí ľudia? — Ako ozajstní pútnici. Spievali, modlili sa, alebo išli v tichosti a rozjímali. Nijaké zábavy alebo výstrednosti. Hej, skoro všetci boli oblečení v « blue jeans », podaktorí mali aj veľkú hrivu a nechýbali ani gitary. Aký to však rozdiel v porovnaní s našimi mladými ľuďmi v Nemecku! — Dali ste sa s niektorými mladými pútnikmi do reči? — S mladými nie. Po slovensky neviem a oni zasa nevedia po nemecky. Iba čo mi niečo preložili starší ľudia. Napríklad na moju otázku, prečo podnikajú takú dlhú cestu pešo, mladí ľudia odpovedali: « Kvôli Panne Márii. » Zaujímavé, pomyslel som si. Kdekoľvek v komunistických krajinách prichádza k náboženskej obrode, všade sa stretávame s mariánskou úctou. Mladí ľudia si prišli uctiť Pannu Máriu, no pristúpili tiež k sviatostiam, modlili sa a rozjímali. Videl som dlhé rady mladých ľudí, ako celé hodiny trpezlivo čakali, aby sa vyspovedali. Relatívne malý počet kňazov sedel pod stromami okolo kostola a spovedal. Kňazi spovedali celú sobotu, v noci zo soboty na nedeľu a v nedeľu predpoludním. Náhodou som sa dozve- 3 O tom, ako vyzerá púť na Mariánskej hore pri Levoči, informuje nás v tomto interview istý zahraničný hosť. A. Pauliny [pageend3]HRDINOM CIRKVI del, že na púti sa rozdalo asi 40.000 svätých prijímaní. — Možno na základe toho odhadnúť počet pútnikov? — Ak vezmeme do úvahy, že iba časť prítomných pristúpila k prijímaniu — na Slovensku nie je prijímanie bez predchádzajúcej spovede samozrejmosťou — možno usudzovať, že minulého roku prišlo do Levoče vyše 150.000 ľudí. « Viac ako vlani », hovorili Levočania. — Hovorili ste o veľkých námahách, spojených s púťou... — Uvážte len, že išlo o dlhé pochody, o dve prebdené noci, alebo v niektorých prípadoch aj o tri; ďalej, že na Mariánskej hore niet nijakých stánkov s občerstvením, nijakých lavičiek, ba ani len vody a hygienických zariadení. — Čo všetko sa na takej púti odohráva? — To je ťažko opísať. Zaujímavé, ľudia prichádzajú a odchádzajú a nikoho to neruší... Najdojímavejšia je noc zo soboty na nedeľu. Na horu som prišiel niečo pred polnocou. Bohužiaľ, neskoro, lebo od desiatej do dvanástej bola krížová cesta. Zúčastnili sa na nej tisíce mladých ľudí a oni sami si ju zorganizovali. O polonoci sa slúžila prvá svätá omša. Pochopiteľne, že som sa nedostal do kostola. Pomocou zosilňovačov sa však dalo sledovať, čo sa odohrávalo vnútri. Prečo len neslúžili omšu vonku? Noc bola taká krásna! Čo ma pri tejto bohoslužbe najviac dojalo, bola skutočnosť, ako sa mladí ľudia modlili. Na takú noc sa nedá zabudnúť... Na spánok nikto nemyslel. Azda iba tí, čo boli na ceste predchádzajúcu noc. Chcem písať, ustavične chcem oplakávať všetkých vás, ktorých už pohltila zem a zničil ostrý mráz. Ó, bratia moji, bratia tí, čo mreli za Cirkev v žalári dusnom, v zajatí, a nepoznali hnev, vám sláva buď, vám hrdinom! My tu sme, čakáme, čakáme nocou, každým dňom, kedy sa zbozkáme. Všetko je neisté. Aj česť. Ľahko nás položia. Lež vietor veje a ten brest šumí a šum je žiaľ a šum je naša obeta, čo všetko pretrvá. O ňu je dobre opretá lodička Petrová. Ale aj tí sa utiahli dakde pod stromy a zabalení do prikrývok alebo plášťa, zdriemli si hodinku-dve. Spacích vakov bolo vidno málo. O jednej po polnoci sa slúžila druhá svätá omša, o dvoch tretia, a potom každú hodinu. Vyvrcholenie tvorila pontifikálna omša pre všetkých pútnikov o desiatej hodine. Voľakedy ju slúžieval spišský biskup, ale už tridsaťtri rokov je diecéza bez biskupa. A tak pripadla táto úloha vikárovi Garajovi. Po omši sa začalo všetko rozchádzať. Mnoho skupín mladých ľudí prišlo ešte pred odchodom do dómu svätého Jakuba, kde pred hlavným oltárom zaspievali jednu pieseň, krátko sa pomodlili a odišli, aby uvoľnili miesto ďalšej skupine. To sa vraj nazýva rozlúčka s Levočou. — A čo úrady, polícia? Prišlo k dajakému šikanovaniu? To nebo zatiahnuté, to nebo šedivé vždy také smutné bude, kým budem nažive? To nebo stále kvíli, to nebo krvavé bude mať toľko sily ku vašej oslave? Vy mučeníci drahí, vydržať, vydržať! Bez stálej rovnováhy nemožno pokoj mať. Trpíte bez obrany, no to je výchova. Nik vás už nezachráni, len Cirkev Kristova. — O takom niečom som nepočul. Vlani to vraj bolo omnoho horšie. Možno sa polícia presvedčila, že ide o čisto náboženskú vec, ktorá nemá s politikou nič spoločného. A nevylučujem, že sa polícia neodvážila používať dajaké drastické metódy u- prostred takej masy ľudí. A potom čo možno týmto ľuďom vyčítať? Dúfam len, že pri takýchto príležitostiach sa aj v nejednom policajtovi niečo pohne. Veď predsa nie sú z kameňa ani oni. — Ďakujem vám pekne za rozhovor a želám vám, aby ste čoskoro mohli navštíviť Slovensko a pomodliť sa na Mariánskej hore v Levoči. A želám Slovensku, aby čoskoro nadišla chvíľa slobodného náboženského prejavu bez obavy zo šikanovania, diskriminovania a trestov. 4 Anthony Janko Silan (Zo zbierky JA SOM VODA) [pageend4]OTVORTE SRDCIA KRISTOVI Pri príležitosti dvadsiateho výročia encykliky «Pacem in terris», ktorú zverejnil pápež Ján XXIII., konalo sa od 8. do 10. marca na Laterán- skej univerzite v Ríme medzinárodné sympózium právnických štúdií na tému: Základné práva ľudskej osoby a náboženská sloboda. Východiskovým bodom sympózia boli ľudské práva v staroveku a najmä rozbor Milánskeho ediktu z roku 313, ktorým cisár Konštantín Veľký priznal právo na náboženskú slobodu každému občanovi štátu. Z tohto základného práva sa potom priebehom storočí vyvinuli všetky iné slobody, ako aj hnutie za obranu základných ľudských práv. V sobotu 10. marca mal prejav k účastníkom sympózia pápež Ján Pavol II. Svätý Otec sa najprv dotkol otázky ľudských práv. Konštatoval: « Jedným zo znamení čias, ktoré veľmi silno vplýva na ľudské spolunažívanie a na jeho ustavičný rozvoj, je skutočnosť, že ľudia na celom svete si hlbšie uvedomili hodnotu svojej osoby. Túto hodnotu ľudia existenčne chápu ako fakt vedomia a historicky i kultúrne ju vyjadrili postupným zisťovaním a vyžadovaním ľudských práv, ktoré boli napokon slávnostne vyhlásené v medzinárodných deklaráciách a začlenené do zriadenia moderných štátov. » Aké ciele sleduje Cirkev, keď bráni ľudské práva? Pápež na to odpovedal: « Uvedomme si, že činnosť Cirkvi na poli ľudských práv chce vždy zostať v službách človeka... Cirkev sa nemusí opierať o nijaké systémy a ideológie, keď ide o lásku k človeku, o obranu jeho práv a o spoluprácu na tomto poli. To všetko je stredobodom evanjelia, ktoré Cirkev uchováva a ohlasuje. Z evanjelia Cirkev čerpá podnety a kritériá pre angažovanie sa za rozvoj pokoja a spravodlivosti proti každému zotročovaniu, násiliu a proti všetkým útokom na človeka a jeho práva. Teda Cirkev, odborníčka vo veciach týkajúcich sa človeka, nebráni ľudské práva z oportunizmu, ani preto, aby ich štrumentalizovala. Robí tak preto, že sa úprimne angažuje za evanjeliové posolstvo, ktorému zostáva verná. Pritom si podržuje slobodu voči systémom, ktoré si protirečia, a stavia sa na stranu človeka s celým jeho bytím. » Ján Pavol II. potom sústredil pozornosť svojich poslucháčov na základnú zložku ľudských práv — právo na náboženskú slobodu. Pripomenul: « Medzi ľudské práva odôvodnene patrí aj právo na náboženskú slobodu. Ba viac, je to najzákladnejšie právo. Veď hodnosť každej ľudskej osoby má svoj prvý prameň v jej podstatnom vzťahu k Bohu, Stvoriteľovi a Otcovi, na ktorého podobu a obraz bola stvorená, keď bola obdarená rozumom a slobodou. Právo na náboženskú slobodu sa uplatnilo v živote a dejinách Cirkvi už od prvých čias. Druhý vatikánsky koncil pokladal za mimoriadne potrebné vypracovať o tejto téme obšírnu deklaráciu. » Hneď potom sa Ján Pavol II. vyslovil o porušovaní tohto najzákladnejšieho ľudského práva: « Obmedzovanie náboženskej slobody jednotlivých osôb a spoločenstiev nie je iba ich vlastnou bolestnou skúsenosťou, ale zasadzuje hlbokú ranu samej hodnosti človeka, a to odhliadnuc od náboženstva, ktoré vyznáva, a od jeho osobného svetonázoru. Spomínaný koncilový dokument vyjadruje, čo značí obmedzovanie a porušovanie náboženskej slobody, keď silno zdôrazňuje, že človek má právo na život podľa pravdy a na slobodu osvojiť si definitívny zmysel života. » Ján Pavol II. ďalej zdôraznil, že právo na náboženskú slobodu je najdôležitejšie zo všetkých ľudských práv, lebo človeku zaručuje možnosť plniť si svoju hlavnú povinnosť — smerovať k Bohu vo svetle pravdy, a to vďaka hybnej sile, ktorou je láska. Svätý Otec pripomenul: « Učeník Krista Učiteľa má vážnu povinnosť čoraz lepšie poznať pravdu, ktorú prijal, verne ju ohlasovať a odvážne ju brániť. No Kristova láska ho zároveň pohýna, aby uplatnil lásku, rozvahu a trpezlivosť voči tým, čo sa vo veciach viery mýlia, alebo nie sú informovaní. » Svätý Otec však k tomu dodal: « Isteže je omylom nanucovať hocičo svedomiu človeka. Ale predložiť svedomiu človeka evanjeliové pravdy a spásu v Ježišovi Kristovi, a to úplne jasne a s absolútnym rešpektom voči jeho slobodnej voľbe, nie je atentátom na náboženskú slobodu; naopak, je prejavom úcty voči tejto slo- 5 PREJAV JANA PAVLA II. O PRÁVE NA NÁBOŽENSKÚ SLOBODU [pageend5]bode, lebo sa jej ponúka možnosť zvoliť si cestu, ktorú dokonca aj neveriaci pokladajú za šľachetnú a povznášajúcu. » Napokon Ján Pavol II. vyhlásil: « Zoči-voči toľkým humanizmom, ktoré často pozerajú na človeka iba z úzkeho hľadiska ekonomického, biologického alebo psychického, Cirkev má právo a povinnosť hlásať pravdu o človeku, ktorú prijala od svojho Učiteľa; má právo a povinnosť usilovať sa o to, aby Kristus, ktorý je Božím darom svetu, našiel občianske právo v živote jednotlivcov, štátov a svetadielov — v živote celého ľudstva. » Svoj prejav k účastníkom sympózia o ľudských právach zakončil Ján Pavol II. takto: « Drahí bratia, prijmite tieto úvahy ako prejav mojej hlbokej úcty voči vám a voči vašej činnosti. Nech vám Pán štedro udelí svetlo a pomoc a nech obdarí vaše snahy radosťou z hlbšieho poznania pravdy, ktorá má v ňom svoj nevyčerpateľný prameň. » 6. januára toho roku si celý svet pripomenul sté výročie smrti veľkého brněnského objaviteľa a vedca, opáta Gregora Mendela, kňaza z rehole augustiniánov. V záhrade augustiniánského kláštora v Brne sa Mendel venoval trpezlivej bádateľskej práci, krížiac rozličné druhy hrachu. Výsledky svojich objavov zhrnul v krátkom vedeckom spise nazvanom Pokusy s krížením rastlín. V tomto diele Mendel jasne formuloval zákony, ktorými sa príroda riadi pri prenášaní dedičných znakov. Tieto takzvané « Mendelove zákony » predstavujú začiatok novej dôležitej vedy — genetiky. Pri príležitosti stého výročia smrti tohto geniálneho objaviteľa, vedci z celého sveta si ocenili jeho význam pre modernú vedu na pätnástom medzinárodnom genetickom kongrese v Dillí v Indii v decembri minulého roku. 10. marca toho roku Pápežská rada pre kultúru, Mendelov ústav v Ríme a rehoľa augustiniánov, do ktorej patril Mendel, usporiadali v Sále biskupskej synody vo Vatikáne slávnostnú schôdzku za účasti početných hostí z kultúrneho, vedeckého a cirkevného sveta. Najprv prehovoril Páter Klement Richter, augustinián, ktorý je prasynovcom Gregora Mendela. Informoval prítomných o augustiniánskom kláštore v Brne, o prívetivej povahe svojho prastrýka, opáta Mendela, a o vyspelom kultúrnom živote mesta Brna v tých časoch. Spomenul pritom niektoré osobnosti, dôležité pre celú stredoeurópsku kultúru, akými boli literáti Napp a Batránek, muzikológ Krížkovský, majster Leoš Janaček a filozof Klácel. Po ňom prehovoril arcibiskup Paul Poupard, predseda Pápežskej rady pre kultúru. Ďalší prejav mal významný taliansky vedec Luigi Gedda, zakladateľ Mendelovho ústavu v Ríme. Na slávnostnú schôdzku zavítal aj Svätý Otec Ján Pavol II. a predniesol dôležitý prejav o tom, ako geniálny prírodovedec a kňaz Gregor Mendel, vedel v sebe spojiť tri dôležité zložky ľudského života: vieru, kultúru a vedu. O Mendelovej viere sa Svätý Otec vyslovil takto: « Gregor Mendel bol človekom viery už odvtedy, ako sa narodil v katolíckej rodine na Morave. Jeho cesta z rodiny do farnosti a zo školy do kláštora bolo čímsi celkom prirodzeným. Prv ako sa stal človekom kultúry a vedy, Gregor Mendel bol človekom viery. A takým vždy zostal, lebo vedel — ako iní pred ním, ale ešte dokonalejším spôsobom — úzko spojiť kresťanský a rehoľný život s vedeckým bádaním. Pritom svojou geniálnou inteligenciou sa vždy zameriaval jednak na svojho Stvoriteľa, aby ho velebil a sa mu klaňal, a jednak na stvorený svet, aby odkryl zákony, ktoré doň vložila Božia múdrosť... Gregor Mendel bol mužom kresťanskej a katolíckej kultúry; v ňom modlitba rehoľníka augustiniána napomáhala trpezlivý výskum bádateľa a úvahy geniálneho vedca. » Ján Pavol II. načrtol ďalej profil Gregora Mendela ako veriaceho vedca. Zdôraznil: « Podľa príkladu svojho učiteľa svätého Augustína a nasledujúc svoje osobné povolanie, Gregor Mendel pri pozorovaní prírody a pri kontemplo- vaní jej Pôvodcu, vedel s tým istým nadšením spojiť hľadanie pravdy s istotou, že ju už pozná vo stvoriteľskom Slove, ktoré je svetlom zasiatym do každého človeka a žiariacim v hĺbke prírodných zákonov, ktoré vedec trpezlivo odkrýva. Pravá veda sa nielen neprotiví viere, ale sa s ňou druží v plodnej symbióze, v ktorej sa poznanie spája s láskou. » V ďalšej časti prejavu Ján Pavol II. opísal Mendelove objavy a ich význam. Svoje tvrdenia 6 SLÁVNOSTNÁ PRIPOMIENKA STÉHO VÝROČIA SMRTI GREGORA MENDELA POSTE VATICANE 450 Greorgio Mendel 1884 1984 [pageend6]doložil výpoveďou svetoznámeho odborníka v súčasnej genetike Ronalda Fishera, ktorý napísal, že Mendelove objavy patria « k najväčším experimentálnym pokrokom v dejinách biológie ». S Gregorom Mendelom —- pripomenul Svätý Otec — genetika začala svoj rýchly vývoj, ktorý ju priviedol až k tomu, že gény, čiže čiastky buniek, ktoré sú nositeľmi dedičnosti, možno dnes už zostrojiť v laboratóriu. « Tieto biologické jednotky, ktorých jestvovanie objavil Gregor Mendel, sú dnes v rukách človeka, ktorému sa prísnou vedeckou metódou podarilo prísť k ich plnému poznaniu. » Tu však Ján Pavol II. nastolil dôležitú otázku: «Bude človek schopný použiť podivuhodné výdobytky tejto vedy, ktorá sa začala v skromnej záhradke v Brne, výlučne pre dobro človeka?... Človek začína mať dnes v rukách moc kontrolovať svoj vlastný vývoj. Miera tejto kontroly a jej dobré alebo zlé výsledky budú závisieť nie natoľko od jeho vedy, ako skôr od jeho múdrosti. Od vedy a múdrosti, ktoré boli u Gregora Mendela v príkladnom súlade. Vyjadrujem želanie, aby bádatelia dneška i zajtrajška podľa príkladu veľkého prírodovedca, ktorého si dnes slávnostne pripomíname, nikdy neoddeľovali vedu, ktorá skúma tajomstvá prírody, od múdrosti, ktorá usmerňuje cestu človeka na tejto zemi. » Vatikánsky rozhlas a iné masovokomunikačné prostriedky pohotovo a podrobne informovali svetovú mienku nielen o spomínanej slávnostnej schôdzke a o prejave Jána Pavla II., ale aj o osobe a objavoch brněnského vedca Gregora Mendela. HEREČKA ODIŠLA K MATKE TERÉZII V posledných fašiangových dňoch tohto roku stretali Viedenčania na uliciach mesta nezvykle veľa « maškár», ľudí oblečených v nezvyklých maskách. A nejeden chodec si kládol otázku: Čo títo ľudia hľadajú? Chcú byť niečím iným, aspoň na chvíľu? Utiecť z každodenného života, skryť sa a z skrýše pozorovať svet? Na tomto pozadí tým viac prekvapila správa, ktorú priniesol v tých dňoch KURIÉR: herečka viedenského Burgtheater, Gabrielle Schuchter, odišla k matke Terézii do Indie. Ešte pred desiatimi dňami hrala v predstavení «Snežná kráľovná « a vystupovala v televíznom seriáli « Rodina Merian ». Pôvodne chcela urobiť cestu okolo sveta. Ostala z toho cesta do Indie. Gabrielle — ako povedal jej brat Georg, cítila, že musí byť «aktívnou». Nateraz chce šesť mesiacov pomáhať matke Terézii v Indii. Dátum: 9. a 10. júna 1984 Miesto: Franziskushaus, Dulliken bei Olten, Švajčiarsko Ústredná téma: 1. ÚVOD — Dr. med. Ján Gunčaga 2. PROBLÉM MEDZIĽUDSKÝCH VZŤAHOV VO SVETLE HLBINNEJ PSYCHOLÓGIE A NOVÝCH KOMUNIKAČNÝCH VÝSKUMOV — Prof. Dr. V. Perichta, Saarbrucken, BRD Diskusia v pléne — Prestávka 3. PREČO LÁSKA MEDZI ĽUĎMI TAK ČASTO STROSKOTÁ? — Prof. V. Šatura SJ, Innsbruck, Rakúsko Diskusia v pléne — Prestávka 4. MOJA SLUŽBA V PÁPEŽSKEJ ŠVAJČIARSKEJ GARDE — Ján Bernadič ml., Otlen, Švajčiarsko Spoločná večera KONCELEBROVANÉ BOHOSLUŽBY — Homí- lia na tému: MEDZIĽUDSKÉ VZŤAHY VO SVETLE EVANJELIA — Prof. Dr. M.S. Ďurica, Padova, Taliansko Spoločenské posedenie. Nedeľa 10. júna 84 — začiatok o 9.00 hodine. 1. KONCELEBROVANÉ BOHOSLUŽBY — Homí- lia na tému: JEŽIŠ — UČITEĽ MEDZIĽUDSKÝCH VZŤAHOV — Prof. A. Šandor SDB, Rím, Taliansko 2. KDE SI, ČLOVEK? — Lic. theol. I. Lehotský, Zúrich, Švajčiarsko Diskusia v pléne Spoločný obed 3. ROZHOVOR MEDZI GENERÁCIAMI — Dr. J. Bernadič, Olten, Švajčiarsko Diskusia v pléne 4. UDELENIE ZLATEJ PUTOVNEJ CYRILOMETOD- SKEJ MEDAILY ÚSKI Prof. Andrejovi Šan- dorovi. Laudatio: Prof. Dr. M.S. Ďurica Záverečné posedenie Prihlášky pošlite do 30. mája 1984 na adresu predsedu ÚSKI; Dr. med. Ján Gunčaga, Spitz- ackerstr. 7, CH — 4103 Bottmingen. 7 A Ω Pripravil Ruby PROGRAM: Sobota 9. júna 84 — začiatok o 14.00 hodine. MEDZIĽUDSKÉ VZŤAHY VIII. SYMPÓZIUM ÚSKI [pageend7]Známy nemecký teológ K. Rah- ner, ktorý nedávno zomrel, bystro raz poznamenal: « Kresťanov nerozdeľuje Biblia, ale jej interpretácia. » Dnes je málo kresťanov, ktorí by v zásade neuznávali jednotný text Písma svätého, čiže Biblie. Napriek tomu sme svedkami, že jestvuje okolo tristo protestantských cirkví a tisíce rôznych siekt a spoločenstiev, ktoré sa všetky odvolávajú na jediný prameň slova Božieho — Bibliu. To isté, ale rozlične chápané vedie nevyhnutne k rozdielným postojom a preto aj k totálne rozdielnej spiritualite, vnášanej do každodenného života. A tak jednota kresťanov a Cirkvi, za ktorú sa tak vrúcne modlil Kristus pri poslednej večeri, keď ustanovil centrálnu sviatosť Eucharistie, je stále ešte len snom. Zamyslime sa iba nad ústredným bodom Kristovho radostného posolstva, ktorým je Eucha- ristia. V nej vrcholí kult Nového zákona, všetka hodnota modlitby, klaňania sa Bohu, dokonalá obeta zmierenia, celá šírka, hĺbka i sila vykúpenia, ako i prameň všetkých milostí, lebo v nej je prítomný a skrz ňu pôsobí sám Ježiš Kristus. Mnohí učeníci hneď na prvú Kristovu informáciu o tejto sviatosti reagovali v kafarnaumskej sinagóge kritickými a odmietavými slovami: « Tvrdá je to reč! Kto ju môže počúvať. » (Ján 6, 61) Mnohí poodchádzali. Napriek tomu Ježiš nič zo svojich slov neodvolal, nič nekorigoval, ba ani sa nesnažil bližšie pravdu vysvetliť, aby poodhalil veľké tajomstvo lásky, v ktorom ponúkal ľudstvu samého seba. Určil len absolútnu podmienku účasti na tomto božskom tajomstve lásky a tou je bezvýhradná viera! Kto nie je ochotný ju prejaviť, môže odísť cestou ľudskej kritiky a šomrania ako kafarnaumskí poslucháči. A tak dodnes dediči kritických postojov týchto intelektuálne neuspokojených kádrovníkov Božích tajomstiev idú cestami svojich mnohorakých ľudských interpretácií, v ktorých sa ochotne klaňajú sebe vo vlastných koncepciách už celé stáročia. U Židov je to menej zarážajúce, lebo oni neprijali Krista ako Mesiáša (ako celok národa) a tak sa i naďalej opierajú o autoritu patriarchov a prorokov Starého zákona, zostávajúc v zajatí minulosti. No čo povedať o tých, ktorí sa dnes pokladajú za kresťanov a Ježiša Krista uznávajú za Syna Božieho, a predsa sledujú postoj kafarnaumských poslucháčov, ktorým sa Ježišova reč zdala nezrozumiteľnou a tvrdou a idú radšej po cestách ľudskej interpretácie. Tu sa nám otvára hĺbka priepasti, ktorú vykopali ľudskí reformátori a stáročia vybetónovali jej steny a prehĺbili dno. Pri návšteve v Nemecku istý zvedavec dal Svätému Otcovi Jánovi Pavlovi II. otázku: « Svätý Otče, ako a kedy sa uskutoční jednota kresťanov? » Pápež mu v jednej vete dal takú hlbokú a vyčerpávajúcu odpoveď, že ho to ohromilo: « Bez plnosti pravdy, nie je možná plnosť jednoty! » Eucharistia je centrálnou pravdou Kristovho evanjelia. Z nej pramení výkupná sila pre celé ľudstvo a preto aj pre našich odlúčených kresťanských bratov, ktorí nešťastným zásahom ľudskej « reformy » do Božieho diela stratili priamu účasť na tajomstve Kristovej výkupnej obety. Tá istá vec, rozlične chápaná, je aj rozlične realizovaná v životnej praxi i na tomto poli. Konkrétny príklad: Žijem už vyše dvanásť rokov v najväčšom švajčiarskom meste, ktoré je poväčšine protestantské a ako konglomerát má okolo pol milióna obyvateľov. V meste je celkove 50 protestantských reformovaných kostolov a 26 katolických kostolov a niekoľko malých kaplniek. V každom reformovanom kostole je raz za týždeň len jedna « bohoslužba slova » (teda nie eucharistická obeta!), kým v každom katolíckom kostole sú najmenej tri sväté omše, a v niektorých i viac — celkove v nedeľu sa na pôde mesta slúži asi 90 svätých omší pre ľud a asi 40 v malých privátnych, alebo rehoľných inštitúciách — spolu teda 130 svätých omší. Rozdiel je ešte vypuklejší, keď porovnáme štatistiku celotýždennú. Kým reformovaným kostolom zostáva celotýždenné len 50 nedeľných bohoslužieb slova, katolíkom pribudnú sväté omše všetkých všedných dní. Keďže v meste žije takmer sto katolíckych kňazov (diecézni + rehoľní) z ktorých každý denne slúži jednu svätú omšu = 100 X 6 = 600 + 130 nedeľných = celkove 730 svätých omší za celý týždeň. Mesačne: u reformovaných je to 50 X 4 = 200 celkove; u katolíkov je to 730 X 4 = 2920 svätých omší celkove, čo je temer 15 krát toľko ako u reformovaných. Podobné proporcie by boli aj ohľadom účasti veriacich. Nie sú to síce presne overené čísla, no zodpovedajú dobre zváženému odhadu obyvateľa mesta, ktorý vyše dvanásť rokov pozoruje život aj v tejto oblasti. Aj tento pohľad nám pomôže uvedomiť si, aká ďaleká cesta je pred nami, kým tú istú vec budeme rovnako chápať a žiť, aby sme tak vytvorili Kristom žiadanú jednotu. Aj keď reformátori neboli schopní dovidieť smutné dôsledky svojich postojov a ani často neboli ich vedomým cieľom, ale ich predsa reálne zapríčinili ako tvrdohlavé dieťa, ktoré síce nechcelo, aby zhorela tretina otcovej stodoly, ale nechcelo sa ani prestať hrať v otcovej stodole so zažatým ohňom. Pravda, hasiť a naprávať musia teraz iní. 8 TÁ ISTÁ VEC ROZLIČNE CHÁPANÁ, PRETO ROZLIČNE REALIZOVANÁ Anton Baník [pageend8]Jedno ruandské príslovie hovorí: « Pán Boh sa celý deň zdržuje v práci vo svete, ale noc príde stráviť do Ruandy. » Nemožno to isté povedať o Panne Márii, ktorá sa v posledných rokoch zjavuje v tejto krajine viacerým dievčatám. Ona aj dni trávi v Ruande, povedal istý kňaz. Ruanda je malý štát v srdci Afriky s piatimi miliónmi obyvateľov. Polovica z nich sú katolíci. Škola rehoľníčok v Kibeho, kde sa zjavuje Matka Božia, sa nachádza asi 30 kilometrov od mesta Butare, ktoré je druhým najväčším mestom v štáte a je aj sídlom diecézneho biskupa. Prvé zjavenie sa udialo v sobotu 28. novembra 1981. Matka Božia, «Matka milosrdenstva* sa zjavila sedmnásťročnej deve Alfonzke Numereke. Deva navštevovala v tom čase prvú triedu vyššej školy. Sme v jedálni dievčat a je 12 hodín a 35 minút. Alfonzka posluhuje svojim spolužiačkam pri stole. Cítila som sa veľmi šťastnou — povedala neskoršie dievčina -—- ale moja radosť bola zahalená akýmsi zvláštnym smútkom. Naraz som začula hlas, ktorý ma oslovil: « Dcéra moja! » Ochotne som odpovedala: « Tu som! » Potom sa deva pohla smerom na chodbu, pokľakla si a prežehnala sa. Naraz zazrela pred sebou krásnu Paniu a opýtala sa jej: « Kto ste? » Pani odpovedala: « Ja som Matka Slova. » Potom sa zjavenie obrátilo k dievčaťu slovami: « Čo si najviac ceníš v náboženstve? » Alfonzka ochotne odpovedala: « Milovať z celého srdca Pána Boha a Matku Božiu, ktorá nám dala svojho Syna, čo nás vykúpil z hriechu. » Panna Mária s úľubou podotkla: Kľačiaca deva je Alfonzka Numereke. Jej sa prvej zjavila Krásna Pani. « Keď sa veci tak majú, ubezpečujem ťa, že vyslyším všetky tvoje prosby. Bola by som však rada, keby všetky tvoje spolužiačky mali väčšiu vieru, lebo mnohé majú slabú vieru. » Alfonzka pridala: « Matka Spasiteľa, ak si to ozaj ty, čo si nám prišla povedať, že máme slabú vieru, to je znak, že nás miluješ. Som veľmi rada, že si sa mi zjavila. » Alfonzka neskôr vyjavila, že Panna Mária nebola biela (« muzungu »), ako ju často viedieť na obrázkoch. Bola bosá a mala na sebe dlhý biely šat. Potom povedala: « Myslela som si, že počas zjavenia nikto nebol pri mne. Neskoršie mi povedali, že som bola v jedálni a všetky spolužiačky ma videli. Ba moje kamarátky mi povedali, že som počas zjavenia hovorila po francúzky, po anglicky, v nárečí kynyar- wanda a v iných rečiach, ktorým nerozumeli. » A pokračovala: « Keď sa najsvätejšia Panna chystala odísť, pomodlila som sa tri Zdravas’, Mária a tiež aj modlitbu Príď, Duch Svätý. Keď sa so mnou rozlúčila, 9 V posledných rokoch sa Panna Mária zja- vuj'e niektorým dievčatám v Ruande v Afrike. Opis zjavení preberáme z talianskeho mariánskeho časopisu « Madre di Dio ». "JA SOM MATKA SLOVA" [pageend9]Dňa 12. januára 1982 sa Matka Božia zjavila druhému dievčaťu menom Anatólia Mukamazim- paka. Odvtedy malo dievča viac ako dvadsať zjavení. O pár týždňov neskoršie, 1. mája 1982 tretie dievča, Mária Klára Mukangango, stalo sa účastným zjavení Matky Božej. Doteraz sa jej Panna Mária zjavila vyše dvadsať ráz. Zjavenia « krásnej Panej » sa stávajú v jedálni alebo na dvore školy. Dievčatá sú niekedy o zjaveniach vopred upozornené vo sne, inokedy zjavenie príde nečakane. Panna Mária sa zjavuje za bieleho dňa, inokedy večer, najmä počas zvláštnych večerných mariánskych pobožností. Všetky dievčatá spievajú vtedy rôzne mariánske piesne, mnohé tancujú za sprievodu bubnov a rytmického tlieskania rúk. Počas zjavení dievčatá obyčajne nevnímajú osoby a veci okolo seba. Sú vo vytržení. Mária Klára jedného dňa požiadala Pannu Máriu, aby sa mohla dívať na tancujúce a spievajúce dievčatá, zatiaľ čo bola vo vytržení. Krásna Pani jej to dovolila a vtedy dievča videlo Matku Božiu uprostred tancujúcich detí, ako s vystretými rukami prijíma hold svojich ctiteliek. Ba raz Panna Mária požiadala prostredníctvom devy vo vytržení, aby všetky dievčatá prítomné na pobožnosti, po tri razy opakovali pieseň Nimunkulikire, nzabagira abarobyi (Nasledujte ma, urobím vás rybármi ľudí). Omilostené dievčatá mali pocit, že Panna Mária je uprostred dievčat, ako ich dobrotivá matka. Zdá sa, že jedna z charakteristík zjavení v Ki- beho je materinská láska Matky Slova. Všetko je dovolené tomu, kto má úprimné, detské srdce. Taký veriaci môže žartovať a smiať sa, môže sa správať celkom nenútene. A dievčatá sa správajú celkom nenútene počas zjavení. Ďalšia pravda, ktorú potvrdzujú zjavenia v Kibeho je, že Panna Mária je neustále prítomná v našom živote. Ona sprevádza svojich synov a dcéry všade, v škole, na dvore, v kostole, v jedálni, vo spálni, ráno, cez deň i večer. Ona je stále s nami. « Kto ma hľadá, ľahko ma nájde » — povedala Madona Anatólii 26. júna 1982. pre Kibeho, alebo len pre diecézu Butare. Neprichádzam ani len pre samotnú Ruandu alebo Afriku, ja prichádzam pre celý svet. » Prečo sa Panna Mária zjavuje? Podľa svedectva dievčat, Matka Božia chce upozorniť na hriechy a neprávosti, ktoré ľudia páchajú. Matka Božia použila veľmi silné slová a výrazy, aby poukázala na to, ako je hriech rozšírený vo svete: « Hriechy ľudí sú početnejšie ako kvapky vody v mori... Svet sa rúti do záhuby... Svet sa stáva čoraz horší. » Na sviatok Nanebovzatia, 15. augusta 1982 sa Panna Mária zjavila veľmi smutná. Dievčatá povedali, že ju videli veľmi utrápenú. Alfonzka vyzradila, že videla Pannu Máriu horko plakať. Aj dievčatá vtedy plakali, triasli sa od strachu, drgotali zubami počas extáze. Po zjaveniach, ktoré niekdy trvajú až osem hodín, dievčatá povedali, že videli vo vytržení hrôzostrašné obrazy: rieky krvi, množstvo ľudí, ktorí sa medzi sebou zabíjali, hŕby nepochovaných mŕtvol, obrovské krátery, lesy v plameňoch, strašné požiary v mestách a podobne. Dakedy aj prítomných ľudí, čo sú zhromaždení okolo dievčat, pojme strach a hrôza. Panna Mária však neprišla len pre toto. Tieto hrozné veci podáva ľuďom na spôsob lieku, ktorý pozostáva v modlitbe a pokání. Treba sa veľa modliť a robiť úprimné pokánie. Dievčatá sa obracajú na Madonu ozaj dojemnými slovami: « Matka, my sme slabí. Naša slabosť je bez miery. Peniaze, pôžitky, zmyselnosť, pohodlnosť sa nás zmocňujú a prekážajú nám myslieť na Pána Boha... Nič nezvládzeme, ak nám Ty neotvoríš srdcia... Sme hluché a slepé, uzdrav nás! » « Matka Božia nám chce oznámiť, že prostredníctvom nej sa zachránime. Žiada od nás, aby sme prijali utrpenie v spojení s Ježišom Kristom na kríži », povedali viac ráz devy. Každé z troch omilostených dievčat dostalo od Panny Márie osobitné potvrdenie o jej materinskej láske. Anatólia je chorá už viacero mesiacov na nemoc, ktorú lekári nevedia diagnostikovať. Choroba jej prekáža v štúdiách. Je to kríž, čo jej poslala Panna Mária, aby ju bližšie primkla ku krížu Ježiša Krista a k jeho vykupiteľskému dielu. Matka Božia takto vysvetľuje zmysel utrpenia v ľudskom živote: «Máriin syn a dcéra sa nikdy neodlučujú od Kristovho kríža. » 10 Posolstvo Posolstvo, ktoré Matka Božia oznamuje omilosteným dievčatám, je určené pre celý svet. Viac ráz povedala krásna Pani: « Keď ja niekoho navštevujem, chcem sa jeho prostredníctvom obrátiť na všetkých ľudí. Keď ja teraz prichádzam do farnosti Kibeho, to neznamená, že prichádzam len Ďalšie zjavenia nevidela som ju zmiznúť na obzore, ale vystúpiť k nebu, ako Ježiš pri nanebovstúpení. » Panna Mária sa zjavila Alfonzke viac ako tridsať ráz, vždy v škole v Kibeho. Rozličné žiadosti Panna Mária nástojčivo žiada obrátenie hriešnikov. Žiadala tiež, aby na jej počesť bola postavená kaplnka. Anatólia videla vo vytržení budovu zasvätenú Tej, « ktorá vyrovnáva všetko, čo je krivé ». Videla okrem toho aj iné miesta, ktoré niesli nápis: « Spoločenstvo tých, čo zmýlili ». [pageend10]Márii Kláre Panna Mária zverila úlohu rozširovať modlitbu svätého ruženca, tzv._ ruženca k siedmim bolestiam Matky Božej. Treba sa modliť a meditovať tajomstvá ruženca, najmä v utorok a v piatok. Vo videní 31. mája 1982 Panna Mária povedala Márii Kláre: « Žiadam si od vás, aby ste robili pokánie. Ak sa budete modliť ruženec k mojim siedmim bolestiam, obsiahnete milosť pokánia. Mnohí ľudia už nevedia prosiť o milosť pokánia a naďalej križujú môjho milovaného Syna svojimi hriechmi. Prišla som preto upozorniť ľudí, aby sa obrátili. » Treba pripomenúť, že modlitbu svätého ruženca k siedmim bolestiam Matky Božej rozšírili v tom kraji rehoľné sestričky, ktoré majú na starosti školu v Kibeho. Sú pravdivé tieto zjavenia? Komisia, ustanovená miestnym biskupom, sa ešte nevyslovila. Môžeme však podotknúť, že znaky o pravdivosti zjavení sú mnohé, a sme istí, že ďalšie budú ešte nasledovať. Viaceré dôveryhodné osoby sa vyslovili veľmi pozitívne o zjaveniach: « Dievčatá sú jednoduché, normálne a ničím sa nelíšia od svojich spolužiačok. Lekári a psychiá- tri ich majú neustále pod dozorom. » « Počas zjavení dievčatá sú vo vytržení. Často majú tvár prežiarenú zvláštnym svetlom. Ich oči hľadia na určitý bod. Nevnímajú, čo. sa okolo nich deje. Nedajú sa vyrušovať ani fotografistami a kinooperatórmi, aj keď hodiny a hodiny sú na nich upreté aparáty a osvetľovacie telesá. » S Alfonzkou jej spolužiačky urobili aj niektoré pokusy. Počas vytrženia jej priložili k ramenu zapálenú sviecu a dlho ju držali tak, že plameň sviece sa dotýkal tela, ale ona vôbec nereagovala. Inokedy ju pichali špendlíkami a ihlami hlboko do tela, ale ani na tieto pichania nijako nereagovala. Prišli správy o mnohých telesných uzdraveniach a najmä o duchovných milostiach, ktoré sa udiali na tomto mieste. Počas jedného zjavenia ľudia videli rozplakať sa jedného muža, ktorý prišiel z ostrova Réunion. Keď sa ho pýtali na príčinu plaču, odpovedal: « Otče, ja som stratil vieru a znova som ju našiel tu v Kibeho. Panna Mária ma osvietila svojou láskou a presvedčil som sa, že viera v Boha je najväčším a najvznešenejším darom, ktorý si treba veľmi vážiť. » Uvidíme, ako sa udalosti okolo týchto zjavení vyvinú. Jedno je však isté, že Panna Mária, ako Matka Cirkvi, je veľmi ustarostená o svoje duchovné deti. Vidí, ako sa mnohí odcudzujú Bohu a jej Synovi a chce ich zachrániť od tohto hrozného pomýlenia. « OTEC MA PRETO MILUJE, ŽE DÁVAM SVOJ ŽIVOT, ABY SOM HO ZNOVA DOSTAL. NIK Ml HO NEBERIE, JA HO KLADIEM DOBROVOĽNE » (Jn 10,18). Janko Silan: JA SOM VODA a iné verše. Obálku a ilustrácie navrhol Andrej Pauliny. Vydal Slovenský ústav svätého Cyrila a Metoda v Ríme roku 1984 ako 39. zväzok série LÝRA, ktorú rediguje Gorazd Zvonický. Strán 112. Je to z viacero hľadísk pozoruhodná básnická zbierka, v číselnom poradí tridsaťdeviata v našej edícii Lýra. — Po prvé: vychádza po dvoch zbierkach Mikuláša Šprinca, s ktorým Silan bol, je a ostane dobrým priateľom. Teda patria k sebe. — Po druhé: autor žije (a pomaly aj odumiera) na Slovensku, čo je — okrem jedného prípadu — výnimočné v našej edícii, ktorú zapĺňajú básnici v emigrácii. — Po tretie: je prejavom odvahy už takmer slepého básnika, ktorý osobne a naliehavo si žiadal uverejnenie svojich veršov v cudzine, ale nie pod cudzím pseudonymom. Už dávnejšie prišiel do redakcie balík strojopisov z tvorby autora. Z ľahko pochopiteľných dôvodov sa dlho čakalo s uverejnením. Bolo to z ohľadu na nášho Janka Silana. Pristúpili sme k činu až po odstránení obáv. Ale bolo toho veľa. Bolo treba urobiť výber. A podľa akého kritéria? Za spolupráce slovenčinára nášho gymnázia vynechali sme, čo už doma uverejnili, a do výberu sme zaradili to, čo by mu doma neuverejnili ani pri nejakom « odmäku ». Čitatelia poézie poznajú Silana ako pevca nežných tónov. A ním je. Pod jeho dychom aj čisto ľudské a všedné motívy nadobúdajú akúsi nadzemskosť, priam anjelskosť. V tejto zbierke sa stretnete aj s básnikovým protestom. Ale tento protest vyznieva veľmi podobne Ježišovmu protestu po sluhovom zauchu pred synedriom: « Ak som zle hovoril, vydaj svedectvo o zlom! A ak dobre, prečo ma biješ? » (Jn 18,23). Silanove zážitky a reminiscencie sú spoločným bohatstvom mnohých (ak nie všetkých) nás; teda vezmi, čítaj a prežívaj! 11 Janko Silan JA SOM VODA a iné verše Gabriel Maindron - Andrej Pauliny [pageend11]Slovenská rodina v šírom svete Vo večerných hodinách 24. marca Otec biskup Dominik Hrušovský zasvätil všetkých slovenských veriacich v zahraničí Nepoškvrnenému srdcu Panny Márie týmito slovami: 1. « Pod tvoju ochranu sa utiekame, svätá Božia Rodička! » Keď vyslovujeme slová tejto antifóny, ktorú sa Kristova Cirkev od stáročí modlí, sme tu dnes pred tebou, Matka, v Jubilejnom roku nášho vykúpenia. Sme osobitným zväzkom zjednotení so všetkými duchovnými pastiermi Cirkvi a tvoríme jeden celok a jeden zbor, ako apoštoli z Kristovej vôle tvorili jeden celok a jeden zbor s Petrom. Vo zväzku tejto jednoty vyslovujeme slová tohto úkonu, a chceme do neho ešte raz vložiť túžby a úzkosti Cirkvi o súčasný svet. Pred štyridsiatimi rokmi a potom znovu o desať rokov neskoršie tvoj služobník pápež Pius XII., pri pohľade na bolestné skúsenosti ľudskej rodiny, zveril a zasvätil tvojmu Nepoškvrnenému Srdcu celý svet a najmä národy, ktoré pre situáciu, v akej žijú, sú osobitným predmetom tvojej lásky a starostlivosti. Tento svet ľudí a národov máme pred očami aj dnes: svet druhého tisícročia, ktoré sa chýli ku koncu, svet súčasný, náš svet! Cirkev pamätá na Pánove slová: « Iďte... učte všetky národy... Hľa, ja som s vami po všetky dni až do skončenia sveta » (Mt 28,19-20) a na Druhom vatikánskom koncile si oživila povedomie svojho poslania v tomto svete. Matka ľudí a národov, ty poznáš všetky naše utrpenia a nádeje, ty matersky preciťuješ všetky boje medzi dobrom a zlom, medzi svetlom a tmou, čo otriasajú súčasným svetom. Prijmi náš výkrik, ktorým sa z podnetu Ducha Svätého obraciame priamo na tvoje Srdce: objím láskou Matky a služobnice Pána tento náš svet ľudí, ktorý ti zverujeme a zasväcujeme, ustarostení o tuzemský i večný osud ľudí a národov. Prijmi, Matka Sedembolestná, pod svoj ochranný plášť synov a dcéry slovenského národa, roztratených po svete. Osobitným spôsobom ti zverujeme a zasväcujeme tých ľudí a tie národy, čo toto odovzdanie a zasvätenie zvlášť potrebujú. « Pod tvoju ochranu sa utiekame, svätá Božia Rodička! » Neopovrhni prosbami nás všetkých, čo prežívame časy skúšky! 2. Matka Kristova, hľa, sme tu pred tebou, pred tvojím Nepoškvrneným Srdcom a spolu s celou Cirkvou sa chceme zjednotiť s tým zasvätením, ktorým sa tvoj Syn z lásky k nám odovzdal svojmu Otcovi, keď povedal: « Pre nich posväcujem seba samého, aby aj oni boli posvätení pravdou » (Jn 17,19). Chceme sa spojiť s naším Vykupiteľom v tomto jeho posvätení sa za svet a za ľudí, ktoré má v jeho Božskom Srdci moc dosiahnuť odpustenie a vykonať zadosťučinenie. Sila tohto zasvätenia trvá po všetky časy a zahŕňa všetkých ľudí, všetky národy a štáty, premáha každé zlo, ktoré duch temnosti je schopný vzbudiť v srdci človeka a v dejinách ľudstva a ktoré aj skutočne vzbudil v našich časoch. Ó, ako hlboko pociťujeme potrebu zasvätiť sa pre ľudstvo a pre svet: pre náš súčasný svet, zjednotení so samým Kristom! Veď celý svet má byť prostredníctvom Cirkvi účastným na Kristovom diele vykúpenia. Dokazuje to i tento Svätý rok vykúpenia, mimoriadne Jubileum celej Cirkvi. Buď zvelebená nad všetky stvorenia v tomto Svätom roku ty, služobnica Pána, veď ty si najúpl- nejšie poslúchla Božie volanie! Buď pozdravená ty, čo si sa úplne zjednotila s vykupiteľským zasvätením svojho Syna! Matka Cirkvi, osvecuj Boží ľud na cestách viery, nádeje a lásky! Pomáhaj nám žiť pre celú ľudskú rodinu v súčasnom svete v pravde Kristovho zasvätenia! 3. Ó, Matka, keď ti zverujeme celý svet, všetkých ľudí a všetky národy, zverujeme ti aj toto zasvätenie sveta a vkladáme ho do tvojho materského Srdca. Ó Nepoškvrnené Srdce! Pomáhaj nám zvíťaziť nad hrozbou zla, ktoré sa tak ľahko zakoreňuje v srdciach dnešných ľudí a vo svojich nezmerných dôsledkoch už zaťažuje prítomnosť a zdanlivo uzatvára cesty do budúcnosti. Od hladu a vojny, vysloboď nás! Od jadrovej vojny, od nepredstaviteľného se- bazničenia a od každej vojny, vysloboď nás! 12 [pageend12]Od hriechov proti ľudskému životu už od jeho počatia, vysloboď nás! Od nenávisti a znehodnocovania dôstojnosti Božích detí, vysloboď nás! Od všetkých druhov nespravodlivosti v spoločenskom, národnom a medzinárodnom živote, vysloboď nás! Od ľahostajného šliapania Božích príkazov, vysloboď nás! Od pokusov zatieniť v ľudských srdciach samu pravdu o Bohu, vysloboď nás! Od nebezpečenstva stratiť vo svedomí rozlišovanie dobra od zla, vysloboď nás! Od hriechov proti Duchu Svätému, vysloboď nás, vysloboď nás! Ó Matka Kristova, prijmi tento výkrik, plný utrpenia všetkých ľudí, plný utrpenia celých spoločenstiev! Pomáhaj nám, aby sme silou Ducha Svätého zvíťazili nad každým hriechom: nad hriechom človeka i nad « hriechom sveta », nad každým prejavom hriechu. Nech v dejinách sveta ešte raz zažiari nekonečná spásonosná moc vykúpenia — sila milosrdnej Lásky! Nech zastaví zlo! Nech premení svedomia! Nech v tvojom Nepoškvrnenom Srdci zažiari pre všetkých svetlo nádeje! V dňoch 2. a 3. marca 1984 zasadalo Predsedníctvo a Hlavný poradný zbor SKS v hoteli Warwick, New York City, USA. Pretože šlo o posledné zasadnutie pred Generálnym zhromaždením SKS, bol o jeho program veľký záujem. Zastúpené boli všetky veľké frater- nalistické organizácie svojimi najvyššími predstaviteľmi. V neprítomnosti predsedu SKS Štefana B. Romana zasadnutie viedol výkonný podpredseda Dr. Jozef M. Kirschbaum. Po otváracej modlitbe Rev. Teodoríka Zúbeka, OFM, Dr. Kirschbaum začal rokovanie referátom o prípravných prácach zriadenia Katedry slovenských štúdií, seminára pre mladú slovenskú inteligenciu v Európe a Konferencie mládeže počas Generálneho zhromaždenia SKS. Podrobne referoval najmä o organizovaní Katedry slovenských štúdií pri University of Toronto, Kanada. Oznámil, že známy podporovateľ kultúrnej, náboženskej a politickej činnosti z potrebnej sumy S 1,000.000 prisľúbil S 250.000, a pretože kanadská vláda dáva 50 % na zriadenie takýchto katedier, ostáva našou úlohou zozbierať zostávajúcich $ 250.000. Na tento cieľ sa organizuje fundácia, o ktorej prečítal anglickú správu výkonný podpredseda SKS Jozef Kriš- tofík. Po referáte o spôsobe a duchu práce projektovanej Katedry, sa rozprúdila živá debata, do ktorej zasiahli viacerí. Očakáva sa, že pri dobrej vôli nielen slovenské ustanovizne v Kanade a Spojených štátoch, ale aj jednotlivci prispejú na tento dôležitý projekt a Katedra sa uskutoční v dohľadnom čase. Dr. Kirschbaum sa vo svojej správe zapodieval propagandou, ktorú medzi zahraničnými Slovákmi vedie svojimi publikáciami Matica slovenská a jej Ústav pre zahraničných Slovákov. Z posielaného materiálu je zrejmé, že táto propaganda nie je bezúspěšná, a preto treba hľadať spôsoby, ako neutralizovať jej dezinformačné prvky. Výkonný podpredseda SKS Dr. Imrich Kružliak informoval o rokovaniach, ktoré viedli zástupcovia SKS so zástupcami karpatských Nemcov. Informoval ďalej o krokoch, ktoré podnikli naši zástupcovia, aby Spolková republika Nemecko zriadila v Bratislave svoje konzulárne zastupiteľstvo. Po poludňajšej prestávke pokračovalo zasadnutie pod vedením predsedu SKS, Štefana B. Romana. Za neprítomných funkcionárov referoval o ich písomných správach generálny tajomník SKS, Rev. Dušan Tóth. Zaujímavá bola správa Dr. Ivana Fialu, podpredsedu SKS pre Európu o jeho činnosti v organizácii Paneuropa Union. Tento rok je významný najmä tým, že budú voľby do Európskeho parlamentu a ide o to, aby Slováci boli v nich primerane zainteresovaní. Z podpredsedov so zvláštnymi úlohami podal správu Dr. Eugen Loebl, ktorý referoval o návštevách vo Washingtone, o pokusoch presadiť slovenské stanovisko v inštitúciách ako sú Rádio Voice of America a Rádio Free Európe. Navrhol, aby slovenské fraternalistické organizácie a iné americko-slovenské ustanovizne podali memorandum na Štátny department USA vo veci slovenského oddelenia vo Voice of America a Rádio Free Európe. Prítomní fraternalisti sa identifikovali s touto úlohou a podniknú všetko, čo bude v ich možnostiach. Generálny tajomník SKS podal obšírnu správu o prípravách na Generálne zhromaždenie. Dotkol sa najmä programu, ktorý pripravujú naše veľké fraternalistické organizácie, s ktorými sa podarilo vybudovať veľmi účinnú spoluprácu. Informoval, že Sekretariát pripravuje brožurku o Svetovom kongrese Slovákov, ktorá má stručne informovať o práci a cieľoch SKS. Predložil návrh na III. svetový festival slovenskej mládeže s tým, aby sa tento konal zasa v Mount Aíry Lodge v dňoch 27. júna - 4. júla 1986. Slovenskí veriaci v Porýnsku a Westfalsku dostali nového misionára v osobe saleziána Otca Jozefa Hutu. Otec biskup Hrušovský zariadil potrebné kroky k jeho vymenovaniu. Otec Huta prevzal toto misionárske miesto po obľúbenom a horlivom saleziánovi Otcovi Strečanskom, ktorý je stále ešte ťažko chorý a je v nemocnici v Belgicku. Srdečné privítanie nového duchovného pre slovenských veriacich sa konalo na Vianoce po svätej omši vo farskej sále v Duisburgu. V mene cirkevnej rady privítala Otca Hutu pani Ondrejková. Prisľúbila mu, že slovenskí veriaci sa budú snažiť žiť svoje kresťanstvo zodpovedne a budú pomáhať novému misionárovi vo všetkom. Otec Huta vyhlásil, že chce kráčať v šľapajach svojho predchodcu v budovaní živého kresťanského spoločenstva. 13 ZASADNUTIE PREDSEDNÍCTVA A HLAVNÉHO ZBORU SVETOVÉHO KONGRESU SLOVÁKOV V NEW YORKU SALEZIÁN OTEC JOZEF HUTA MISIONÁR V SEVERNOM NEMECKU [pageend13]OTEC STREČANSKÝ NA « NÚTENOM ODPOČINKU » Ako sme spomenuli na prechádzajúcej strane, Otec Jozef Huta prevzal miesto po Otcovi Strečanskom. Nášmu horlivému misionárovi sa po dlhej a ťažkej práci za Krista a duše dostalo milosti trpieť pre Krista a pre duše. A on to robí s príkladnou horlivosťou. Pomáhajme mu svojimi modlitbami, aby vládol niesť kríž, ktorý mu Prozreteľnosť Božia uložila na plecia. Zvlášť veriaci, ktorým sa Otec Strečanský venoval, majú svätú povinnosť naňho si spomínať a za neho sa modliť. (Fotografia zachycuje Otca Strečanského na poslednom stretnutí jeho veriacich s Otcom biskupom Hrušovským) . V generálnom dome Sestier Božského Spasiteľa vo Viedni bola v nedeľu 26. februára 1984 veľmi pekná slávnosť. Rehoľné sestry obnovovali svoje sľuby. Medzi tými, ktoré slávili zlaté jubileum, boli aj dve Slovenky: sestra Melchiada Holčeková a sestra Bruna Mrvová, rodáčky zo Šúroviec. Pozoruhodná je životná púť, na ktorú si spomínajú jubilantky. Sestra Melchiada Holčeková sa narodina roku 1910 v Šúrov- ciach. Do kongregácie vstúpila vo Viedni roku 1930. Tu si urobila aj noviciát. Potom pracovala 5 rokov v Hollabrune a 13 rokov v Juhoslávii, kde ošetrovala chorých. Bola tam až do roku 1951, teda aj cez vojnu. Z Belehradu prišla do Viedne, kde pracuje už 33 rokov. Okrem sestry Melchiady vstúpilo do tej istej rehole 39 dievčat a to zo Šúroviec. Sestra Melchiada žartovne poznamenala, že keď ich taká hŕba (23) prichádzala, ktosi povedal, že si už mohli vziať aj kríž na procesiu. Že toľko dievčat vstúpilo do tejto rehole, na tom má zásluhu Otília Hrušovská. Ona sama — chorá — nemohla vstúpiť do kláštora, ale získala toľké iné. Sestra Melchiada priznala, že ani raz v živote neoľutovala svoje rozhodnutie. Sestra Bruna Mrvová pracovala od roku 1933 do 1946 v nemocnici v Gmunde, potom 6 rokov v Allgemeines Krankenhaus vo Viedni a rok v Klosterneuburg. Roku 1952 odcestovala do Argentíny. Pracovala 6 rokov v sanatóriu Šanta Fé v Jujuy, v nemocnici La Quiaca. Po celú dobu pobytu v Argentíne bola predstavenou rehoľných sestier. Keďže ťažko ochorela, vrátila sa do Viedne v roku 1963. Rok pobudla v Badene a teraz už šestnásty rok pracuje v dievčenskom internáte na Kenyongasse vo Viedni. Najkrajšie spomienky z Argen- AKÝ JE ŽIVOT BEZ LÁSKY? ŽIVOT BEZ LÁSKY JE ZBYTOČNÝ. tíny? To, že mohla pracovať pre chudobných. Bohatí mohli ísť do sanatória, chudobní nemali na to peňazí. Sestry museli robiť aj lekárske práce, okrem operácií. Lekári prišli iba pozrieť, ako to sestry urobili. Okrem toho organizovali divadlá, predávali sladkosti a usporadúvali rozličné dobročinné podniky, aby pomohli chudobným. Obidve sestry môžu spokojne pozerať na roky strávené v službe lásky. My im prajeme, aby ešte mohli pokračovať, pokiaľ im sily stačia, v tejto bohumilej práci. 14 Povinnosť BEZ LÁSKY robí človeka nevľúdnym. Zodpovednosť BEZ LÁSKY robí človeka nezohľadným. Starostlivosť BEZ LÁSKY robí človeka tvrdým. Pravda BEZ LÁSKY robí ho kritickým. Výchova BEZ LÁSKY robí ho protirečivým. Dôvtip BEZ LÁSKY robí človeka prefíkaným. Zdvorilosť BEZ LÁSKY robí ho pokryteckým. Poriadok BEZ LÁSKY robí ho malicherným. Vedomosť BEZ LÁSKY robí človeka neústupným. Moc BEZ LÁSKY robí človeka násilným. Česť BEZ LÁSKY robí ho povýšeneckým. Vlastníctvo BEZ LÁSKY robí človeka skúpym. Viera BEZ LÁSKY robí ho fanatickým. SLOVENSKÉ SESTRIČKY JUBILOVALI [pageend14]Je vždy povzbudzujúce oboznámiť sa so životom hrdinských ľudí a kresťanov. Dnes vám chceme predstaviť život istej ženy, ktorá od svojho útleho veku sa mohla pohybovať iba na vozíku a napriek tomu absolvovala univerzitné štúdiá a stala sa vplyvnou spisovateľkou. Ide o lotyšskú spisovateľku Zentu Maurínu Raudivovú. Boh, počúva predovšetkým trpiacich Maurína sa narodila koncom minulého storočia v prístavnom meste Lotyšska, v Libave, na Baltickom mori. Zomrela pred niekoľkými rokmi v Nemecku. Mala veľké šťastie, že jej rodičia boli osoby s nevšednými ľudskými kvalitami. Otec bol lekár, celkom preniknutý zodpovednosťou svojho povolania a to predovšetkým voči chudobným. Bol lekár a láskavý samaritán chorých, ale aj veľký učiteľ života pre svoju dcéru. Maurína si spomína, ako večerom, keď sa vrátil z návštevy od chorých, vstupoval do jej izbietky, ticho prikročil k jej postieľke, poznačil ju na čelo krížom a nepochybne opakoval to isté prianie: « Nech ťa Pán Boh ochraňuje a požehnáva. » Toto jeho krátke prianie zaháňalo odo mňa — hovorievala neskoršie — každý strach. Maurínina matka bola celkom oddaná svojej rodine. Keď sa vyjavila hrozná skutočnosť, že Maurína sa nebude môcť postaviť na nohy a chodiť, matka chcela pred dcérou zatajiť túto bolestnú skutočnosť. Maurína sama objavila tragickú situáciu a opísala ju vo svojej knihe, ktorá už svojím titulom hovorí o jej húževnatom boji nepodľahnúť tejto tragédii. Titul knihy je DLHÁ CESTA. Naozaj dlhá cesta od toho dňa, keď objavila, že po celý život bude musieť závisieť od iných. Maurína takto opisuje svoj « objav »: « Mám päť rokov. Je teplý letný deň. Som v záhrade pod tônistou jabloňou. Z diaľky sa približuje búrka. Počuť už hrmenie. Pomedzi mračná sa občas prederie silné svetlo bleskov. Zdá sa mi, akoby ťažký kameň pritláčal moju hlavu. Zrazu ma ktosi pevne zovrel do náručia. Nie je to však objatie. Usilujem sa vymknúť z tých zovretých ramien. Vstupujeme do izby a cítim, ako ma skladajú na posteľ. Tmavé postavy sa pohybujú vzrušene okolo mňa. Deň a noc sa stŕham vo sne. Zrazu všetko zmizne. Uvedomujem si, že som vo svojej izbietke. Chcem vstať z postieľky, ale hneď zacítim, že nemám nijakej sily v nohách. Moje nohy visia bezvládne dolu a zdá sa mi, akoby mi vôbec nepatrili. Pokúšam sa vstať znovu, ale všetko márne. Všetka sila z mojej miechy a nôh zmizla a zdá sa mi, že na hrudi mi leží ťažký kameň. » Matka chcela pred dcérou utajiť jej zdravotný stav. Otec však, bez toho že by chcel, utvrdil Maurínu v domnění, že už nikdy nebude môcť chodiť. Maurínine telesné postihnutie komentovali aj členovia rodiny. Stará mama v tých dramatických dňoch povedala takto: « Možno by bolo bývalo lepšie, keby si ju bol Pán Boh vzal k sebe. » Maurí- nin otec sa však postavil proti slovami: « Nevravte tak, mamka! Francúz Louis Braille oslepol, keď mal tri roky. Vynašiel abecedu pre slepých a tak sa stal ľudstvu užitočnejším, než jeho zdraví bratia. » Matka dlho skrývala svoju bolesť pred Maurínou a preto sa dcére zdalo, že je voči nej ľahostajná. Istého dňa však Maurína pochopila, čo sa skrývalo v matkinom srdci. Takto opisuje tie chvíle: « Mamička si kľakla k mojej postieľke a začala plakať. Pokryla mi tvár a ruky bozkami. Ako ťa len dobre chápem, — hovorila mi. Tvoje malé srdiečko ti puká od žiaľu. Chcela by si behať, hrať sa a plávať ako tvoje sestry, a nemôžeš. Keby som ti len mohla dajako pomôcť! Prestala som plakať a v mojom srdci zavládol pokoj. Objala som matku a radosť spolu s bolesťou prenikli celým mojím telom. Prv sa mi zdalo, že moja matka nevie, alebo nechce vedieť o mojom utrpení. Keď si však kľakla k mojej postieľke, pochopila som, koľko si vytrpela pre môj fyzický stav. » Zblíženie sa s matkou znamenalo pre Maurínu aj priblíženie sa k Bohu. Napísala: « V tom okamihu sa naše úlohy zamenili. Pohladkala som matkinu tvár a usilovala 15 [pageend15]som sa ju ubezpečiť, že moja situácia nie je taká zúfalá a že si čoskoro na ňu zvyknem. Vravela som jej, že hlboko veriaci sú presvedčení, že Boh počúva nadovšetko trpiacich, a preto aj ja sa budem usilovať byť dobrá. A skutočne, v tých dlhých dňoch nehybnosti som bola takmer stále v rozhovore s Bohom. A keď som zavše pozrela oblokom na moje sestričky, ako sa hrali v záhrade, vedela som sa dokonca aj usmievať. Nazdávala som sa tiež, že som zlá. V detskej jednoduchosti som sa vtedy takto modlila: Pane, maj so mnou zľutovanie! Je ťažké byť telesne postihnutou, ale byť zlou je ešte ťažšie. » Roky plynuli. Maurína skončila univerzitné štúdiá v hlavnom meste Rige a stala sa neskoršie úspešnou spisovateľkou. Napísala viacero kníh, preložila do materinskej reči významné literárne diela, prispievala do viacerých týždenníkov. Podľa úsudku viacerých významných osobností jej vlasti bola jednou z najvzdelanejších osôb Lotyšska. Celé desaťročia prednášala na konferenciách vo významných európskych mestách o literárnych argumentoch. A keď ju zastihla smrť v pokročilom veku, mala ešte pozvánky do Stockholma, Kopenhagu a Osla. Maurína je príkladom húževnatosti a nádeje ako vyjsť z beznádejného stavu. Nenechala sa zlomiť svojou ťažkou situáciou, ale práve z nej vyrástla v hrdinskú osobnosť. Jej príklad môže dať odvahy každému. Keď porovnáme Maurínine problémy s našimi, možno sa vynorí aj v našej mysli veta istého sociálneho činiteľa: « Nebedákaj, že nemáš topánky, veď sú ľudia, tvoji bratia, čo nemajú nohy. » Naše Slovenské kultúrne, výchovné a literárne stredisko je inštitúcia, ktorá má za cieľ slúžiť Slovákom žijúcim v Spojených štátoch amerických a v Kanade, ako aj krajanom roztrúseným po celom svete. V minulosti sme už viac ráz apelovali na slovenské komunity v Spojených štátoch amerických ohľadom materiálu, ktorý má vzťah k ich historickému rozvoju. Naše stredisko sa podujalo zbierať a zachovať všetky pamätnosti, ktoré sa týkajú slovenského života. Presťahovávanie sa rodín, nepredvídaná náhla smrť v rodine sú častou príčinou zničenia cenných rodinných pamiatok, korešpondencie, kníh, fotografií, medailí a iných cenných vecí, ktoré majú vzťah ku Slovensku, alebo k životu Slovákov v Amerike a v Kanade. Naše stredisko chce zachrániť všetky tieto materiály. Naša knižnica a naše múzeum sú uspôsobené zachovať tieto pamiatky v najlepšom stave. Okrem toho naše stredisko chce umožniť prehľad a konzultovanie tohto materiálu všetkým odborníkom a kvalifikovaným výskumníkom a tiež všetkým, čo majú úprimný záujem o tieto pamätnosti a dokumenty. Preto sa obraciame na všetkých jednotlivých Slovákov, na slovenské fary, na rehoľné spoločnosti, na slovenské organizácie s prosbou, aby nám zaslali albumy, výročné a historické knihy, príležitostné jubilejné brožúrky, rozličné oznamy jubilejných osláv, farské časopisy, slovenské noviny, časopisy, pohľadnice a iný materiál. Všetky veci treba zaslať na adresu: STREDISKO SVÄTÉHO CYRILA A METODA NA FLORESE Dňa 15. novembra 1983 nás domorodý provinciál P. Kerubin Pareira SVD posvätil stredisko dištriktu sv. Cyrila a Metoda v Sengari. Budovy strediska postavil P. Juraj Vojenčiak, rektor a dekan, slovenský misionár. Na sviatok sv. Cyrila a Metoda 14. februára 1984 mali prvú svätú omšu na počesť patrónov. Píše P. Vojenčiak: « Pred štyrmi rokmi ma poveril domorodý Otec biskup Vi- talis Djebarus, SVD postaviť stredisko pre Severné pobrežie Manggarai v Sengari. Už vtedy mi Otec biskup prisľúbil, že dá stredisko pod ochranu sv. Cyrila a Metoda. Ihneď sa som dal s celou dušou do roboty. Burcoval som svojich kresťanov a svojich krajanov. Písal som do časopisov, prosil o pomoc všetkých, i našich na Slovensku. Po štyroch rokoch sa mi podarilo dokončiť dielo. Je to dom s 12 izbičkami pre 12 misionárov, s kuchyňou, malým skladiskom, domkom pre agregát, s garážou a izbičkami pre personál. Za budovou je kultúrny dom, kde máme kaplnku, knižnicu a aulu na schôdzky a premietanie filmu. Celý komplex je ohradený plotom. Na nádvorí máme krížovú cestu a medzi 12-13. zastavením je malá « jaskyňka » so sochou Panny Márie Sedembolest- nej. Tu sa teraz schádzame na mesačné rekolekcie, tu mávame obnovy pre našich katechétov, 16 K. Poláček VÝZVA SLOVENSKÉHO KULTÚRNEHO STREDISKA SESTIER DOMINIKÁNOK V OXFORDE, USA Slovák Cultural, Educational and Literary Center 775 W. Drahner Road OXFORD, Mi 48051, USA [pageend16]učiteľov a exercície pre veriacich. Sengari sa pomaly stáva náboženským a kultúrnym strediskom pre celé severné pobrežie Mangga- rai. Bolo dojímavé, keď pri nasej prvej schôdzke a otvorení strediska náš Páter provinciál posvätil dom, predstavený fratiškánov posvätil krížovú cestu a ja som posvätil sochu Panny Márie Se- dembolestnej. Na sviatok svätého Cyrila a Metoda, 14. februára sme usporiadali peknú slávnosť. Na svätú omšu prišli kresťania z celého okolia. Pri omši krojovaná skupinka spievala ľudové piesne, sprevádzané bubnami. Obetné dary priniesli poprední kresťania, oblečení v krojoch, rytmicky tancujúc k oltáru a odovzdali dary celebrantovi so slovami: « Svätý Cyril a Metod učili váš národ poznávať Boha a prinášať mu čistú obetu. Vy ste prišli učiť nás, aby sme aj my poznali Pána Boha, prinášali mu tieto dary, ktoré sa vo svätej omši premenia na Telo a Krv Pána Ježiša. Kiež svätý Cyril a Metod orodujú za váš národ a orodujú aj za nás, aby viera žila i naďalej vo vašom národe a rozkvitala aj u nás tu na Florese v Manggarai. » Človek sa musel zdržovať, aby mu nevypadli slzy od dojatia. Prevzal som obetné dary: chlieb, víno, náturália a plný radosti a vďaky obetoval som ich Pánovi. Po svätej omši zišli sme sa s poprednými kresťanmi na šálku kávy a na pamiatku spravil som niekoľko fotiek krojovaných skupín pred sochou Sedembolestnej. Pri svätej omši som si spomínal na všetkých Vás, drahí misijní dobrodinci-Slováci, ktorí ste akýmkoľvek spôsobom prispeli k výstavbe tohto strediska svätého Cyrila a Metoda na Florese. My sa zasa budeme snažiť rozširovať sväté dedičstvo našich vierozvestov, svätého Cyrila a Metoda. Tohto roku bude na Florese vysvätených 45 domorodých kňazov. Je to doteraz najväčšia skupina novokňazov. Iste pekná žatva, na ktorej sme aj my siali, polievali, pleli a Pán dal vzrast. Nech je pochválené jeho meno. Teraz sa krvopotne snažím dokončiť budovu nášho prvého katolíckeho gymnázia v Barang- Kolong pri Reo, neďaleko strediska v Sengari. Toto gymnázium bol som prinútený otvoriť, lebo mohamedáni plánovali otvoriť tiež gymnázium, kde by mohli dosadzovať svojich učiteľov a to v tomto území, ktoré je už vyše 85 % katolícke. Ich militantná organizácia P.U.I.M. « Znovuzrodenie islamizmu v Mangaarai » chce zrobiť všetko, aby znova získali « odpadlých » mohamedánov. Strategicky som bol prinútený poponáhľať sa s otvorením nášho gymnázia, čo sa mi aj podarilo. Rozpočet na celý komplex budovy je až 120.000.-$ USA. 5 vypätím všetkých možností mohol som už zohnať okolo 100.000.-$. Ostáva mi dlžoba ešte dobrých 20.000.-$. Spolieham sa na Vašu veľkodušnosť. Pozdravuje Vás všetkých čo najsrdečnejšie « Hľa, tvoja matka ». To boli jedny z posledných slov, ktoré Pán Ježiš povedal na kríži a ktorými odovzdal Pannu Máriu ako matku Jánovi, a tým aj celému ľudstvu. Ty si hviezdou môjho života, ktorá ma vedie i cez husté tmy. Ó, Panna prečistá, ty si nosila Spasiteľa sveta pod srdcom. Ty si vyriekla svoje « staň sa! », aj keď si sa prekvapila pri zjave posla, ktorý ťa v mene Božom pozdravil v tvojej skromnej izbietke. Keď si sa v Lurde zjavila Bernadette, predstavila si sa svetu ako Nepoškvrnené Počatie. Ó, ako túžim podobať sa tebe, čistá, nevinná a poslušná až na smrť. Ty si mi vzorom modlitby. Poníženej a ustavičnej. Vedela si sa modliť sama, vo svojej komôrke k svojmu nebeskému Otcovi. Mária, ty Matka moja, ktorú mi dal sám tvoj božský Syn. Snažím sa milovať ťa, ale odpusť mi, ak často ukazujem, že som iba hriešny tvor. To je práve to úžasné. Ty si vo všetkom ako my, okrem hriechu, a to ťa povyšuje nad ľudí a anjelov. Ty láskavo prejavuješ svoju štedrú moc, ktorú si ako Matka Božia dostala vo večnej sláve. Ty si Orodujúca Všemohúc- nosť, a chceš aj najzatvrdlivejšiemu hriešnikovi vyprosiť milosť obrátenia. Láskavo napomínaš pomýlené ovečky zo stáda tvojho Syna. Ty si nielen Matka Syna Božieho, ale aj Matka moja. daný Skupina veriacich pred sochou Sedembolestnej, ktorú dal postaviť Otec Vojenčiak. Vám vďačný slovenský misionár P. Juraj Vojenčiak, SVD Post Ruteng - Flores, Indone- sia. 17 MÁRIA [pageend17]Zo Slovenska Prípad Jany Mičianovej vrhá jasné svetlo na komunistickú koncepciu náboženskej slobody. Prečítajte si pozorne list tejto ženy prezidentovi republiky Husákovi, ktorá sa z ateistky stala veriacou katolíčkou. Vážený pán prezident! Obraciam sa na Vás ako na ústavného garanta zákonnosti v ČSSR, lebo u nižších orgánov som nenašla pochopenie a už neviem, akým spôsobom sa domôcť spravodlivosti. Od malička som bola vychovávaná v ateistickej rodine. Otec i matka pracovali ako právnici (t. č. na dôchodku), obaja sú členovia KSS, otec je nositeľom mnohých vyznamenaní za účasť v SNP a za výstavbu socialistickej spoločnosti. Vychovávali ma v láske k vlasti, v úcte k socialistickému právu a k vedeckému svetonázoru. V roku 1971 som absolvovala Pedagogickú fakultu v Banskej Bystrici a pracujem u ONV — odbor školstva v Považskej Bystrici ako učiteľka, resp. ako vychovávateľka. Kto má vštepenú lásku k pravde a túžbu po dobrote a láske, ako som mala ja, a tieto okolo seba nenachádza, tomu sa môže stať, že siahne i po katechizme a začne sa vzdelávať i nábožensky — tak ako sa to stalo mne. Skrátka, pred necelými tromi rokmi som sa z ateistky stala veriacou rímskou katolíčkou. Odvtedy som zažila nesmierne veľa problémov a ťažkostí. Dovtedy by ma nikto nebol presvedčil, že sa robí v našom štáte nejaký nátlak na veriaci ľud, že títo sú sledovaní pri navštevovaní náboženských obradov a že sú z toho vyvodzované existenčné dôsledky. Že sú donucovaní k odstúpeniu od svojho náboženského presvedčenia a že sa na nich používajú rôzne psychologické nátlaky, ktoré im podrývajú nervy i zdravie. Kto to neskúsil na vlastnej koži, ťažko by uveril. Ale ja som to všetko, žiaľ, sama zažila, a pretože vonkoncom neviem ako sa tomuto všetkému brániť, obraciam sa na Vás, vážený pán prezident. Tak ako som sa so svojím presvedčením neskrývala, keď som bola ateistka, nechcela som sa s ním skrývať ani ako veriaca. Veď náboženské presvedčenie je súkromnou záležitosťou občana. Chcela som naďalej čestne a svědomitě plniť svoje občianske a pracovné povinnosti, vychovávať deti v škole k statočnosti, pracovitosti a k úcte k ľuďom a k vlasti. V škole som si naďalej plnila svoje povinnosti zodpovedne a striktne podľa učebných osnov a nech sa už pozdejšie stalo čokoľvek, nikdy ma neobvinili z toho, že by som si svoje učiteľské povinnosti neplnila alebo ich zanedbávala. Súc si vedomá svojho práva podľa zákona č. 120/76 Zb., som spolu s manželom prihlásila dňa 22. júna 1982 svojho syna Roberta na vyučovanie rím.-kat. náboženstva v škole. Týmto činom som si však spustila na seba lavínu nevraživosti až nepriateľstva školských orgánov, ktorá sa nezastavuje ani pred vyhodením zo zamestnania, ktoré mi bezprostredne hrozí. Hneď v nasledujúci deň 23. júna 1982 prišli za mnou riaditeľ i zástupkyňa I. ZŠ v Novej Dubnici a spolu s mojou vtedajšou riaditeľkou ma odhovárali, aby som si to s tou prihláškou na náboženstvo rozmyslela. Som vraj učiteľský výkričník, lebo som bola vychovaná ateisticky, i v kádrových materiáloch to mám. Presviedčali ma takými argu- mentami, aké mali naporúdzi, a napokon mi dali podpísať doklad, že bol robený so mnou pohovor ohľadom prihlásenia syna na náboženstvo (kópiu nemám). Koncom školského roku 1981/1982 som bola preložená z Osobitnej školy v Novej Dubnici na III. ZŠ v Dubnici nad Váhom. Začala som pracovať ako vychovávateľka v školskej družine. Už 10. septembra 1982 som bola riaditeľom s. Hletkom za prítomnosti zástupkyne riaditeľa s. Makarovej pozvaná na pohovor. S. Hletko sa ma 18 "Som vraj učiteľský výkričník" Nová Dubnica 17. mája 1983 Titl. Dr. Gustáv Husák prezident ČSSR Praha - Hrad [pageend18]pokúšal presviedčať o neexistencii Boha a keď som si dovolila nesúhlasiť, vyjadril mi svoje prekvapenie nad tým, že som si s takýmto svetonázorom dovolila nastúpiť na jeho školu a radil mi, aby som si v dohľadnej dobe hľadala zamestnanie inde, napríklad ako upratovačka na škole. Kópiu oficiálneho zápisu prikladám ako doklad č. 1. Obdobný pohovor s podobným výsledkom sa konal i 20. decembra 1982. Po tomto pohovore sa riaditeľ s. Hletko rozhodol postúpiť celú záležitosť odboru školstva ONV v Považskej Bystrici. Vedúci odboru školstva súdruh Kičin ma predvolal 8. marca 1983. Obvinil ma z porušenia učiteľského sľubu z roku 1972, porušovania Zákonníka práce a upozornil ma, že učiteľ nesmie mať deti prihlásené na výuke náboženstva. Žiadala som, aby mi predložil zákon alebo výnos, ktorým sa zakazuje učiteľovi prihlásiť deti na náboženstvo a navštevovať náboženské obrady. Priznal síce, že taký zákon nejestvuje, ale že takéto veci sú predsa každému jasné. Namietala som, že mne to také jasné nie je. Nato ma s. Kičin obvinil, že beriem plat zadarmo, hoci priznal, že po pracovnej stránke proti mne nič nemá. Lebo keby sa vraj doteraz bolo niečo vyskytlo, už dávno by som bola « letela » zo zamestnania. Potom ma požiadal, aby som radšej dobrovoľne odišla zo školstva. Že ma nechce vidieť na škole, keď sa bude prihlasovať na vyučovanie náboženstva, t. j. koncom júna 1983. Pri presviedčaní by sa mohli rodičia brániť tým, že na škole majú i učiteľku nábožensky zaťaženú. Nato dodal, že ak dobrovoľne neodídem, vytvorí mi na škole také podmienky, že nakoniec budem rada, keď odtiaľ odídem. Musím priznať, že slovo dodržal a podmienky vytvoril. Dňa 25. marca 1983 si ma s. Kičin pozval. Oznámil mi, že mi protekčne zohnal miesto odbornej prekladateľky v Závodoch ťažkého strojárstva, n. p. v Dubnici nad Váhom, kde vraj využijem svoju kvalifikáciu a platové nebudem postihnutá. Miesto mu vraj bolo sľúbené námestníkom pre kádrovú a personálnu prácu s. JUDr. Jozefom Hrubým. Dal mi čas na rozmyslenie do 22. apríla 1983. Dňa 31. marca 1983 pri mojom návrate z náboženských obradov stál na rohu ulice riaditeľ s. Hletko. Hneď nasledujúci deň 1. apríla 1983 si ma pozval na pohovor a s krikom ma upozorňoval, že som ho provokovala a poburovala, keď som pokojne kráčala so svojimi deťmi a s ostatnými veriacimi z kostola. Nech si vraj chodím niekam inam, prečo práve do Dubnice nad Váhom. Hovoril, že tým ovplyvňujem 5 000 ľudí zo sídliska a 3 000 ľudí, ktorí boli v kostole. Odpovedala som, že nikoho ani neovplyvňujem, ani neprovokujem. Plním si svoje náboženské povinnosti. S. Hletko opätovne naliehal, aby som od svojho náboženského presvedčenia upustila. Odmietla som s tým, že nezvyknem meniť svoje presvedčenie ako kabát. Dňa 5. apríla 1983 som bola znovu predvolaná k s. Hletkovi. Žiadal, aby som sa vyjadrila k ponuke s. Kičina ohľadom práce odbornej prekladateľky v Závodoch ťažkého strojárstva, n. p. Odvetila som, že zatiaľ nemám žiadny názor. Nato mi predložil k podpisu « krátky zápis z pohovoru » z 1-4-1983. Zápis som odmietla podpísať pre jeho tendenčnosť. Zápis je priložený ako doklad č. 2. Dňa 14. apríla 1983 si ma nechal do riaditeľne III. ZŠ pozvať vedúci odboru školstva s. Kičin a inšpektor s. Harangózo. Pýtali sa ma, či som sa už informovala o ponúkanom mieste. Odvetila som, že napriek svojej kvalifikácii ohľadom ruského technického jazyka som prakticky antitalent, práci v závode nerozumiem a usúdila som, že by som túto prácu nezvládla. S. Kičin dôvodil, že táto výhodná ponuka platí len do 1. mája 1983 a ak sa do 22. apríla 1983 nerozhodnem ju prijať, bude nútený ma vyhodiť, či sa mi to páči alebo nie, pretože vraj nevychovávam deti k vedeckému svetonázoru. Záznam z pohovoru je priložený ako doklad č. 3. V piatok 15. apríla 1983 pred koncom pracovnej doby mi vedúca školskej družiny doručila príkaz s. riaditeľa, že do pondelka 18. apríla 1983 mám spracovať prednášku na tému « Praktické realizovanie výchovy k vedeckému svetonázoru a ateistickej výchovy vo výchovno-vzdelávacej činnosti školských družín ». Prednáška vôbec nebola zaradená do tematického plánu. Mala byť čítaná na klasifikačnej porade a vopred predložená na schválenie. Príkaz som splnila. Na začiatku porady s. Hletko mi vrátil prednášku s poznámkou, že je príliš teoretická. Potom viac ako hodinu, najprv neadresné, potom menovite, urážal ma verejne pred všetkými kolegami pre moje náboženské presvedčenie, dôvodiac tým, že som zaostalá, primitívna, že som na hanbu celému kolektívu, lebo naň vrhám zlé svetlo tým, že som 31. marca 1983 navštívila náboženské obrady. Apeloval na učiteľský kolektív, aby odsúdil moje konanie a vyvrhol ma zo svojho stredu. Uvádzam len časť jeho výrokov, pretože nie je možné uviesť všetky urážky, ktoré v ten den padli na moju hlavu. Po rečníckom extempore s. Hletka vystúpilo sedem členov kolektívu s pripravenými diskusnými príspevkami a prečítali také alebo onaké osočenia. Nato i mňa s. Hletko vyzval, aby som prednášku prečítala. Po jej prečítaní som si dovolila citovať články 17, 18 a 20 zo zákona č. 120/76 Zb., aby všetci kolegovia boli oboznámení s tým, že každý, teda i ja, mám právo na svoj svetonázor a že nikto ma nesmie donucovat’, aby som od neho odstúpila a že právo na svetonázor je pod ochranou zákona. Po prečítaní uvedených článkov zákona s. Hletko reagoval tak, že som ho vraj obvinila z náboženskej diskriminácie. Nič viac ako citovanie zákona som na svoju obhajobu neuvádzala. Namietať proti urážaniu bolo zbytočné. Nemalo zmysel dohadovať sa. 19 [pageend19]Dňa 29. apríla 1983 navštívil III. ZŠ v Dubnici nad Váhom inšpektor s. Kozák a z poverenia s. Kičina, vedúceho odboru školstva, mi predložil k podpisu výpoveď zo zamestnania. Tú som však podpísať nemohla, pretože okrem citovaných paragrafov, ktorých znenie som si nemohla overiť, obsahovala i vymyslené obvinenia. Nato ma s. Kozák informoval, že ak výpoveď nepodpíšem, nebude mi doručená, ale bude sa považovať za platnú i bez môjho súhlasu a 30. júna 1983 sa môj pracovný termín má skončiť vrátane čerpania dovolenky. Vedúci odboru školstva ONV teda mieni dodržať to, aby som v čase prihlasovania detí na náboženstvo nebola už prítomná na škole. Keďže konanie svojich nadriadených považujem za rozporné so zákonom č. 120/76 Zb. a ohľadom výpovede i so Zákonníkom práce, žiadam Vás, vážený súdruh prezident, o právnu ochranu a pomoc pri riešení tohto môjho prípadu. S úctou obradoch s vlastnými deťmi dňa 31. marca 1983. Pri pohovore bolo poukázané na skutočnosť, že takýmto prejavom ovplyvňuje verejnú mienku obyvateľov a nenapomáhá škole pri realizácii náročných úloh v oblasti svetonázorovej a ateistickej výchovy žiakov školy a ich zákonných zástupcov. Pri pohovore menovaná znovu potvrdila, že od svojho náboženského presvedčenia neodstúpi. r. Mičianová (t>odt>is chýba) NESMIEŠ VIDIEŤ • NESMIEŠ POČÚVAŤ • NESMIEŠ HOVORIŤ A PRESDA SI SLOBODNÝ Komunistická prax 20 Jana Mičianová Príloha č. 1 III. Zč> Dubnica nad Váhom - Centrum I Zápis z pohovoru s pracovníčkou ŠD s. Mičiano- vou, vychovávateľkou ŠD. Dátum: 10-9-1982. Cieľ: Overenie svetonázorového postoja menovanej. Pohovor sa uskutočnil na základe prihlásenia dieťaťa menovanej na vyučovanie náboženstva pre školský rok 1982/83. Pri pohovore menovaná potvrdila, že je silne nábožensky založená. V priebehu pohovoru to svojimi stanoviskami plne potvrdila a priznala, že k silnému náboženskému presvedčeniu dospela ako ateistka po preštudovaní katechizmu. Vo svojich myšlienkach je zástancom toho, že celé dianie vo svete riadi nadprirodzená sila. Od svojho náboženského presvedčenia s. Mičianová nemieni odstúpiť. Riaditeľ školy Hletko. predseda ROH (podpis chýba). Podpis prítomnej pri pohovore. Mičianová Jana Príloha č. 2 III. Základná škola v Dubnici nad Váhom - Centrum I Krátky zápis z pohovoru so s. Mičianovou, vychovávateľkou ŠD. Dňa 1. apríla 1983 som previedol krátky pohovor so s. Mičianovou, za prítomnosti s. Sýkorovej, predsedníčky ZV-ROH, s. Ondráša, podpredsedu ZV-ROH a s. Molnárovej, ved. vychovávateľky ŠD. Cieľom pohovoru bolo poukázať na nevhodnosť prejavu socialistického učiteľa a vychovávateľa, ktorý sa týkal účasti s. Mičianovej na bohoslužobných Hletko, riaditeľ školy Príloha č. 3 Záznam napísaný dňa 14-4-1983 za prítomnosti s. Jany Mičianovej, vychovávateľky ŠD na III. ZŠ v Dubnici nad Váhom — za prítomnosti s. Haran- gózu Elemíra a s. Jána Kičina, vedúceho odboru školstva —, z rokovania o zaradení s. Mičianovej Jany na nové pracovisko. Súdružka Mičianová bola oboznámená, že ONV-OŠ zabezpečil od 1-5-1983 v ZTS v Dubnici nad Váhom pracovné miesto s trvalým pracovným pomerom na funkciu odborný prekladateľ jazyka ruského. Menovaná má vysokoškolské vzdelanie vyučovať ročníky 1.-5. ZDŠ a jazyk ruský na ročníkoch 6.-9. Pri jednaní obe stránky sa dohodli, že s. Mičianová svoje rozhodnutie o nástupe na navrhovanú funkciu oznámi ONV-OŠ do 22-4-1983. Zúčastnení: Ján Kičin Harangózo I napriek tomu, že menovaná nemá výhrady voči obsahu záznamu, odmieta záznam podpísať. [pageend20]o ZODPOVEDNOSTI ĽUDÍ V DNEŠNOM SVETE Viaceré noviny priniesli správu, že od 28. februára do 1. marca tohto roku marxisti z východného bloku a domáci maďarskí veriaci i kresťania zo Západu diskutovali v otvorenom dialógu o « Zodpovednosti ľudí v dnešnom svete ». Na sympóziu, ktoré v Budapešti organizovala Maďarská akadémia vied, sa zúčastnilo šesťdesiat vedcov z pätnástich krajín. V krátkosti spomenieme len prof. Jána Szentagothaiho, prezidenta Maďarskej akadémie vied, ktorý je aj členom Pápežskej akadémie vied, prof. Jozefa Lukácsa, riaditeľa Filozofického ústavu MAV, Viktora Garadžu, vedúceho Sovietskeho inštitútu vedeckého ateizmu v Moskve, maďarského katolíckeho teológa Tomáša Nyíriho, benediktinského opáta Andreja Szennayho, niekoľkých pravoslávnych metropolitov, protestantských a kalvínskych pastorov, komunistu T. Jaroszewského z Poľska. Zo západných účastníkov načim spomenúť profesorov K. Rahnera (nedávno zomrel) a Weilera z Rakúska, Y. Calveza z Francúzska a iných. Prof. K. Rahner prízvukoval, že hrozba totálnej nukleárnej vojny núti ľudí rozličných svetonázorov zjednotiť sa na niekoľkých základných princípoch reálneho humanizmu. K nutnosti dialógu, k tolerancii a k vzájomnému rešpektovaniu vyzval účastníkov sympózia aj prof. Ján Szentagothai. Komunista Jozef Lukács zdôraznil, že princíp « Si vis pacem, para bellům » (ak chceš pokoj, pripravuj vojnu) treba zmeniť v princíp « Si vis pacem, para iusti- tiam » (ak chceš pokoj, uskutočni sociálnu spravodlivosť). Sovietski účastníci nástojili zasa na spolupráci kresťanov a komunistov na budovaní svetového mieru. Kresťania prítomní na sympóziu mali možnosť rukolapne sa presvedčiť, že marxistická náuka o triednom boji, o protirečeniach a o spravodlivosti oslobodzovacích bojov vo svete prekáža komunistom zjednotiť sa s partnermi v ustálení všeobecných princípov svetového mieru. Komunisti sa nezriekli a ani sa nezrieknu boja za všeobecné svetové víťazstvo socializmu na svete a ani oslobodzovacích revolučných akcií v jednotlivých krajinách sveta. Jezuita prof. Y. Calvez, poradca pri Sekretariáte pre neveriacich, vyhlásil, že kresťania si veľmi dobre uvedomujú vlastnú zodpovednosť za mier na svete. Potvrdzuje to aj Druhý vatikánsky koncil, ktorý vo svojich dekrétoch a konštitúciách doporučuje dialóg a spoluprácu medzi veriacimi a neveriacimi. Cirkev však dôrazne žiada, aby bola odstránená akákoľvek diskriminácia občanov pre ich náboženské presvedčenie alebo svetonázor. Rakúsky prof. Weiler po svojom návrate z Maďarska vyhlásil, že kresťania a marxisti sa nemohli v Budapeši dohodnúť na základných filozofických pricípoch, ako sa to dalo predvídať. Ale všetci účastníci uznali záväznosť etickej zodpovednosti za mier. Za pozitívnu stránku sympózia treba pokladať, že kresťania a marxisti mali možnosť jasnejšie vyložiť a lepšie osvetliť svoje stanovisko. Marxisti si uvedomili, že kresťanom veľmi záleží na tom, aby ľudské práva boli všade plne rešpektované. Ďalej si museli priznať aj to, že náboženstvo v komunistických režimoch nie je na vymretie, ako si to myslia niektorí horliví marxisti. Na druhej strane kresťania si všimli, že marxisti dobre poznajú kresťanskú sociálnu náuku. Veriaci sa môžu len tešiť, že komunisti dialogovali s učencami zo Západu o veľmi dôležitých problémoch dnešnej doby. Je však jasné, že nikto si nemôže očakávať od takýchto diskusií náhle a radikálne zmeny v postoji komunistov voči veriacim a ich tézam. Je užitočné, keď komunisti lepšie poznajú, vďaka diskusiám s kresťanmi, že kresťanstvo a náboženstvo vôbec nie sú prekážkou vedeckosti, ani dôkladného poznania ľudských problémov. Marxisti si vysvetľujú pohotovosť katolíkov dialogovat’ ako znak slabosti kresťanskej ideológie a narastania sily a priebojnosti marxizmu na Západe. Preto komunisti nechcú tak ľahko prijať doktri- nálny dialóg, to jest dialóg o základných otázkach svetonázorových, ale sa snažia o spoluprácu s katolíkmi na uskutočňovaní cieľov vytýčených samými komunistami. V niektorých komunistických režimoch, ako napr. v Juhoslávii, dialóg medzi kresťanmi a marxistami bol dosť častý v nedávnej minulosti. Komunistická strana však nevidí v kresťanoch rovnoprávnych partnerov, lebo si prisvojuje vedúcu úlohu v spoločnosti a pokladá sa za jedinú nositeľku vedeckej pravdy na poli ekonomickom, politickom a svetonázorovom. K čomu teda slúži prípadný dialóg medzi komunistami a kresťanmi? Komunisti tvrdia, že v dialógu lepšie spoznajú ideologických nepriateľov. Kresťania sa však boja, že dialóg môže vzbudiť doma i v zahraničí falošný dojem, že komunisti chcú demokratizovať socialistickú spoločnosť. Dialóg v ponímaní katolíckej Cirkvi predpokladá predbežnú výchovu k nemu. Dialóg sa zakladá na rešpektovaní ľudskej osoby a jej práv. No v komunistických režimoch výchova už od školských lavíc vedie mladých k tomu, aby pova- 21 BUDAPEŠTIANSKE SYMPÓZIUM [pageend21]žovali marxizmus-leninizmus za jedinú pravdivú náuku a osvojili si nezmieriteľný postoj k iným svetonázorom. Týmto spôsobom komunistická výchova je úplne protichodná výchove k dialógu. Napriek ťažkostiam, ktoré kladie opravdivému dialógu komunistická ideológia, sú znaky, že mládež nie je spokojná s materializmom a túži po niečom duchovnom, túži po slobodnej diskusii a po slobodnom hľadaní pravdy. Nie je možné navždy potlačiť v človeku túžbu po pravde. Človek nežije len z chleba. Túži po kultúrnom a duchovnom pokroku. Táto vrodená túžba po slobode ducha a po pravde je zárukou, že príde doba, v ktorej padnú komunistické okovy ducha a nastane čas opravdivého dialógu a rešpektovania ľudských práv a tým aj čas všeobecného svetového mieru. Varšava, piatok 25. septembra 1953. Tento raz som zostal po svätej omši trochu dlhšie so svojimi kňazmi, ktorí sa zhromaždili ku skromnej večeri u rektora Kaminského. Až tak okolo pol desiatej večer som opustil faru. Pri aute ma čakalo veľa ľudí. Niektorí začali volať na pozdrav, iní sa snažili ľud upokojiť a varovali ho pred provokáciou. Sadol som do auta a čoskoro sme boli na Miodo- vej ulici. Dal som šoférovi pánu Antonovi niektoré pokyny na zajtrajší deň. V predsieni arcibiskupského paláca som nenašiel nikoho. Vyšiel som na horné poschodie a po nejakom čase som sa uložil na odpočinok. Asi po pol hodine začul som na chodbe kroky. Dôstojný pán Gozdzie- wicz vstúpil do spálne a hlásil mi, že prišlo niekoľko pánov s listom od ministra Bi- du pre biskupa Baraniaka. Prosia, aby sme im otvorili. Trochu som sa zadivil: « Tak neskoro? » — a potom som dodal: « Prosím vás, povedzte im, že všetky listy od ministra Bidu sa majú odovzdať sekretárovi biskupskej konferencie, biskupovi Choromanskému. » Začudoval som sa veľmi tejto návšteve. Minister Bida predsa dobre vie, komu sa majú odovzdať listy. Tušil som niečo zlé. Vstal som a obliekol som sa. Opravdu pri bráne stálo niekoľko osôb a silne búchalo na dvere. Hneď som spoznal o akú návštevu ide. Zišiel som dolu a rozká- Pred pár mesiacmi vyšla v Paríži kniha Štefana Wyszyn- ského ZÁPISKY VÄZŇA (ZA- PINSKY WIEZIENNE — Édi- tions du dialogue, Societé ďéditions internationales). Kniha urobila veľký rozruch v literárnom katolíckom svete. Vyberáme z nej stať o uväznení kardinála Wyszynského. zal som, aby otvorili dvere. Vtedy vstúpil biskup Baraniak, sprevádzaný skupinou ľudí, ktorí sa hneď vteperiii do tzv. pápežskej sály. « Títo ľudia chceli strieľať », povedal biskup Baraniak. — « Škoda, že nestrieľali », poznamenal som, « aspoň by sme boli vedeli, že ide o prepadnutie. Teraz nevieme, čo si máme o tejto nežiadanej nočnej návšteve myslieť... » Konečne sa všetko vysvetlilo. Jeden z pánov si vyzliekol zvrchník, vybral z aktovky list, otvoril ho a podal mi papier. Bolo to vládne rozhodnutie, že mám ihneď opustiť hlavné mesto. Prehlásil som, že to nemôžem zobrať na vedomie, pretože k rozhodnutiu vlády nie sú nijaké zákonité predpoklady... a nechcem sa vyjadriť k spôsobu, akým to chcú vládni páni uskutočniť... Jeden z úradníkov ma prinútil zobrať si niektoré osobné veci. Sestrička Maxencia mi pomáhala. Povedal som jej: « Sestrička, nevezmem si nič. Chudobný som prišiel do tohto domu a chudobný ho chcem opustiť. Vy ste zložili sľub chudoby, viete, čo to znamená. » Pánovia začali byť nervózni. « Chcem ísť ešte do kaplnky », povedal som. Vládny zástupca mal jedinú podmienku: « Ak nebudete klásť nijaký odpor. Nechcete sa predsa s nami naťahovať? » Podmienku som neprijal. Vstúpil som na chvíľku do kaplnky, aby som sa poklonil Ježišovi vo sviatosti Oltárnej a zadíval sa ešte raz na obraz Matky Božej z farebného skla. Potom som zišiel dolu. Ešte raz som úradne zaprotestoval a vstúpil som do pripraveného auta. Neviem presne koľko hodín bolo, keď sme opustili arcibiskupský palác. Určite však bolo už po polnoci. Auto prešlo Dlugou ulicou. Doprevádzalo nás ďalších šesť aut. Prešli sme okolo 22 ZÁPISKY VÄZŇA Mons. František Škoda [pageend22]Mostovského paláca. Ďalej som už cestou nemohol prečítať nijakú smerovku. Až keď sme sa zastavili v Ry- walde, bolo mi ihneď jasné, že toto je miesto, kde som určený. Zastavili sme sa na hospodárskom dvore opusteného kláštora kapucínov. Dosť dlho som musel čakať v aute, až kým ma « pán v čiernom koženom kabáte » neodviedol na prvé poschodie tohto ošarpaného domu. Tu mi vysvetlili, že toto bude miesto môjho pobytu a že sa nesmiem dívať von oknom. Rozhliadol som sa po izbe, v ktorej — ako som sa neskoršie dozvedel — ešte pred krátkou dobou bývali kapucíni. Zostal som sám. Na stene nad posteľou visel obraz Panny Márie s nápisom: « Matka Božia z Rywaldu, potešuj zarmútených! » To bol prvý priateľský hlas, ktorý mi urobil veľkú radosť. Predsa sa stalo to, čím mi už toľko ráz hrozili: pro no- mine Jesu contumelias pati — BUDEŠ TRPIET PRE JEŽIŠOVO MENO! Prv než som bol zatknutý, už som sa začal obávať, či aj ja budem mať podiel na vyznamenaní, ktorého sa dostalo všetkým mojim kolegom zo seminára. Všetci moji kolegovia totiž prešli väzením alebo koncentračnými tábormi. Bolo nás vcelku sedemnásť. Sedem mojich kolegov zomrelo v koncentračných táboroch, iní sa vrátili z nich invalidi. Jeden kolega zomrel krátko po prepustení z väzenia. Tak sa splnilo prehlásenie nášho dobrého profesora liturgie Antona Bogdanského z jari r. 1920. Tento nezabudnuteľný muž nám povedal pri jednej svojej prednáške: « Drahí moji, príde doba, keď budete trpieť muky, aké si človek nášho storočia nevie ani len predstaviť. Mnohým kňazom budú vrážať klince do hlavy na spôsob tŕňovej koruny, iní prejdú hroznými väzeniami. » Mnohí moji kolegovia zabudli na tieto slová, ale ja som si ich hlboko vryl do srdca. Keď som roku 1939 navštívil profesora Bogdanského, ktorý ležal na smrteľnej posteli, pripomenul som mu jeho dávne slová. Vtedy mi povedal, aby som sa pripravil na ťažkú a zodpovednú cestu, ktorá ma čaká v mojom kňaz- Zo života SÚSCM v Ríme skom živote. Zrak tohto láskavého človeka vyžaroval v tej chvíli zvláštne svetlo. Neskoršie som sa zmienil svojim kolegom o tejto krátkej spomienke. Bolo to však čosi veľmi nedokonalé, nezrelé... Až teraz to všetko začalo dostávať presné obrysy. Títo « zdvorilí páni » mi vlastne pomáhajú k tomu, čomu sa už dlhší čas nemôžem vyhnúť... 23 A. Jakubík Pána 1934 na 1. apríla. Jeho postava stále vzbudzuje sympatie najmä u mladíkov, ktorým sa venoval telom i dušou. Otec Paulíny, ktorý nás vyučuje cirkevné dejiny, venoval jednu hodinu tejto udalosti a premietol nám dokumentárne diapozitívy z kanonizácie. • Každý druhý mesiac na prvú nedeľu — a teraz to padlo tiež na 1. apríla —■ chodievame na omšu do vatikánskeho rozhlasu. S nami sa zvezú aj starší, najmä ak svojím hlasom zosilnia náš spev. Tí, čo kašlú, nie sú vítaní. Robia nám zlú propagandu. • Keď expedujeme Slovenské Hlasy z Ríma, možno sme priveselí a tak trochu aj roztržití, lebo je to už neskoro večer a po namáhavom dni. Ak by niekomu z Vás prišla prázdna obálka (pre našu roztržitosť), reklamujte, a pošleme Vám dva exempláre. • Len toť sme dostali známky z druhého školského obdobia. Už sme začali aj tretie, posledné, lebo náš školský rok je síce kratší ako za Alpami, ale tým intenzívnejší. Však poznáte školácku mentalitu: študent nikdy nie je dosť spokojný so známkami, ale vinu majú vždy vyučujúci. • Uisťujeme čitateľov svojej rubriky, že na nich pamätáme často, no najmä pri veľkých príležitostiach, ako sú napríklad sviatky veľkonočné. Keby naše večerné modlitby prenášala nejaká stanica, počuli by ste, ako si spomíname na svojich dobrodincov, priaznivcov a celú rodinu okolo našich Hlasov. Je to krásna symfónia modlitieb, prosieb a spomienok. ® Charakteristickou zložkou našich pobožností cez veľký pôst je Krížová cesta. Konáme si ju spoločne a slávnostne každý piatok večer v hlavnej kaplnke Ústavu. Striedajú sa spevy, meditácie a modlitby pred každým zastavením. • Sviatok svätého Jozefa mal dve črty: pracovnú a sviatočnú. Ako pracovného remeselníka sme ho oslávili prácou v škole a ako hlavu Svätej rodiny sme si ho uctili pri rodinnej slávnosti, lebo v našej rodine každá kategória má nejakého Jozefa — od študenta po arcibiskupa. • V sobotu 24. marca sme boli účastníkmi nezabudnuteľnej funkcie v kaplnke. Celá naša domácnosť oslávila Zvestovanie Pána a pod vedením Otca biskupa Dominika sa zasvätila Nepoškvrnenému Srdcu Panny Márie, ako to urobil aj Svätý Otec s biskupmi celého sveta. Pravda, oni to urobili v nedeľu. Otec biskup Dominik Hrušovský zasvätil Nepoškvrnenému Srdcu Panny Márie aj všetkých slovenských veriacich, čo bývajú v zahraničí, teda aj Vás. • V posledné marcové dni sme si vypočuli niekoľko príhovorov z príležitosti päťdesiateho výročia svä- torečenia Jána Boska. Bolo to roku [pageend23]TERČOM JE EURÓPA Západná tlač venuje mimoriadnu pozornosť útokom týždenníka česko-slovenskej komunistickej strany na pápeža Jána Pavla Druhého. Túto pozornosť vzbudil a odôvodňuje fakt, že slovník obvinení je tento raz vulgárnější než inokedy. Pravda, obvinenia nie sú nové a iba opakujú nabifľované propagandistické poučky pražského režimu. Komentátori sa pýtajú na príčinu týchto výpadov. Odpoveď je jednoduchá a zároveň zložitá, lebo v úmysle útočníkov sa miešajú a sa zamieňajú mnohé záujmy a motívy: takzvaný vnútorný front, ťažko dosiahnuteľná rovnováha v sovietskom bloku, otázka prednostného postavenia a nepostrádateľná dávka bezočivosti v propagande. Nie je neuveriteľné, že na tieto útoky rozhodne vplýva svetová verejná mienka, ktorú načim spracovať a odvrátiť od rakiet SS-20, už rozostavených a ešte plánovaných v pražskom revíre. Nie je náhodou, že práve v tých dňoch sa z Prahy rozkričal istý generál a vyhrážal sa Západu tvrdou odvetou na jeho raketové opatrenia. Je však ťažšie odhaliť príčinu, prečo sovietsky imperializmus práve v Prahe — v srdci Európy — udržuje výstražný systém so všetkými faktormi, ktoré majú odháňať myšlienku, že Európa by sa mala zbaviť nešťastných následkov jaltskej dohody. « Výstražný systém » je výstižný výraz, lebo ide o súhrn činiteľov na zneplatnenie všetkého, čo nazývame Európou, čo tvorí Európu. Dejište tohto úsilia je v jej strede, v Prahe, na križovatke Východu a Západu, Severu a Juhu. Tade viedli cesty, ktorými prechádzalo pre Európu dobro i zlo. Azda tu má svoj podnet bezočivosť, s ktorou sa v Prahe už štyridsať rokov šliape totožnosť Európy. Odtiaľ sa pripomína Európe, že jaltské rozhodnutie nemožno zrušiť, že veľká Deľba Európy jestvuje a že zostane jej veľkým Nešťastím. Podľa toho Európa minulosti môže byť v budúcnosti iba tým, čím nikdy nebola: západným polostrovom ázijského kontinentu a západnou baštou východného impéria. Ale pred súd sveta a dejín prišla na rad aj Jalta. Prednedávnom sa stretli v Benátkach sedemdesiati vedci a myslitelia. Rokovali o kultúrnej povahe Európy. Ich reč môže porozumieť každý: že Európa siaha od Uralov po Atlantik, aj pred nosom impérií a ich pohraničných zátarás. Európa totiž jestvuje ako odkaz, ako totožnosť a ako kultúra. Tí sedemdesiati učenci zabudli však pripomenúť jedno: že v odkaze, v totožnosti a v kultúre Európy kresťanstvo je tak vraštené, že s ňou tvorí nerozlučnú jednotu. Ak ich rokovanie v Benátkach nebolo iba jalovým krákořením z nudy, prv či neskôr objavia túto kresťanskú prítomnosť a ju aj prijmú. Konečne aj na nich sa obracia pápež Ján Pavol Druhý, ktorý dosiaľ jediný vyslovil jedine správny pojem o Európe, ktorá k odkazu zo svojej minulosti a k nádeji do svojho budúc- na má zapojiť aj svoju budovateľskú schopnosť v prítomnosti. Je len samozrejmé, že pápeža nenávidí a uráža iba ten, kto nechce Európu takú, aká bola, aká je a aká má byť. No skutočnosť má veľkú výhodu a prednosť pred obrazotvornosťou, už aj preto, že je skutočnosťou. Nie bez námahy a nie bez bolesti sa opravdivá Európa prebíja do popredia so svojím právom na sklonku storočia, ktoré ju tragicky poznačilo deľbou a úpadkom. SLOVENSKÉ HLASY Z RÍMA ROČNÍK XXXIII - 1984 SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizzazione del Tribunále di Roma n. 17122 del 3/2/1978. Direttore responsabile: Domenico Hrušovský. Vydáva Slovenský ústav svätého Cyrila a Metoda v Ríme. Rediguje Andrej Pauliny s redakčným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, vo švajčiarsku a vo švédsku na adresy tamojších slovenských katolíckych misií. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V Rakúsku na adresu: Slowakenseel- sorge, Graben 13-1-49, 1010 Wien. V USA na adresu Rev. Ján Ondič, 18. S. Chestnut St., TRESCKOW, Pa. 18254. Naša adresa: Istituto Slovacco dei Šanti Cirillo e Metodio, Casella postale 6175, 00100 Roma, Italia. Poštové konto: 43859008 — Istituto Slovacco dei Šanti Cirillo e Metodio — Roma. Korešpondenciu a príspevky posielajte na adresu: Istituto Slovacco dei Šanti Cirillo e Metodio, via Cassia 1415, 00123 Roma - La Storta, Italia. Tlačí Typografia Ugo Detti, Via Girolamo Savonarola, 1 - 00195 Roma. Francesco R. Z « Avvenire » (4.IV.1984) preložil Gorazd Zvonický [pageend24]