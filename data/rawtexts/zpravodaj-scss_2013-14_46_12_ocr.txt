ročník 46/2013 Cena jednotlivého výtisku: 5 CHF ■ Zpravodaj Čechů a Slováků ve Švýcarsku Spravodaj Slovákov a Čechov vo Švajčiarsku zpravodaj [pageend1]hodně zdraví, spokojenosti a vzájemného porozumění. VVážené čtenářky, vážení čtenáři^ I přejeme ‘Vám, ‘Vašim rodinám^ a přátelům radostné prožití svátků vánočních ‘fígdakcia a Správna rada K Z/Spravodaja praje .■ všetkým svojim čitateľom krásnej^ a spokojné ‘Vianoce, Ä! " stravene vo sviatočnej atmosfére lásky $ J' u porozumenia. | Hpo nového roku vám, milí priatelia,^ želáme 'M m r \*}> hlavne pevné zdraviejf ťastie^X a úspechy v osobnom i pracovnom živote'. Andrej ‘Hrico, ved. redaktor J J ‘Václav giinter za Správnu rarfw » 0* ‘Frohe ‘Weihnachten * 3 q und ein glückliches neues Jahr, "W Ä joyeux noěl e bonne année, | 3 i? buon natale efelice anno nuevo, 3 merry christmas and a happy new yeaj2 I ‘Děkujeme Wám všem, | ' J kdo jste přispěli k úspěchu akcí SSCSl a jeho členských spolků svou účastí nebo jinou podporou. * « HOH (Maria Qron - předsedkyně Lv ‘Helena Springinsfeld 4^ jednatelka B| [pageend2]zpravodaj 12/2013 spravodaj Obsah Čas vánoční 2 Jak ti chudí o to jmění přišli / Vladimír Vlasatý 2 Vánoce v komunistickém kriminále / Anastáz Opasek 2 Čo nás, Slovákov, s Čechmi spája viac, ako by sme si želali / Milan Lasica 4 Koleno / Jiří Pehe 5 Zápis dítěte do české ZŠ / Markéta Hájková 5 Dřívější Cikáni, nýnější Romové / Ota Ulč 8 Britský muslim by chtěl v Česku zavést islámské právo / Lukáš Lhoťan 10 Břitká o Česku: Všude pivo, rasizmus a děsná televize / Zuzana Hroncová i 1 Sociální programy ožebračují chudé a vychovávají z lidí lenochy... / Tomio Okamura 13 Župné voľby priniesli šok 15 Budeme muset v Německu platit mýtné? / Libor Rouček 15 Svět žasne nad pokladem, díla mistrů cení na miliardy / Zuzana Kleknerová 16 Z ohlasů čtenářů 17 Jubileum 18 Také předem ohlášené klimatické změny podléhají změně? / Miloš Dokulil 18 Existence kurvítek potvrzena / Eduard Vacek 21 Opustili nás 24 Jednoduché cukry škodí srdci mnohem víc než živočišní tuky 30 Z tvorby krajanů 31 Je slivovice pohonná hmota? / Štěpán Húsek 32 Mateřština / Milan Cimburek 33 Ze spolkové činnosti 34 Co píše Karel Čapek o nacionalismu / Štěpán Húsek 39 Při stýskání nad domácí nedokonalosti pohlédnout jinam / Ota Ulč 41 Louky přišly o polovinu motýlů 43 Náš tip pro štědrovečerní stůl 46 Inzeráty 47 Vážené čtenářky, vážení čtenáři, dostáváte poslední číslo ZPRAVODAJE za rok 2013 a jsme rádi, že Vašimi platbami jste nám umožnili udržet jeho vydávání. Hlavně DĚKUJEME těm čtenářům, kteří přispěli vyšší platbou a zaokrouhlili předplatné nahoru. V tomto čísle jsou přiloženy poštovní poukázky na rok 2014. Prosíme Vás, abyste předplatné zaplatili do 31.1.2014, abychom mohli správně rozvrhnout rozpočet i na příští rok. Roční předplatné na rok 2014 ve Švýcarsku zůstává CHF 55,- v Evropě (mimo Švýcarska) CHF 60.- nebo Euro 50.-, nebo ekvivalent v domácí měně, v zámoří CHF 65.-nebo ekvivalent v domácí měně. Pro platby elektronickou cestou najdete IB AN a BIC na poštovní konto, nebo bankovní spojení na straně 50 Zpravodaje v rubrice Jak uhradit inzeráty a předplatné za Zpravodaj. Pokud se Vám podaří doporučit a získat pro náš měsíčník Vaše české nebo slovenské přátele aby se stali našimi odběrateli, použijte naší přihlášku k odběru. Je rovněž na straně 50. Stačí kopie Děkujeme Vám za Vaší důvěru a přízeň, přejeme radostné prožití vánočních svátků a po celý příští rok hodně zdraví a spokojenosti Vám i Vašim rodinám! Vaše redakce, administrace a Správní rada Zpravodaje prosinec 1 december [pageend3]zpravodaj 12/2013 spravodaj Čas vánoční Jak ti chudí o to jmění přišli Vladimír Vlasatý Tatínek byl dobrák od kosti. Asi ještě větší, než si i on bytí přál. Ale, jak to už v životě chodí, postarala se příroda o rovnováhu v osobě maminky. Maminka byla spíše od rány a jak se říkávalo, nosila v rodině kalhoty. Jednou, byl zrovna Štědrý den a pán v rádiu pověděl, že následuje vyprávění o tom, „Jak ti chudí o to jmění přišli“. Tatínek se zamyslel a na čele mu naskočila vráska dobrotivé spravedlnosti. Oblékl zimník, nasadil si klobouk a řekl: „Jedu do Libně. “ V Libni vystoupil a vešel do automatu Svět. Tam přistoupil k chuďasovi, který vyjídal právě zbytky z talířů. Zeptal se ho: „ Co bys rád? “ A chuďasovy oči zesvětlely, ruce se mu zatřásly a jeho ústa řekla: „ Kapra se salátem “. Tatínek poplácal chuďase po zádech a pravil: „ Máš ho mít. “ Potom zaplatil kapra se salátem, vstoupil do tramvaje a dal se na cestu domů. Po cestě přemýšlel o tom, jak se mohlo stát, že ti chudí o to jmění přišli.Tatínek si myslel, že úplně nejdřív byli všichni stejně bohatí a došlo-li k pokroucení skutečnosti, pak za to mohly špatně napsané pohádky. Podle tatínka totiž lidé na svět přicházejí z pohádek. Třeba mohl ten chuďas z automatu Svět být původně princem Bajajou, kterému Božena Němcová ve slabé chvíli napsala nepěknej konec. A už byl tam, kde jsme ho našli. Anebo byl třeba hloupým Honzou, který na cestu do života dostal buchty s mákem, na které u nich ve vesnici neměli správný recept. Maminka přivítala tatínka slovy: „ Kde se, pro Pána, na Štědrý den zase flákáš? “ A tatínkovy myšlenky se roztancovaly od nohy k noze, chodbou ven, po schodech dolů, z pohádky do pohádky, a pak, hop, přes plot, do kouzelný zahrádky. Tatínek se vrátil tam, kde možná všechno začalo. Vánoce v komunistickém kriminále Večer pomalu klesá na unavené postavy vězňů. Dnešní zážitek se liší od toho každodenního, je Svatvečer vánoc. Všichni budou vzpomínat na své rodiny, kněží také na farnosti nebo klášterní komunity, rozehnané po zemi, na zkonfiskované kláštery proměněné na věznice, muzea, skladiště či policejní kasárna. Je Štědrý večer, dostali jsme také státní nadílku, obrovské řízky, protože vědí, že se katolíci v ten den postí. Zmizely tedy za okny, přichystané na Boží Hod. Dnes dopoledne se nepracuje a lze poznat sváteční pohodu, mnozí se modlí více než jindy sami v mlčení, jiní hovoří v hloučku. Rádi bychom si odpověděli na otázku, která je pro všechny kněze důležitá: kterak se dostat k ostatním vězňům, jakou cestou, kudy a přes koho, když jsme střeženi prosinec 2 december [pageend4]zpravodaj ______ __________ 12 / 2013 spovedaj stálou hlídkou a bydlíme daleko od ostatních? Jsme totiž izolováni u historických hradeb, v bývalých bytech strážců. Policie se rozrůstala ze dne na den a byty ve věznici již dávno nestačily. Je tu útulněji, ale jaksi nadměrně. Musíme spát tři nad sebou, pokoj je plný trojáků jako za války. Aby se nešířila nákaza náboženstvím, je mezi námi a ostatními přísná a bolestná hranice. Jakékoliv překročení se trestá korekcí na samotkách. Tam na cele není nic, žiješ mezi čtyřmi stěnami, jen navečer ti vhodí slamník. Naše hlídka je postavena u dveří, musíme přece vědět, kdyby přicházel strážný. Za paténu poslouží víčko z umělé hmoty, podobá se trochu bohoslužebnému nářadí. Víno jsme si vyrobili, na všechno nestačí ani pátrači ministerstva vnitra, je ho však poskrovnu, protože jen výjimečně dostáváme balíčky z domova. A potom, kolik hodin je třeba k přísným prohlídkám zásilek, vánočka se musí rozřezat, aby v ní snad nebyl moták s důležitým sdělením příjemci. Hostie jsou malé kousky nakrájené z buchty, malé, aby se v případě nebezpečí mohly rychle spolknout. To je tedy náš obětní chléb. Rozsazeni na různých místech vězeňské světnice, nenápadně, jsme přítomni Kristově oběti. Kalich je tuba od léků, je v něm několik kapek drahocenného vína. Venku se již setmělo. Rozsvěcíme světlo a jsme tišší. Modlíme se s církví tam venku, za příbuzné a známé, za ostatní vězně, kteří se v tuto dobu modlí s námi, zbaveni možnosti být s námi. Modlí se na svých celách ve všech budovách vězení; někteří jsou i dnes v samovazbě za neposlušnost, za porušení leckdy směšných předpisů a nařízení. Modlit se na celách je přísně zakázáno, přesto se mnozí modlívají společně, pokud se nenajde udavač. Je mezi nimi mnoho apoštolů, kteří učí ostatní modlitbě. Nakonec tiše zpíváme Narodil se Kristus Pán. Zdá se, že jsme mu blíže, protože přišel mezi své chudé, narodil se v chudobě věznice na dřevěném stole. Podobáš se Jemu, který nic neměl. Kdybys zemřel, zůstane tu po tobě jen hromádka prádla a vězeňský šat. Jsme chudí, ale určitě bohatí, protože přišel On. Chceme se podělit z toho bohatství, snad již zítra může Kristus pokračovat ve své cestě po vězení. V nějaké krabičce bude přenesen dále. Letos je to pro mnohé lepší než loni, kdy jsem prožil Štědrý večer sám, mezi čtyřmi stěnami samovazby, i bez censurované knihy. V naprostém mlčení, protože ani hlídači na tebe nepromluvili, když otevřeli dveře, abys mohl se země sebrat jídlo. A dnes jsem zde ve shromáždění církve kněžské, neboť nejen biskupové, ale i faráři a kaplani jsou čestně zastoupeni. Je nás tu hezky přes sto. Naše radost je bez vánočního pozlátka, jsme vtaženi do velikosti absolutní prostoty, žijeme v tichosti srdce a Boží přítomnost je přímo hmatatelná. Již brzy musíme na lůžka, bude večerka. Blíží se devátá hodina, je třeba zhasnout světla. Tím se ovšem dnešní Svatvečer nekončí. Co nejdříve začnou chodit bdělé hlídky, které budou pokra- prosinec 3 december [pageend5]zpravodaj___ 12/2013 spravodaj čovat i přes půlnoc. Co kdyby někoho napadlo sloužit půlnoční mši? Je tedy policejní pohotovost. Občas se na celách rozsvítí světla a několik strážných projde úzkou uličkou mezi trojáky, a světlo kapesní lampy se projde po postelích. Kolem půlnoci budou hlučnější, neboť zapíjejí Štědrý večer. Jsou podnapilí a mají radost, že ležíme tiše. Noc pokračuje k novému ránu Božího hodu. K nové naději. Anastáz Opasek, arciopat břevnovský Převzato z knihy Moniky Elšíkové Opat chuligán / Dobré dílo Anastáze Opaska, kterou vydalo Karmelitánské nakladatelství Jak nás vidí Milan Lasica Čo nás, Slovákov, s Čechmi spája viac, akoby sme si želali Keď sme boli s Čechmi v jednom štáte, zdôrazňovali sme našu odlišnosť. Tá fakt existovala. Aj historická, aj mentálna. Česi boli ateisti, my nábožensky založení, Česi boli relativisti, my vyznávači absolútnych hodnôt, Česi boli moderní, my konzervatívni, Česi patrili k Západu, my nie celkom. Zdalo sa, že po rozdelení štátu sa budú tieto odlišnosti prehlbovať, že sa budeme slobodne od seba vzďaľovať. Nie je to celkom tak. Nemám na mysli nostalgické spomienky na spoločný štát. Skôr spôsob, ako dnes uvažujeme, akým náladám podliehame a ako sa to prejavuje na politickej scéne. V deväťdesiatych rokoch, za Mečiara, to vyzeralo tak, že sa nám Česi vzďaľujú smerom na Západ, a my sa uberáme na východ, ani nie z vlastnej vôle, ale z akéhosi zvyku, s ktorým si nevieme rady. Nie že by sme sa tejto tendencie celkom vzdali, ale nezvíťazila, stali sme sa súčasťou Západu aj s našimi často nezápadnými maniermi. Považujeme za dobré byť v Európskej únii, sme spokojní s eurom namiesto koruny. A čo Česi? Držia sa českej koruny a chcú si nahovoriť, že vybabrali s Európou. Sú v atlantickej aliancii a odmietnu americký antiradar na svojom území. V podstate, ak by sme sa mali držať tradícií, azda by to malo byť naopak. Neviem prísť na to, kde sa v nás vzala tá nečakaná náklonnosť k západnému svetu. Je to fakt, alebo len koketéria? A naopak, Česi, ktorých som mal vždy za presvedčených západniarov, ako by váhali so svojím smerovaním. Nie že by chceli rovno na Východ, ale „ani z voza, ani na voz“ ako hovorí naše porekadlo. Kedysi sme im venovali Husáka, bol pre nich stelesnením zla, dnes majú Babiša ako stelesnenie nádeje. Iste nie preto, že je Slovák, ale preto, že je úspešný a sľubuje nápravu. Voliči, aj u nás, radi podliehajú ilúzii, že príde niekto nový a dá to do poriadku. Podľa možnosti raz a navždy. Netušia, že si pripravujú sklamanie na ďalšie štyri roky. A čím viac budú sklamaní, tým častejšie uveria novým spasiteľom. K ničomu to nevedie. Ale to, že za dvadsať rokov ani u nás, ani v Čechách nezakotvila naplno štandardná parlamentná demokracia a právny štát, je úkaz, ktorý nás spája viac, akoby sme si želali. prosinec december [pageend6]zpravodaj Fejtón spravodaj J2£2013 Koleno Jiří Pehe Kvůli Kolenu nebude možné hned tak jmenovat nového premiéra. Musí to být důstojný akt, což Koleno nedovoluje, dokud se vozí na vozíku nebo opírá o berle. Zda bude mít země politickou vládu před koncem roku, nebo kdy vůbec, závisí na stavu Kolene. Kvůli Kolenu se také ruší zahraniční cesty. Ač si leckdo může zlomyslně pomyslet, že se tak země vyhne dalším ostudám, přece jen je škoda, že majitel Kolene nebude moci svými bonmoty, státnickými kvalitami a nějakým oblíbeným, prý zaručeně židovským vtipem přispět k rozvoji našich vztahů s Rumunskem a Srbskem, či ohromit Evropský parlament. Jak se Koleno do stavu, který paralyzuje chod země a mezinárodní vztahy, vůbec dostalo? První oficiální verze zněla, že Koleno narazilo do zdi poté, co jeho majitel zakopl o koberec, který shrnul majitelův pes. Majitel Kolene ale později tuto verzi pozměnil. Koleno prý narazilo do skříně! Možná si majitel Kolene spletl dveře od záchodu se skříní, nebo zakopl o nějakého pučistu, popřípadě demižon slivovice, čert ví. Jisté je, že se Koleno zranilo, a čím déle bude zraněné, tím déle nám bude vládnout vláda přátel majitele Kolene. Ke sledování Kolene bylo aktivováno konsilium. Jeho předseda se ke stavu Kolene pravidelně vyjadřuje. Občas z něj přitom vyklouzne, že se konsiliu ne zcela daří přesvědčit majitele Kolene, aby přestal pít. Pije prý méně, ale pije. Hrozí tedy, že znovu upadne, a vláda vzešlá z voleb si bude muset na jmenování zase počkat. Jde totiž o důstojnost. Skutečně velcí lidé prý po sobě zanechávají důstojné brázdy, ne nějaké nedůstojné rýhy v písku. To dává smysl. Bylo by opravdu nedůstojné, kdyby jmenování vlády vypadalo jako viróza. Z České republiky Zápis dítěte do české ZŠ Markéta Hájková Každý malý občan České republiky má povinnost být žákem české základní školy (ZŠ). Takže pokud máte malé dítě nebo vnouče s českým občanstvím (je jedno, zda má i nějaké jiné občanství), týká se to i jeho. A to i přes to, že plní povinnou školní docházku podle švýcarských zákonů. Jako Čech má prostě povinnost navíc. prosinec 5 december [pageend7]zpravodaj 12/2013 spravodaj Informace žde sepsané čerpají ze Školského zákona (561/2004 Sb. ve znění pozdějších předpisů, §36-38, §41, §108), Vyhlášky 48/2005 o základním vzdělávání a některých náležitostech plnění povinné školní docházky ve znění pozdějších předpisů (§6, §18-20) a z informací podaných pracovníkem Ministerstva školství mládeže a tělovýchovy (MŠMT), Mgr. Pohořelým, který má vzdělávání žáků v zahraničí na starosti. Povinná školní docházka, zápis Školský zákon říká: „Povinná školní docházka začíná počátkem školního roku, který následuje po dni, kdy dítě dosáhne šestého roku věku.“ Pokud tedy dítě oslaví šesté narozeniny nejpozději 31.8.2014, je potřeba jej v termínu zápisu (mezi 15.lednem a 15.únorem 2014) zapsat do základní školy v České republice. Podle informací pana Pohořelého stačí žádost o zápis zaslat písemně v tomto termínu na ZŠ, kterou si vyberete. Potřebné dokumenty k vyplnění (v nějaké formě to bude pravděpodobně dotazník k zápisu, zápisový arch a oznámení o plnění povinné školní docházky v zahraničí) by vám měla poskytnout vybraná ZŠ. Je možné dítě zapsat také o rok dříve (v takovém případě je nutné přiložit zprávu ze školského poradenského zařízení), nebo je naopak také možné povinnou školní docházku o rok odložit (dítě se do školy zapíše, jak je napsáno, a pak se požádá o odklad). V obou případech by vám poradí vybraná (kmenová) škola. Výběr školy V ČR funguje pro ZŠ „volný“ systém spádových škol podle bydliště. Každá ZŠ má danou spádovou oblast a všechny děti, které v této oblasti bydlí, musí k základnímu vzdělávání (pokud o to požádají) přijmout. Rodiče si ale mohou vybrat jakoukoli ZŠ a na ni dítě zapsat. Ovšem v případě velkého zájmu mají při zápisu vždy přednost děti ze spádové oblasti (na „přespolní“ nemusí zbýt místo). Jelikož většina dětí žijících v zahraničí nemá trvalé bydliště v ČR a tudíž žádnou spádovou školu, mohou rodiče vybrat jakoukoli ZŠ, na všech má stejnou šanci na přijetí (resp. nikde nemůže být dítě přijato přednostně jako „spádové“). Té se potom říká „kmenová škola“. V době vysokého množství nastupujících prvňáků to však také může způsobit komplikace, neboť by ZŠ mohla „zahraniční dítě“ ze seznamu přijatých vyškrtnout, protože nepatří do spádové oblasti... Způsob plnění povinné školní docházky Protože je jasné, že dvě školy zároveň dítě žijící v zahraničí navštěvovat nemůže, plnit povinnou školní docházku může také ve škole mimo území ČR, ve škole zřízené při diplomatické misi nebo konzulárním úřadu ČR nebo v evropské škole působící na základě Úmluvy o statutu Evropských škol. Pokud není ani jedna z předchozích možností realizovatelná, lze také docházku splnit formou individuální výuky. Nejčastější bude zřejmě první případ, kdy dítě navštěvuje některou základní školu ve Švýcarsku. Následují informace tedy budou pro tuto situaci (podle Školského zákona, v řeči paragrafu, jde o „Plnění povinné školní docházky dle §38, odst. a“). Výuka, zkoušky Výuky v české kmenové škole se žák samozřejmě neúčastní. Může však (tedy také nemusí) konat zkoušky zajedno pololetí až 2 roky. Zkouška se vždy skládá z Českého jazyka a literatury, prosinec ° december [pageend8]zpravodaj 12/2013 spravodaj ve 4. a 5. ročníku také ze vzdělávacího obsahu vztahujícího se k ČR ze vzdělávacího oboru Člověk a jeho svět a v 6. až 9. ročníku také z obsahu vztahujícího se k ČR z oboru Zeměpis a Dějepis, jak stanovuje Rámcový vzdělávací program pro základní vzdělávání. Před zkouškou je nutné předložit vysvědčení ze švýcarské školy za příslušné období, za které je konána zkouška, přeložené do češtiny (soudní překlad není nutný, pouze vyžádá-li si to kvůli nějakým pochybnostem ředitel školy). Po složení zkoušky obdrží žák vysvědčení za příslušné období (po případném návratu je pak bez dalších zkoušek zařazen do odpovídajícího ročníku). Pokud nejste s výsledkem zkoušky spokojeni, je možné zažádat o komisionálni přezkoušení. Hodnocení z tohoto přezkoušení je pak konečné, ale stále ještě zbývá možnost konat zkoušku opravnou. Vyhláška pak také určuje další administrativní náležitosti zkoušky (oznámení o konání zkoušky, složení zkoušející komise atp.), které nezmiňuji. Žák zkoušky konat nemusí, pokud v zahraničí navštěvuje Poskytovatele vzdělávání, s nímž je uzavřeno ujednání o poskytování vzdělávání občanům ČR v období plnění povinné školní docházky v českém jazyce. Jejich seznam je uveřejněn na stránkách MŠMT. Česká škola bez hranic v Curychu tam zatím není, doufejme, že se tam brzy objeví. Stačí pak přiložit ke švýcarským vysvědčením i osvědčení od takovéhoto poskytovatele vzdělávání a je splněno. Pokud se rozhodnete, že dítě žádné zkoušky konat nebude, je třeba alespoň každé 2 roky (v termínech stanovených ředitelem) předat řediteli kmenové školy švýcarské vysvědčení i s překladem do českého jazyka. České vysvědčení v takovém případě ale žák nedostane a při případném návratu do ČR bude muset absolvovat „zjišťování úrovně dosavadního vzdělání a vyučovacího jazyka“. Rady „do pranice“ Ministerstvo školství na svých webových stránkách také konečně nabízí informace o plnění povinné školní docházky v zahraničí (http://www.msmt.cz/vzdelavani/zakladni-vzdelavani/ vzdelavani-zaku-v-zahranici). Najdete zde i znění paragrafů týkajících se vzdělávání žáků v zahraničí. Možná bude problém sehnat školu, kde budou ochotni zahraničního žáčka zapsat. V takovém případě doporučuji zkusit nějakou, kde už takový žák existuje (to znamená, že to nebude pro školu nová situace, bude více vstřícná, protože pro ni nebudete problémem navíc). Pokud neznáte nikoho, kdo by měl dítě na české ZŠ zapsané, nebo vám ta jejich nevyhovuje, hledejte ve Výročních zprávách školy (školy jsou povinny je zveřejňovat) v počtech žáků, jestli tam zahraniční žáky již mají. Větší šance na vstřícnější přístup by také mohla být ve školách v menších městech či v malo třídkách, kde nepociťují přetlak prvňáků z nedávného babyboomu a žáci „navíc“ jsou vítáni. Při hledání může pomoci Rejstřík škol (http://rejskol.msmt.cz/). Když je žáček do ZŠ přijat, má také nárok na pomůcky a učebnice stejně jako jeho „normální“ spolužáci. Škola na něj totiž také dostává (i když snížené) finanční prostředky od státu. Počítá se také do minimálního/maximálního/průměmého počtu žáků ve třídě/škole, jako kdyby v lavici opravdu seděl. To je dobrý argument na vaší straně, protože mít ve třídě pořád o žáka méně je (při až 30-ti možných žácích) pro učitele úlevné. Pokud se ani tak nesetkáte s pochopením a vstřícným přístupem, nevnucujte se, raději hledejte dál. Pokud přece jen ředitel ZŠ, na které jste žádali o zápis, vydá zamítavé rozhodnutí, radí pan Pohořelý odvolat se proti němu ve správním řízení ke krajskému úřadu příslušnému k této ZŠ. prosinec 7 december [pageend9]zpravodaj______ 12/2013 spravodaj Pokud jste zápis propásli, je možné zažádat i o dodatečný zápis. Poradit se můžete na vybrané škole nebo s panem Pohořelým z MŠMT - kontakt naleznete zde http://www.msmt.cz/minister- stvo/odpovedi-na-vybrane-nejčastejsi-dotazy. Možná také uvažujete, že své dítě do české ZŠ vůbec nezapíšete, protože je to moc zbytečné práce, jelikož se stejně nebudete do ČR stěhovat nebo vracet. V takovém případě vás asi nikdo trestně stíhat nebude a když by se dítě do ČR náhodou jednou vrátilo a potřebovalo uznat zahraniční vzdělání, bude ho čekat jen obíhání spousty (českých i švýcarských) úřadů kvůli nostrifikaci vysvědčení a diplomů. Přeji hodně štěstí a pěkná (nejen česká) vysvědčení. Dřívější Cikání, nynější Romové Ota Ulč "Jak k takovému lichotivému přejmenování přišli, že by to snad měla být varianta Římanů, dědiců náramné antické civilizace? Francouzi, a nejen oni, se přece do takového přejmenování nepouštěli, bez obtíži si vystačí s původním cikánským označením." Takto jsem slyšel od údajného experta, jímž zdaleka nejsem. Všehovšudy jsem už v dávné době spáchal jen jednu studii ("Communist National Minority Policy: The Case of the Gypsies in Czechoslovakia", Soviet Studies, Glasgow, U.K., 1969, str.421-443), přetištěna v několika učebnicích, pochvaly se jí dostalo od prezidenta cikánské asociace západní hemisféry, kanadského sociologa se stoprocentně necikánským jménem Werner Kohn. O problematiku tohoto etnika jsem se začal zajímat od doby delšího pohovoru s třemi vrahy ve výkonu trestu v plzeňské věznici Bory. Pocházeli ze slovenského Komárna, kde vykonali trest smrti nad jedním ze soukmenovců podezřelým z donášení policii. Krasavice se nabídla s vyhlédnutou obětí po západu slunce pomilovat a když byli v nej lepším, mstitelské trio se dalo do popravy zardoušením. Denunciant souložník pak byl rozkuchán na kusy a nacpán do útrob vyvržené pošlé kobyly. Břich byl zašit a vše zakopáno jako symbol potupy, která doslova jde až do hrobu. Vražedníci zmizeli, a ač v té době občan bez občanské legitimace nemohl existovat, u Cikána se předpokládalo nemít své papíry v pořádku. Komárenští dorazili do Polska, tam se usadili, pojali družky, jimž se postarali o každoroční přírůstky. Po pěti letech - jak a proč, obsáhlý spis neuváděl - byli zatčeni. U okresního soudu ve Stříbře, kde jsem posléze působil, toto etnikum se vyskytovalo zejména v úloze zlodějské a také jako neplatiči alimentů. Převažovala manželství jaksi neformální, všeho všudy jsem rozhodoval jen jeden jejich rozvod. (Manžel po návratu z výkonu trestu vyslechl od přítele stížnost, že jeho cizoložná choť si neohrabaně počínala, což ošálený paroháč pokládal za neprominutelnou potupu.) Úřady se s kočovnými živly nemazlily. Když přijela karavana, obdržela policejní ultimatum opustit hranice okresu. Nešlo-li to po dobrém, vypomohly traktory z ČSSS (Československý státní statek - pozn. red.). Namítl jsem, že vyvezením za humna - a když sousední okres učiní totéž -, takto si z nomádů zocelené komunardy nevychováme. Ustanovila se tedy okresní komise pro řešení cikánské otázky při ONV. Předsedou se stal aktivista školník Peteřík a já byl jeho zástupce. Samozřejmě, že naše prosinec 8 december [pageend10]zpravodaj________ 12/2013 spravodaj činnost byla naprosto bezcenná. Chyběli lidi, zdroje, pochopení, chyběla státní politika: tisíciletá identita cikánství se přece nerozplyne v socialismu, když na okrese přečtu Engelsův "Podíl práce na polidštění opice". Tato tmavá pleť měla v socialismu za podmínek neutuchajícího třídního boje značnou výhodu: u soudu je nečekala třídnost, ale patemalismus typický pro zacházení s divochy, kteří nevědí, co činí. Jejich příliv do českých zemí se nemohl obejít bez konfliktů. Například na jaře 1959 v Praze - Košířích z hospodské rvačky vzniklo zabití a z pohřbu zabitého honba a nevlídné zacházení s Cikány. Největší mně známý konflikt tohoto druhu byla takzvaná občanská válka tachovská z roku 1956. Tachov je malé okresní město, kde se od husitského vítězství v patnáctém století nic příliš významného nepřihodilo. Po roce 1945 tamější německé obyvatelstvo muselo do odsunu a na okres se dostaly všelijaké osídlenecké živly. Konflikt započal v jedné místní hospodě, kde se do sebe pustili volyňští Češi a Cikáni. Nikdo nepřišel o život, ale řada bojovníků skončila v nemocnici a za mřížemi. Hovořil jsem aspoň s tuctem aktivních účastníků z obou táborů a listoval si v kilogramech spisových materiálů. Tachovští policajti popsali průběh boje spíš ve stylu husitském než socialistickém. Něco jako: "Předvoj Cikánů v ofenzívě od lékárny se setkal s tvrdošíjným odporem pravého křídla Čechů, kteří zreorganizovali své řady před bankou. Protiútok hlavního voje donutil Cikány k ústupu směrem na náměstí. Mezitím urputné šarvátky, atd." Výpovědi účastníků, vyjádřené policajtským perem , obsahovaly občasné literární krásno. Velmi se mi líbila věta: "Když jsem zrovna vyhazoval Cikána jménem Koki z okna, do místnosti vstoupil předseda MNV, jehož jsem slušně pozdravil." Klacky, nože, kamení namísto sudlic a kuší byly veškerým zbrojním arzenálem. Válka volyňsko- cikánská skončila nerozhodně zásluhou vzájemného vyčerpání. Teprve s příměřím vylezli strážci bezpečnosti z úkrytů a započali s řízným zatýkáním. Soudce, dělnický kádr Voráček, nerozhodné utkání přepískal ve vítězství Volyňáků. Cikánů šlo do vězení víc, s většími tresty, a jejich soukmenovce, kteří zůstali mimo šatlavu, čekalo vyhnání mimo okres. Přeskakuji leta a dekády, je červen roku 2013. Nenacházím zatuchlou soudní budovu, je přetvořena v původní renesanční radnici, krášlenou sgrafity znázorňujícími založení města, obranu proti křižákům v roce 1427. Z oken tam civím na náměstí, tolik změněné a vylepšené. Zmizelo knihkupectví, kde jsem kdysi zpod pultu získal Škvoreckého Zbabělce. Vlevo na rohu stával hotel Evropa s proslule páchnoucími záchodky. Nyní zmizel, zveleben do vlastnictví zdárně si počínajících přistěhovalců z Vietnamu. Kousek dál na rovněž znovurozené budově velikánský nápis lákal nájemce či nového vlastníka. Ptám se domorodce na příčinu takového vakua a obdržím vysvětlení jedním slovem: Cikáni, nikoliv tedy Romové či dokonce Římané. V městě s osmi tisíci obyvateli již tvoří polovinu. Takovým směrem se investoři málo hrnou. Stejně je tomu v nedalekém Chebu a nejen tam. Helemese: "S Romy se nám nežije dobře, myslí si nejvíc lidí za 15 let." Takový byl titulek MFDnes 22. května 2013, s údaji o výsledku průzkumu agentury CVVM: Vztahy s Romy 36 % veřejnosti hodnotí jako velmi špatné a 51 % jako spíše špatné. Jako velmi dobré jsou oceněni nulou procent. prosinec 9 december [pageend11]zpravodaj 12/2013 spravodaj Jak asi na tuto realitu reagují politicky korektní, důkladně hákliví bruselští euroidioti, ochránci lidských práv za údajně nelidského útlaku tohoto etnika, jakkoliv vhodně přejmenovaného, bránit mu ve vzdělání a užitečné zaměstnanosti? Britský muslim by chtěl v Česku zavést islámské právo Když jsem před víc jak rokem komunikoval s Českou policií kvůli návštěvě britského islámského antisemity Haithama al-Haddada, kterého si pozvalo české Ústředí muslimských obcí, netušil jsem, že jde o víc než zdvořilostní návštěvu. Šlo o vytvoření paralelního islámského práva. Před několika týdny mne kolega upozornil na přednášku z pražské mešity, kterou si dal na své internetové stránky Sunna.cz místopředseda Muslimské obce v Praze a pražský imám (muslimský duchovní) Samer Shehadeh. Tato přednáška mi upřímně vyrazila dech. V přednášce mimo jiné zaznělo, že Haitham al-Haddad nepřijel do Prahy pouze přednášet, ale dohlédnout i na ustanovení prvního kroku směrem k paralelnímu islámskému justičnímu systému v rozrůstající se muslimské komunitě v České republice. Tímto prvním krokem je takzvaná Islámská komise pro rodinu při Muslimské obci v Praze, která dle Samera Shehadeha nahrazuje českým muslimům islámský soud. Shehadeh zdůrazňuje, že muslimové tuto komisi potřebují, neboť jak říká „muslimové neuznávají české zákony“. Podle jeho názoru by vlastně měly být české úřady rády, že si muslimové islámský soud založili, neboť tak umožňuje muslimská obec svým členům plnohodnotný islámský život u nás. Proč plnohodnotný islámský život? Neboť podle Shehadeha pro české muslimy nemají naše zákony žádnou váhu, ale v islámu může rozhodnout o rozvodu buď manžel, nebo islámský soud. Muslimky v České republice se mohou rozvést jen se souhlasem manžela nebo islámského soudu a muslimové tedy odmítají akceptovat rozvodové rozhodnutí neislámského (českého) soudu. Věc pro policii Muslimská obec v Praze si tak přisvojila „právní“ pravomoci uzavírat sňatky, potvrzovat rozvody, pokud je třeba rozhoduje komise o ukončení manželství a podobně, které jí podle českého práva nepatří. Před několika dny jsem na záznam této přednášky a v ní obsažené tvrzení upozornil vrchního státního zástupce Iva Ištvana, který celou věc předal pražským policistům a žalobcům k šetření. Jak vyplývá ze slov Shehadeha měl tuto přednášku v pražské mešitě, se souhlasem jejího vedení, s cílem vyvrátit „mylné“ názory těch muslimů, kteří prý rozhlašovali, že Islámská komise pro rodinu a žádné sňatky uzavírané v českých mešitách neplatí, neboť jsou bez schválení českými zákony a tedy nelegální. Státní orgány by tedy měly začít i uvažovat o odebrání registrace Muslimské obci, neboť prohlašovat, že pro její věřící české zákony neplatí, by mohlo být trestným činem. prosinec 10 december [pageend12]zpravodaj 12/2013 spravodaj Během přednášky Shehadeha říká, že některé nespokojené ženy jsou s rozhodnutími islámské komise pro rodinu (proti kterým se nemohou nikam odvolat) nespokojené, veřejně si na ně stěžují, což se mu hrubě nelíbí. Ne všem se to líbí Jak se tedy ukazuje, ne všichni čeští muslimové souhlasí s budováním paralelního islámského justičního systému v Čechách a vedení českých mešit proto asi považuje za nutné proti těmto „umírněným“ muslimům vést ideologickou konfrontaci. Ovšem znepokojující je fakt, že Shehadeha během přednášky prohlašuje, že za ním byli policisté i a agenti tajných služeb a on je přesvědčil, že nic nehrozí. Islámská komise pro rodinu prý naopak pomáhá českému státu řešit problémy v muslimské komunitě, protože muslimové přeci neuznávají české soudy. Pokud je toto jeho tvrzení pravdivé, vrhá to velkou pochybnost na praktiky a záměry českých tajných služeb v otázce radikálního islámu. Ve víc jak hodinové přednášce Shehadeha například říká, že „Děti spadají do péče matky, dokud se (znovu) nevdá. Pak už na ně nemá právo a jdou k otci.“ Neboť je-li toto výrok představitele Islámské komise pro rodinu a zároveň pražského imáma, je jen otázkou, jak budou muslimové takovéto rozhodnutí vymáhat na muslimce, která má protiřečící výrok od českého soudu? Mnoho napoví to, že podle pražského imáma takovýto výrok českého soudu je jen cár papíru, nic neznamená a čeští muslimové jej neuznávají. Zde je možná odpověď na to proč je pro mnohé muslimské muže tak snadné unést děti z České republiky do muslimské země - mají k tomu vlastně souhlas české muslimské obce. Shehadeha je palestinského původu a již se proslavil v roce 2005 schvalováním teroristických útoků z 11 záři 2001 a 7 července 2005 a podporou sebevražedných útoků na izraelské civilisty (včetně dětí), Poté odcestoval na studia islámu do Saudské Arábie a po návratu byl pražskými muslimy zvolen do vedení Muslimské obce v Praze a Islámskou nadací v Praze byl dosazen do pozice imáma pražské mešity. Lukáš Lhoťan - Reflex Britka o Česku: Všude pivo, rasismus a děsná televize Zuzana Hronová Je to zajímavé čtení i pro Čechy. Pětadvacetiletá lektorka angličtiny Gwyneth Jonesová z Velké Británie shrnula na svém blogu o životě v Praze do 33 bodů, jak vidí Česko a jeho obyvatele. Během svého ročního pobytu v Praze podle svých slov hodně viděla, zažila a hodně se naučila. Nahlédnutí do české kultury očima cizince nezačíná Karlovým mostem či Pražským hradem, ale pivem. Tomu věnuje hned pět bodů včetně dvou úvodních. Cizinec, jenž o Česku a Češích nic neví, získává z autorčina blogu následující dojem: Od jedenácti hodin dopoledne se tu ve velkém pije pivo, konzumují obrovské porce masa a těžkých knedlíků, jedinou bezmasou stravou, kterou zde znají, jsou smažený sýr, brambory a případně zelí. Povahově jsou Češi velcí podivíni - bez národního sebevědomí, mrzouti, odporní rasisti, zarytí turisté, horolezci a lyžaři, chataři, kteří unikají do přírody, a pejskaři. "Když se někdo zeptá 'Jak se máš? ', zdvořilou odpovědí není 'Mám se fajn, díky ', ale 'Ach, cítím se na ho...', nebo cokoliv zrovna máte na mysli. Být dokonale šťastný se tu považuje za vychloubání nebo lež." prosinec 11 december [pageend13]zpravodaj___ 12/2013 spravodaj Jonesová ve svém blogu opakovaně komentuje neustálé inklinování Cechů ke komunismu. "Zdá se, že záležitosti jako komunismus/kapitalismus jsou mnohem, mnohem složitější než jen černá a bílá. V místních volbách získala komunistická strana spoustu hlasů. A slyšela jsem, že někteří Češi se slzou v oku vzpomínají na doby, kdy bydlení a práce byly jisté a žilo se lépe." Co je v Praze podle blogu Gwyneth Jonesové kromě piva ještě všudypřítomné? Psi a děti, žasne. "Psi jsou povolení všude - v metru, v restauracích, ve vaší kanceláři, když pracujete. Češi milují psy. A také děti, ty jsou rovněž všude." Mladou lektorku angličtiny také velmi pobavil program českých televizních stanic. "České televizní stanice jsou k popukání - ať již staré anglické filmy předabované do češtiny, špatně hraná dramata nebo pořad Česko a Slovensko má talent (z toho, co jsem viděla, tak nemá). Britku ale v české metropoli některé věci překvapily i příjemně. "I nejhrozněji vypadající puberťáci uvolní své místo v tramvaji, autobusu či metru milým starým lidem a tito staří lidé trvají na tom, že se jim stojí dobře. Často také nabízejí své místo dětem." Ne vždy zná Jonesová potřebné souvislosti. Například když píše o nesmírném rasismu Čechů včetně svých studentů na škole, konstatuje, že "odsuzují Romy, aniž by třeba kdy nějakého potkali". "Raději neotvírejte téma 'Romové' ('cikáni'), tedy pokud nechcete slyšet palbu odporných rasistických názorů," varuje cizince mířící do Prahy. Zaráží ji také vysoká míra nekorektních politických vtipů. Českou lakotu ilustruje příkladem, že si Češi berou s sebou do zahraničí chleby se sýrem a šunkou. Mírně šokovaná je i tradičními zvyky, kvůli nimž na Velikonoce muži "mlátí ženy klackem" a na Mikuláše si čerti odnášejí zlobivé děti do pekla (tedy když neřeknou básničku). A přece Gwyneth Jonesová v Praze neprožila peklo na zemi. "Téměř každý den, ať už kdekoliv v Praze, se koná nějaký festival, stánky nabízejí něco malého k snědku, pití a farmářské výrobky," oceňuje ruch v Praze. Učaroval jí také pohled na noční Pražský hrad a procházky po Karlově mostě za zvuků krásné hudby. A o městské hromadné dopravě dokonce prohlašuje, že "nikde není tak skvělá jako v Praze". Aktuálně. Cz Tomio Okamura: Sociální programy ožebračují chudé a vychovávají z lidí lenochy, podvodníky a parazity "Sociální programy ožebračují chudé. Cíleně vychovávají z lidí lenochy a podvodníky, učí je parazitovat na systému. Pozitivní diskriminace menšin ve školách vede k úpadku kvality školství a v důsledku nijak pozitivně neovlivní společenský úspěch příslušníků menšin. A je fakt, že inteligence různých etnik a ras je různá a žádný vzdělávací program s tím nepohne. A naopak emancipace žen bílé rasy v důsledku přináší duševní úpadek celé rasy, to proto, že talentované a chytré ženy mají čím dál méně dětí, protože se věnují kariéře. Naopak ženy s minimem duševních schopností se živí tím, že rodí stále dokola děti, na které berou sociální dávky." Kdybych výše uvedené napsal a podepsal já, tak jsem za rasistu. Autorem těchto myšlenek je americký sociolog Charles Murray. Při čtení Lidových novin jsem na jeho jméno narazil ve velmi inspirujícím textu českého sociologa Petra Hampla. Problematice chudých a sociálně vyloučených menšin, tedy černochů v USA, věnoval Murray tři knihy. Jedna z nich vyšla v ČR, jmenuje se Příliš mnoho dobra a věřte, stojí za přečtení. prosinec 12 december [pageend14]zpravodaj 12/2013 spravodaj Na základě tvrdých dat autor doložil to, co sice všichni víme, ale co se snaží nejen americká vláda, ale i ty naše vlády nevnímat. Tedy to, že pokud někdo celý život nepracuje tak to zpravidla není výhradně vinou společnosti. A že jediný, kdo se svým osudem může pohnout je člověk sám. O rasizmu vím své, zažil jsem ho v Japonsku a jako dítě i v České republice. A měl na mě naprosto opačný vliv, než na mnohé naše spoluobčany. Neuzavřel jsem se do nějaké své míšenecké komunity a nezačal žít na úkor nenáviděné většinové společnosti. Nekradl jsem víka od kanálu, ale šel jsem studovat. A poctivě přiznávám, že jsem nebyl žádný velký talent a studia na vysoké jsem nakonec nedokončil. Neměl jsem to za zlé ani škole ani své zemi, tehdejšímu Československu. Protože já jsem byl lajdák a dostatečně jsem se neučil. Když jsem neuspěl v akademické sféře, pustil jsem se do práce. Proč? Mimo jiné přece proto, abych svému okolí, ale také tatínkovi a mamince ukázal, že nejsem zas takový lajdák, za kterého mě mají. Pracoval jsem a pracuji 16 a více hodin denně v několika firmách a nově i v Senátu. Proč už není lenost ostuda? To, co mám či nemám je zásluhou mé práce a také standardních podmínek, které mi moje země poskytla. Styděl bych se chtít cokoli navíc. Proč se nestydí druzí? Americký sociolog nesvádí vinu na menšiny - říká: "Chovají se racionálně - dělají jen to co jim systém dovolí, chovají se tak, jak jsme je to naučili". Murray dost trefně pojmenovává další problém - tedy podpora matek s dětmi - americký systém, stejně jako náš, vede k tomu, že matky, které by jinak děti neměly, rodí stále dokola a berou děti jako výdělečný byznys. Nejvíce ovšem rodí matky s nízkým intelektem, bez pracovních návyků a přivádí na svět a vychovávají další generaci parazitů. Omluvte mne, ale neznám přesnější slovo - ten, kdo systém cíleně jen využívá a nic mu nedává, je parazit. Murray sledoval a analyzoval statistiky a věcně doložil, že po dvaceti letech vládních programů pro chudé a menšiny, po miliardách vynaložených na jejich podporu a vzdělávání se počet chudých nezměnil ani o procento. Naopak - zvětšil se rozestup mezi bílými a černochy, kteří před zahájením menšinových programů bělochy celkem úspěšně doháněli. Co se změnilo? Před vyhlášením sociálních programů za prezidenta Johnsona alespoň část chudých bojovala o lepší existenci a vedla k tomu své děti a dělala maximum, aby alespoň ony žily lépe. Sociální programy převrátily jejich myšlení. Sociální pracovníci začali chudým tvrdit, že když se jejich dětem ve škole nedaří, je to vina společnosti. Skutečnost je opačná, krutá a nekorektní - tím, že se ve škole snažíme udržet ty, co by před lety byli vyloučeni nebo přeřazeni na "zvláštní" školu, tím ničíme celý systém. Snižuje se kvalita vyučování - za cenu toho, že ve škole udržíme jednoho "nepřizpůsobivého" studenta ničíme budoucnost všem ostatním a snižováním hranic kvality, ale také disciplíny potřebné pro učení i práci vyrábíme další nepřizpůsobivé. Tohle není popis české školy - takhle Američan popisuje důsledky takzvané pozitivní diskriminace, která se pokusila otevřít školy ponejvíc nepřizpůsobivým menšinám. "Intelektuálové" z celé země se snažili Murrayova tvrzení zpochybnit. Americká psychologická asociace dokonce sestavila speciální tým, který měl Murrayovy teze vyvrátit - ale smůla. Podle Petra Harnpla zatím nikdo Murayova fakta a čísla nevyvrátil. Pravda a fakta se prostě přebarvit nedají. Statistika je neúprosná - v roce 1968 měly USA podle své oficiální definice 13 procent chudých. Během následujících 12 let se náklady na pomoc chudým zečtyřnásobily a v roce 1980 - světě div se - měly USA stále 13 procent chudých. To zásadní se nedá nijak vyvrátit - vládní politika stanovuje nějaká pravidla hry a také strategie lidí, jak získat peníze. "Platí také princip, že čím méně má člověk nezávislých zdrojů peněz, tím silnější je účinek pravidel hry určovaných shora." Prvním účinkem těchto pravidel je jak píše Murray "že chudí se začali krátkodobě chovat způsobem, který je dlouhodobě neudržitelný". prosinec 1J december [pageend15]zpravodaj 12/2013 spravodaj Co s tím? Chudým a lidem v nouzi se má pomáhat - to platí na sto procent. Ale jen těm, kteří si nemohou pomoci sami. Dvacetiletý fracek nemá na pracáku co dělat. Ať už má vysokou nebo základku, může vždycky míchat maltu v létě na stavbě, nebo sázet stromky třeba v lese, kdekoli, kde je stále dost a dost práce. Musí se naučit vzít i špatně placenou dřinu. Když tu je práce pro Ukrajince, najde sejí bezesporu dost i pro Čechy, Moraváky i Romy. A nejde jen o menšiny - bílých dlouhodobě nezaměstnaných mladých lidí přibývá. Přitom sehnat dobrého řemeslníka - tesaře, zedníka, instalatéra je nejen stále větší problém, je to také stále dražší. A firmy mohou vyprávět zkazky o tom, kolik chybí soustružníků frézařů. Rodiče i děti se holt musí smířit, že ze všech nebudou manažeři. Musíme své děti naučit tomu, že se budou chtěj nechtěj muset živit prací svých rukou. Jiný recept na nezaměstnanost a na chudobu neexistuje. Pokud naučíme sebe a děti pracovat, tak věřte, že zbude na ty, kdo pomoc skutečně potřebují a kteří si sami nepomohou. Invalidé, mentálně zaostalí, staří lidé, nemocní lidé. Musím říct, že se mi ani nechce věřit, že tu jsou statisíce mladých lidí, kteří parazitují i na svých rodičích - nechají se jimi živit i v dospělosti. Hanba by mě fackovala vytáhnout ze své maminky nebo tatínka byť jen jedinou korunu - naopak mám za samozřejmost, že část svého platu jim posílám. To, že sociální pomoc a různé sociální programy ve většině nefungují správně, vůbec neznamená, že bychom na ně měli rezignovat. Jen je třeba si přiznat tvrdou pravdu, že z blbce holt vysokoškolák nebude, ať už je z jakékoli menšiny. Jsem všemi deseti proto, aby chodili na dobré a elitní školy i děti z romského ghetta nebo synové českého recidivisty. Škola ovšem nesmí rezignovat na své základní poslání. Tedy nabízet vzdělání v nejvyšší kvalitě a ve škole také nesmí chybět disciplína. Komenského škola hrou se týkala formy výuky - rozhodně ne zrušení učitelské autority a podřízenosti žáka učiteli. Jsou věci, ve kterých demokracie neexistuje - a to je třeba výchova. Můžeme diskutovat s dětmi, kam pojedeme na výlet. Ale nebudeme diskutovat o tom, jestli se budou učit číst a psát anebo jestli si vyčistí zuby. Ostatně každá demokracie má své hranice a pravidla, která musíme všichni respektovat - právě proto, abychom tu svou míru demokracie udrželi. Solidarita je nutná, ale má své meze - platí jednoznačně pravidlo, že bez práce nejsou koláče a pokud je rozdávám zadarmo, musím se připravit na to, že jednou dojde mouka i na obyčejný chleba. I když trochu bych si to přál. Pokorná úcta ke chlebu - jako symbolu lidské práce a božímu daruje ta tam. Stálo by za to ji obnovit. Zdroj: http://okamura. blog. idnes. cz Ze Slovenska Župné voľby priniesli šok Slovensko má osem krajov, oficiálne nazývaných „vyššie územné celky“ a na ich čele stojí župan (oficiálne „predseda vyššieho územného celku“, čo je obdoba českého hejtmana). Novembrové voľby mali potvrdiť dominantné postavenie vládnej strany Smer, ktorá ovládala svojimi nomi- nantmi sedem z ôsmich krajov, s výnimkou Bratislavského. Voľby síce dominanciu Smeru potvrdili, nie však v takej miere, ako sa čakalo. Ten okrem Bratislavského kraja prišiel totiž aj o Banskobystrický, kde nad jeho nominantom Vladimírom Maňkom vyhral v druhom kole celkom jasne extremista, obhajovateľ fašistického Slovenského štátu a jeho prezidenta Tisa Marian Kotleba. Ten dostal šokujúcich vyše 70 tisíc hlasov Stredoslovákov, nepochybne nespokojných s tým, ako súčasná i minulé vlády riešia, presnejšie neriešia, problém neprispôsobivých Cigánov. prosinec 14 december [pageend16]zpravodaj 12/2013 spravodaj Kotleba, v minulosti neraz pochodujúci Slovenskom spolu so svojimi praznivcami v gardistických uniformách, im sľuboval niečo ako „konečné riešenie“ a viackrát preto skončil v policajnej cele. Svet sa čuduje, ako sa niečo také mohlo stať a nervózne Slovensko čaká, ako sa nový župan, ktorý v krajskom zastupiteľstve nemá ani jedného spriazneného poslanca, vo svojej funkcii uvedie. Kotleba vyhral aj v obciach, ktoré vypálili nacisti. Česko nechápe „ V Lidiciach by ľudia nevolili pravicového extrémistu, “ reagoval na víťazstvo Mariana Kotlebu v župných voľbách Jaroslav Tauber, zástupca riaditeľa Pamätníka Lidice. Obec Lidice vypálili a vyvraždili nacisti po atentáte na protektora Čiech a Moravy Reinharda Heydricha. Zahynulo 340 mužov, žien a detí. Kotleba v Banskobystrickom kraji vyhral aj v obciach Ostrý Grúň a Kľak, ktoré nacisti počas povstania vyvraždili a vypálili. Zahynulo tam 146 ľudí. V Kľaku zvíťazil Kotleba iba tesne, v Ostrom Grúni výrazne. Získal tam 63 percent, teda 77 hlasov. Tauber bol v Banskej Bystrici na medzinárodnej konferencii o múzejníctve. „Paradoxne v povstaleckom protifašistickom kraji sa dostal do vedenia človek s opačnými vlastnosťami. Je to situácia na zamyslenie, “ hovorí. Riaditeľ hostiteľského múzea SNP Stanislav Mičev dodáva: „Kolegovia z Lidíc sa pýtajú, ako je to možné. Chodia sem každoročne na oslavy SNP a vidia záujem vyše desaťtisíc ľudí, ktorých nezvážajú autobusy, ale prichádzajú dobrovoľne. Nevedia to pochopiť. A veru ani ja tomu nerozumiem. V Čiernom Balogu bolo 650 mužov v povstaní. Kotleba tam získal v druhom kole 80 Zahraničné médiá pátrajú po príčinách Kotlebizmu Riaditeľ banskobystrického múzea Mičev odpovedá aj na čoraz viac otázok zahraničných médií.,, Euronews poslal štáb z Maďarska. Povedal som im, že majú svoj Jobbik, ale my sme už na tom podobne. So znepokojením sledujú, že už aj tu na Slovensku, kde to až tak neočakávali, sa krajná pravica ukotvila, aj keď zatiaľ len cez funkciu župana, “ hovorí Mičev. Česká extrémna pravica je naopak s výsledkami slovenských volieb spokojná. Predseda Délnickej strany Tomáš Vandas, známy vyhláseniami typu „chceme krajinu čistú, bielu, bez parazitov a inej verbeže“, gratuloval telefonicky Kotlebovi k víťazstvu a pozval ho na návštevu Česka. Kotleba sa posťažoval Vandasovi, že staré zastupiteľstvo sa snaží oddialiť jeho nástup do funkcie, aby zamaskovalo stopy zvláštneho financovania a štátnych zákaziek. Cestu do Česka sľúbil v najbližších mesiacoch. Artina Pažítková, Ján Krošlák, Daniel Vražda, SME Na snímkach z nedávnej minulosti novozvolený župan Banskobystrického kraja Marián Kotleba prosinec 15 december [pageend17]zpravodaj 12/2013 spravodaj Ze zahraničí Budeme muset v Německu platit mýtné? Bavorským křesťanským sociálům pomohl návrh na zavedení mýtného pro cizince na německých dálnicích vyhrát volby. "Pod mým vedením žádné mýtné nebude", řekla před spolkovými volbami Angela Merkelová. Nyní však otočila a mýtné pro osobní auta připouští. Na přímý dotaz u Evropské komise, zda mýtné nezavání diskriminací cizinců, přišla odpověď, že za určitých okolností je mýtné přijatelné. Nyní se v Německu uvažuje o zavedení mýtného pro všechny řidiče, ale těm německým by měl být následně tento výdaj kompenzován snížením daně z osobních aut. Našla se tudíž klička, jak obejít zákaz EU diskriminovat jakékoli uživatele infrastruktury na základě státní příslušnosti nebo bydliště. Je s podivem, že Evropská komise nedokáže čelit těmto pokusům obcházet závazek k dokončení propustného a transparentního jednotného trhu s pravidly platnými pro všechny občany EU.Němečtí sociální demokraté se postavili proti zavedení mýtného pro cizince s tím, že jde o diskriminaci odporující právu EU. Navíc je tu ještě jeden argument: zavedení dálničních známek by stálo víc, než by se na nich vydělalo. Cizinci totiž podle autoklubu ADAC tvoří pouhých pět procent účastníků provozu na německých dálnicích. Nyní bude záležet na tom, jak se k celé věci postaví kancléřka Merkelová. Když Německo mýtné zavede, bude to pro Evropu určitě krok zpět. Není třeba dodávat, že se takový model jistě zalíbí i dalším zemím EU, které dosud používání dálnic nezpoplatňují. Výsledkem pak bude, že při průjezdu Evropskou unií budete sice rádi, že nemusíte ukazovat pas, ale na hranicích stejně budete muset zastavit u nejbližší pumpy, abyste si koupili dálniční známku pro každou zemi extra. Zpoplatnění německých dálnic pro cizince možná tedy dikci evropského práva neodporuje, jeho logice a duchu tedy ale rozhodně ano. Libor Rouček Svět žasne nad pokladem, díla mistrů cení na miliardy Zuzana Kleknerová Obchodníci na světovém trhu s uměním tají dech. Už delší dobu spekulují, co všechno se našlo v mnichovském bytě Cornelia Gurlitta, syna jednoho ze čtyř lidí, kteří směli za třetí říše prodávat obrazy nacisty označované jako "zvrhlé umění". Tedy (mimo jiné) tolik ceněná díla impresionistů a expresionistů. První detaily odhalili experti na výtvarné umění na tiskové konferenci v německém Augsburgu. V moci úřadů jsou přitom unikátní díla už téměř dva roky. Veřejnost - ani laická, ani odborná - ale o jejich existenci nevěděla. Podle odhadů má sbírka 121 zarámovaných a 1285 nezarámováných obrazů, mezi nimiž jsou jak díla klasické modemy, tak mnohem starší malby s hodnotou kolem miliardy eur. Tedy zhruba 26 miliard korun. Zločin nacistů Objev znovu ukázal, že ani 68 let po skončení druhé světové války nejsou nacistické zločiny uzavřenou kapitolou. Krádež uměleckých děl, jedna z největších v dějinách, začala už v roce prosinec 16 december [pageend18]zpravodaj 12/2013 spravodaj 1933. "Před válkou (němečtí nacisté) vykradli židovské sbírky, za války pak v Evropě vyklidili celá muzea a donutili mnohé majitele, aby jim díla prodali za minimální cenu," připomíná list Frankfurter Allgemeine Zeitung. Podle britského Art Loss Register, největší databáze ztracených nebo uloupených uměleckých předmětů na světě, zmizelo 100 000 z celkem 400 000 pohřešovaných děl právě vinou nacistů. To, co se našlo v Bavorsku, je jen malá část z nich. Stejně neuvěřitelná jako samotný nález je i cesta, která k němu vedla. Když v rychlíku z Curychu do Mnichova celníci 22. září 2010 kontrolovali jednomu z cestujících pas, netušili, kam až je nakonec dovede. Pasažér byl viditelně nervózní, navíc měl u sebe 9000 eur v hotovosti. Převážet přes hranice se smí 10.000 eur. Nelegální to tedy nebylo, zato podezřelé ano. A tak začalo vyšetřování. Jako nepravděpodobnější přečin se zprvu jevily daňové úniky. Tím cestujícím byl tehdy šestasedmdesátiletý Cornelius Gurlitt. Jeho otec Hildebrand Gurlitt nechvalně proslul coby obchodník profitující ve třicátých a čtyřicátých letech z oficiální nacistické konfiskační politiky. Na čem přesně Gurlitt junior vydělává, se zjistilo až při domovní prohlídce 28. února 2012 v Mnichově-Schwabingu. Dodnes však policie odmítá říct, na základě jakých indicií k ní soud vydal povolení. Podle magazínu Spiegel vyšetřovatele možná "trkl" jeden z obrazů Maxe Beckmanna, které dal Cornelius Gurlitt do dražby v aukčním domě Lemperz. To se psal podzim 2011. V únoru pak policisté objevili v Gurlittově bytě místnost, v níž stál regál a skříň plná obrazů. "Obrazy byly odborně uložené a ve velmi dobrém stavu," řekl novinářům Siegfried Klöble, vedoucí Celního vyšetřovacího úřadu v Mnichově. Díla byla sice zašpiněná, ale ne poškozená, potvrdila v Augsburgu i kunsthistorička Hoffmannová. Kromě místa pobytu potomka nacistického obchodníka se veřejnost nedozví ani to, kde se senzační nález momentálně nachází. Místo se pečlivě tají. Na webu nejsou ani kvalitní fotografie objevených děl, pouze obrázky promítané na plátno během tiskové konference. Ví se jen to, že mezi obrazy jsou i dosud neznámá mistrovská díla. Třeba alegorie od Marca Chagalla, autoportrét Otty Dixe či malba Henryho Matisse. Podobná díla se v minulých letech na trhu prodávala za desítky až stovky milionů dolarů. Aktuálně, cz Dodatek red.: Dne 17.11. píší švýcarské NZZ: „CG se poprvé hlásí ke slovu prostřednictvím Spiegel. Po desetiletích života v izolaci nechápe osmdesátiletý muž dnešní svět, a ještě méně rozčilení kolem jeho zabavené sbírky...“. Z ohlasů čtenářů Moje poznámka k mimořádným volbám 2013 Nedovedu si představit, jak mohlo 14,91 % voličů, což představuje 741 044 obyvatel České republiky, zvolit KSČM, která v době od roku 1948 do roku 1989 napáchala ty nejhroznější zločiny proti lidskosti, neprávně odsoudila skoro čtvrt milionu nevinných lidí k těžkým a dlouholetým trestům, z kterých se mnoho už nevrátilo a když tak mnozí s podlomeným zdravím a která zavraždila ženu a matku, paní Miladu Horákovou. prosinec 17 december [pageend19]zpravodaj_____________________ 12/2013 spravodaj Nedovedu si představit, jak mohlo 20,45 % voličů, což představuje 1 016 829 obyvatel České republiky, zvolit ČSSD, která v roce 1948 zbaběle zradila a zcela se prodala KSČ - viz Fierlinger & spol. Na druhé straně si ale myslím, že “Kdo chce kam, pomozme mu tam” a “Každý svého štěstí strůjcem”. Jiří Hraběta, Basilej Jubileum Dr. Karel Hrubý devadesátiletý Začátkem prosince letošního roku se dožívá devadesáti let PhDr. Karel Hrubý z Basileje, významný člen československé komunity ve Švýcarsku, dlouholetý předseda švýcarské pobočky Společnosti pro vědy a umění a dlouholetý člen Československého spolku Domov v Basileji. Karel Hrubý se narodil 9. prosince 1923 v Plzni. Vyučil se soustružníkem, pak navštěvoval učitelský ústav a v letech 1945-1949 studoval filosofii a češtinu na Filozofické fakultě Univerzity Karlovy v Praze; studium završil doktorátem na téma Masaryk jako literární kritik. Po krátkém působení na gymnáziích v západních Čechách a na pedagogické škole v Plzni byl pro odpor k režimu v roce 1955 zatčen a odsouzen k desetiletému žaláři. Po všeobecné amnestii v květnu 1960 pracoval jako dělník v plzeňském družstvu Mechana; v roce 1968 působil krátkou dobu jako sociolog ve Výzkumném ústavu výrobního družstevnictví v Praze. Věnoval se v té době rovněž výzkumu husitské revoluce (Sociologický model husitské revoluce v pražských městech, 1967; Struktury a postoje husitských skupin pražského politického systému, 1969; německy pak Senior communitas, eine revolutionäre Institution der Prager hussitischen Bürgerschaft, 1972). Zúčastnil se jako člen přípravného výboru obnovování sociálně demokratické strany. Po srpnové okupaci odešel v září 1968 s rodinou do Švýcarska, kde působil v letech 1968-1988 jako sociolog v Basileji. Dr. Hrubý se zapojil do činnosti Československé sociální demokracie v exilu, v roce 1973 byl zvolen místopředsedou a v létě 1989 předsedou exilové strany a stal se jejím zástupcem v byru Socialistické internacionály. Byl členem zastupitelstva a předsednictva Rady svobodného Československa a spoluzakladatelem, později předsedou švýcarské sekce Československé společnosti pro vědy a umění (SVU). V letech 1983-1991 byl vedoucím redaktorem čtvrtletníku SVU Proměny, který věnoval pozornost kulturním i politickým otázkám a filosofii Masarykově, Rádiově a Patočkově; seznamoval také zahraniční čtenáře s pracemi českého a slovenského disentu. Ve Švýcarsku organizoval tzv. evropské konference SVU, na nichž se čeští a slovenští vědci a umělci z celého světa zamýšleli nad aktuálními tématy: O smyslu českých a slovenských dějin (1976), Masarykův humanitní odkaz (1980), My v Evropě - Evropa v nás (1983), Ohrožené dědictví střední Evropy (1985), Kultura a násilí (1988). Spolu s Milíčem Čapkem vydal Karel Hrubý sborník T. G. Masaryk in Perspective. Comments and Criticism (1981). V roce 1996 vydal prosinec 18 december [pageend20]zpravodaj_____________ __________12/2013 spravodaj sborník Léta mimo domov, n němž je zachycena historie Československé sociální demokracie v exilu. Bezprostředně po pádu komunismu v roce 1989 inicioval Karel Hrubý v čele švýcarské pobočky SVU pomoc demokratizaci Československa. Ta spočívala nejprve ve vydatných zásilkách počítačů, kopírek, odborné literatury a peněz. V další fázi organizovalo SVU z jeho iniciativy ve Švýcarsku pro české a slovenské studenty semináře, jejichž účelem bylo prohloubení porozumění tomu, co je demokracie. Karel Hrubý dodnes publikuje, hlavně v Soudobých dějinách, Dějinách a současnosti, Listech a jiných časopisech. V roce 1995 mu bylo uděleno čestné občanství města Plzně, v témže roce mu prezident Václav Havel propůjčil Řád T. G. Masaryka II. stupně. Výbor Československého spolku Domov přeje jubilantovi jménem svým i členstva spolku pevné zdraví a hodně elánu při jeho publikační činnosti. Dušan Simko, Exil in Basel, Basel 2003 Věda Také předem ohlášené klimatické změny podléhají změně? Miloš Dokulil Kolem klimatu by se mohly klidně vyhlašovat sázky. Problém by byl ovšem v tom, že s vyhodnocováním by se muselo vždycky počkat pár desetiletí, dokud se nepodaří odpovídaj ícími prostředky, ověřenými četnými testy na různých místech a ze vzájemně odlišných prostředí vyloudit přesvědčivé trendy, které by ty výchozí předpoklady přesvědčivě potvrdily. Kupodivu existuje dokonce mezinárodní instituce, která se pokouší s předstihem přesvědčit zodpovědné funkcionáře naší planety o tom, s jakými možnými riziky bychom jako její obyvatelé měli předem počítat. Pochopitelně, v jakémkoliv oboru přitom se objeví sýčkové; tedy lidé, kteří na základě nějakých dílčích údajů dokážou cokoliv kdykoliv (někdy možná i oprávněně) znevěrohodnit. (Výraz „mainstreamová věda“ bývá uplatňován pro „vládnoucí“ vědu, a to s despektem!) V pátek, 27. září 2013, ve Stockholmu došlo k oficiální prezentaci nových výsledků Mezinárodního panelu pro klimatické změny (s mezinárodní zkratkou: „IPCC“). Šlo o zprávu mající celkem 2216 stran, redigovanou 259 vědci, a revidovanou celkem 1089 specializovanými pracovníky málem z celého světa. Jedná se o syntézu, jejímž podkladem bylo skoro 10 tisíc vědeckých prací. Dokument byl schválen zástupci vlád ze 110 zemí. Takže dokument je mezinárodně zavazující. (Ta zpráva byla v pořadí již pátá; bude publikována ve čtyřech návazných pokračováních. Ta předchozí byla vydána roku 2007. Kupodivu vzájemně rozdílná řada nečekaných okolností nakonec nevedla za těch pár posledních let k žádnému účinnému mezinárodně zaštítěnému preventivnímu opatření, pokud jde o potenciální zhoršení zemského klimatu.) Kdekdo možná ví o tom, že CO2 (oxid uhličitý) v atmosféře bývá především spojován s možným rizikem nebezpečného vzrůstu teplot na zemském povrchu; a to kvůli tzv. prosinec december [pageend21]zpravodaj 12/2013 spravodaj skleníkovému efektu. Kromě jiného se docela dobře ví, že od počátku 19. století (od počínajícího růstu průmyslové výroby, zprvu energeticky závislé především na spalování uhlí) množství oxidu uhličitého v zemském ovzduší rostlo stále víc, až letos dosáhlo sugestivní hranice 400 ppm (tj. „částí na milion“). Stěží lze zavírat oči před tím, že zrovna hurikány (jinde mj. „tajfuny“) měly zvláště v posledním desetiletí zcela nečekanou ničivou sílu. Totéž se vztahuje na povodně v různých oblastech (nejen „staletá“ voda!). Samozřejmě se dostala do médií také zpráva, že postupně v letním období taje stále výrazněji led v Severním ledovém moři, takže umožní zkrácení dálkové lodní dopravy touto nově vzniknuvší vodní cestou. A navíc s tímto mořem hraničícím státům to umožní získat nová naleziště ropy. Méně zajímavé v této souvislosti se zdá být to, že už máme také předpovědi, co způsobí ta nová velká množství vody z ledovců ve světových oceánech; kdyby trend s oteplováním pokračoval, už za několik desetiletí by byla závažně ohrožena všechna přístavní města světa vyšší hladinou oceánů. (Už teď se každoročně mnohem častěji ocitá náměstí sv. Marka v Benátkách pod vodou!) Takže teď to první překvapení: Od roku 1970 (kdy začala být věnována speciální pozornost klimatu) průměrné teploty na naší Zemi - v relativně pravidelných výkyvech - vcelku stoupaly. Až do roku 1998. Do roku 2012 sice bylo této úrovně dosaženo ještě dvakrát, ale v celkovém průměru jako kdyby se „jaksi“ klima „ustálilo“; jako kdyby hrozivý trend dále nepokračoval. Takže co? IPCC varoval - ne.li „sýčkoval“ - celou dobu zbytečně? Než si povíme něco o některých závažných faktorech působících klimatické změny, měli bychom vzít vážně na vědomí, že klima na naší Zemi podléhá složité vazbě vlivů, z nichž některé jsou stěží v kratším čase (a na dlouhodobou perspektivu) přijatelně vyhodnotitelné. Může např. vybuchnout sopka, která vychrlí tolik materiálu (třeba až do výše 50 km nad zemí), že to poznamená dramatickým snížením teplot celou zeměkouli na několik let (i když stále asi uvažujeme o „klimatickém oteplování“). Na zemské klima má základní vliv Slunce. Jeho aktivita v prvním desetiletí 21. století byla nápadně nízká; a do roku 2010 se ještě jeho radiace snížila (za desetiletí o 1 watt na m2). Dalším závažným faktorem spoluvytvářejícím zemské klima jsou oceány. Mořská voda absorbuje jak povrchové teplo, tak oxid uhličitý. Třeba zrovna to teplo (i plyny z ovzduší) může uskladňovat i ve větších hloubkách, anebo je transportovat na jiná místa. (Nezapomeňme třeba na Golfský proud, jehož systematické sledování také zatím nenavozuje žádný trvalý optimismus.) Zároveň se mořská voda při ohřáté hladině silně odpařuje, vzdušné proudy nasycené vodními parami ve zrychlených vírech mohou snadno způsobit zkázu v obydlených oblastech. A ještě se vraťme ktěm sopkám. Již nedávný výbuch poměrně malé sopky před třemi lety na Islandě (Eyjafyallajökul, 2010), s rizikem, že může vybuchnout každoročně, vyhnal zplodiny kouře do výše až 25 km. Vybuchne-li větší sopka (Tambora, roku 1815), pak se dostane sopečného materiálu do ovzduší víc jak 100 km3 a celý rok zůstane zeměkoule bez léta. Nemalujme čerta na zdi! Yellowstone je takovou potenciální sopkou, která by vychrlila materiálu přes 1 000 km3, což je stěží představitelné (o následcích na počasí na řadu let nemluvě). Snad se hodí také teď připomenout, že před čtyřmi desetiletími se rozšířila po světě idea, že naše Země je svým obyvatelům nakloněna; a že je milostivou „matkou“ („Gaia“; hypotéza Jamese Lovelocka). Nikdy nevíme předem s dostatečnou jistotou, co nám ta nevypočitatelná matka „nadrobí“. A ještě dodejme, že už v průběhu 20. století ti, kteří tehdy žili, zažili jakousi „pauzu“ od hrozby dalšího pokračujícího oteplování (zhruba mezi léty 1943 až 1975; také ale s obdobími mimořádného sucha). To ovšem neznamená, že mají příští generace - pokud jde o „klimatické změny“ - vyhráno. — Automaticky není dáno, jakým způsobem se nakonec projeví rozmanité prosinec 2U december [pageend22]zpravodaj 12/2013 spravodaj vlivy, které ne všechny působí nutně viditelně a mohou se akumulovat nečekané efekty po dosažení jistých mezí ve vlastnostech prostředí, překvapivě alespoň pro ty, kteří je nemají denně na očích; např. další zvyšování teplot v mořích působí už teď navíc úhyn živočichů v přímořských vodách (korálovými útesy počínaje) a stále zároveň roste kyselost mořské vody, což má negativní vliv na faunu a floru obecně. A už jsme si neřekli, že bezstarostnost v klimatických záležitostech spásonosná určitě není. Ještě malou doušku? Za posledních 10 let se zvedla mořská hladina pouze zatím o 3,2 cm. Zčásti to mají na svědomí ledovce. Umí si někdo přijatelně představit, že grónský ledovec každoročně dodá moři vody „navíc“ z 215 miliard tun ledu? Je to mj. sedmkrát víc než před pouhými 20 lety... Technika (úsměvně i vážně) Existence kurvítek potvrzena Před časem jsem zveřejnil článek „Kurvítka“ a o něco později „Kurvítka II“. Měla to být částečně sranda, ale teď i do mainstreamu pronikl opatrný názor (čti dole „Rychlé zastarávání a poruchovost spotřebičů? Může to být úmysl výrobce“), že kurvítka opravdu existují a jsou do výrobků úmyslně montována. Všechny tři články jsou níže. A jen pro doplnění: Stejný samodestrukční mechanismus byl v minulém století "namontován" i do obyčejných žárovek. Kdyby wolframový drátek neobsahoval příměsi, které zajistí jeho brzké propálení, vydržela by žárovka svítit v podstatě neomezeně. Byl to požadavek výrobců, kteří se zděsili možnosti, že by si člověk koupil pět žárovek za život a s tím vystačil až do smrti. Takže současná ideologie kolem tzv. "úsporek" ohánějící se jejich dlouhou životností oproti normálním žárovkám je od začátku postavena na podvodu. Kurvítka Určitě jste si všimli, že pokud nějaké zařízení rozeberete a zase složíte, zbyde na stole jedna součástka, která nikde neschází a přitom vše normálně funguje. Po čase jsem přišel na příčinu. Ta věc, co zbyla, se nazývá kurvítko a slouží k tomu, aby se zařízení rozbilo přesně týden po skončení záruky. Takže pár dní před koncem záruční doby stačí mašinku rozebrat a znovu složit, kurvítko zahodit a je na dlouhou dobu klid. Musím říct, že autor má pravdu, zvláště u zahraničních výrobků asijské a severoamerické produkce. Faktem ovšem je, že i naše výrobky jsou dnes zhusta osazovány kurvítky, někdy i několika v jednom zařízení! Patrně jde o nej důležitější součást kdejakého výrobku, neb kurvítko je všude! Pokud máte dojem, že ve VAŠEM zařízení není, ještě jste ho nenašli nebo ještě nedoběhla záruční lhůta! Pozor ovšem i na servisy! Rada z nich spolupracuje na osazování kurvítek s výrobcem, takže po záruce staré kurvítko nahrazuje novým, které se projevuje hned po skončení záruky na opravu! Jedinou cestou je pak opravit si věc sám, či využít služeb opraváře, co kurvítka nepoužívá, ale to je zas problém, neb ti obyčejně rychle zkrachují. Nákup nového výrobku nemá cenu, neb je stejně "kvalitní" jako ten starý, a liší se pouze tím, že kurvítka, co už znáte, byla nahrazena těmi, co ještě neznáte! Toto se ovšem zhusta objevuje i u počítačů a počítačových programů. Největší počet kurvítek pak obsahují produkty Microsoftu a jejich počet obyčejně narůstá s cenou produktu, prosinec 21 december [pageend23]zpravodaj 12 / 2013 spravodaj který se pak opravuje tak, že stará odhalená tři kurvítka jsou nahrazena novými pěti, což VY zaplatíte j ako "upgrade"... A rázem jsem pochopil spoustu nepochopitelných věcí - a nejsou to jenom výrobky. Kurvítka jsou prostě všude kolem nás. Kurvítka II Jak vidíte, v článku Kurvítka jsem vyložil teorii, že každá užitečná věc obsahuje nejméně jedno zařízení jménem kurvítko. Kurvítko neslouží k funkci zařízení a nemá žádný význam kromě jediného. Je tam proto, aby se po skončení záruky rozbilo a znemožnilo tak původní funkci zařízení. Účelem je, aby si spotřebitel koupil zařízení nové. Pokud dokážeme kurvítko odstranit, zařízení to nijak neomezí ve své funkčnosti a bude fungovat dále naprosto spolehlivě. Článek měl dosti značný ohlas, čtenáři v diskuzi nejenže souhlasili, ale uváděli celou řadu příkladů kurvítek v nejrůznějších zařízeních a strojích. Vzpomněl jsem si na kurvítka nedávno, když jsem poslouchal hororový příběh mé přítelkyně, která vlastní novější auto značky Renault. Takové auto je samozřejmě vybaveno množstvím skvěle promyšlených kurvítek. Jedno z nich se onehdy ozvalo. Projevilo se to rozsvícením jakési kontrolky na řídicím panelu. Auto chvílemi jelo, chvílemi nejelo. Moje přítelkyně zajela do servisu, kde po zevrubné prohlídce konstatovali, že stačí jen cosi rozebrat, očistit kdesi kontakty a ono to zase bude dobré. Vyčistili kontakty a řekli si o pět tisíc. O několik dnů později se kontrolka opět rozsvítila. Přítelkyně tedy zavezla auto znovu do servisu. Nechali si ho tam déle, pozorovali ho z různých úhlů, proměřovali a vážili. Nakonec verdikt zněl, že kurvítko se bude muset vyměnit, ale protože jde o francouzské kurvítko, tak to bude trošku drahé. Ale že se pokusí sehnat kurvítko už použité kdesi po známosti. Nepamatuji si už na všechny detaily. Vím jen, že když zhruba po měsíci dostala moje přítelkyně auto zpátky, byla lehčí o dalších pár tisíc. A kurvítko věrné své funkci se za několik dnů opět ozvalo. Další návštěva servisu. Shlukli se kolem toho jejího vozu tam všichni autorizováni mechanici firmy Renault. Škrábali se na hlavě, zkoušeli to i ono. Nahlíželi do moudrých knih, telefonovali na všechny strany. Bylo zřejmé, že jde o nějaký zcela nový typ kurvítka v provedení de-luxe, které nikdo z mechaniků ještě neznal. Abych ten příběh zkrátil. Kurvítko v Renaultu se ukázalo být velmi robustně navrženo. Vyžádalo si ještě několik návštěv servisu, zešedivění šéfa techniků a mnoho, mnoho peněz. Nakonec se to povedlo, ale na konci té štrapáce byla peněženka mé přítelkyně lehčí o několik desítek tisíc korun a šéf autoservisu chytil nervózní tik do oka. Mám tu svou přítelkyni rád a nepřeji jí nic nehezkého. Ale tajně jsem se přistihl, jak si říkám, vidíš, holka, kdybys měla japonské auto (jako já), nic takového by se ti nemohlo stát. Japonská auta kurvítka nemají. Nikdy, opakuji nikdy nechvalte dne před večerem. A nikdy nepodceňujte kurvítka. Jsou všude. Snad i v kapesnících. Japonských. Musí být, jinak by se výrobky nekazily, firmy by krachovaly, protože by si nikdo nic nekupoval, a dělníci by byli na dlažbě. Kurvítka jsou hnacím motorem doby. Z toho musíme vycházet, když přijde jejich chvilka a ony se ozvou. Tak tomu bylo i v mém případě. Jak už jsem řekl, mám japonské auto značky Toyota. Úžasný stroj z roku 1994, tedy z období, kdy vývoj kurvítek byl ještě v plenkách. Samozřejmě, že už tenkrát kurvítka existovala, ale byla jednoduchá, lehce nalezitelná a z výrobků odstranitelná. Abych pravdu řekl, myslím si, že moje toyotka nějak unikla pozorností designérů kurvítek. Do dnešních dnů (a jezdím s ní denně), se žádné neozvalo. Stroj chodí jako hodinky. Rychle musím zaklepat na dřevo. prosinec december [pageend24]zpravodaj 12/2013 spravodaj Moje manželka to štěstí neměla. Vlastní také Toyotu, ale mnohem čerstvějšího data a poněkud luxusnější. Šestiválec jako hrom se všemi doplňky. A byla to právě její Toyota, kde se ozvalo jedno z (jistě nesčetných) kurvítek. „Svítí mi kontrolka mazání oleje,“ oznámila mi žena asi před dvěma měsíci. Hm. Že by stroj nemazal? Kdo nemaže, nejede. Tohle nelze podceňovat. Objednal jsem se v servisu. Přijali mě. Převzali vůz. Zavezli na rampu. Napojili na různé kapačky a monitory. Pak různě kroutili knoflíky a mačkali tlačítka. Trvalo to asi hodinu. Pak přišli. „Nic to prý není,“ řekli. „Tedy nic, co by ohrozilo provoz stroje nebo bezpečí řidiče. Jen sensor 02 potřebuje vyměnit.“ Ale nemusíme ho prý měnit. Auto bude jezdit i tak, akorát to zatracené světélko bude svítit a svítit a svítit. A řekli si o 109 dolarů, 44 centů. Za diagnostiku. Odjel jsem uklidněn. „Nic to není,“ povídám autoritativně manželce. „Jen senzor 02. Ale ten stejně nepotřebujeme. Prostě si toho světélka nevšímej.“ Uběhl týden, pak druhý a třetí. „Svítí mi další kontrolka,“ povídá večer manželka. „Jaká?“ „Kontrolka, že je vypnuté ABS.“ „A máš ho zapnuté?“ „Samozřejmě, že ano, nikdy to nevypínám,“ dotčeně odpověděla. Pro ty, kteří to neznají, ABS je Anti-lock braking system. Moc chytré zařízení. Samo pozná, kdy je kluzko a brzdí přerušovaně. Na své staré Toyotě to nemám. Kupodivu jsem se dosud nezabil. Doporučil jsem manželce, aby si nového světélka nevšímala, stejně jako si nevšímá toho od mazání. Hloupá rada. Jak si lze nevšímat, když ta světélka pořád svítí a svítí? A co když se mezitím něco opravdu uvnitř pokazilo? Co když stroj skutečně nemaže? Co když ABS není funkční? Jako to poznáme? Začala hra nervů. Kurvítka jsou citlivě navržená tak, aby znejistila majitele výrobku. Jistě se na jejich designu podíleli i psychologové. Po dalším týdnu jsme to oba vzdali. Dnes jsem zavezl auto do servisu. Výměna senzoru 02 nás přišla na milých 454 dolarů. V té ceně je obsažena cena za nové kurvítko ($254) a práce spojená s jeho výměnou. Celkem nás tedy kurvítko 02 stálo 564 dolarů. Kontrolka mazání přestala svítit a jako zázrakem přestala svítit i kontrolka vypnutého ABS. Nové kurvítko bude chvíli sekat dobrotu. Tedy přesně tak dlouho, jak dlouhá je jeho záruka. Myslím, že asi rok. Do té doby se mi, doufám, podaří vyměnit někde Toyotu za bryčku s koněm. A bez kurvítek. Kurvítka III: Rychlé zastarávání a poruchovost spotřebičů? Může to být úmysl výrobce! Výrobci elektroniky a spotřebičů mnohdy čelí obvinění, že úmyslně zkracují životnost svých produktů, aby přinutili zákazníky koupit si dříve další. „Není možné si být jistý, ale často máme silná podezření,“ domnívá se Christopher Inaebnit, který vede ve švýcarském městě Prilly podnik La Bonne Combine, zabývající se opravami elektrospotřebičů. Čím dál tím víc spotřebičů a elektronických zařízení se zdá být vyrobeno s plánovanou poruchovostí či zastaráváním, což je věc, která se dá často vytušit, ale jen zřídka prokázat, píše list Le Monde. prosinec december [pageend25]zpravodaj________ 12/2013 spravodaj „Podívejte se na tohle,“ říká opravář Felice Suglia a přináší desku s plošnými spoji. „Tohle je srdce televize. Kondenzátory jsou přiletované přímo vedle chladiče napojeného na tranzistory. Kondenzátory jsou citlivé na teplo. Proč je výrobce dal sem, i když je dost místa na opačné straně desky?“ ptá se. Trendem podle Inaebnita je také to, že nové výrobky se čím dál hůř opravují, navíc některé spotřebiče jsou navrženy opravdu překvapivým způsobem. „Výrobce tabletů používá oboustrannou lepicí pásku, která je pevnější, než jsme kdy viděli. Abychom se dostali k elektronickým komponentům, musíme ji rozlepit horkovzdušnou pistolí. Sebemenší chyba a tablet je zničený,“ uvedl Inaebnit nad rozebraným tabletem. Přesně naplánovaná životnost Plánované zastarávání má širokou škálu podob. Kovové součástky v mobilních telefonech se nahrazují plasty, takže jsou křehčí. Dalším způsobemje například změna koncovky pro nabíječky, anebo vůbec vývoj příslušenství, které je kompatibilní jen s některými modely. Nej extrémnějším případem je, když výrobce naprogramuje do svých výrobků přesnou životnost. Někteří výrobci paměťových karet pro fotoaparáty nebo telefony omezují podle odborníka na multimédia a komunikace Toniho Condeho počet možných snímků nebo nahrávek. Překročíte určitou kvótu a karta bude nepoužitelná. Totéž platí pro tiskárny. Některé jsou naprogramované, aby přestaly tisknout po určitém počtu výtisků. Podobně tomu bylo například i u některých kávovarů, které po určitém počtu káv přestaly fungovat a ukázaly zprávu, že je čas na údržbu. Eduard Vacek Opustili nás Zemřel Oldřich Černý 9. listopadu zemřel ve věku 87 let v Praze Oldřich Černý, významný představitel československého exilu. Působil ve Spojených státech a ve Švýcarsku, dlouhá léta určoval chod spolku Beseda Slovan v Zenevě. Zasloužil se o vznik pražských setkání zahraničních Čechů, která sc stala tradicí. Přátelé a kolegové Oldřicha Černého sc shodují v tom, že to byl člověk obětavý, přejícný. Prakticky všechen svůj volný čas před rokem 1989 věnoval krajanské práci a boji za svobodu, po sametové revoluci se snažil o zlepšení vztahů mezi Čechy doma a v zahraničí. Tak jsem ho poznal i já. „My od republiky nic nechceme,“ říkával, „nám jde o uznání a řešení našich problémů.“ Od 90. let usiloval o zřízení úřadu, který by se otázkami zahraničních Čechů komplexně zabýval. Toto jeho přání bohužel zůstalo nenaplněno. Oldřich Černý se narodil v roce 1926 v Praze. V roce 1949 odešel do Spojených států a usadil se ve Washingtonu. Ihned se jako vlastenec zapojil od exilových aktivit s cílem obnovit demokracii v Československu. Koncem 50. let byl jedním ze zakládajících členů Společnosti pro vědy a umění. V roce 1965 Oldřich Černý, vystudovaný právník, přesídlil do Ženevy, kde až do odchodu do penze pracoval v OSN. Také ve Švýcarsku se angažoval v krajanském hnutí. Čechů tu však žilo relativně málo. Situace se změnila v roce 1968, kdy do Švýcarské konfederace přišlo prosinec 24 december [pageend26]zpravodaj 12/2013 ___ _______ spravodaj přes 15.000 emigrantů z Československa. Byli to o generaci mladší lidé, kteří měli často jiné názory na politiku i volný čas. Vznikaly nové krajanské spolky, ty staré se omladily. To byl případ ženevské Besedy Slovan, která byla založena už v roce 1901. Činnost spolku bylo třeba organizovat na bázi široké programové nabídky a spolupráce všech. O to se Oldřich Černý zasazoval a dařilo se mu to. Dlouhá léta potom v čele Besedy Slovan stál. Pracoval také ve Svazu spolků, zastřešujícím krajanské organizace ve Švýcarsku. Po pádu železné opony se Oldřich Černý začal vracet do České republiky. Výzvou pro něj bylo sblížení Čechů doma i v zahraničí. Na exulanty a emigranty doma řada lidí pohlížela s nedůvěrou. Aby šel příkladem, nepřijal restituovaný rodinný majetek a byt v Praze si koupil za vlastní peníze. V roce 1998 slavila Univerzita Karlova 650. výročí svého vzniku. Vznikl nápad uspořádat při této příležitosti setkání krajanů z celého světa. Oldřich Černý se stal předsedou přípravného výboru. Tak se zrodil první Týden zahraničních Čechů. Přijelo na 500 krajanů z několika desítek zemí. Ukázalo se, že zahraniční Češi mají mnoho společných problémů, které je potřeba řešit (občanství, volební zákon, restituce apod.), proto v dalších letech tolik usiloval o to, aby se jimi někdo na vládní úrovni zabýval. V roce 2000 se se Týden zahraničních Čechů konal znovu, opět pod záštitou Univerzity Karlovy. Hlavním hybatelem v pozadí byl z pozice předsedy přípravného výboru Oldřich Černý. Stejně tak tomu bylo v roce 2003. Týdny zahraničních Čechů se staly užitečnou platformou pro komunikaci mezi krajany a českou exekutivou, protože jednání se zúčastňovali zástupci ministerstev i jiných úřadů. Zabezpečení týdenní konference bylo náročným podnikem a Univerzita Karlova v něm přestala hrát hlavní roli. Vyplynula otázka, co dál? Z popudu Oldřicha Černého vznikl v roce 2003 Mezinárodní koordinační výbor zahraničních Čechů, nezisková organizace, zaregistrovaná v Praze, která si vytkla za cíl setkání krajanů dál pořádat a usilovat o sbližování mezi Čechy doma a venku. Poslední Týden zahraničních Čechů se konal v Praze v roce 2006. Od roku 2008 Mezinárodní koordinační výbor pořádá třídenní konference zahraničních Čechů v dvouletých intervalech. Paralelně MKVZČ také uděluje ocenění Významná česká žena ve světě ve snaze připomenout ženy českého původu, které ve svých oborech dosáhly významných úspěchů. Oldřich Černý byl v MKVZČ činný prakticky až do své smrti. V září 2012 se podílel na programu poslední konference zahraničních Čechů v Praze. Když chyběly peníze, přispěl ze svého. Na konferencích aktivně vystupoval a vyzýval představitele českých institucí k pochopení pro potřeby zahraničních Čechů. Tyto výzvy většinou nedopadaly na úrodnou půdu. Přesto nezahořkl. Mezinárodní koordinační výbor zahraničních Čechů v čele s Ájou Vrzáňovou pokračuje v jeho šlépějích dál. Oldřich Černý byl za svou činnost po zásluze oceněn. Obdržel Medaili Univerzity Karlovy a cenu Gratias Agit za šíření dobrého jména ČR v zahraničí. Několikrát se setkal i s Václavem Havlem. Jeho a Havlovy názory na dřívější zapojení exilu do boje proti komunismu se rozcházely. Na adresu V. Havla prohlásil: „Chápal problémy exilu, ale rozuměl tomu, co Češi doma proti exilu namítali. Nechtěl dělat odboj tak, jak jsme ho dělali my. Prostě chtěl, aby se situace doma zlepšila v rámci toho, co bylo možné dělat. S tím jsem nesouhlasil, ale jinak jsem si ho samozřejmě vážil.“ V roce 1999 prezident Václav Havel udělil Oldřichu Černému řád T. G. Masaryka. Jeho nezlomnost a laskavost jistě budou inspirovat dál. O. Černý byl jmenován na Sjezdu 12.5.2001 čestným členem předsednictva Svazu spolků Čechů a Slováků ve Švýcarsku a 9.4.2005 čestným předsedou Svazu. Miroslav Krupička foto: archiv Radia Praha prosinec 25 december [pageend27]zpravodaj 12/2013 spravodaj Tomáš Grulich: Oldřich Černý byl sjednotitel, svorník exilu Byl to jeden z nej významnějších představitelů čs. exilu. Dr. Oldřich Černý v něm jako poúnorový uprchlík prožil největší část svého života, poznal řadu známých osobností, ať už v Německu, ve Spojených státech nebo ve Švýcarsku. Po válce spolupracoval s Herbertem Ripkou, přátelil se s manželem Milady Horákové, byl u zrodu několika exilových organizací. Patřil k těm, kteří doslova psali dějiny exilu v posledním půlstoletí. Byl iniciátorem Týdnů zahraničních Čechů v Praze a celá léta se zasazoval o to, aby se podařilo překonat bariéry mezi českou veřejností a exilem, aby exil získal v Česku uznání, jaké mu patří, a aby tu měl také náležité zastoupení. Ne všechno se mu podařilo dotáhnout do konce, to ho ale nikdy neodradilo. Dlouhá léta přitom také úzce spolupracoval se Stálou komisí Senátu pro krajany žijící v zahraničí. Vzpomíná na něj její současný předseda senátor Tomáš Grulich: "Člověk by se na to měl dívat zhruba ve třech rovinách. Jednak je tu význam osobní, protože člověk ztrácí přítele a kamaráda, s kterým jsem se vždycky setkával, buď když jsem jel do Švýcarska, anebo tady v České republice. Vzpomínám, že jsme spolu vždycky chodili do Slávie, což velmi miloval. Pak je to rovina, co v Oldřichu Černém ztrácí exil. Oldřich Černý odešel po roce 1948, nejdříve do Německa, pak do Spojených států. A byl v exilu velmi aktivní. Na konci 50. let byl u zrodu Společnosti pro vědy a uměni. Potom odešel do Švýcarska, do Ženevy, kde se postupně stal předsedou Svazu českých a slovenských krajanských spolků ve Švýcarsku. On byl takovým svorníkem. Svorníkem mezi osmačtyřicátníky a osmašedesátníky. A pak je další rovina, ne úplně exilová, ale v České republice. Hned po r. 1989 navázal kontakty a snažil se vytvářet most mezi těmi, co žijí venku a co žijí doma. Byl také u zrodu Týdnů zahraničních Čechů v ČR a tak bych mohl pokračovat. Osobně bych chtěl ještě říct, že to byl velmi rovný a vzdělaný člověk. A čeho jsem si na něm hodně vážil: dokázal říct svůj názor i přes odpor hlavních myšlenkových proudů." Oldřich Černý se dlouhá léta zaobíral myšlenkou zřízení jakéhosi úřadu pro zahraniční Čechy, za jeho života se ji ale nepodařilo zrealizovat. Budeme na tom dál pracovat a samozřejmě nejenom kvůli Oldřichu Černému. My jsme měli na tyto věci shodný názor a já si na něm skutečně nejvíc cením toho, že byl sjednotitelem. On byl takový svorník, jak v exilu, tak mezi Českou republikou a exilem. Myslím si, že nejen kvůli němu bychom to měli dotáhnout do konce." Milena Štráfeldová Projev místopředsedy Svazu spolků Čechů a Slováků ve Švýcarsku Jaroslava Havelky na smutečním obřadu rozloučení s Dr. Oldřichem Černým v Praze: Milí přátelé, vážení hosté a členové rodiny zesnulého doktora Oldřicha Černého, včetně těch, kteří se z Ameriky a Ženevy nemohli, bohužel, zúčastnit. Dovolte mi, abych v prvé řadě projevil všem jeho blízkým upřímnou soustrast nad jeho úmrtím. Jménem Svazu spolků Čechů a Slováků ve Švýcarsku, Besedy Slovan v Ženevě, jménem ženevské Nadace Jan Masaryk a jménem všech, kteří mne o to požádali, Vás prosím, přijměte naše slova lítosti a projev účasti na dnešním a trvalém smutku nad jeho odchodem. Mnozí z nás jsme za dlouhá léta soužití a spolupůsobení s Oldou v emigrační spolkové činnosti v něm nacházeli zdroj demokratického, ale zásadového pojetí politického života společností. prosinec 26 december [pageend28]zpravodaj 12/2013 spravodaj Poznali jsme, že byl oddán působení ve prospěch své rodné země a všechny jeho geografické etapy v emigraci byly mimo jeho práci orientovány tímto směrem. Jeho láska k rodné zemi však neomezila jeho příkladný vztah ke druhému domovu svého života, k Americe. Jako emigrant tam působil mezi předními osobnostmi poúnorové emigrace a orientoval svým objektivním názorem tehdejší společnost v Americe i v Německu. Příchodem do Ženevy na významné místo v mezinárodních organizacích se mohl ve volném čase zúčastnit činnosti Besedy Slovan, která vznikla již v r. 1901, a pozvedl její působnost na účinnou úroveň politického a kulturního zaměření. Svojí moudrostí a demokratickou přesvědčivostí pomohl sjednotit spolky ve Švýcarsku, které vznikaly po okupaci Československa v r. 1968. Stal se orientační osobností Svazu spolků Čechů a Slováků ve Švýcarsku, který jej později jmenoval čestným členem a předsedou výboru. Přes pokusy československého komunistického režimu o infiltraci Svazu a některých spolků ve Švýcarsku před r. 1989, pomohl orientovat demokratické síly spolků správným směrem. Podílel se přímo na vzniku a úpravách stanov spolků, Časopisu Zpravodaj s návazností na spolky, které ve Švýcarsku působily již v dobách prvé republiky. Byl to dobrý vlastenec, moc hezký člověk, významná osobnost našeho exilu, obětavý lidský spoluexulant, oddaný krajanské věci a tomuto působení. Jeho orientace krajanských spolků ve prospěch politických změn dosažených v r. 1989 byla hodnocena při různých příležitostech. Za svou významnou práci a spolupráci na vládní úrovni v ČR, i kolem Václava Havla po roce 1989 obdržel mnohá vyznamenání. Některá jsou uvedena na přítomné slavnostní výzdobě. A zasloužil by si jistě i další. Hlubší vyhodnocení jeho významu a vlivu na vývoj demokracie v ČR bude jistě zpracováno v budoucnu na úrovni úřadů, se kterými spolupracoval. Přiznal se mi ke svému koníčku a zájmům o politiku doma i ve světě, měl na ni velmi vytříbený pohled i znalosti o ní. A své eventuální nesouhlasy vyjadřoval se shovívavou vážností, velkodušností, smyslem pro zákony a organizační kázeň a s vysokou úrovní diplomatické kulturnosti. Zasvětil svou činnost, mimo jiné, též k působení ve směru lepšího pochopení a interpretací dřívějších emigračních vln vládou a administrací ČR a jejími občany. Positivních myšlenek o Oldřichovi mám více, než slov. Poněvadž vím, že takové projevy nejsou co Oldřich vyhledával, dovolím si rozloučit se s ním slovy: NEZAPOMENEME, BUDEŠ NÁM CHYBĚT, ALE POKUSÍME SE, V MEZÍCH NAŠICH MOŽNOSTÍ A ČASU, KTERÝ NÁM ZBÝVÁ, DÁLE REALIZOVAT TVOJE ÚSILÍ. Zemřel Pavel Bobek, gentleman českého rokenrolu a country Závan nostalgie prostupuje jeho písničkami, které navozují klid a pohodu. Pavel Bobek nikdy nedobýval příčky hitparád, ale vždy byl zárukou vkusné hudební produkce. Povoláním architekt, přes den kreslil a po večerech zpíval. K loňskému životnímu jubileu si ještě nadělil nové album s coververzemi písní, které měl rád. Dne 20. listopadu Pavel Bobek po dlouhé nemoci ve věku 76 let zemřel. S chatrným zdravím zápolil už několik let, ale vždy se dokázal postavit na nohy. "Měl za sebou dramatické okamžiky," řekla serveru Lidovky.cz zpěvákova dcera Klára Mixová. prosinec 27 december [pageend29]zpravodaj 12/2013 spravodaj Na konci září odvezli Bobka do pražské Nemocnice Pod Petřínem, tentokrát kvůli ploténkám. K tomu se přidala zlomená noha v krčku. Přesto se zdálo, že i další operaci slavný zpěvák zvládne. "V nemocnici se k němu chovali velice hezky. Přede dvěma dny si mohl i malinko cuc- nout oblíbeného vína," popsala jeho dcera. „Otec ale nakonec podlehl pooperační komplikacím. Bylo to mezi nebem a zemí. Strašně se snažil," řekla. Mezi Bobkový největší hity patřily písně Oh, Ruby, nechtěj mi lásku brát, Lásko, mně ubývá sil, Můj rodný dům, Veď mě dál, cesto má či Pojď stoupat jak dým. Přestože před osmi lety strávil dva týdny v umělém spánku a po vážné nemoci téměř přišel o hlas, částečně se vrátil na pódia a loni v květnu vydal nové album s názvem Kruhy. V roce 1980 mu byla udělena Zlatá porta za zásluhy o rozvoj country. "Protože jsme byli oba trochu praštění anglo-americkou muzikou, tak jsme si už v první polovině 60. let vyměňovali hitparády a konzultovali spolu informace, které jsme poslouchali na rádiu Luxemburg. To bylo v době, kdy Pavel zpíval jen v angličtině písně rokenrolových velikánů, především Buddyho Hollyho. Rozhodující bylo, když se v Semaforu potkal s Jiřím Gross- mannem, který ho 'přesvědčil', aby začal zpívat česky," komentoval úmrtí svého kamaráda hudební publicista Miloš Skalka. „Byl to pohodovej kámoš“ Teprve tam se ukázala pravá síla Pavla Bobka, který podle něj nebyl žádný krasopěvec, jeho projev nebyl technicky brilantní. "Šlo spíše o to, co v těch písničkách sděluje. A protože se vedle Grossmanna potkal i s dalšími výjimečnými textaři, ať už to byli Michael Janík, Vladimír Poštulka či Pavel Vrba, dbal na to, aby český text maximálně korespondoval s původním obsahem. To se mu podařilo vrchovatě," dodal Skalka. "Byl to pohodovej kámoš, bezvadnej kolega a legenda české populární hudby. Moc mě to mrzí, protože jsem ho měla opravdu ráda. Bude to velká ztráta pro nás pro všechny z oblasti umění a samozřejmě pro jeho fanoušky a milovníky jeho písniček," řekla zpěvačka Helena Vondráčková. Ve společném duetu nikdy nevystupovali, nicméně se často potkávali na koncertech a při dalších příležitostech. Zpěvačka Marie Rottrová se s Bobkem seznámila, když jej kdysi pozvala do pořadu Divadélko pod věží. "Poznala jsem Pavla, jaký je charakterní a báječný člověk. Potom se mnou jezdil jako host mých koncertů. Jezdili jsme spolu autem a strašně moc jsme si povídali. Rozuměli jsme si jak politicky, tak po stránce muziky. Oba jsme milovali americkou hudbu; on country, já spíše soul a jazz," řekla Rottrová, která s Bobkem zpívala známý duet S tím bláznem si nic nezačínej. "Pavla Bobka jsem měl rád a dokonce tak, že jsem souhlasil, aby zpíval Severní vítr. Jenže Pavel to tenkrát nechtěl, protože byl v období anglosaském. Pak jsem ho potkal a on říká: 'Člověče, ten Severní vítr to je pěkná písnička...," vzpomínal skladatel Jaroslav Uhlíř. prosinec 28 december [pageend30]zpravodaj 12/2013 spravodaj • Pavel Bobek byl vystudovaným architektem a začátkem 60. let hostoval v řadě bigbeatových skupin. • V letech 1963 až 1965 byl zpěvákem skupiny Olympic a od roku 1966 vystupoval s Country Beatern Jiřího Brabce. • O rok později se stal stálým členem divadla Semafor, kde působil 23 let. • První singl mu vyšel v roce 1964, premiérové album s názvem Veď mě dál, cesto má o 11 let později. Zdroj didovky.cz Zemřel Egon Lánský. Novinář a bývalý člen Zemanovy vlády Ve věku 79 let zemřel 23. listopadu novinář, publicista a bývalý vicepremiér, senátor za ČSSD a diplomat Egon Lánský. Patřil k aktivním bojovníkům proti komunistickému režimu a v předlistopadové době ho veřejnost znala zejména z vysílání rozhlasové stanice Svobodná Evropa. Lánský podlehl dlouhodobé nemoci. "S panem Lánským jsem pracoval ve vládě a musím říct, že jsem ho měl doopravdy rád," sdělil serveru Lidovky.cz bývalý premiér Vladimír Spidla. "On byl osobnost trochu akcentovaná, vůbec ne tuctová. Měl veliký’ smysl pro humor a neuvěřitelné analytické schopnosti. Velmi mi imponoval," dodal Špidla. Úmrtí Lánského podle Bohuslava Sobotky zasáhlo celou ČSSD. Vytrvale bojoval s nelehkým osudem a zasloužil se o dobré jméno ČR v zahraničí, uvedl předseda strany. "Byl to člověk s velkým rozhledem, který přispěl k obnovení demokracie v naší zemi," řekl pro ČTK předseda Senátu Milan Stěch. Poukázal na Lánského životní zkušenosti i na to, že o věcech přemýšlel v souvislostech. "Byl orientovaný podle mého názoru sociálně-liberálně, a tím mi byl velmi blízký," dodal. Lánský se narodil 23. července 1934 v Trenčíně, perzekuován byl fašistickým i komunistickým režimem. Po srpnové okupaci odešel do Švédská, kde mimo jiné pracoval ve Výboru solidarity s Izraelem v severských zemích. Do vlasti se vrátil v roce 1991 po 22 letech exilu na výzvu někdejšího prezidenta Václava Havla. Politický život po revoluci Po prvních svobodných volbách se stal mluvčím ministerstva zahraničí, v jehož čele stál Jiří Dienstbier starší. Od dubna 1992 Lánský zastupoval tehdejší Československo v Radě Evropy ve Štrasburku, po rozdělení republiky ze státních služeb odešel. prosinec 29 december [pageend31]zpravodaj 12/2013 ____ spravodaj Členem vlády někdejšího premiéra Miloše Zemana byl Lánský od července 1998. Zeman ho označoval za "pana Evropu", neboť měl jako vicepremiér koordinovat jednotnou politiku vůči evropské politice. Kvůli svým aktivitám se Lánský ale často dostával do kompetenčních sporů s šéfem diplomacie. V listopadu 1999 pak ze zdravotních důvodů na funkci místopředsedy vlády pro zahraniční politiku a bezpečnostní otázky rezignoval. Podle spekulací některých médií však byla v pozadí jeho rezignace nespokojenost premiéra s jeho prací a skutečnost, že dostatečně nevysvětlil finanční operace spojené se svým kontem v Rakousku. Zdroj', lidovky.cz Zdraví Jednoduché cukry škodí srdci mnohem víc než živočišné tuky Lidé v domnění ochrany svého srdce a kardiovaskulárního systému omezují ve svém jídelníčku především živočišné tuky a nahrazují je těmi rostlinnými. Podle britských vědců je ale pro srdce a cévy mnohem důležitější snížit příjem jednoduchých cukrů. Jelikož dieta chudá na tuky a velmi bohatá na sacharidy je ze všeho nejškodlivější. Stále více důkazů hovoří o tom, že pro srdce a cévy je mnohem zdravější máslo než margaríny. Při vysokém příjmu sacharidů a omezeném příjmu tuků se totiž v těle výrazně zvýší hladina nebezpečného cholesterolu LDL s nízkou hustotou, zatímco hladina prospěšného cholesterolu HDL s vysokou hustotou klesne. A tento stav je nepříznivý pro zdraví srdce a cév a lékaři ho mnohdy řeší podáváním statinů. Naopak při sníženém příjmu sacharidů a umírněné konzumaci tuků se hladina HDL zvýší a hladina LDL sníží. Nasycené tuky mají ochranný účinek „Po čtyřech desetiletích doporučování omezení příjmu nasycených tuků z másla, smetany a masa máme paradoxně mnohem více onemocnění srdce a cév,“ varuje britský kardiológ Aseem Malhotra. „Dříve se soudilo, že zvýšenou hladinu tuků v krvi způsobuje příjem nasycených tuků ve stravě. Moderní vědecké průzkumy ale prokázaly, že jsou to rafinované sacharidy a jednoduché cukry, které jsou viníky zvýšené hladiny triglyceridů v krvi,“ tvrdí profesor David Haslam z britského Národního obezitologického fóra. „Současné výzkumy vůbec neprokazují žádný vztah mezi příjmem nasycených tuků a rizikem kardiovaskulárních chorob, přičemž nasycené tuky mají naopak ochranný účinek,“ tvrdí doktor Malhotra. prosinec 30 december [pageend32]spravodaj zpravodaj 12 / 2013 Nejhorší pro zdraví srdce a cév je strava příliš bohatá na sacharidy Nezdravé jsou hlavně potraviny z bílé mouky (pečivo) a rafinovaného (bílého) cukru. Ideální je pak jídelníček stredomorských národů, kde se sacharidy přijímají v podobě celozrnných obilovin a tvoří jen menší část denního energetického příjmu, zatímco jsou ve stravě bohatě zastoupeny bílkoviny z ryb a mořských plodů, drůbeže a libového masa. Stredomorská strava je ale také bohatší na tuky z ořechů, olejů a másla. Novinky.cz Za tvorby krajanů Krajina za oknem zprůsvitněla Vladimír Vlasatý Když ucítil, že život vezdejší pro něho brzy skončí, položil desku na gramofon a zaposlouchal se do milovaných fanfár z Libuše. Zena mezitím otevřela láhev, aby si mohli ještě jednou vzájemně připít, jeden druhému na jeho zdraví. Potom zavřel oči a místnost zesvětlela. Když oči znovu otevřel byl na onom světě. Onen svět byl pokojík jeho první lásky. Jeho první láska seděla u postele a usmívala se. „Konečnější zase u mne“ řekla a pohladila zamilovaně jeho vlhké skráně. Potom dodala ještě: „Teď už nás nic nerozdvojí!“ Vstal z postele, umyl se a vyčistil si zuby. Při holení se podíval do zrcadla. Nevěřil svým očím, když neuviděl nic. Zrcadlo zprůsvitnělo. Také krajina za oknem zprůsvitněla. Průsvitnými staly se i mraky a domy ve městě. Otázky staly se zbytečnými, oba věděli teď všechno a také už neměli z ničeho strach. Objal ruku své první lásky a oba společně vykročili novým časům v ústrety. Vznesli se. Letěli nad stromy a domy, skrz průsvitné mraky výš a výš, až se zastavili před nebeskou branou. Vešli do nebe. Andělé tam zrovna hráli a zpívali operu Libuše. Při poslechu milovaných fanfár s ulehčením zašeptal: „Je tu opravdu krásně, skoro jako doma.“ Záběhlická sokolovna Stojí tam odjakživa, Cvičili jsme, cvičili, pár kroků od hřbitova svaly ducha sílili, mého dětství a jinošství. Ze hřbitova Sudba. k tomu hudba prosinec 31 december [pageend33]zpravodaj 12/2013 spravodaj Čtení na volnou chvíli (silvestrovské) Je slivovice pohonná hmota ? Člověk není motor. K získám pohybové energie potřebuje ale také různé tekutiny. Nejznámějším, nejpoužívanějším a nejlevnějším takovým zdrojem je voda. Jedinou kapalinou, na které člověk závisí, být však nemusí. Mezi ty jiné (a oblíbené) patří alkohol. Destilovaný, zředěný zhruba na 40% se pije buď bezbarvý nebo ve žluté až tmavohnědé barvě. Čistý alkohol, lidově zvaný "goralka" a někde i "halúzková" barvu nemá. Do rodiny této drogy Evropy patří i "špiritus". Kpití není, protože se znehodnocuje hnusnou nepitelnou kapalnou příměsí, destilací velmi těžce oddělitelnou. Chemicky je alkohol organická sloučenina se dvěma atomy uhlíku, šesti atomy vodíku a jedním atomem kyslíku. Tyto jsou vzájemně svázány, což při pití nepoznáme. Alkohol ke konzumaci má předponu ethyl. Má-li předponu metyl, je to jeho lehčí vedlejší druh vlevo v alkoholické řadě, jehož požití vede k nenávratné otravě nervů, případně smrti. Tyto případy jsou známé z pančovací aféry, nedávno v České republice odhalené. Mnohé státy Evropy mají své typické národní pálenky. Angličani whisku, Francouzi koňak, Italové grapu, Němci režnou, Holanďani jenévr, Poláci s Rusy vodku, Maďaři barak a Česká republika rum nebo slivovici. V Čechách, na západě republiky se pije rum, ve východní části republiky, na Moravě, kraluje slivovice. Národní pálenky: grapa, režná, jenévr, vodka, barak a slivovice jsou bezbarvé jako voda. Budí dojem, že je lze v množství a rychlosti jako vodu pít. Není tomu tak. Již po několika sklenkách grapy/vodky/baraku/slivovice dochází k opici. Casern a dalším pitím se opičí vlastnosti stupňují. Piják sice neleze po stromech, neloupe banán, ale ztrácí srozumitelnou lidskou mluvu a má potíže stát přímo. Leze třeba po čtyřech a stimuluje se jeho chuť vyhledat druhé pohlaví. Dobrá výkonnost vůči němu přitom znatelně klesá. Co roste, je chuť k spánku. Co může stoupat je krevní tlak. Stav muže v opici bývá důvodem padnout do nemilosti u manželky. Tato pije (většinou) méně, je-li vůbec pitce přítomna. Jednak tolik nesnese, jednak necení opičí stav. Výjimky potvrzují pravidlo. Největší pitky se konají v nepřítomnosti žen. Muži spotřebovaná "paliva" pro dobrou náladu nevykazují co do účinku velké rozdíly. I výroba a suroviny (zrní, brambory, ovoce) jsou tytéž. Vypálené kapalné alkoholické produkty se liší chutí. Slivovice ze švestek předčí svou lahodností grapu, jenévr, režnou, vodku i barak. Důležité je u ní odstranění počátečního a konečného podílu destilace. Zachovaný počáteční podíl kazí značně lahodnost nápoje, konečný způsobuje bolesti hlavy. Doporučuje se destilovat s teploměrem v měděné aparatuře. Při nedodržení těchto pravidel může vzniknout "lavórovice/samohúnka" a ta nechutná. To věděl pan Jelínek ve Vizovicích u Zlína. Vybavil svou výrobu slivovice dobrými aparáty a zpracovává trnky a durancije, speciální to druh kulaté švestky. Ve Vizovických vrších mají totiž tyto modré plody kvůli optimální bonitě půdy vysokou cukernatost. Jelínkova slivovice se proto stala jedním z nejznámějších druhů alkoholických nápojů v Evropě. I když to nemá zapotřebí, inzeruje firma občas v uherskohradišťských "Lihových novinách", kde prezentuje hlavně své speciální láhve. prosinec 32 december [pageend34]zpravodaj 12/2013 spravodaj Na Moravě existuje spousta pálenic slivovice. Každá vesnice má aspoň jednu. Dokazuje to i otázka turisty na pálenici v jedné valašské vísce. Dostává odpověď, že se pálí všude, kromě kostela. Patří k místnímu vlastenectví, aby "slivka" byla dobrá a měla 52-54% alkoholu. Docílí se toho ředěním "výskočků", které kapou (vyskočí) při destilaci trnkového kvasu kolem 80°C. Vypálený mok se nechá pár týdnů "odvětrat" a i nějaký ten rok (při trpělivosti) uležet, takže pak při nalití "řetízkuje". Pro lepší chuť se pokládá do slivovice sušená švestka, která se později odstraňuje. V posledních letech se setkáváme s problémem neúrody trnek. Z čeho potom založit kvas? Dochází k pokusům nechat kvasit nejrůznější druhy ovoce. Když je nejhůř, musí posloužit hrušky, jablka, meruňky a špendlíky. Mají znatelně méně cukru. Proto: Vysazujme hodně odolných a velkého výnosu schopných trnek! Ať máme dostatek slivovice na zahříváni našeho nitra proti mrazu a pomoc k trávení špeku a škvarků. Jak každý ví, s dobrým jídlem chutná slivovice nejlépe. Jejím spálením v těle vznikne značná energie. Je nutná, aby člověk dorazil ze silvestrovské oslavy vlastní silou a bezpečně domů. Má-li zajištěn odvoz, tím lépe. Spolu s ním bude odvážena i opice. Štěpán Húsek (chemik a dlouholetý ochutnávač moravské slivovice) Mateřština Milan Cimburek Stejně je to divné, že si máteř přivlastnila naučení řeči. A naše otcovština je vosk? Dám příklad. Můj syn kdysi rád vysvětloval návštěvám, že bude pátek a bude tudíž s maminkou papat rybičku a s tatínkem baštit „fišlu“. Rozlišoval mateřštinu a otcovštinu. To bejvávalo, když alespoň v něčem poslouchal. Již dávno, když slyší „fiš“ tak odmítá přijít k večeři. Jen na Štědrý večer je zatím výjimka, to si žádá jen kousíček, kvůli tradici a ten největší řízek, aby se to vyrovnalo. Starší syn už jen řízek. Mateřskému jazyku jsem se naučil dříve, než gramatice. Bez ní se obejdu i dnes, ale ne moji kritikové. Narodil jsem se se stříbrnou lžičkou v puse. Mluva mi ale zůstala na jazyku z ulice a proto mi to mnozí ani nevěří. Ono to s tou mateřštinou je stejně problém, když jí a mně do toho vyučování kecaly učitelky už v mateřské školce. No vidíte, zase si školku pojmenovaly mátěry. Tady by se dalo říci učitelština anebo školština. Škola a ulice pak udělaly své. Mně se nejvíce ale zamlouvá uličština, řeč mého mládí, která mi zůstala dodnes. Moje připomínky, že mne vychovala ulice, neměla moje matka ráda. „Copak jsi neměl domov?“ Ve škole ne, ale v životní praxi se hodně vyžaduje: „mluv tak, jak ti zobák narost.“ Dnešní novináři dokonce používají označení parlamentárština, aby se vysmáli své vládě. Jednou, když mně „kinďáli“ pomáhali strojit stromeček, zvolala sestřenice klukům: „Lukas, gah gogo prskafky gogo hole!“ Slovo prskavky opravdu lépe vyjadřuje jejich činnost, než německé Wunderkerze. Podle mne to bylo vonehdá, ale už to bude tak čtvrt století, když jsem koupil pod stromeček tomu staršímu elektronického překladatele, že snad pomůže i mně. Vzduchem letělo německé prosinec 33 december [pageend35]zpravodaj 12/2013 spravodaj slovo Schwein. Kluk to okamžitě vyt ukal do přístroje a vítězoslavně hlásil: vepř. Hned po svátcích jsem dáreček hodil firmě na hlavu, že bez čárek a háčkuje k ničemu. Tuším, že v Miráklu se Josef Škvo- recký vyblbl se svojí „Blběnkou“. Trefně popsal stvoření, které ještě nezvládalo cizí řeč, ale mateřštinu ochotně zapomínalo. Bohumil Hrabal podle něj pojmenoval svoji švýcarskou překladatelku, která se jmenovala April Duběnkou. Zpět k té otcovštině. Kdejaké nábo žen- ství nazývá svého Boha otcem. Bůh vidí vše, jen my nevidíme jeho. Proto většina náboženství, jej zakazuje vypodobňovat. Ta neviditelnost jim jaksi vyhovuje. Každý člověk si tvoří Boha podle své potřeby. Zlý člověk má zlého Boha.Tímto tvrzením rozhodíte katolíky i husity. My křesťané se k němu modlíme Otčenáš. A když nás vyslyší, tak nad námi drží ruku, jako každá správná matka. Tady si spojili svoje síly. A když nedává pozor a nás nevyslyší, to potom blbneme už bez něj. Jsou to války, epidemie, potopy světa, mor a smrt. Mnozí lidé trpí nesnesitelnou lehkostí bytí. Nedosáhnou přitažlivosti zemské. Tu docílí pouze myšlením na smrt (Memento mori), které patří také k praktikování křesťanství. Fór Pavel Kantorek Ze spolkové činnosti Valná hromada jednoty Winterthur Winterthurští Sokolové se pravidelně hromadně válejí A to každé pondělí, a nejen Sokolové, ale i Sokolky, a říkají tomu cvičení, protože při tom za řízné nebo i plouhavé hudby místo pohodlného polehávání na žíněnkách zdvihají a pohybují různé končetiny podle povelů náčelníka, náčelnice nebo jiného odvážlivce. Tedy pohybují, pokud povely slyší, nebo když jim v těch končetinách zrovna moc nelúpe. Než si ale smí lehnout, musí chvíli běhat kolem haly, pak se všelijak kroutit, poskakovat, balancovat na jedné noze, dokud i předcvičující neztratí rovnováhu. Pak si, jak na začátku zmíněno, smí lehnout a po válení jdou na pivo, o kterém tvrdí, že si ho poctivě zasloužili. Ale jednou za rok se obléknou do civilu prosinec 34 december [pageend36]zpravodaj 12/2013 spravodaj místo tepláků a sejdou se k oficiální valné hromadě. To se knim přidají i ti, kteří mají pádné důvody, ze kterých se náročného pondělního sportování neúčastní. Zde se všichni chovají přesně podle stanov: napřed vyslechnou zprávy, podumají nad mizejícím jměním jednoty a poděkují pokladní, revizorům a všem ostatním, kdo pro spolek něco udělali. Protože jsou jim vděčni, že to nemuseli dělat sami, hned je znovu zvolí, aby to tak zůstalo. Toto setkání se nekoná v tělocvičně, ale v pěkné restauraci, takže zde nelze cvičit, zato ale se pak objednává nejen pivo, ale i dobrá večeře. V restauraci Bahnhof Töss podávají i české, slovenské a maďarské speciality a kdo nejezdí pravidelně „domů“ a už se mu nechce vařit velká jídla, s chutí si dá svíčkovou nebo jinou dobrotu. Letos mezi nás (všímáte, tímhle „nás“ přiznávám, že k nim patřím) přišel host, mladý student historie a archivnictví na Filosofické fakultě Univerzity Karlovy v Praze, který zde bádá pro svou diplomovou práci na téma Historie Svazu spolků Čechů a Slováků ve Švýcarsku v období 1968-1989. Zajímá ho i činnost jednotlivých spolků jak v této dané době, tak i v současnosti. Pan Dörner dostal od winterthurských Sokolů možnost živého náhledu do dnešního krajanského spolkování, mohl mezi námi na chvíli trochu pozapomnět na práci a bádání, ale využil této příležitosti také k rozhovorům s pamětníky, kteří mu mohli podat hledané informace o dobách minulých. Plánuje ještě další setkání s dnešními i bývalými aktivními spolky a jednotlivci. Doufáme, že diplomová práce se sejde s úspěchem a těšíme se, že si ji také přečteme. Kdo ví, třeba ji budeme moci představit při některé z akcí k oslavám stého výročí Svazu spolků v roce 2015? Odkaz na zadání diplomové práce najdete na webu Svazu spolků. Helena Springinsfeld Na snímcích A. Vlčka: 1. Svátečně vyzdobený šálek restaurace Bahnhof Töss 2. Náčelník, dnes v saku a s brýlemi (normálně nás prohání po hale v teplákách) Sokolská cvičební neděle V den českého státního svátku, v den boje za svobodu a demokracii, se ve Windischi bojovalo s leností i bolavým tělem. V malém městečku, které bylo kdysi známo jako Vindonissa, tábor římských legionářů, se sešli malí i velcí členové a příznivci Sokola a dali si pořádně do těla. Místo místního zachovalého gladiátorského amfiteátru ale raději využili tělocvičnu základní školy. Přišlo mnoho účastníků z celého Švýcarska. A kromě asi pětačtyřiceti mazáků přiběhlo i 12 malých rekrutů. prosinec 35 december [pageend37]zpravodaj 12/2013 spravodaj Začalo se jako obvykle nástupem, pochodem (čili rozchozením) a rozcvičením. Druhá hodina rozdělila děti a jejich doprovod od ostatních cvičenců, kteří absolvovali posilování. Takže zatímco se „velcí“ potili, „malí“ řádili při honičkách, se švihadly a na lavičkách. Také posilování bylo náročné. Cviky na stabilitu, břišní svalstvo či trocha Pilates některé tak zmohly, že během třetí cvičební hodiny už mnozí dospělí odpadávali na připravené lavičky. Děti to ale vydržely a mohly si tak vyzkoušet, jak tři lidé mohou stát na novinách jen dvěma nohama a jednou rukou, bruslení, či jak se staví lidská pyramida. Následovala vítaná pauza na oběd. Každý si dal podle chuti bramborový salát s párky nebo nějakou „swiss made“ českou buchtu. Ani jsme se nestihli pořádně rozpovídat a už se loučily děti a chystal se odpolední program. Ti nej vytrvalejší se mohli naučit ve čtverylce tancovat Českou besedu. Po počátečních obtížích se zvládli pod vedením Antonína Vlčka naučit celou čtvrtinu. Do curyšského sokolského plesu (15.3. 2014) by toho ale rádi stihli více, tak hledají tanečníky - třeba právě Vás, kteří by s nimi Českou besedu rádi secvičili a na plese předvedli (zájemci se mohou hlásit Lídě Čarnecké na ludmila@dbservice.com). A pak už následovalo jen příjemné přátelské popovídání a všichni se rozjeli do svých domovů. Děkujeme za výbornou přípravu i vynikající realizaci. Ať zdravíčko slouží, abychom se zase sešli. Markéta Hájková Foto: V. Günter a J. Jordan Semafor v Luzernu Sokol Luzem pořádal 26.10. večírek nebo vlastně už odpoledne se vzpomínkou na 50. výročí založení Semaforu. Divadlo Semafor nepřijelo do Luzernu, ale místním sokolům se povedlo za režie Radka Egra di- vad lo věrohodně napodobit. Ve vynikajícím provedení se střídaly písničky ze šedesátých let se scénkami (jako Frantík šije botu aj.). I po kulinářské stránce bylo o nás dobře postaráno. Začalo to příjemným aperitivem v předsálí, dále se po programu podávala valašská dršťková polévka, moravské klobásy s křenem, české kremrole, věnečky, o pití ani nemluvím. prosinec 36 december [pageend38]zpravodaj 12/2013 spravodaj Na dokoiizleni atmosféry se většina návštěvnic oblékla dle módy 60. let (u mužů to nebylo tak k poznáni). Po semaforském vystoupení muzika nekončila, po zbytek večera hrál Jaroslav Havlín na saxofon a kytaru k poslechu, zpěvu i tanci. Byl to po všech stránkách velice zdařilý večer. Původně plánovaná akce pro privátní kroužek se pro velký zájem rozrostla do takové míry, že pronajatý sál mohl být nafukovací. Organizátorům a účinkujícím patří velký dík a těšíme se na slíbené pokračování v příštím roce. Za čtyři basilejské sokolky Dana Štěpánková, foto: Ivana Jordan prosinec 37 december [pageend39]spravodaj zpravodaj 12/2013_______________ Oslavy 95. výročí vzniku ČSR Na Valné hromadě Besedy Svatopluk Čech v letošním roce jsme se rozhodli, že si připomeneme v slavnostním rázu 95. výročí založení Československé republiky v roce 1918. Podařilo se nám získat význačného historika v tomto oboru Dr. Michala Pehra z Masarykova ústavu Akademie věd v Praze, který nám již na jaře přislíbil účast a podle něj byl určen termín oslavy na pátek 1. listopadu 2013 a zajištěn velký sál Lavaterhausu. Následovala příprava a propagace, jejímž výsledkem byla účast asi 60 návštěvníků. V úvodu přivítal předseda spolku Beseda Jiří Kraus všechny přítomné, přednášejícího Dr. M. Pehra, klaviristku Slávku Müllerovu, farářku Husova sboru Danielu Rajmonovu, P. Antonína Špačka z katolické misie ve Švýcarsku, zástupce pěti sokolských jednot včetně jednatelky Svazu Heleny Springinsfeld i členy Folklóru 75, kteří přišli ve velkém počtu a konečně členy Svatopluka Čecha a další návštěvníky. Při tom se zmínil o bohaté historii Besedy Svatopluk Čech (před třemi roky oslavili již 100-leté výročí spolku4 a poukázal na nádhernou vyšívanou vlajku Svatopluk Čech - Sokol Zürich z roku 1912. Přednášející Dr. M. Pehr zahájil svůj projev událostmi během 1. Světové války, které vedly ke vzniku první Československé republiky vr. 1918, nesmírné zásluhy Tomáše G. Masaryka a Dr. Edvarda Beneše pro uznání ČSR dohodovými mocnostmi. Zmínil se také o zásluhách čs. spolků ve Švýcarsku v roce 1915, kdy na veřejných schůzích spolků Svatopluk Čech a Slovan Ženeva TGM poprvé vyjádřil a formuloval myšlenku svobodné republiky Čechů a Slováků a to mimo rámec Ra- kousko-Uherska. Zajímavým způsobem uvedl vznik republiky na podzim 1918 a také účast pěti politiků, kteří vešli následně do dějin jako „muži 28. Října“ (A. Rašín, A. Švehla, F. Soukup, J. Stříbrný a Slovák V. Šrobár). V rámci názvu své přednášky „Mýtus versus realita ČSR“ se M. Pehr zmínil o nád hemém období první republiky, průmyslovém a sociálním rozvoji, o vzájemné pomoci českých občanů (učitelů, techniků a dalších odborníků) na Slovensku a Podkarpatské Rusi, na což dnes vzpomínají především starší generace, ale na druhé straně uvedl i všední realitu tohoto období, hádání se politiků v parlamentu a v tisku, sociální a národnostní problémy, které zažíváme i dnes v ČR a SR. Skutečnost tedy nebyla vždy tak „růžová“, jak si ji dnes mnozí představují. Při tom ovšem nelze zapomenout, že tehdy patřila ČSR mezi 10-12 průmyslových velmocí. (Státy dnešního tzv. „třetího světa“ v té době ještě neexistovaly.) V dalším se M. Pehr soustředil na politiku početných parlamentních stran, která byla často nejednotná, takže např. strana sudetských Němců patřila k těm nej silnějším, dále na národnostní prosinec 38 december [pageend40]zpravodaj 12/2013 spravodaj problémy s touto stranou a s Maďary na Slovensku a konečně po roce 1936 na obranu země, když v sousedním Německu vznikl hitlerovský fašistický stát, který začal ohrožovat naši samostatnost. Proto naši odpovědní politici hledali ochranu a pomoc u západních mocností, vytvořili Malou dohodu a snažili se získat další spojence. Pak následovaly smutné události: Mnichov 1938, vznik druhé Česko-Slovenské republiky, odlet prezidenta Beneše do Anglie, volba nového prezidenta Dr. Emila Háchy a zabrání zbytku republiky Němci. Ale to už se týká další kapitoly našich dějin, které bude věnována některá z našich dalších přednášek. Po přestávce následovala diskuze s hlavním řečníkem, která po skončení oslavy pokračovala v nedaleké restauraci a jíž se zúčastnili především „mladší návštěvníci“ z Folklóru 95, kteří kladli mnoho otázek. K úspěchu večera vedle početnosti návštěvníků přispěla klaviristka Slávka Múllerová svými klasickými skladbami a po přestávce zpěvem písní, kterého se zúčastnilo i obecenstvo. Hlavní podíl však patří Dr. Michalu Pehrovi za jeho fundovaný, zajímavý i humorný projev, což přítomní ocenili dlouhotrvajícím potleskem. Ukázalo se, že i v budoucnu budou mít podobně organizované akce úspěch, jak se vyslovili přítomní návštěvníci na této zdařilé oslavě. Jiří Kraus Foto: Libor Šimeček Co píše Karel Čapek o nacionalismu (volněpřevedeno ze 30. let minulého století do dnešní doby) V debatě o nacionalismu se obvykle směšují dvě různé věci. Jednou je to fyzická láska člověka ke svému národu, podruhé politický program, za kterým se má jít jako za praporem. Láska ale není program, ani prapor. V politice se však káže, že ten, kdo se nešikuje pod prapor nacionalismu a nejde s nějakou stranou, nemiluje svůj národ doopravdy. U politického programu by se měla láska k národu nechat stranou. Žádná partaj na ni nemá monopol. Národ jsou všichni, bez rozdílu stran. V novinách, kde to řinčí národním uvědoměním, se dočteme, že vše je samá lumpárna a korupce a ti druzí jsou bezectní vyžírkové. Tomu by se mohlo říci dělání do vlastního hnízda. Mezi živými prosinec 39 december [pageend41]zpravodaj 12/2013 spravodaj není nikoho, před kým by se hlasité vlastenectví zastavilo s úctou a uznáním. Zůstává leda Žižka nebo Komenský, protože si to s nimi už nelze nijak pokazit. Politickému nacionalismu nejde o pěstění národního ducha. Politický program si přisvojil etiketu nacionalismu a kryje se jeho štítem i když je pouze shlukem různých politických názorů. Tyto jsou povětšině konzervativní. Bylo by lepší, kdyby se vycházelo z tradic a životem ověřených hodnot. Česká politická kultura má sice své duchovní odkazy, nemá ale žádný obecný politický kulturní řád na odvození platných kritérií. Působí-li v politickém životě konzervativní síly, jde o konzervatismus znechucených, tedy konzervatismus negativní. Lidé se u nás cítí konzervativně ne proto, že by se jim líbil nějaký minulý řád (zde chybí tradice), nýbrž proto, že jim nevyhovuje přítomný stav. Nemohou ale úplně přiznat, že se jim stýská po totalitě. Český lev rád řinčel okovy a brojil. Potřeba brojení zůstala. Když ne proti komunistům, řinčí se proti Hradu, proti Romům, církvi, korupci a cizímu kapitálu. Je příznačné, že se nacionálni city vyžívají jen tehdy, když proti něčemu brojí a protestují, tedy negativně.Takový konzervatismus/odpor nepřináší nic, nemá kladný obsah. Jen čas od času vzplane živelným odporem proti zlořádům, které "aportuje" národní žurnalismus. Vážnějším faktorem politického nacionalismu je kapitál. Majetné třídy mají vyvinuté národní vědomí. Není to zrovna z pouhé lásky k národu, ani kvůli kulturnímu mecenášství. Jedná se hlavně o negaci socialismu. Bohaté hospodářské vrstvy investují a neštíti se aliancí ani s politickými šarlatány, jen když tito harcují proti levici. Politická a hospodářská pravice si nechává v záloze i jistý davový radikalismus. Nezanedbatelným činitelem politického nacionalismu je politická morálka. Pro většinu aktérů jde o otázku moci a hlavního slova. Lidé zklamaní demokracií nebo pro ni nedozrálí chtějí uhájit svou bývalou moc. Jsou mezi nimi i ti, kteří o nějaké budoucí moci sní. Vedle nich padlé veličiny, dobrodruzi, odstavení - smíšená společnost, slepená touhou po majetku. Nebo i demagogií a vírou něčím zatočit. Ale zůstaňme u odporu: být např. proti církvi je zase jenom negace. Kde je něco pozitivního? Být (aktivně) proti Hradu souvisí se změnou ústavy. Jinou (lepší) pozici proti Romům lze dosáhnout jejich integrací. Proti hamižnosti církve mohou přinést úspěch jednání s novým papežem, proti korupci je třeba účinných zákonů s kontrolou atd. I kapitál je kontrolovatelný, jenom chtít. Být prostě a pouze proti něčemu nestačí a je intelektuálním lajdáctvím, neřekne-li se, pro co jsme. Politický nacionalismus žije z negací: z nespokojeného konzervatismu, z odporu proti socialismu, z nechuti k demokracii, z rasistického smýšlení. Vše je zpatetizováno silným citovým přízvukem. Životní zápomost politického nacionalismu nalezneme v jeho kulturní vyprahlosti, ve stařecké zlosti na nové a moderní, v jeho nedůtklivosti, hašterivosti a mrzuté nedůvěře, ve věčném namítání a protestování. Existuje však kulturní nacionalismus, který si nestrčí do kapsy žádná strana. Taková (praktická) představa dělat věci dobře a hodnotně. Mít otevřené oči a srdce pro všechno cenné, co národní půda je schopná vydat. Bez vnitřní radosti nelze nic poctivě hodnotit. Pěstovat velkomyslnost, mít oči pro velikost. Milovat krásné a ušlechtilé věci na svém národě. Být posedlý touto láskou a schopný zapřáhnout své síly a služby ke společnému. Nechat vzniknout tvůrčí nacionalismus u každého, neboť každý na svém místě představuje národ. Štěpán Húsek prosinec 40 december [pageend42]zpravodaj 12/2013 spravodaj Při stýskání na domácí nedokonalosti pohlédnout jinam Ota Ulč V naší rodné zemi je teď po volbách a v zámoří se dozvídám všelijaké ponurosti: Babiš", bývalý estébácký konfident a nynější miliardář, zazářil, kdežto strana pana prezidenta, příliš podléhajícího přitažlivosti výrobku pana Bechera, dopadla hůř než strana pirátská. Vítěznými sociální demokraty zacloumala hádanice - Sobotka versus Hašek, i když nikoliv Jaroslav - takovéto ad infinitum lamentace. Odmítám takto postižený národ litovat. V Americe máme své starosti, plno jich: prezident podvodník, syn bělošky, vydávající se za stoprocentního Afro-American, ač v Africe nikdy nežil, sedmilhář náramný, mnohonásobně stvrzeno jeho neexistujícími zárukami zdravotního pojištění, jeho vysvětlováním zabití v Benghazi. V Oslu Oslany ale poctěn Nobelovou cenou míru, takového jeho globálního pacifického úsilí, prokazovaného rekordními výkony letadel bez pilota. Naše někdejší ČSR - ČSSR - ČFSR - nynější ČR měla a stále má svého marxismem- leninismem vzdělaného Grebeníčka, tak jako Kambodža měla Pol Pota, soudruha velmi razantního kalibru. Dalo by se snad závidět socialismus budujícím chudákům v Severní Koreji? Milionům uprchlíků v Sýrii, její občanské válce, v níž se nikdo pořádně nevyzná? Irák, Irán, Afghánistán, další, i nemohamedánská, podivně spravovaná společenství. Například Srí Lanka - "Zářný ostrov", nyní řadu let navštěvovaný rostoucím počtem zájemců z již neodrátované české a moravské vlasti. Starší generace uskutečňovatelů komunistické nirvány si pamatují ubohoučký výběr možností nahlédnout za humna: bez protekce a zvláštních zásluh, k mání byl jen Sojuz a písmeno B. Maďarský Balaton, polský a dederonský Balt, bulharský a rumunský Balkán. Po listopadovém sametovém kotrmelci, jaká to náramná změna, beztrestně vyběhnout z klece. Nejvíc se zamířilo na "Kanáry." Dychtivců bylo takové množství, že zpráva o takovém zážitku pozbyla společenské prestiže, tím se již nedalo ohromit, závist zažehnout. Létá se i jinam - například do Tunisu, na ještě vzdálenější Srí Lanku, přistát v Colombu, hopsat a zejména se opékat na pláži Lavinia, případně se vydat do hor, nahlédnout na staré královské město Kandy. Kousek od hlavního města Colomba je končina Negombo, římsko-katolická, pitoreskní, rybářská. Holanďané se tam kdysi postarali o výstavbu kanálů. Na první pohled takové nizozemské vylepšení vypadá poněkud podivně: asi jako kdyby Češi - pomyslní kolonizátori si vysázeli mezi kokosovníky chmelnice. Ještě začátkem sedmdesátých let tento Resplendent Island byl znám jako Ceylon, ostrov o velikosti 430 krát 220 kilometrů, ve tvaru perly , nebo taky vestfálské šunky, jak se zdálo přízemnějším holandským dobyvatelům. Ti se Ceylonu zmocnili po jednom a půl století portugalského panování, a holandská vláda trvala rovněž stejně dlouhou dobu. Poté se žezla zmocnili Britové a vydrželi až do nám dobře známého neblahého roku 1948, kdy došlo k likvidaci kolonialismu, vyhlášení nezávislosti, následované místním , hodně nepovedeným pokusem o vybudování vlastní verze socialismu. Poprvé jsem tam zavítal po srpnové pancéřové překvápce internacionálních bratrů, když si náš národ začal zvykat na normalizaci, důkladné ohýbání hřbetů a charakterů, s pořádnou výdrží, v různých podobách postřehnutelnou i v těchto dnech. prosinec 41 december [pageend43]zpravodaj 12/2013 spravodaj Do tamějších končin jsem zamířil ze zájmu o zpravidla opomíjenou samozřejmost, že na rasismus, všelijaké projevy diskriminace, nemají běloši monopol, tak jak vyplývá ze současného politicky korektního hodnocení, ale že je to fenomén naprosto univerzální. Proto jsem se vydal na víc než půl roku trvající trmácení, seznamovat se s touto globálně platnou realitou. Obtížná koexistence Afričanů a Indů, Číňanů s Malajci, Fidžanů s Indy, mnozí s mnohými, a v tom i komplikace ceylonská. Ostrov tehdy měl obyvatel 13 milionů, prozatím se rozmnožili do počtu víc než dvaceti milionů, vzdor vzájemnému zabíjení v nepřátelských , jakož i ve vlastních řadách. Složení národa toto: většina - téměř tři čtvrtiny všeho obyvatelstva jsou Sinhálci, vesměs buddhisté, necelých 15 procent jsou Tamilové, potomci někdejších přistěhovalců ze sousední Indie (stát Tamil Nadu, s centrem metropole Madrasu, přejmenované na Chennai), náboženstvím hinduisté , s veletuctem všelijakých bohů. Tato dvě hlavní etnika rozlišného jazyka, ideologické orientace, temperamentu, mentality, se v roce 1956 pustila do důkladného sváru, zaviněného vládním rozhodnutím zrušit jejich jedinou společnou řeč, totiž angličtinu, a nahradit ji sinhálštinou. V jejich řeči dlužno se pozdravit slovem "ayubowen", kdežto tamilské je "namaskaram." Tamilové mají mnoho slavností a ceremoniálů. Umí chodit bosky po žhavém uhlí. I matky s kojenci se takto procházejí a západní věda je nad jevem bezradná. Muži si propichují tělo, kůži se napichují na háky a pak z háků visí. Neviděl jsem tohle háčkování ve skutečnosti, obrázky byly dost úděsné. Tamější buddhisté oslavují bez vpichu a to velice. Každé léto se koná deset dní trvající procesí, jehož se zúčastní sto vyparáděných slonů. Zkušení globetroteři tvrdí , že je to nejmohunější spektákl na světě, jemuž se pouze vyrovná a třeba i předčí mohutný sing-sing v horách Nové Guineje, kde stále lze zavadit o autentického kanibala. Na Ceylonu absolvovali i jiné střety. Přichomýtl jsem se k následkům nepovedeného aprílového povstání roku 1971, které uspořádala strana JVP {Janata Vimukhti Peramuna - "Osvobozenecká fronta lidu"), vzniklá levicovým odštěpením od pročínské komunistické strany. Převrat to měl být převážně mládežnický. Revoluční svazáci si počínali s naprostou precizností,, vše perfektně klapalo, až pak došlo k fatálnímu zádrhelu. Západní tisk to přisuzoval prozrazení na poslední minutu, zbabrání ve vlastních řadách, též účinné pomoci vládě jak z tábora míru, tak imperialismu. Mně se z privátních zdrojů dostalo tohoto vysvětlení: povstání bylo pečlivě připraveno na celostátní úrovni a mělo svou podporu i ve vládních kruzích, v parlamentě a zejména mezi intelektuály v mediích. Rozhlas měl za úkol vydávat kodové instrukce k akci. A teď se prý stalo toto: signálem k revoluci mělo být oznámení o smrti X.Y. , s tím, že pohřeb - tedy povstání - začne o hodině H. Do redakce přišla zpráva s časem "deset večer" (10 p.m.), avšak dostala se k redaktorovi, který nebyl do povstání zapojen. Pohřeb večer je překlep, usoudil, z 10 p.m. udělal 10 a.m., tedy dopoledne, a oznámení šlo do éteru. Konspirátoři malér zjistili, když už bylo pozdě. Obtelefonovat spojky s vysvětlením, se podařilo jen v okolí Colomba, kdežto vzdálenější oblasti, odkázané na rádio, začaly předčasně neefektivně řádit. Což připomíná fiasko Bay of Pigs, kde si 'invázni stratégové nezkoordinovali hodinky, přehlédli, že v Havaně a v Guatemale, kde se svržení Castrova režimu připravovalo, je o hodinu jinak. Začaly se množit případy násilí, početného vyvražďování politických předáků. V letech osmdesátých , konflikt se rozkošatil do pořádně krutého krveprolití, celonárodní občanské války sinhálské vládní strany s letadly, tanky, proti tamilské většině v severním cípu ostrova, kde se bránily a rovněž tuze řádily jednotky LTTE {Liberation Tigers of Tamil Eelam), takoví tygrové osvoboditelé. Vláda nukleárně vyzbrojené Indie,, druhého nej početnějšího státu světa, úspěšně odolávala domácímu tlaku prosazovat separatistické ambice Tamilů, dokonce prosinec 42 december [pageend44]zpravodaj 12/2013 spravodaj vyslala vlastní jednotky za účelem přispět ke snaze k odzbrojení těchto Tigrů či Tygrů.. Došlo k podpisu mezivládní dohody ISLA {India - Sri Lanka Accord). Švédský vyjednavač Ulf Henricsson v roce 2006 charakterizoval dohodu o příměří mezi vládou a povstalci jako "/ow intensity conflict" čili výsledek pramálo dostatečný. Měl jsem příležitost se seznámit s filmovou dokumentací z britského neutrálního zdroje: nejeden důkaz hororu, doslovné genocidy, pramálo autentického usmíření dosaženo. Občanská válka oficiálně skončila v roce 2009, počet zabitých civilistů se odhaduje na 40.000. Ke strádání způsobeného nedostatkem dobré vůle, lahodný ostrov též trestají přírodní živly, jak tsunami 2004 velice pádně potvrdila. Což tedy bylo v době, kdy našinci již směli nahlédnout do světa, libovat si pod ševelícími palmami, k nimž vraždění neviňátek nedoléhalo. V Praze si národ zvolil Miloše Zemana, v Colombu prezidentuje Mahinda Rajapaksa, se záviděníhodným množstvím pravomocí . Současně je i předsedou vlády a s vládnutím mu vypomáhají tři sourozenci: bratr Basil jako ministr hospodářství, bratr Chamal jako předseda parlamentu, bratr Gotabaya, šéf tajné policie, sourozenec nej obávanější. Kolik bratrů a sester má Miloš Zeman? Český turistický návštěvník nechť se rozjede všemožnými směry. Prioritou budiž někdejší horské centrum Kandy, jež se zejména stkví Katedrálou Zubu. Na místě Buddhovy kremace se údajně našel jeho zub a ten pak putoval na Ceylon, kde se mu stavěly mnohé svatostánky. Bohužel, Portugalci zub zajali a zničili, a to , co se za část jeho dentálního vybavení vydává, je o tisíc let ranější náhražka. Oddaní buddhisté ale věří v existenci originálu. Rovněž bych doporučoval neopomenout cosi jménem Sigiriya, vyznačeném na každé mapě, ač to není město ani vesnice, nýbrž balvan. Trošku do kulata, výška aspoň 130 metrů, kde na jeho temeni existovala monarchie z pátého století a k ní patří jméno Kasyapa - nezápornější to typ v sinhálské historii, synonym krutosti. Synáček Kasyapa zavraždil svého otce krále, dostal strach, odtáhl na kámen, kde si zbudoval palác, bazény, zahrady. Strávil tam osmnáct krušných let, v trýzni odloučení, a pak se dal na modlitby, milosrdentsví a umění. Skončil špatně. Rozhodl se pro sebevraždu způsobem důrazným a mezi Čechy zajisté nezvyklým. Poručil slonu, aby mu ušlápl hlavu. Sinhálské monarchie vyprodukovaly nejednoho zajímavého vládce. Zážitky obohacení turisté se vrátí do domoviny v očekávání zdárného vyřešení domácích státoprávních bolehlavů. Ti co tak učiní v listopadu 2013, budou už mít k dispozici 26 kilometrů perfektně nové, Číňany financované vozovky z letiště do metropole. Příroda Louky přišly o polovinu motýlů. Mohou za to i ekologické dotace Motýlů v Evropě dramaticky ubývá. Oproti roku 1990 jich je o téměř polovinu méně. Upozorňuje na to poslední zpráva Evropské agentury pro životní prostředí. O motýly přichází i česká příroda, zcela zmizel třeba žluťásek barvoměnný. Paradoxně na tom mají svůj podíl i ekologické dotace z Bruselu. prosinec 43 december [pageend45]zpravodaj 12/2013 spravodaj Vědci zkoumali početnost 17 běžných druhů lučních motýlů v 19 zemích napříč starým kontinentem. Evropská agentura životního prostředí pak vydala zprávu, kterou označila za alarmující - za pouhých dvacet let se počet motýlů propadl o padesát procent. Motýli jsou přitom považováni za důležitý indikátor, ukazující celkové trendy ve vývoji i u ostatního hmyzu, který tvoří asi dvě třetiny všech živočišných druhů na celém světě. Hmyz přitom zajišťuje důležité "služby" - třeba opylování plodin. Jsou na něm závislí další živočichové včetně ptactva. "Dramatický pokles motýlů by měl rozeznít poplašné zvony," řekl Hans Bruyninckx, výkonný ředitel Evropské agentury životního prostředí. A připomněl úlohu motýlů a dalšího hmyzu pro ekologickou rovnováhu. Minus 19 českých druhů V Česku od poloviny 20. století z celkového počtu 161 druhů denních motýlů vymřelo 19 (dva po roce 1990) a jen dva vyhynulé druhy se do Česka znovu vrátily ze zahraničí. Celkem 84 druhů je v různém stupni ohrožení, třiadvacet kriticky. U většiny druhů se přitom území jejich výskytu v české krajině zmenšilo. Existují ale výjimky. Motýli a další hmyz mnohem rychleji reagují na negativní změny prostředí. Pokud zmizí hmyz, mohou ho následovat i obratlovci a rostliny. "Expanze náročnějších druhů mohou souviset se současným oteplováním klimatu," konstatují odborníci z Přírodovědecké fakulty Jihočeské univerzity a Entomologického ústavu Akademie věd v poslední zprávě. Evropská ekologická agentura zveřejnila dva hlavní důvody, proč motýlů na loukách ubývá. Je to intenzifikace zemědělství, kdy vznikají rozsáhlé plochy orné půdy a pastvin, na kterých se navíc používají chemická hnojiva. V horských a podhorských oblastech je to naopak fakt, že se zde zemědělství nevyplácí a půda, která se nechává ležet ladem, pak samovolně zarůstá stromy a keři. Místo pestré krajiny "parkový trávník" Přední český entomolog Martin Konvička uvedl, že motýli potřebují pro svůj život pestrou, různorodou krajinu. "V minulosti hospodařil každý rolník trochu jinak, což právě tuto pestrou krajinu vytvářelo," řekl Konvička. Připomněl, že k této unifikované přírodě na mnoha místech přispívají i ekologické dotace z Bruselu, respektive podmínky českých úřadů při jejich rozdělování. Kvůli tomu pak v krajině vzniká "parkový trávník". "Působí sice udržovaně, aleje bez života," konstatoval Konvička, podle něhož myšlenka dotací na udržování krajiny není špatná. Problémem je ale detailní nastavení. Pravidla mnohdy přesně určují, kolikrát ročně se musí louka posekat, v jakých termínech nebo kolik dobytka se smí na vymezeném prostoru pást. Kdokoli se od plánu odchýlí, riskuje citelné sankce. prosinec 44 december [pageend46]zpravodaj 12/2013 spravodaj Lepší 50 pastvin s jednou krávou "Jenže jedna pastvina s padesáti krávami není to samé, co padesát pastvin s jednou krávou," poznamenal Konvička. Dodal, že vytváření "parkového trávníku" přispělo k úplnému vyhubení žluťáska barvoměnného. Louky se totiž sekaly ve stejnou dobu, kdy se housenky motýla zdržovaly na vrcholcích rostlin. V podobném ohrožení je nyní třeba hnědásek chrastavcový. Podle entomologa se ale situace začíná postupně měnit. Například v Chráněných krajinných oblastech Bílé Karpaty nebo České středohoří se ochranáři snaží o takzvanou mozaikovou péči. Znamená to, že na loukách ponechávají dočasně neposečené nebo nespasené plochy. Pavel Baroch, iDnes Sport Skvělí čeští tenisté obhájili Davisův pohár Čeští tenisté poprvé v historii obhájili vítězství v Davisově poháru. Triumf ve finále proti Srbsku v Bělehradě stejně jako loni v domácím prostředí proti Španělsku dokonal Radek Štěpánek. Po prohře Tomáše Berdycha v souboji týmových jedniček proti Nováku Djokovičovi 4:6, 6:7 (5:7), 2:6 v rozhodujícím zápase proti Dušanu Lajovičovi vyhrál 6:3, 6:1,6:1. Češi vedli po čtyřhře, do níž kvůli únavě druhý hráč světa Djokovič nenastoupil, zásluhou dvojice Berdych, Štěpánek 2:1. Podle očekávání se rozhodovalo až v pátém zápase, i když o třetí bod bojoval Berdych téměř tři hodiny proti Djokovičovi. Na tenistu s nej lepší aktuální formou však nestačil. Takže české oslavy v bělehradské aréně zahájil až 341etý Štěpánek. Zkušený český hráč zničil srbského náhradníka Lajoviče, až 117. hráče světa, ve třech setech. Povolil mu pouze pět gamů. Česko tak porazilo Srbsko v jeho prostředí 3:2. 0 0 0 prosinec 45 december [pageend47]zpravodaj 12/2013 spravodaj Náš tip pro štědrovečerní stůl Vánoční ryba na švestkách Celkový čas: 55min Čas přípravy: 30min Čas vaření: 25min Ingredience 700 g rybích filetů - např. candát, máslová ryba, kapr, citrónová šťáva, 150 g sušených švestek, 3 ks oloupaných brambor, 2 ks mrkve, malý kousek celeru, 2 ks cibule, sůl, pepř, 1/2 skleničky rajčatové šťávy, 2 stroužky česneku, 3 lžíce zakysané smetany, olej, máslo, hladká mouka - na obalení ryby, 2 lžíce citrónové kůry Postup přípravy 1. Filety pokapejte citrónovou šťávou, posýpejte solí a pepřem a nechte půl hodiny odpočinout. Omyté švestky nakrájejte na proužky. 2. Všechnu zeleninu nakrájejte na malé kousky a orestujte na oleji. Dochuťte solí a vmíchejte citrónovou kůru. 3. Filety obalte v mouce a pomalu opečte na oleji s máslem. Rajčatovou šťávu smíchejte se smetanou a prelisovaným česnekem, dochuťte solí. 4. Do máslem vymazané zapékací mísy dejte orestovanou zeleninu, poklaďte rybími filety, posýpejte švestkami, zalijte rajčatovou šťávou a zapečte 25 minut v troubě. prosinec 46 december [pageend48]zpravodaj 12/2013 spravodaj Inzeráty Krásný 2+KK+TV, Praha 5 - U Kříže, na metru od Fr. 70 / noc + garáž. Tel.: 079 216 56 40 10-03-002 Tenerifa-Playa Americas 2+KK u moře + bazén Fr. 400,- / týden. Tel.: 079 216 56 40 10-03-003 TĚLOCVIČNÁ JEDNOTA SOKOL BADEN Vás srdečně zve na 38. sokolský ples který se koná v sobotu 25. ledna 2014 od 20:00 hod. ve velkém sále sportovního střediska TÄGERHARD ve WETTINGENu. Otevření sálu v 19:30 hod. Vstupné: CHF 45.-, mladí do 25 let a stále-mladí v důchodovém věku CHF 35.- K tanci hraje český taneční orchestr „Horvath Band“ Úbor večerní, společenský Předprodej vstupenek : Jaroslava Krump 056'442 40 93 Postkonto: SOKOL Baden, 60-125441-6 Informace: vm.guenter@hispeed.ch jarka.krump@hispeed.ch www.sokol.ch 13-11-003 fůr Versicherungs-, Finanz-, Unternehmens- und Rechtsberatung, Treuhandbüro sowie Handel mit und Vermittlung von Immobilien PRODEJ NEMOVITOSTÍ BEZ STAROSTÍ Prodáváte svůj dům či byt? Nebo znáte někoho, kdo chce svoji nemovitost prodat? Doporučte nás = my získáme zakázku = Vy bonus 15% z provize! Těšíme se na Vaše zavolání. AGENTUR PAZDERA, ® 044 933 07 33, www.pazdera.ch,www.agenturpazdera.cz 13-09-002 prosinec 47 december [pageend49]zpravodaj 12 / 2013 spravodaj Několik set českých knih k mání zdarma. Kanton Zürich. Tel. 078 / 870 99 44 13-11-004 PREKLADY Čeština, Němčina, Ruština Velká zkušenost a rychlé vyřízení konzulárních, právních a privátních dokumentů včetně úředního ověření, úřední překladatelka a tlumočnice u nej vyššího soudu v Curychu, registrovaná na Velvyslanectví ČR v Bernu Jaroslava Berger, Telefon 044'887 03 30 E-mail jaroslavaberger@bluewin.ch www.tschechisch-deutsch.ch 08-01-007 Provádím dopravu mezi Švýcarskem a Českem Zajišťuji stěhování na švýcarské i české straně Dopravuji náklad do 2 tun a délky 5 m Po dohodě dopravím i jednotlivé kusy, které se vám nevejdou do osobního auta nebo autobusu Pro odběratele Zpravodaje 15% sleva na dopravu Kontakt: Ivo Lešner, Tel. +41 (0)79 384 75 56, +420 604 954 363 E-mail: doprava@ivolesner.cz prosinec 48 december [pageend50]zpravodaj 12/2013 spravodaj fůr Versicherungs-, Finanz-, Unternehmens- und Rechtsberatung: Treuhandbüro sowie Handel mit und Vermittlung von Immobilien JSME TU PRO VÁS - NABÍDKA SLUŽEB • Služby - pojišťovací, právní, obchodní, finanční • Zřizování firem, holdingu atd. ve CH, CZ, SK • Přijímáme do úschovy závěti a jiné listiny (smlouvy, cenné papíry) • Vyřizování dědictví-pozůstalosti ve CH, CZ, SK • Nákup-prodej-pronájem nemovitostí ve CH, CZ, SK • Investorská činnost ve CH, CZ, SK • Analýza produktů, společnosti, vhodnost propojení firem • Předmanželské smlouvy, rozvody, alimenty • Správcování majetku, firem ve CH, CZ, SK • Vyřizování pohledávek, zápočty, regulace dluhového hospodářství • Vyřizování starobních důchodů v CZ, SK • Daně, účetnictví • Zajištění potřebných formalit při vývozu a dovozu • Pracovní poměr ve CH • Cizinecké záležitosti • Vystěhování ze CH, do CZ, SK, jiných zemí • Překlady TESTAMENT / DĚDICTVÍ Obraťte se na nás ve věci testamentu zavčas, předejdete komplikacím v dědictví, zablokování kont atp. Za účelem levného průběhu dědictví nás neprodleně kontaktujte. Jsme tu pro Vás, abychom Vám v těchto chvílích vyšli maximálně vstříc. Naše motto: LEVNĚ, RYCHLE A BEZ KOMPLIKACÍ Kreuzplatz 20, CH-8008 Zürich, tel. 044 933 07 33, Fax 044 932 52 03 www.pazdera.ch e-mail:info@pazdera.ch www.agenturpazdera.cz 10-01-002 Hledáme účetní ve věku ca 35-40 let k dlouhodobé spolupráci do firmy s 30-ti letou tradicí, v oblasti Zürcher Oberland. Podmínky: znalost kompletního účetnictví a personalistiky, komunikační znalost češtiny nebo slovenštiny. Zn: nástup jaro 2014 - info@pazdera.ch 13-09-001 prosinec 49 december [pageend51]zpravodaj 12/2013 spravodaj Přihláška k odběru Zpravodaje od ............ A: 1) Objednávám Zpravodaj: 2) Zaplatím Zpravodaj: (Nehodící se, škrtněte) Paní/Pan: Jméno a příjmem....................................................................................... Ulice/číslo..................................................................................................................... PSČ/město/stát.................................................................................................................... Telefon............................................................. Podpis.................................................... B: Posílejte Zpravodaj jako můj dar: Paní/Panu: Jméno/příjmení:............................................................................................... Ulice/číslo........................................................................................................................... PSČ/město (obec)Zstát: ..................................................................................................... Sloienku na zaplacení zašlete na adresu A Předplatné: viz následující strana 51, nebo Impressum na str. 52 JAK UHRADIT INZERÁTY A PŘEDPLATNÉ ZA ZPRAVODAJ? Konto ve Švýcarsku: Verband der Tschechen und Slowaken in der Schweiz, Zpravodaj, Presseorgan, CH-4133 Pratteln, Banka: PostFinance, Nordring 8, 3030 Bem, POSTKONTO: 80-70357-1 IBAN: CH89 0900 0000 8007 0357 1, BIC/Swift: POFICHBEXXX Clearing Nr.: 9000 Pro platby za předplatné z ciziny a za inzeráty: Bankovní konto: Credit Suisse, CH-8070 Zürich, Konto Nr.: 063 4699 7100 0, IBAN: CH78 0483 5063 4699 7100 0 ^SWIFT (= BIC): CRESCHZZ80D Konto pro platby z České republiky: POŠTOVNÍ KONTO: Jaroslav Havelka (účel platby: Zpravodaj) Poštovní spořitelna, číslo účtu: 218798369/0300 IBAN: CZ68 0300 0000 0002 1879 8369, BIC/Swift: CEKOCZPP prosinec 50 december [pageend52]zpravodaj 12/2013 spravodaj Ceník inzerátů ve Zpravodaji 1. Základní cena inzerátů pro celou stranu ve vnitřní části = SFr 460.- 2. Cena menších plošných inzerátů je úměrná ploše základní ceny pro stranu 3. Plošný barevný inzerát na druhé, třetí a čtvrté stránce obálky (jen v případě dostatku volné plochy) = příplatek 20% 4. Řádková inzerce: každý i započatý řádek = SFr 15.- 5. Nevýdělečné akce členských spolků „Svazu spolků“ jsou propagovány zdarma Slevy: a) Opakovaný inzerát: 2x až 5x = 10%, b) Opakovaný inzerát: 6x až 1 Ix = 20% Chcete si přivydělat? V případě získaní nového inzerenta Vám administrace Zpravodaje vyplatí odměnu 25 % z fakturované částky za inzerát - po jeho zaplacení. Odměna je jednorázová a nevztahuje se na řádkovou inzerci. Roční předplatné: ve Švýcarsku SFr 55.-, v Evropě (mimo Švýcarska) SFr 60.- nebo ekvivalent v domácí měně, v zámoří (letecky) SFr 65.-, nebo ekvivalent v domácí měně. Předplatit si Zpravodaj znamená mít dobrého společníka, po celý rok prosinec 51 december [pageend53]zpravodaj 12/2013 spravodaj Impressum Redakce - vedoucí redaktor: JUDr. Andrej Hrico, Püntenstrasse 2 CH-8184 Bachenbülach, Tel./fax: +41(0)43 539 90 14, nebo +41(0)78 776 68 70, e-mail: bandy@quicknet.ch Tým spolupracovníků: Helena Springinsfeld, Jan Edward Hýsek, Václav Günter, Tomáš Hrico Čeští korektoři: Helena Springinsfeld, Tel.: +41(0)79 413 55 89, Fax:+41(0)44 833 59 04, e-mail(svaz spolků): info@svaz-spolku.ch ; Jan Edward Hýsek, e-mail: jan.hysek@yahoo.com Administrace (předplatné, změny adres, nové přihlášky na odběr, odhlášky, informace): Zpravodaj, Jarmila Schifferle, Parkstrasse 2, CH-5313 Klingnau, Tel: +41(0)56 245 11 48, Fax: +41-(0)56 245 36 22, e-mail: zpravodaj-admin@svaz-spolku.ch Inzerce: JUDr. Andrej Hrico, Püntenstrasse 2, CH-8184 Bachenbülach, Tel./fax: +41(0)43 539 90 14, nebo +41(0)78 776 68 70, e-mail: bandy@quicknet.ch Roční předplatné: ve Švýcarsku SFr 55.- , v Evropě (mimo Švýcarska) SFr 60.- nebo ekvivalent v domácí měně, v zámoří (letecky) SFr 65.-, nebo ekvivalent v domácí měně. Vydává: Svaz spolků Čechů a Slováků ve Švýcarsku -Verband der Vereine der Tschechen und Slowaken in der Schweiz. Webová stránka: http://www.svaz-spolku.ch Tisk: Gastropress Uzávěrka - redakční část a inzerce: vždy 3 dny před ukončením měsíce. Podepsané články nemusí vyjadřovat názor redakce. Nevyžádané rukopisy se nevracejí. V naší věci: Pozor, pošta nám už nehlásí změny adres! Prosíme Vás proto, abyste na obálce zkontrolovali, zda adresa souhlasí. V případě chybné adresy nebo změny nahlaste správnou adresu do naší administrace - kontakt v tiráži. Administrace Zpravodaje prosinec 52 december [pageend54]P MC*- Ježiška na uvítanou?* jsemjjřipfrapja dárky a pohostení. Jen ať už přijde! [pageend55]Zeitschrift der Tschechen und Slowaken in der Schweiz Časopis Čechov a Slovákov vo Švajčiarsku Časopis Čechů a Slováků ve Švýcarsku Monatszeitschrift - vychádza mesačne - vychází měsíčně 12'13 ročník 46 Reiseatelier Zajistíme Vaše bezstarostné cestování. Zájezdy do celého světa pro jednotlivce i skupiny Letenky, ubytování, pronájem vozů Vstupenky, víza, cestovní pojištění Kontaktujte nás telefonicky, faxem nebo e-mailem. Rádi Vám vypracujeme individuální nabídku. www.implus-reiseatelier.ch implus Reiseatelier GmbH Telefon: 044 210 39 80 • Fax: 044 210 39 81 • E-mail: mail@implus-reiseat. ch 09-03-009 ZUZAK 2 Zuzak Rechtsanwälte AG Zuzak Attorneys at Law Ltd Zuzak Avocats SA Advokátní kancelář Zuzak Rechtsanwälte AG se sídlem v Curychu a v Bratislavě • Mezinárodní tým českých, slovenských a švýcarských právníků • Švýcarské, české, slovenské právo a právo EU • soukromé a hospodářské právo, dědické právo, testamenty, rodinné právo včetně rozvodů a vyživovací povinnosti, manželské smlouvy, inkaso, mezinárodní smlouvy, pracovní právo a příslušná povolení, zakládání firem, export-import, celní právo, právo nemovitostí a stavební právo, kupní a prodejní smlouvy, arbitráže, vystěhování, přistěhování, důchodové a sociální zabezpečení • mediace a právní zastoupení ve veškerých řízeních Zuzak Rechtsanwälte AG, Wehntalerstrasse 3, 8057 Zürich, Tel: +41(0)44 215 35 50, www.zuzak.ch, info@zuzak.ch zpravodaj [pageend56]