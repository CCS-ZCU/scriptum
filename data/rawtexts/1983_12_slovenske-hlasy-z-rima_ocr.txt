33 - 1983 SLOVENSKÉ HLASY Z RÍMA časopis slovenských katolíkov Ročník XXXII 12 december 1983 A. Hlinka: Vianoce predo dvermi, 2 — Andrej Pauliny: Dve jubileá Otca biskupa Grutku, 3 — Interview s Otcom arcibiskupom Tomkom: Liek na hlbokú krízu ľudstva, 5 — Zo života SÚSCM v Ríme, 7 — Anton Baník SDB: Poslúchne svet radu Matky?, 8 — He-Va: Urovnal som cestu Pánovi?, 9 — Slovenská rodina v šírom svete, 11 — Jozef Vágovič: Prvý známy slovenský preklad modlitby ZDRAVAS’, MÁRIA, 16 — Keitha K. Mclntodhová: Neočakávaný darček, 18 — Anton: Podivný sen, 20 — Zo Slovenska: Zo spomienok kňaz Dr. Štefana Hlaváča na komunistické mučiarne 50-tych rokov, 21 — Na kultúrnom poli, 22 — Čitatelia nám píšu: Ozveny púte, 23 — Gorazd Zvonický: Neprepásť Vianoce, 24. [pageend1]VIANOCE BUDÚ PRE NÁS TÝM PLNŠIE, ČÍM LEPŠIE SA NA NE PRIPRAVÍME Znova je tu advent, a o štyri týždne Vianoce. Prišiel mi na um istý lekár, ba niekoľko lekárov, s ktorými som sa rozprával o pôvode ľudských neduhov a chorôb. Pamätám si, ako jeden z nich povedal: Dnešná lekárska prax, ako sa prevádza v ordináciách, je nedostatočná. Vyšetrovanie toho alebo onoho orgánu, ktorý pre tú alebo onú príčinu potrebuje ošetrenie, t.j. výlučné sústredenie sa na určitý orgán bez ohľadu na celý organizmus a celé telo človeka, je nesprávny prístup k chorému. Príklad. Povedzme, že lekári stanovia neurocirkulačnú distóniu. Ide o nervové poruchy, ktoré sťažujú normálnu činnosť dajakého orgánu alebo orgánov. Čo urobia? V mnohých prípadoch iba to, že pacientovi oznámia zistený symptóm — pomenujúc ho kilometrovo dlhým nezrozumiteľným slovom — predpíšu kvapky alebo prášky a pošlú milého pacienta domov. Prirodzene, že by v tomto, a vôbec skoro v každom prípade bol potrebný výskum psychického pozadia nervovej poruchy — aby sme ostali pri uvedenom príklade. Vyliečiť sa totiž dá neduh len vtedy, keď človek pozná jeho príčinu alebo príčiny — medzi ktoré patria aj činitele psychické, t.j. problémy, s ktorými sa pacient stretáva v rodine, na pracovisku, a vôbec v životnom prostredí. Ale koľkí lekári majú čas alebo trpezlivosť porozprávať sa so svojím pacientom a položiť mu dvadsať otázok, ako to robil istý lekár, s ktorým som sa pred rokmi častejšie stýkal. Poznal svojich pacientov takmer lepšie ako oni seba samých. Tento typ lekárov sa neponáhľa predpísať pilulky, len čo objaví podozrivý symptóm. Lebo mnohokrát stačí rada zmeniť spôsob života — skoro by som povedal, « rozkaz ». Netreba byť lekárom, aby sme spoznali, že liečenie pomocou chémie, t.j. liekov, nie je vo všetkých prípadoch najvhodnejšou terapiou. Naopak, často vedie do slepej uličky. Jednoducho preto, že sa liekmi nezriedka bojuje proti symptómom, nie proti príčinám. Nie ten lekár je najlepší — ako sa nazdávajú jednoduchí ľudia — ktorý predpíše po prehliadke za priehrštie liekov, lež ten, ktorý na recept napíše aj spôsob, ako sa treba správať v tej alebo onej situácii. Psychickou a duchovnou hygienou sa v mnohých prípadoch dosahujú väčšie úspechy ako najzázračnej- šími liekmi. Toto mi teda napadlo pri myšlienke na blížiaci sa advent. Spadá do obdobia najdlhších večerov, takých dlhých, že si človek do nich môže naprogramovať aj dajakú polhodinku alebo hodinku čítania, meditácie, úvahy alebo jednoducho tichej chvíle sám so sebou — « secum habitare », tak to povedal svätý Benedikt. Človek to potrebuje, lebo v pokojnej tichosti a či v tichej pokojnosti nebadane vychádzajú z nášho podvedomia nevyriešené otázky, nepřemožené strachy a úzkosti, nezaplatené účty voči sebe a voči iným atď., a často i výzva vrátiť sa k Tomu, ktorý je prameňom pokoja, aký svet dať nemôže. Je tomu už asi dvanásť rokov, čo som raz večer prišiel neoznámený do istej rodiny v Miláne. Všetci boli síce doma, ale každý vo svojej izbe, prípadne v dajakom kútiku obývačky. Televízor bol zhasnutý, rádio nehralo a platne odpočívali na svojich miestach. Obrátil som sa na domácu paniu otázkou: « Signora, čo ste sa pohnevali? » Pokojne sa usmiala a povedala — ale len polohlasne —: « Dnes je u nás tichý večer. » « Tichý večer? » pýtal som sa. « Čo je to? » « No viete, raz 2 VIANOCE PREDO DVERMI [pageend2]do týždňa je to u nás vždy tak. Každý kamsi zalezie, číta, alebo študuje, azda i medituje. » « Alebo sa i modlí », dodal som. « Niekto istotne vždy. » V ten večer som sa tam nezdržal. Nechcel som rušiť « tichý večer ». Cestou domov som rozmýšľal nad týmto objavom. Päťčlenná rodina — dve deti v kritickom veku — a zavedú si raz do týždňa « tichý večer ». To je to benediktinské « secům habitare », to je večer typickej psychickej a duchovnej hygieny. Šťastné rodiny, ktoré dosiahnu taký vysoký stupeň disciplíny. Bola to naozaj harmonická rodina. A takou zostala. Hovorí sa, že advent je časom ticha, alebo tichým časom. Už aj preto, že okná a dvere sú zatvorené kvôli zime a zvonku nedolieha dovnútra toľko zvukov ako za iných ročných období. Ticho však, ktoré sa tak vytvorí, je pre mnohých ľudí neznesiteľné. Dakedy sa zdá, ako keby ľudia väčšmi milovali hluk ako ticho. Akýsi inštinktívny strach majú z neho. Vytvárajú akustické kulisy, ktoré majú prehlušiť hlasy prichádzajúce odkiaľsi, čo sa nedá lokalizovať. A predsa. To, čo sa v našom psychickom a duchovnom živote nestrávi, človeka úplne tak zaťaží ako to, čo sa nestrávi v žalúdku. Psychicky zaťažení ľudia sú najľahšou korisťou nervových, a vôbec všetkých chorôb. Preto by malo byť vytvorenie priestoru ticha pomocou nenásilnej sebadisciplíny a dohody v životnom prostredí jednou z prvých starostí každého človeka. Posedieť v tichosti, sám so sebou, azda s Bibliou v ruke, s myšlienkou na prítomnosť Božiu, to je program na advent, ktorý sa takto môže stať skutočným liekom duše. Ale čí to nie je nÍAľnm aHvpntii x/nhnr? DVE JUBILEA OTCA BISKUPA GRUTKU Foto: Dan Volný Otec biskup Andrej Grutka oslavuje v týchto mesiacoch dve vzácne jubileá: 17. novembra 75 rokov svojho života a 5. decembra 50 rokov kňazstva. Keď prišiel teda v druhej polovici októbra na úradnú návštevu «ad limina» k Svätému Otcovi do Vatikánu, chceli sme spolu s ním osláviť tieto dve vzácne výročia. V pondelok 24. októbra o piatej hodine popoludní zišla sa v peknom počte slovenská kolónia z Ríma v Ústave svätého Cyrila a Metoda na slávnostnú konce- lebrovanú svätú omšu. S jubilantom koncelebrovali Otcovia biskupi Hrušovský a Hnilica, spolu s dvadsiatimi kňazmi. Otec arcibiskup Tomko sa pre neodkladnú prácu na synode biskupov nemohol zúčastniť na bohoslužbe. Kaplnka bola obsadená seminaristami nášho Ústavu, slovenskými seminaristami z Nepomucena, rehoľnými sestrami, laikmi a priateľmi. Pred svätou omšou diecézny biskup Otec arcibiskup Andrej Pangrazio pozdravil jubilanta a vyjadril radosť, že sa môže zúčastniť na tejto slávnosti a reprezentovať veriacich diecézy, « ktorí sú šťastní, že môžu mať vo svojom strede tento Ústav, ktorého Otec Grutka je starostlivým protektorom. » Slávnostnú homíliu povedal Otec biskup Hrušovský, riaditeľ Ústavu. Predstavil život a činnosť Otca biskupa Grutku ako veľkodušného kňaza a prvého biskupa diecézy Gary. Vyzdvihol, ako veriaci a kňazi novozriadenej diecézy v Gary našli v prvom biskupovi Andrejovi svojho starostlivého otca, ktorý nielen vybudoval všetky štruktúry novej diecézy, ale viedol sebe zverené duše k plnému kresťanskému životu. V ďalšej časti ho- mílie spomenul aj činnosť jubilujúceho biskupa ako slovenského rodoľuba a národného činiteľa. « Otec biskup Andrej účinne a nezištne zasiahol do veľkých slovenských podujatí v Spojených štátoch amerických a v Kanade. Všetky slovenské organizácie a podujatia našli v Otcovi biskupovi Andrejovi svojho štedrého podporovateľa, poradcu a organizátora. My vieme, Otec biskup, že Vám veľmi leží na srdci, aby sa slovenské meno rozšírilo po svete a aby nadobudlo nový lesk a plný zvuk. Konkrétny výraz tejto Vašej veľkej kňazskej a slovenskej duše sa zračí v tomto našom Slovenskom ústave svätého Cyrila a Metoda v Ríme, ktorý Vy pokladáte za zreničku svojho oka a na založenie a udržovanie ktorého ste obetovali toľko námahy, lásky a porozumenia. Za toto všetko dnes vzdávame spolu s Vami vďaky dobrotivému Pánu Bohu, ktorý je Pôvodcom každej milosti. » Po svätej omši sa všetci prítomní odobrali do reštaurácie « U Paradiso» v blízkej obci Isola 3 obec? A. Hlinka [pageend3]Farnese na večeru. Otec biskup Grutka si sám žiadal toto posedenie, aby všetci mali možnosť sa s ním stretnúť a tak pookriať v bratskej pohode. Počas večere nechýbala rýdza slovenská srdečnosť a veselosť, okorenená slovenskými piesňami, prednesom príležitostnej básne Gorazda Zvo- nického a viacerými rečami. Prehovoril znova Otec arcibiskup Pangrazio, Otec biskup Pavol Hnilica a Otec biskup Dominik Hrušovský. Na konci večere vstal náš jubilant Otec biskup Grutka a v dlhšej reči sa poďakoval za milú slávnosť, ktorú sme mu pripravili. Na « vlne spomienok » povedal veľmi krásne veci o Ústave, o slovenskom mene vo svete, o svojich osobných dojmoch človeka, ktorý « nesie už sedem a pol krížika na pleciach... a musím vám povedať, že roky ťažia... » Spomenul tiež, že kresťan a tým viac kňaz a biskup je človekom nádeje a teda aj tej najhlbšej nádeje, ktorá vyúsťuje v dome láskavého Boha a Otca nášho, vo večnom živote. Všetkých sa milo dotkli osobné spomienky pána biskupa na Svätého Otca Jána Pavla H., ktorého «nám Prozreteľnosť darovala ako veľkého pápeža, veľkého Slovana a veľkú nádej v týchto rozbúrených časoch ». V neskorších hodinách sa všetci rozchádzali s predsavzatím zachovať si v srdci spomienku na tento milý večer a najmä na Otca biskupa Grutku, ktorý sa tak hlboko zapísal do dejín Cirkvi a slovenského národa. Pri žalme večnosti váš pohľad starostlivý sa vnára do tajov a skúma Božie nivy, či rok, čo zavíta, odníme trošku z bremien, či tiahne v znamení snáď ešte prudších premien, či hodí oknami viac nadhviezdneho jasu pre jedno potrebné, čo Kristus hlásal: spásu. Bo duša biskupa sa vrelou túžbou chveje zhriať mysle teplotou v zimnici beznádeje, vliať do lámp oleja na púti cez dni čierne, dať srdcu elixír, aj v tvŕdzi nech je verné a všetkých skrúšených, bez lásky, bez domova chce k sebe pritúliť svätá hruď biskupova. A ruka biskupa s prsteňom apoštola — čo slzy žehnáva a nebo do sŕdc volá — sa vľúdne vystiera a hatí núdze nával, keď vzlyknú úbohí, a nieto, kto by dával, niet kvapky sústrasti, niet hojivého slova, a vtedy podoprie len ruka biskupova. A pohľad biskupov, keď rozšíri sa vôkol, ach, koľko-koľkokrát už rosou žiaľu zmokol!... Bo v šírom chotári, kde žito zrieť má Bohu, len víchrov úpenie sa derie od prielohu, kde štepy majú rásť, hľa, ôstie naširoko — a tu sa zarosí aj biskupovo oko... Chcem k perám pritisnúť váš prsteň... Dovolíte? Hľa, už sa kotúľa čas nový po blankyte a cestu vystiel a na nebo na belasé, Boh na zem zamieril a núka ruku k spáse, sám kŕmi ovečky, skláňa sa ku baránkom, v jase ich predchádza ku nadhviezdnatým stánkom a putná víchrice a krotí búrku prudkú — vedúc pod pazuchu biskupa nášho Grutku. Mili naši spolupracovnici, čitatelia a priatelia! Vtelené Slovo, Ježiš Kristus, nech Vás prenikne novým svetlom, a viera v Neho nech žiari aj z Vašich skutkov. Žite v jeho milosti, pokoji a radosti ako synovia svetla! Nový rok 1984 nech je pre Vás všetkých rokom budovania Božieho Kráľovstva vo Vašich srdciach i vo svete! 4 Andrej Paulíny Gorazd Zvonický PIESEŇ O BISKUPOVI [pageend4]Biskupská synoda trvala celý mesiac. Aký bol program prác na synode cez tieto štyri týždne? Mons. Tomko pri svojom preslove k synodálnym Otcom. Prvý týždeň sme vypočuli informácie zo všetkých strán o tom, ako sa rysuje situácia v dobrom i v zlom v rôznych krajoch sveta, ako sa predstavuje Cirkev « sviatosť spásy » dnešným ľuďom, ako vyzerá život a duch zmierenia a pokánia u veriacich, ako sa veriaci približujú k sviatosti pokánia v duchu smerníc, vydaných Druhým vatikánskym koncilom. Druhý týždeň sme venovali prehĺbeniu spoločných problémov v dvanástich študijných krúžkoch, rozdelených podľa rečí. Potom sme sa znovu zišli na spoločné zhromaždenia a vypočuli sme výsledky prác jednotlivých krúžkov. Na tretí týždeň členovia synody začali utvárať uzávery a v štvrtom týždni tieto uzávery odhlasovali. Na synode odznelo veľké možstvo prejavov a návrhov. Aké najdôležitejšie otázky a problémy sa vynorili počas zasadania synody? Otázok bolo veľmi veľa. Spomeniem len niektoré: prečo poklesol u ľudí zmysel hriechu; akú sociálnu zodpovednosť má človek za toľké prečiny, čiže aký je sociálny rozmer hriechu; ako lepšie ohlasovať modernému človeku evanjelium o Božom milosrdenstve; ako lepšie priblížiť veriacim sviatosť pokánia, ktorá je zmierením s Bohom i s bratmi; ako uvádzať do života zmierenie na poli ekume- nizmu, s neveriacimi, aký význam má zmierenie pre zachovanie svetového mieru atď. Aké konkrétne výsledky dosiahla synoda? Pripravila dajaký výsledný dokument o predloženej téme, teda o zmierení? Výsledky synody (okrem výzvy adresovanej všetkým ľuďom dobrej vôle) sú zhrnuté do 63 bodov, návrhov, ktoré synodálni Otcovia predložili Svätému Otcovi. Sú to návrhy, ktoré účastníci synody odhlasovali vysokou väčšinou, ktorá často dosahuje morálnu jednomyseľnosť. 5 Aké hlavné ciele si vytýčila táto posledná biskupská synoda? Prediskutovať otázku zmierenia a pokánia v poslaní Cirkvi, a to v dnešnej dobe, v našom modernom svete. Členovia synody sa mali navzájom informovať o tejto otázke a dať rady Svätému Otcovi ako hlave Cirkvi, čo robiť na tomto poli. Nebezpečné napätia a rozštiepenia v ľudskej spoločnosti, počnúc rodinou až po medzinárodnú spoločnosť, sú len vonkajším znakom, že dnešní ľudia, a to i kresťania, prežívajú hlbokú krízu. Aké sú korene tejto krízy a ako môže a má Cirkev pomôcť ľuďom prekonať túto krízu, to boli otázky a ciele synody 1983. Je to zhromaždenie zástupcov biskupov z celého sveta. V istom zmysle je to čiastočná náhrada za zhromaždenie všetkých biskupov, čiže za koncil. Treba si uznať, že častejšie zvolať a zorganizovať zhromaždenie vyše 3.000 biskupov je prakticky veľmi ťažké. Ľahšie je zhromaždiť každé tri roky okolo 200 zástupcov biskupov a všetkých biskupských zborov z celého sveta. To je vlastne synoda. Jej úlohou je navzájom sa informovať o naliehavých problémoch našej doby a podať konkrétne návrhy na pastoračné riešenie týchto otázok. Otec arcibiskup, mohli by ste naznačiť, čo je celocirkevná biskupská synoda? Kto môže byť jej členom, aká je vlastne jej úloha v Cirkvi? Od 29. septembra do 29. októbra bolo v Ríme vo Vatikáne zasadanie celocirkevnej biskupskej synody, ktorej generálnym tajomníkom je Slovák arcibiskup Mons. Jozef Tomko. Po skončení synody, počas ktorej Mons. Tomko mal jednu z hlavných úloh, predložili sme mu niekoľko otázok, na ktoré on veľmi rád odpovedal. LIEK NA HLBOKÚ KRÍZU ĽUDSTVA CELOCIRKEVNÁ BISKUPSKÁ SYNODA PREDSTAVILA [pageend5]6 Celkový pohľad na zasadaciu sieň biskupskej synody. Ak je to možné, mohli by ste nám naznačiť aspoň hlavné body návrhov predložených synodálnymi Otcami? Viaceré návrhy sa týkajú spôsobu vysluhovania alebo slávenia sviatosti pokánia, ďalej vyučovania katechizmu v duchu zmierenia, výchova budúcich kňazov ako spovedníkov, ako aj úlohy rodiny, mládeže a laikov na poli zmierenia atď. Aký bude ďalší postup pri spracúvaní návrhov, ktoré pripravili členovia synody a kedy možno očakávať zverejnenie definitívneho dokumentu? Po schválení návrhov Svätým Otcom, pravdepodobne on sám poverí — ako tomu už bolo po minulej synode o rodine, — synodálnu radu (organizmus, ktorý sa skladá z viacerých stálych členov), aby vypracovala definitívny dokument, ktorý vyjde aj s jeho schválením ako ozajstný plod synody. Otec arcibiskup, v minulých týždňoch svetové masovokomunikačné prostriedky často prinášali správy o synode a viac raz spomenuli i Vaše zásluhy o dobrý priebeh prác. Mohli by ste nám lepšie objasniť, aká bola Vaša úloha ako generálneho tajomníka synody? Na pleciach generálneho tajomníka leží starosť o ďalšiu i bližšiu prípravu synodálneho zhromaždenia, od predprípravných dokumentov až po obstaranie pobytu a ciest. Počas synody zas treba deň čo deň pripraviť konkrétny program a mať na starosti ideovú i technickú stránku zhromaždenia 220 ľudí, ktorí s rôznymi pomocníkmi a službami sa rozmnožia na 350 osôb. Priznám sa, je to obrovská práca, pri ktorej treba mať zdravé nervy a dobrých spolupracovníkov. Aká práca na Vás čaká v nasledujúcich mesiacoch vzhľadom na spracovanie výsledkov synody? Sú to ponajprv celé hromady materiálov, ktoré treba zaradiť, roztriediť, rozmiestniť. Bude treba ihneď začať s prípravou konečného dokumentu. Zároveň bude treba starať sa o uvedenie synody do života stykmi s biskupskými konferenciami, prednáškami atď. No už aj začíname s prípravou budúcej synody tým, že žiadame od biskupských konferencií návrhy na tému budúcej synody, ktorá bude o tri roky. Je známe, že Svätý Otec Ján Pavol II. sa často zúčastnil na zasadaniach synody. Aká bola jeho úloha a jeho konkrétne zásahy do prác synody? Svätý Otec je hlavou synody, ale necháva celé vedenie na troch delegovaných predsedov a na generálneho tajomníka. Počas zasadaní, ako to pekne povedal kardinál Cordeiro, jeden z predsedov, Svätý Otec « nehovoril, nepísal, iba počúval ako keby bol žiakom biskupov ». Prepáčte, Otec arcibiskup, za trochu indiskrétnu otázku. Ako sme mohli vidieť z televíznych záberov zo synody, Vaše miesto bolo pri predsedníckom stole, hneď vedľa Svätého Otca. Ako ste sa cítili takto tvárou v tvár voči najdôležitejším predstaviteľom celej Cirkvi a vôbec, aké boli Vaše osobné vzťahy voči ním? Ako brat s bratmi, najmä postupom času. Alebo ako keď robím výstup na hory: tam niet času na nejaké pocity, lebo treba kráčať. A tak v tomto rodinnom ovzduší som si dovolil niekedy i žartovné poznámky, nakoľko to latinčina dovolila. A tie boli prijaté ako uvoľnenie v namáhavej práci. Svetové informačné prostriedky uviedli, že niektorým členom biskupskej synody občianske vrchnosti nepovolili prísť na zasadanie. O koho išlo? Bol to kardinál Vajvods z Lotyšska, biskup Pa- vilonis z Litvy, biskup Onthay z Lasou a Mons. Hirka z Československa. •: Co podnikli ostatní členovia synody, aby dajako umožnili príchod spomínaných biskupov? Predsedovia hneď na začiatku synody poslali telegrafické prosby príslušným vládnym činiteľom, napríklad i prezidentovi Husákovi cez československého vyslanca v Ríme. [pageend6]Ako reagovali synodálni Otcovia na nanútenú neprítomnosť týchto svojich bratov v pastierskej službe Cirkvi? S udivením a smútkom, že ešte môžu existovať aj také situácie na svete, ktoré sa protivia okrem iného aj helsinským dohodám. Odpusťte, Otec arcibiskup, že sa ešte vraciame k Vašej osobe. Vieme, že v piatok 4. novembra prišli za Vami pracovníci americkej televíznej spoločnosti NCNews a požiadali Vás o interview. Mohli by ste nás poinformovať o tomto stretnutí? Ide o katolícku tlačovú a televíznu agenciu, ktorá pomocou satelita obsluhuje celé Spojené štáty americké a Kanadu. Rozhovor sa točil okolo synody a jej uzáverov. Mal viacero spoločných bodov s týmto naším pohovorom. Je prirodzené, že výsledky tejto biskupskej synody budú mať živý ohlas v celej Cirkvi, i keď biskupské konferencie jednotlivých krajín budú mať dôležitú úlohu pri uplatňovaní uznesení synody. Podľa Vás, má synoda hlbší význam i pre našich krajanov? Bez najmenšej pochyby, a to tak pre katolíkov ako i pre iných našich bratov, lebo otázky, ktoré riešila, majú význam nielen vnútrocirkevný, ale i pre celý dnešný svet. Veď všetci cítime, že čosi neklape v tomto našom svete. Cítime potrebu obnovy, zbratania, pokoja. Kde začať, ak nie v srdci človeka? Ako to hovorí evanjelium, stade pochádzajú zlé myšlienky a skutky. Ale toto ľudské srdce je schopné nápravy a túži po mravnom dobre. A tak je táto synoda výzvou i výkrikom nádeje... Otázky kládol Ruby ZO SYNODÁLNEJ AULY Na zasadaniach celocirkevnej synody v Ríme nechýbali ani chutné epizodky. írsky kardinál O’Flaich vo svojom přípěvku povedal: «Počas návštevy Svätého Otca v írsku, istý starý rybár prišiel z ďalekého ostrovčeka v Atlantickom oceáne do hlavného mesta, aby videl pápeža a pri tejto príležitosti sa spovedal u istého kňaza. Keď spovedníkovi vyjavil, že sa už nespovedal päť rokov, tento ho začal hrešiť, že sa tak dlho nespovedal. Penitent sa začal vyhovárať na veľkú vzdialenosť. Kňaz mu vtedy povedal: «Dobrý človeče, takáto výhovorka mohla platiť predtým v minulosti, ale teraz je medzi ostrovčekom a mestom týždenné letecké spojenie.» Starý rybár na to odpovedal: «Otče, to malé rozhegané lietadlo je príliš drahé na vyspovedanie sa zo všedných hriechov, a príliš nebezpečné, keď má človek na svedomí ťažké hriechy.» Zo života SÚSCM v Ríme • Október je ružencový mesiac. Z jesennej prírody ruže pomaly miznú a sťahujú sa do srdca. Teda aj ruže môžu byť sťahovavé. Pestujeme ich častejšou a vrúcnejšou modlitbou ruženca, často aj pred svetelnými obrázkami, a tak sväté tajomstvá nám vnikajú do duše sluchom i zrakom. • Počiatkom októbra sa od nás odobrali starší kamaráti, ktorí strávili medzi nami pár týždňov svojich prázdnin. Pre vysokoškolákov totiž začína akademický rok trochu neskôr ako pre nás. Porozchádzali sa na svoje učilištia, aby pokračovali vo svojej príprave na kňazstvo. • Naša hlavná kaplnka sa pomaly stáva pútnickým miestom, kam prichádzajú ctitelia svätého Cyrila a Metoda. Dňa 6. októbra sme vítali početnú púť krajanov z Bridgeportu, ktorých priviedol Otec Pekár, farár. Tí, čo študujú angličtinu, mohli sa pocvičiť. • V ten istý deň štvrtkovú prechádzku sme si nechali na večerné hodiny, lebo šero pod hviezdnatou oblohou vzbudzuje mimoriadne dojmy. Aj večera na otvorenom priestore nám lepšie chutila. Aj večerné modlitby sme si vykonali v Božom chráme prírody. • V nedeľu 16. októbra my mladí skoro v plnom počte sme boli na Svätopeterskom námestí, kde Svätý Otec kanonizoval kapucína Leopolda Mandiča. Veríme, že nový svätec nás odmení svojím príhovorom u Boha. • Ďalšia nedeľa {23. okt.) bola zasvätená svetovým misiám Cirkvi. Po celý týždeň sme sa venovali duchovnej príprave, ale nezabudli sme ani na hmotnú. Pod vedením Otca Štefana sme zorganizovali bohatú tombolu pre misie, ktorá vyniesla vyše osemsto tisíc lír. Darmi pre tombolu prispeli dobré duše aj zo zahraničia, ako napr. sestrička Petra Mária z Holandska. Pán Boh zaplať! • Hneď v pondelok sme zažili veľkú radosť. Náš milovaný Otec biskup Grutka chcel v našom kruhu osláviť svoju kňazskú päťdesiatku. Okolo oltára bolo dvadsaťdva koncelebrantov. Kaplnka obsadená do posledného miesta. Primeranú kázeň povedal rektor Ústavu Otec biskup Dominik Hrušovský. • Náš zlatý jubilant nás potom pozval na spoločnú večeru. My sme už vopred niečo tušili a cez deň sme si pošuškávali: Dnes budeme večerať v « raji ». Totiž reštaurácia, kde sme sa zišli, sa volá « II Para- diso ». Pravda, nechýbali oduševnené reči, precítené verše a improvizovaná hudba. • Poslednú nedeľu v mesiaci návšteva Vatikánskych múzeí je bezplatná. Nuž kto má využiť výhody Svätej Stolice, ak nie my? — Vstali sme včaššie než po iné nedele, po omši rýchle raňajky, a poďho v mene Božom! Dve vozidlá nás dopravili až k vchodu. Profesor umenia a dejín umenia Otec Andrej Pauliny nás sprevádzal svojím kompetentným vysvetľovaním. 7 [pageend7]Na deň 13. októbra pripadlo 66-te výročie posledného zjavenia Panny Márie vo Fatime trom deťom: Lucii, Hyacinte a Františkovi. Lucia jediná ešte žije. Konfrontujme celkom realisticky našu súčasnú situáciu s posolstvom Matky Božej z roku 1917, v ktorom žiadala pokánie, obrátenie sa, čiže odvrátenie sa od mravného zla — hriechu, k spravodlivému a vyrovnanému životu v úprimnej viere vo vzťahu k Bohu. Inak na ľudstvo čaká horší úder, než bola posledná svetová vojna. Aj žijúca Lucia sa ohlásila svojou výzvou 22. mája 1958, publikovanej v časopise « La Immacolata », kde medzi iným hovorí: « Madona je veľmi nespokojná, lebo jej posolstvo z r. 1917 zostalo nepovšimnuté... ani dobrí, ani zlí si ho nepovšimli... Boh preto čoskoro potrestá svet... mnohé národy zmiznú z povrchu zeme... atď. » Od roku 1917 uplynulo 66 rokov a od r. 1958 ubehlo 25 rokov. Vystriedali sa už tri nové generácie. Keby sme štatisticky porovnali k minulosti — k rokom 1917 a 1958 — morálny profil najmä « kresťanskej » Európy iba podľa známych ukazovateľov ako sú: počet potratov, manželských rozvodov, všeobecnej zločinnosti, alkoholizmu, prostitúcie a pornografie v tlači, filmoch, televízii, v rôznych zvláštnych centrách, potom drogovania a terorizmu (predtým v Európe temer neznámeho), sektárstva niekedy až celkom sadistického typu, pohanského hedonizmu ešte v rafinovanejších formách než kedysi, vystupovania z Cirkvi ako i šírenia sa praktického materializmu a ateizmu... k tomu ešte pripočítajúc i rozbíjačské tendencie niektorých teológov a vodcov istých hnutí, namierených proti jednote Cirkvi a jej hlave — nuž neviem, kto by sa ešte opovážil tvrdiť, že POSLÚCHNE SVET RADU MATKY? ľudia výzvu Matky Božej k obráteniu a pokániu prijali a uskutočnili. Aj Pán poukazuje v Evanjeliu na logickú mieru hodnotenia situácií, keď poznamenáva: « Podľa ovocia poznáte strom! » Ovocie stromu našej doby je pritrpké, jedovaté a smrtonosné. Duch degradovaný hmotárstvom, znečistený vzduch, voda, otrávené lesy, umierajúca príroda a hrozba nukleárnej vojny visí nad ľudstvom ako Damoklov meč. Z toho sa rodí strach, napätie, úzkosť a neistota — preto toľko manifestácií. To všetko zapríčiňuje depresie, psychopatie, rakovinové nádory, srdcové porážky a tak priepasť sa stále viac a viac rozširuje. Správne poznamenal biskup Fulton Sheen: « Najväčším trestom pre nás by bolo, keby Boh do tohto nášho hrozného sveta, ktorý sme vytvorili, nezasiahol a ponechal nás napospas našim strašným výmyslom sebazničenia. No On musí zasiahnuť, lebo je dobrým, múdrym a všemohúcim Otcom! » Nemalo by zmysel utešovať sa nejakými lacnými nádejami a okrášľovaním katastrofálnej situácie, za akú ju označuje aj sama Matka Božia i v mnohých novších zjaveniach (posledné v Med- jugorí v Juhoslávii, ktoré je ešte stále v priebehu i teraz). Je rozumné vidieť a uznať veci tak, ako sú. To nám prikazuje zdravý rozum a láska k pravde. Múdremu to postačí, kým zaslepeného okrem smrti nič iné nepresvedčí a zdá sa, že tá môže čoskoro otriasť svetom. Komu niet rady, tomu niet pomoci! — hovorí naše ľudové porekadlo. Náš svet v absolútnej väčšine neprijal radu Matky Božej. Aj Svätý Otec v dôvernom kruhu povedal, že nás « čakajú tvrdé chvíle a musíme byť pripravení obetovať i životy pre Krista... Modlitbami a obetami môžeme zmierniť udalosti, ale nemôžeme ich oddialiť! » Nuž BEDLIME! To znamená, žime čestne podľa Desatora bez paniky a zbytočného bedáka- nia, chyťme do rúk ruženec, buďme verní svätej omši, žime v duchu pravého pokánia, aby sme boli pripravení, keď Pán zaklope ako neohlásený « zlodej », aby sme mu predložili účty. Ak nezachránime svet, zachránime aspoň seba samých! 8 Anton Baník SDB [pageend8]Sme zase v mesiaci decembri. Pri prechádzke mestom vidíme znova bohaté výklady, vianočné stromky, hviezdy, reklámy... Ulice sú plné ponáhľajúcich sa ľudí a plné svetla. Vianočná nálada? Je to všetko? V bohatej mnohotvárnosti dnešného života i kresťanské Vianoce môžu mať viacero tvári: radostnú i veselú, plnú očakávania a otvorenosti, ba i smutnú, ak niekto žije sám. Môžeme sa nad Vianocami zamyslieť aj vážne, aby sme pochopili hĺbku, ktorá sa v nich skrýva. Vianoce predchádza advent. Je to obdobie očakávania príchodu vzácnej osobnosti. My kresťania očakávame príchod toho Najvzácnejšieho. Tento príchod budeme prežívať naplno, keď sa zamyslíme nad najklasickejšou adventnou postavou vôbec, nad svätým Jánom Krstiteľom. Očakávanie príchodu vzácneho hosťa je nutne spojené s prípravou. Kedysi sme mali viac zmyslu pre atmosféru «čakania», pre atmosféru « prípravy ». Dnes máme na všetko primálo času. Radi vravievame, že « núti nás k tomu život ». Ale nemali by sme zabudnúť, že « len jedno je dôležité» (Lk 10,42). Krátke zamyslenie sa nad « tým dôležitým » môže rozhodnúť o našom ďalšom živote! Postava Jána Krstiteľa ma vždy fascinovala. V podstate má mnoho spoločných črt s Pannou Máriou. A keď sa hlbšie zamyslíme, pochopíme, že tieto črty by mal vlastniť každý kresťan, lebo sú to črty evanjeliové. Práve oni dvaja ich plne uskutočnili vo svojom vzťahu k Božej vôli, k ľuďom, k celému životu. Na chválu svojej Matky Ježiš odpovedal vetou: « Blažení, ktorí počúvajú a zachovávajú Božie slovo. » O Jánovi zasa povedal: « Medzi narodenými zo žien nepovstal UROVNAL SOM CESTU PÁNOVI väčši nad neho » (Mt 11,11). Mária a Ján vyslovili — a žili — svoje bezpodmienečné ÁNO k poslaniu, ktoré im určil Otec. Obaja žili pre Krista, nie pre seba. Slúžili Mu do posledného dychu a vošli do dejín spásy len a len vo vzťahu ku Kristovi. Ján za svoju bezpodmienečnú oddanosť Kristovi aj umiera. Pripravuje cestu Pánovi aj v žalári. Pred smrťou doľahli naň ťažké skúšky a pokušenia. Ani on nebol ušetrený od « noci » mystikov. Z väzenia posiela svojich najvernejších učeníkov za Ježišom s otázkou: «Ty si ten, ktorý mal prísť, alebo máme čakať iného? » (Mt 11,3). A práve v tých najťažších skúškach dozrieva ľudsky a duchovne v najväčšiu postavu všetkých čias. Ján pokladal za nesmiernu česť, že smel pripravovať cestu Pánovi. Celý jeho život je akousi živou ozvenou Máriinho MAGNIFIKATU, ktoré spievala u Jánovej matky — Alžbety. Ruka Pánova spočinula aj Griinewald: Ukrižovaný a svätý Ján Krstiteľ. na Jánovi. Na jeho kázanie pri Jordáne celý Izrael sa dal do pohybu. Ešte aj Herodes ho rád počúval (Mk 6,20). Každý, kto má odvahu stáť za svojím presvedčením, obetovať preň všetko, aj život, vydáva svedectvo a dokáže strhnúť pozornosť sveta na pravdu, za ktorú bojuje. Jánovo svedectvo bolo také silné, že sa ho ľudia nakoniec pýtali, či nie je on ten Mesiáš, ktorého Izrael očakáva? Ale on sa nedal zviesť pokušením slávy: « Ja som iba hlas volajúci na púšti... ten, ktorého čakáte príde po mne a ja nie som hoden rozviazať mu remienok na obuve » (to bola práca pre sluhov a otrokov!) Vy ale pripravte cestu tomu Pánovi, ktorý pride síce po mne, ale bol prv, než som bol ja! (Porovnaj Ján 1,19-34). Jánova láska ku Kristovi bola oddaná a veľkorysá. Veď Mu daroval aj svojich učeníkov. On bol priateľom Ženícha a keď Mu poslal svojich ľudí, poslal Mu to najcennejšie. Jeho radosť bola práve v tom, že všetci idú za Ježi9 [pageend9]šom, lebo « On má vzrastať, ja ale ubúdať » (Jn 3,29-30). Jeho smrť je najväčším symbolom, veď tam celkom « ubudol « a tí najvernejší, ktorí ho pochovali, nakoniec prešli tiež k Ježišovi. A Ježiš vydal o ňom najkrajšie svedectvo, keď verejne pochválil jeho pevný charakter, jeho presvedčivú oddanosť a obetavú lásku: « Čo ste vyšli von (k Jordánu, na púšť, k Jánovi), vidieť, trstinu vetrom klátenú? » Na svojich potulkách svetom som sa stretla v alsaskom Colmare s najkrajším znázornením Jána Krstiteľa. Grune- waldov krídlový oltár je známy pod menom « Isenheimer Altar » (1505-1516). Na scéne je Ukrižovanie, na jednej strane apoštol Ján, Panna Mária a Mária Magdaléna, na druhej svätý Ján Krstiteľ. V ruke drží Písmo sväté, pri nohách má symbol kresťanstva — Baránka Božieho — a prstom ukazuje na Ukrižovaného. Stojí tu ako stelesnená výčitka: Hľa, Baránok Boží! To je ten, ktorého sme očakávali. Toto je Pán, ktorému sme mali pripraviť cestu. A čo sme urobili? Čo ste s Ním urobili? Pribili ste Ho na kríž! Konajte pokánie, obráťte sa a pripravte Mu znova cestu, lebo On príde ešte raz a bude súdiť živých i mŕtvych, bude súdiť všetkých, aj mňa, aj teba!... Stoji tu aj v zastúpení kresťanov všetkých čias. Je našou povinnosťou svojím životom ukazovať na Ježiša Ukrižovaného, v ktorom je naša spása a ku ktorému patríme skrze krst. Keď budeme žiť ozaj podľa evanjelia, stane sa náš život tým výrazným prstom, ktorý ukáže na zmysel a cieľ nášho života. Potom aj o nás budú vravieť: «Hľa, ako sa milujú x. « Hľa, ako krásne žijú! x Sme v adventnom období. Boh vo svojej trpezlivej láske a bezhraničnej dobrotivosti ponúka nám každý rok možnosť pripraviť cestu Pánovi v našom malom svete, v našom spoločenstve, v našej rodine, v našom srdci. Keď Pán príde v Eucharistii, po dobrej svätej spovedi, pretvorí naše srdcia, náš život a aj k nám sa priblíži kráľovstvo nebeské. Veď či nie je práve toto zmyslom Vianoc? Možno vlani sme túto príležitosť premeškali a boli sme hluchí voči hlasu svedomia, voči Božiemu volaniu. Nevšimli sme si veľkorysú ponuku nášho spoločného Otca. Na budúci rok môže byť už neskoro! Nie všetci sme povolaní žiť na okraji púšte, ako Ján Krstiteľ. Nie každému je dané byť schopným zriecť sa všetkého, čo Boh stvoril pre nás a na čo vlastne máme právo. Boh ani neočakáva od každého, aby sa obetoval Jemu v kňazskej alebo rehoľnej službe. Ale všetci sme povolaní nasledovať Jána v tom, v čom je pre nás platným vzorom dodnes: povedať bezpodmienečné ÁNO všetkému, čo nám posiela Božia prozreteľnosť. Práve to, čo nám Boh posiela, slúži k našej spáse a k nášmu ľudskému dozrievaniu. Cez letné prázdniny v Castelgandolfe Svätý Otec navštívil na krátkej pastoračnej návšteve mestečko Palestrinu. Tam sa stretol s vodičom autobusu, ktorý ho pred piatimi rokmi — ešte ako kardinála Wojtylu — «priviezol na konkláve». Kardinál Wojtyla sa vracal z pútnického miesta Mentorella a 20 km od Pa- lestriny mu vypovedalo auto. Pristavil okoloidúci autobus, ktorý riadil Candido Nardi. Keď mu vysvetlil, že musí byť o pol piatej na otvorení konkláve, riadič nešiel do garáže, ale vzal vzácneho « stopára» a za krátky čas ho priviezol do Palestriny, kde mal kardinál možnosť nasadnúť na autobus do Ríma a prísť načas na otvorenie konkláve. Z konkláve vyšiel už v bielej reverende ako pápež Ján Pavol II. Svätý Otec sa teraz poďakoval vodičovi a požehnal jeho i celú rodinu. Vianoce sú sviatkami lásky. Svojim najdrahším dávame dary na dôkaz našej lásky k nim. Ale ani najdrahší dar nie je hoden toľko, koľko moja láska, moja pozornosť, môj čas, ktorý darujem blížnemu. Aj takto sa pripravuje cesta Pánovi, lebo «čokoľvek ste urobili najmenšiemu z mojich bratov, mne ste urobili » (Mt 25,40) a práve skrze lásku sa môžeme priblížiť k Tomu, ktorý sám je Láskou. A keď už myslíme na všetkých, ktorých milujeme, myslime aj na Toho, ktorý nám ich všetkých daroval! V záplave darovania na všetky strany nezabudnime, že Boh nepotrebuje veľké reči, ani štatistiku pokrstených, ani krvavé obety (Ž 50), ba nezaujímajú Ho ani naše výhovorky! On chce naše srdcia! Prinesme Mu teda k jasličkám naše srdce, ktoré je ochotné pripraviť cestu Pánovi, ktoré je ochotné pracovať na tom, aby sa čo najskôr priblížilo aj k nám kráľovstvo nebeské. Toto budú skutočné Vianoce — sviatky lásky. Takéto požehnané Vianoce Vám praje Vaša. 10 He-Va JEHO ZÁSLUHOU NEPRIŠIEL NESKORO, ABY SA STAL PÁPEŽOM [pageend10]Sviatok Panny Márie Sedem- bolestnej sa v mníchovskom spoločenstve už mnoho rokov slávi s mimoriadnou okázalosťou. Dôvody sú zrejmé, ak sa vezme do úvahy, že tento sviatok musel na Slovensku vyjsť z módy, že sa jediná naša bazilika, tá Sedem- bolestnej, Patrónky Slovenska, v Saštíne ignoruje v publikáciách o historických, kultúrnych a umeleckých pamiatkach, ba že dokonca i meno Saštín muselo zmiznúť z máp a mestečko premenovali na Šaštínske Stráže, hoci — ako to profesor Ďurica výstižne podotkol — ide o dedinku na jeho okraji. Otec Anton Hlinka už dlhé roky starostlivo pripravuje oslavu tohto sviatku vysielanou svätou omšou. Vychádza tým v ústrety slovenským veriacim v zahraničí, ale najmä doma, ktorí s vďačnosťou kvitujú skutočnosť, že sa aspoň prostredníctvom rozhlasu udržuje v stálej pamäti a úcte Tá, ku ktorej náš národ od stáročí s dôverou a láskou upieral zraky a ktorá ho vzala pod svoju materinskú ochranu. Tohoročná oslava mala z hľadiska obsahového mimoriadne vzácnu náplň, lebo kazateľ, profesor Ďurica, vynikajúcim spôsobom predstavil podstatu vzťahu Slovákov k Sedembolestnej. Kázeň bola iba časťou jeho štúdie na túto tému a Slobodná Európa ju na pokračovanie odvysielala v náboženských programoch. Aj z hudobného hľadiska bol tohoročný sviatok Sedembolestnej veľmi pozoruhodný. Poslucháči doma a v zahraničí mali dozaista dojem, že sa omša slúžila v Saštíne alebo na dajakom inom oútnickom mieste, lebo nechýbala dychová kapela. « Trenčianski muzikanti » pod vedením Jozefa Halmu doprevádzali všetky piesne — na veľkú radosť početných prítomných a istotne všetkých poslucháčov. Veriaci po omši mnohorakým Slovenská rodina v šírom svete Celebranti a speváci na svätej omši na sviatok Sedembolestnej. spôsobom vyjadrovali svoje zadosťučinenie nad vydarenou bohoslužobnou slávnosťou, nad piesňami, dychovkou, ale nadovšetko nad kazateľom — ktorý kázal slovom, ale i celou svojou osobnosťou. Ktovie však, aké bolo jeho zadosťučinenie, ak sa vezme do úvahy, že sa po rokoch znovu mohol obrátiť na širokú slovenskú verejnosť živým slovom, i keď nemôže po- čuť i p h n z vlastnej ulity a opierať sa o nemecké cirkevné komunity. Toho roku po prvýkrát dokonca aj « rokovacia reč » bola nemčina, čo nie je vec chvály, ale nutnosti, pretože organizátori si uvzali predstaviť Slovensko, situáciu umlčanej Cirkvi, ako aj historické pozadie, predovšetkým nemeckým poslucháčom. Prednášateľ pán Karl von Ne- heim opísal Slovensko na zaklade vlastných impresií a naviac premietol aj pár tuctov diapozitívov, takže nevystál ani patričný audio-vizuálny efekt. V druhej prednáške Ing. Kamil Tomko hovoril o Slovensku z historického aspektu a podal prierez dejín etnika, ktoré odjakživa leží na priesečníku veľmocenských ambícií. Po prednáškach nasledovala diskusia, ktorá pokračovala aj v prestávkach, najmä pri mape Slovenska a pri vyložených exponátoch-slovacikách. Účastníci sympózia dostali viacej pozdravných listov, rozhodne najcennejším bola zdravica od 11 Účastník SYMPÓZIUM « DORTMUND 83 » AKO SLOVENSKO-NEMECKÉ STRETNUTIE Asimiláciu, tento nezadržateľný postup času voči menšinám, veľmi dobre analyzoval nadávno Otec Zeman v svojom časopise « Krajanský pozdrav ». Aj organizátori tradičného stretnutia Slovákov v Porurí už dávnejšie zbadali tento trend a od rokov za- nt-Armo-i ÝVITTC liati Iril f~r C* ITTrlcť PROFESOR ĎURICA KÁZAL V MNÍCHOVE [pageend11]vizitátora utečencov z východoeurópskych krajín, svätiaceho biskupa z Limburgu Mons. Dr. Pieschla. Spoločné slovensko-nemecké bohoslužby boli venované za prenasledovanú Cirkev na Slovensku, tak ako k tomu vyzvala konferencia nemeckých biskupov. Ešte aj liturgický text vhodne lícoval s týmto úmyslom, čítanie z knihy Exodus hovorilo o boji Izraelitov s Amalekom, čo v svojej kázni nemecky páter Egon veľmi výrazne vyhmatol a preniesol do drsnej prítomnosti ateistického dneška. Koncelebrujúci poľský páter Szotiecki povedal nielen modlitbu za Svätého Otca, ale aj prosbu za všetkých Slovákov a za « kosciol w Slo- wacji» po poľsky a tak nám aspoň čiastočne nahradil Otca Strečanského, ktorý pre ťažkú chorobu nemohol byť medzi nami. Spoločenská a kultúrna časť večera, ako obyčajne doplnená kulinářskými pochúťkami slovenskej kuchyne, vhodne zarámovala večer, ktorý mal aj veľmi peknú hudobno-spevácku gradáciu. Tak slovenským, ako aj nemeckým účastníkom sa akcia DO 83 veľmi páčila, čo potvrdili aj dva regionálne denníky. Organizátorom sa dostali pozvania zopakovať prednášky v ďalších cirkevných obciach Dort- mundskej okolice. Ale toto všetko sú len slová. Oveľa cennejšie sú prisľúbené modlitby za našich bratov a sestry pod Tatrami ako aj konkrétna hmatateľná pomoc: k Vianociam vyexpeduje cirkevná obec Svätého Ducha, za výdatnej pomoci Slovákov, viacero balíkov sestričkám na Slovensko. To má byť dôkazom toho, že na prenasledovaných za železnou oponou nemeckí veriaci nezabúdajú. K dosiahnutiu takého duchovného i materialného spojenia je zapotreby len maličkosť: vhodným spôsobom vzbudiť patričný záujem o našu utláčanú vlasť! Účastnici duchovnej obnovy spolu s Otcom biskupom Hrušovským. Foyer de Charite, Dents du Midi, Bex. Slovenskí misionári už dobre poznajú tento exercič- ný dom na úpätí vaadskych Älp, neďaleko Lemanského jazera, ktoré je vo svete známe skôr ako Ženevské jazero. V máji sa tam zišli pod vedením Otca biskupa Dominika Hrušovského na svoje obvyklé pracovné stretnutie a odniesli si tie najkrajšie spomienky. Zapôsobilo na nich prekrásne prostredie a tiež aj návšteva soľnej jamy, ktorú pre nich objavila naša pani profesorka Gay. Koncom októbra sa sem zišli už po druhý raz naši krajania z romandského Švajčiarska na spoločné duchovné cvičenia, ktoré kázal Otec biskup Hrušovský. Musíme priznať, že Otec biskup má neobyčajnú vlastnosť prispôsobiť sa nepravidelnému pracovnému rytmu moderného človeka, ktorý nedisponuje slobodne svojím časom a príde, keď je volný: v piatok večer, v sobotu ráno, v sobotu popoludní, alebo prípadne až v nedeľu ráno, aby bol účastný aspoň pár hodín na duchovnej obnove. Vieme zo skúsenosti, že vo Švajčiarsku sa dobre zarába, ale aj tuho pracuje. Čo príjemne upútalo exerci- tantov, to bola skromná a presvedčujúca výrečnosť kazateľa, ktorá nemá nič doktorského ani profesorského, ale tečie z duše, zo srdca k srdcu a pohybuje sa s istotou tak v dejinách a vo Svätom písme, ako aj v znalosti ľudskej duše a jej problémov. V nedeľu po kajúcnej pobožnosti bol Otec biskup k dispozícii exercitantom a pri spovedaní mu pomáhal tiež Otec Bohuslav. Veľkolepá príroda, nádherný kraj v jesennom rúchu a teplá vzájomná nálada vytvorili tu na pár dní oázu kresťanského zblíženia a porozumenia. Aj tí, ktorí pred príchodom mali určité obavy, sa dobre cítili. Pri spoločnom nedeľnom obede pán Vladimír Kašparek a pán Ladislav Cibulka, každý svojím spôsobom, vyjadrili Otcovi biskupovi všeobecnú povďačnosť za « skvelú prácu » a priali jemu, ako aj Otcovi biskupovi Škarva- dovi, hojnosť Božích milostí, sily i zdravia, aby zodpovedne vykonávali funkciu, ku ktorej ich povolal Svätý Otec Ján Pavol II. Vlani bolo účastníkov vyše tucta, tohto roku do päťdesiat. Na začiatku misie chodili do kostola len niektorí jednotlivci. Teraz sa prítomnosť na bohoslužbách ako aj na exercíciách zvýšila. Bohu vďaka! Len treba vytrvať na dobre započatej ceste! Ešte raz ďakujeme Otcovi biskupovi Dominikovi Hrušovskému a privolávame mu « do videnia » na budúci rok, ak to bude vôľa Božia. „ . 12 DUCHOVNÉ CVIČENIA POD ALPSKÝMI KONČIARMI Prítomný Michal Vančák [pageend12]Otec Vojtech Zeman po vysviacke pracoval viacero rokov v saleziánskych ústavoch v Para- guaji ako ekonom, katecheta, ba aj ako direktor, čo znamenalo pre cudzinca veľké vyznačenie a zároveň svedčilo o jeho mimoriadnych kvalitách. V roku 1970 sa vrátil obohatený životnou skúsenosťou do Európy. Účinkoval v ústave Pia XI. v Ríme medzi študentami vyššej obchodnej školy a zároveň študoval na Laterán- skej univerzite, kde dosiahol licenciát z teologie. Roku 1971 odišiel pracovať medzi našich kra- Otec Andrej Polák zakončil svoje teologické štúdiá v Medzinárodnom saleziánskom učilišti pri Turíne v Bollengu a tu bol aj vysvätený za kňaza 1. júla 1958. Po vysviacke niekoľko rokov pracoval v talianskych saleziánskych ústavoch. Potom ho predstavení určili do malého seminára pri Ústave svätého Cyrila a Metoda v Ríme. Tu zastával funkciu katechétu a vyučoval chlapcov niektoré predmety. Neskoršie ho predstavení určili do Libanona, kde štyri roky vyučoval na strednej škole. Odtiaľ bol preložený do Káhiry v Egypte, kde pracuje už dvanásty rok vo veľkej saleziánskej škole « Don Bosko ». Vyučuje viaceré predmety a to po arabsky, venuje sa nacvičovaniu spevu, slúži v nedeľu sväté omše pre francúzske a nemecké sestričky. Môžeme povedať, že je pravým misionárom, lebo väčšina chlapcov, ktorým sa venuje, nie sú katolíckeho náboženstva. Chlapci ho majú radi pre jeho veselú, srdečnú a láskavú povahu. 13 Otec Juraj Torok bol tiež vysvätený 1. júla 1958 v Bollengu pri Turíne. Po vysviacke a po skončení univerzitných štúdií na Saleziánskom pápežskom ateneu pracoval za istý čas medzi našimi mladými seminaristami, keď ešte bývali pri katakombách svätého Kalixta. Vyše roka pracoval v Saleziánskom katechetickom stredisku pri Turíne a potom sa presťahoval do Spojených štátov amerických, kde pracuje na slovenskej fare svätého Jána Nepomuckého v New Yorku. Okrem pastoračnej práce venuje sa filmovníctvu. Ako režisér pripravil viacero vydarených katechetických filmov, ktoré sú rozšírené nielen v Spojených štátoch amerických, ale aj v iných európskych krajinách. Všetkým jubilujúcim kňazom vyslovuje úprimné blahoželania a prajeme im veľa zdravia a Božej pomoci, aby ešte dlho mohli pracovať ako « rozdávači Božích milostí» medzi veriacimi. Ajpy Otec Štefan Kocán odišiel do Latinskej Ameriky spolu s Otcom Zemanom. Tam spolu študovali, spolu boli vysvätení za kňazov a niekoľko rokov aj pracovali spolu v tých istých saleziánskych ústavoch v Paraguaji. Otec Kocán ostal aj po odchode Otca Zemana v tejto krajine a dlhé roky pracoval ako farár v meste Asun- ción. Tu sa spolu so svojimi spo- lubratmi podujal do stavby kos- tola-svätyne, zasvätenej Panne Márii Pomocnici kresťanov. Kostol je už pod strechou. Predstavení, aby mu dopriali trochu zmeny a odpočinku, poslali ho na jeden rok do Ríma. Náš Otec Štefan využil čas na doplnenie svojch štúdií a na Urbanianskej univerzite dosiahol licenciát z teológie. Teraz je znova na starom mieste a pracuje na fare a na výstavbe mariánskej svätyne. janov do Švédska a takmer 9 rokov viedol katolícku misiu pre Slovákov a Cechov v strednej a východnej časti krajiny (Stockholm). Od 1. marca 1980 pracuje medzi Slovákmi v Mníchove ako ich misionár. Slovenská katolícka misia dostala pod jeho vedením štatút fary (1. marca 1981). Okrem nedeľných bohoslužieb zaviedol na misii rozličné pastoračné krúžky, poriada schôdzky, stretania, duchovné cvičenia, katechizuje mládež, vedie letné kolónie. Vydáva tiež « Krajanský pozdrav », pestrý obežník pre svojich veriacich v Nemecku a vo Švédsku. Pri príležitosti strieborného kňazského jubilea mu prajeme hojnosť Božích milostí, aby ešte veľa dobrého mohol vykonať pre jemu vzerené duše. Tohto roku oslávili 25. výročie kňazskej vysviacky viacerí naši kňazi v zahraničí. Medzi nimi traja slovenskí saleziáni: Otec Vojtech Zeman, Otec Štefan Kocán a Otec Andrej Polák a Otec Juraj Torok, ktorý pracuje ako diecézny kňaz v Spojených štátoch amerických. Prví dvaja boli vysvätení za kňazov 23. novembra 1958 v Córdobe (Argentína), kým ďalší dvaja 1. júla 1958 v Bollengu (Taliansko). STRIEBORNÉ JUBILEÁ KŇAZSTVA Na svojom jesennom zasadaní misionári všetkých inonárodných skupín veriacich, ktorí účinkujú v diecéze Freiburg im Breisgau v Spolkovej republike Nemecko, zvolili za svojho zástupcu do Kňazskej rady tejto diecézy slovenského misionára Otca Cyrila Burana z Mannheimu. V októbri sa už činne zúčastnil na niekoľkodňovom zasadaní tejto Kňazskej rady. Ide o prejav dôvery misionárov rozličných národností voči slovenskému kňazovi, ktorý už vyše desať rokov úspešne účinkuje v Nemecku. Diecéza vo Freiburgu je známa po celom svete aj preto, lebo v tomto biskupskom sídle sa nachádza ústredné vedenie dôležitej katolíckej organizácie « Charitas In- ternationalis» s celosvetovou nôsobnosťou. OTEC BURAN ČLENOM KŇAZSKEJ RADY [pageend13]Keď raz bude historik spisovať dejiny Slovákov v zahraničí, veľa ťažkostí mu akiste spôsobí vyčerpávajúco zachytiť rôznorodú, dlhoročnú a intenzívnu prácu tých slovenských kňazov, rehoľníkov a rehoľníčok, ktorí svoje Bohu zasvätené životy strávili v cudzine, v nezištnej službe Božiemu ľudu roztrúsenému na piatich kontinentoch. Doteraz sa ver nikomu nepodarilo ani len približne vyčísliť koľko kňazov a rehoľníkov vyslalo Slovensko do sveta. A v uplynulom storočí to bol počet nemalý. Popri svetských kňazoch, boli to desiatky, ba stovky slovenských verbistov, saleziánov, benediktínov, minoritov, františkánov, školských bratov, pasionistov, tešiteľov, jezuitov, sestier svätého Jozefa, križiačok, dcér kresťanskej lásky, sestier chudobného Ježiška, kanoničiek, sestier svätého Cyrila a Metoda, dominikánok a členov/členiek iných rehoľných a náboženských spoločenstiev. Pohltila ich Severná Amerika, Afrika, Ázia, Latinská Amerika, Oceánia, Austrália i Európa. Ak by sa hodnotila pomoc rozvojovým krajinám podľa toho, koľko misionárov a obetí dal ten-ktorý národ « tretiemu svetu », tak by Slováci boli be- zosporu jednou z veľmocí... Jeden z pionierov slovenských rehoľníkov, saleziánsky kňaz Martin I. Mazák sa v týchto dňoch dožíva vzácneho životného jubilea, svojich 70. narodenín. Sedemdesiat rokov v živote človeka je vek úctyhodný: jubilant z nich prežil 55 v cudzine. Martin Mazák sa narodil 12. decembra 1913 v Rajeckej Lesnej na Slovensku ako jedno zo šiestich detí Izidora a Júlie Mazá- kovcov. Základné vzdelanie nadobudol v rodnej obci. Ako pätnásťročný sa dostal k saleziánom, ktorí ho v roku 1929 spolu s inými chovancami poslali študovať do Talianska. V Turíne, Hoci má sedemdesiatku, vyzerá ešte mladý... « Don Boskovom meste », však zostal iba necelý rok. Talianski predstavení ho poslali na štúdiá do Alžírska, ktoré bolo v tom čase súčasťou Francúzska. Štyri roky (1930-1934) študoval v Bouisseville pri Orané. Potom ho preložili do La Marsa v Tunisku, kde obhájil svoj nový prvý bakalaureát. Po krátkej návšteve na Slovensku v roku 1937, ktorá ho ničím nenadchla, sa vrátil späť do Tuniska a neskôr do Francúzska. V Lyone roku 1941 dokončil bakalárstvo a pokračoval v štúdiu filozofie a teológie. Po dosiahnutí licenciátu bol v tomto meste dňa 24. februára 1945 vysvätený na kňaza. Krátko na to ho na priamy rozkaz generála Ch. de Gaullea poslali znova do Severnej Afriky. V roku 1952 ho rehoľní predstavení preložili zase, tentoraz do Švajčiarska, ktoré sa preňho stalo druhou vlasťou. Najprv pôsobil štyri roky v metropole kantónu Valais, Sion, neskôr, v roku 1956, ho menovali za profesora Saleziánskej vyššej školy v Mor- ges neďaleko Lausanne v kantóne Vaud. Ako pedagóg pôsobil až do roku 1968. V roku 1969 ho biskup Pierre Mammie, sídelný biskup Lausanne, Ženevy a Fribourgu, poveril vedením «Katolíckej misie pre Slovákov a Cechov » vo všetkých francúzsky hovoriacich kantónoch Švajčiarskej konfederácie, ktorá v roku 1977 bola rozdelená na Slovenskú katolícku misiu a Českú katolícku misiu. Už pätnásť rokov sa P. Martin Mazák stará s nevšednou obetavosťou a láskou o všetkých Slovákov a Čechov, ktorí žijú v kantónoch Vaud, Geněve, Neuchátel, Fribourg a Valais. « Pere Mazak » — ako ho volajú všetci tí, ktorí ho poznajú ■— sa počas svojho vyše tridsaťročného pôsobenia vo Švajčiarsku stal veľmi známym kňazom- saleziánom i uznávanou autoritou a to nielen v cirkevných kruhoch, ale aj v kultúrnom, politickom a administratívnom kontexte romandských kantónov. Slovenské spoločenstvo vo Švajčiarsku, predovšetkým vo « Suisse Romande », užíva plody dušpastierskej činnosti P. Martina Mazáka veľkými priehrštiami. Nedeľné sväté omše slúžieva pravidelne na štyroch miestach: Ženeva, Fribourg, Lausanne a Cortaillod pri Neucháteli. Vysluhuje sviatosti, krstí, sobáši a pochováva, vyučuje náboženstvo deti svojich početných farníkov. P. Martin Mazák sa však nestará len o náboženské dobro svojej obrovskej farnosti. Pravidelne sa zúčastňuje na všetkých podujatiach Slovákov vo Švajčiarsku a je veľmi častým návštevníkom a hosťom aj na inonárodných a medzinárodných podujatiach, kde dôstojne a dôsledne reprezentuje záujmy Slovákov a obhajuje štátotvorný program Slovákov v zahraničí. S láskou sa venuje najmä slovenskej mládeži. Výmena stráží, stretanie generácií a budúcnosť Slovákov mu vždv ležala na srdci a je jednou z jeho prvoradých starostí. Záleží mu na tom, aby mladá slovenská generácia bola kresťansky vychovávaná a poctivo slovenskv orientovaná, aby vedela nájsť nielen svoje miesto v novom prostredí, ale aby sa 14 OTEC MAZÄK SEDEMDESIATNIK [pageend14]nestratila svojmu národu. Z jeho iniciatívy sa začali usporadúvať zimné tábory a stretnutia mladých Sloveniek a Slovákov vo Švajčiarsku, ktoré sa začali v roku 1972 pod Molésonom vo Fribourských Alpách a trvajú dodnes. Zvláštnu pozornosť si zasluhuje ojedinelá štedrosť P. Martina Mazáka pri podporovaní a šírení slovenskej knihy v zahraničí. Z jeho mecénskou podporou vyšla v cudzine nejedna knižná publikácia. Je štedrým podporovateľom aj slovenskej tlače, exilnej i domácej, ktorá má v ňom nielen pozorného čitateľa, ale aj vecného kritika a prispievateľa. Za svoje mimoriadne zásluhy bol 10. februára 1976 zvolený za riadneho člena Slovenského ústavu v Ríme, o rok neskôr za predsedu Spoločnosti pre slovenskú kultúru a v roku 1978 bol poctený členstvom v Cestnom poradnom zbore Svetového kongresu Slovákov. Skromný slovenský kňaz Martin I. Mazák je vzácnou perlou slovenského kňazstva v zahraničí — veľkorysý človek, príkladný rodoľub, neohrozený hlásateľ spravodlivosti, vzorný syn veľkého učiteľa Jána Boska. K životnému medzníku oslávencovi staroslovenský prevolávame Bohom žehnané « Mnoga- ja Ijeta! » a pripomíname jeho najčastejšiu myšlienku, ktorá kiež by sa stala heslom každého slovenského beženca: predstavení na jeho žiadosť do Japonska. Tu pracoval od roku 1936 a zaúčal japonských chlapcov do tlačiarenského umenia. Posledných 15 rokov pracoval v saleziánskom vydavateľstve v Tokyu. Pán Forner bol veľmi obľúbený pre svoje tri charakteristické čnosti: pracovitosť, nábožnosť a veselosť. Na jeho pohrebe sa zúčastnili naši traja slovenskí saleziánski misionári v Japonsku Otcovia Jozef Figura, Štefan Foltín a Ľudovít Suchán. S nimi koncelebrovalo vyše štyridsať kňazov. S nebohým sa prišli rozlúčiť jeho bývalí chovanci, rehoľné sestričky a mnohí spolubratia. Nech ho Pán života a smrti odmení za jeho horlivú misionársku prácu večnou blaženosťou! Dominik Vŕba, MALÍ ADORÁTORI. Obálku pripravil Andrej Pauliny. Vydal Slovenský ústav svätého Cyrila a Metoda v Ríme r. 1983. Strán 112. Výrobná cena 3 doláre USA. Toto dielko je jediné svojho druhu a veľmi pekne sa priraďuje ku knižným vydaniam Slovenského ústavu svätého Cyrila a Metoda svojimi zvláštnymi charakteristikami. V prvom rade nie je napísané obyčajnou prozaickou formou, ale má skôr poetický nádych. Mohli by sme povedať, že je to skôr báseň v próze. Aj typografické začlenenie riadkov, ktoré navrhol sám autor, tomu nasvedčuje. Každá veta je nielen vyhladená, ale aj hlboko premyslená a pritom svieža, prekvapujúca, strhujúca. Obsah tejto knižočky? Zaujímavý a veľmi aktuálny. Autor sa pozastavuje nad základnou povinnosťou každého človeka « adorovať » Pána Boha a Ježiša Krista. Najprv vysvetľuje, čo značí adorovať, klaňať sa. V ďalších stránkach dokresľuje potom túto povinnosť každého tvora na postavách mladých adorátorov, miništrantov, speváčikov, zvonárikov a najmä na postave svätého Dominika Savia. Autor veľmi účinne načiera aj do svojich osobných spomienok, keď aj on bol miništrantom, zvonárikom a speváčikom. Dielko odporúčame všetkým, mladším i dospelým. Uisťujeme, že čítanie bude pre všetkých nezvyčajným duchovným zážitkom a nejednému čitateľovi pootvorí oči nad povinnosťou « adorovať » nekonečne láskavého Boha a Stvoriteľa. 15 'Dominik 'Véba MALI ADORÁTORI « Národ, ktorý nemá právo hovoriť za seba, čaká, aby druhí, ktorí sú slobodní, hovorili v jeho mene. » J.M. Rydlo ZOMREL SALEZIÁNSKY MISIONÁR V JAPONSKU 19. októbra 1983 v popoludňajších hodinách zomrel v Japonsku saleziánsky koadjútor Jozef Forner. Nebohý sa narodil 7. novembra 1905 v Hrnčiarovciach pri Trnave. Ako sedemnásťročný mladík prišiel s inými slovenskými chlapcami do Talianska (Pe- rosa Argentina), aby zasvätil svoj život don Boskovi a mládeži. Noviciát si vykonal v Radne (Slovinsko) a po vyučení v tlačiarenskom odbore poslali ho [pageend15]Najstarší písomný záznam modlitby Zdravas', Mária, ako ju používali naši predkovia, nachádzame v tzv. Modlitbách pri kázni zo Spišskej Kapituly z konca 15. storočia. V Dejinách Slovenska vydaných roku 1961 sa táto literárna pamiatka nesprávne označuje ako Spišská kázeň.1 Vôbec nejde o kázeň, ale o modlitby pred kázňou a po kázni, teda jednoducho pri kázni. Preto náš známy slovakista Ján Stanislav správne nazval túto vzácnu historickú pamiatku Modlitby pri kázni zo Spišskej Kapituly.2 V Dejinách slovenskej literatúry z roku 1962 sa uvádza rovnako výstižný a kratší názov Spišské modlitby. 3 O aké modlitby vlastne ide? Je to istý druh tzv. « modlitby veriacich », ktorá v rímskej omšovej liturgii zanikla ešte v ranom stredoveku, ale v súčasnej obnovenej pokoncilovej liturgii sa znova prednáša po homílii, resp. po Vyznaní viery (Krédo).4 Rukopis Spišských modlitieb je uložený v študijnej knižnici v Olomouci.5 Text rukopisu bol publikovaný viac ráz.6 O autorovi, mieste a dátume vzniku rukopisu odborníci diskutujú. Český literárny kritik J. Vilikovský pochyboval dokonca o jeho slovenskej proveniencii.7 Naproti tomu Ján Stanislav po dôkladnom rozbore prišiel k záveru, že Spišské modlitby boli prednesené pri kázni v kostole svätého Martina v Spišskej Kapitule 25. februára 1480, na deň kráľa Mateja.8 Novšie sa zaoberal Spišskými modlitbami slovenský kňaz Gabriel Povala a prišiel k zaujímavým uzáverom. Podľa jeho zistení tieto modlitby boli prednesené 25. októbra 1479 pri príležitosti posviacky katedrály svätého Martina v Spišskej Kapitule. 9 Zapisovateľom spomínaných modlitieb bol pravdepodobne kartuzián, lebo rukopis sa našiel v kódexe kartuziánskeho pôvodu. Je známe, že kartuziánske kláštory na Spiši boli v Lechnici a v Letanovciach. Neznámy autor prejavuje slovenské povedomie, keď píše, že Sväté písmo « wiklada slowen- skym jazykam ».10 Jeho zápis poukazuje na kultivovanú formu našej reči, ale sú v ňom prvky české, východoslovenské, stredoslovenské, ba aj poľské. No celkove je to jazyk slovenský. Pravopis dokumentu je nedôsledný, vidno v ňom vplyv ortografie českej, poľskej, maďarskej a nemeckej. Spišské modlitby obsahujú aj tri základné modlitby: Otče náš, Zdravas', Mária a Verím v Boha. V citovených Dejinách slovenskej literatúry sa namiesto Zdravas', Mária nesprávne uvádza názov Anjelpána (1).11 Je pravda, že modlitba Zdravas’, Mária sa nazýva aj Anjelským pozdravením, ale to, čo sa rozumie ako modlitba Anjel Pána je slovenský preklad latinskej pôvodiny Angelus Domini, a nie modlitby Ave Maria. Sám autor spišskej pamiatky zaznačil: «... posdrowmy ju pozdrowenym angelskym rkucz: zdrowa maria y z dokoncza ».12 V citovaných Dejinách slovenskej literatúry sa na inom mieste udáva, že ide o « tzv. základné kresťanské modlitby ». Táto konštatácia je platná vzhľadom na dobu, keď Spišské modlitby vznikli. No od reformácie v 16. storočí naši oddelení bratia protestanti nepoužívajú modlitbu Zdravas’, Mária, takže dnes treba hovoriť skôr o « základných katolíckych modlitbách ». V Spišských modlitbách je táto forma Zdrávasu: « Zdrowa Maria, milosty plna, Buoh stebu, pozehnanassz ty mezy zenamy, požehnaný plod zíwotha tweho ghesus. » 13 V texte je nápadný polonizmus « zdrowa ». V rukopise je podobných polonizmov viacero, ale možno v ňom nájsť aj tvary « wezdrawy» a « wesdrawy ».14 Inak sa text jazykovo zhoduje s textom uvedeným v tzv. Nitrianskom pasionáli zo 14. storočia, v ktorom je však len prvá časť Zdrávasu: «Zdrawa maria, mylosti plna, buoh s tebu.» 15 Menej informovanému čitateľovi by sa mohlo zdať, že v spišskom rukopise je vynechaná posledná časť modlitby Zdravas’, Mária. Na objasnenie treba nakrátko načrtnúť historický vývin tejto mariánskej modlitby. 16 PRVÝ ZNÁMY SLOVENSKY PREKLAD MODLITBY ZDRAVAS’, MÁRIA [pageend16]Text Zdrávasu sa skladá z troch častí. Prvé dve sú vzaté zo Svätého písma Nového zákona, a to z latinského prekladu nazývaného Vulgata. Je to pozdravenie anjela Gabriela: Ave gratia plena-. Dominus tecum: Bene dieta tu in mulieribus — Zdravas’, milosti plná, Pán s tebou, požehnaná si medzi ženami (Lk 1,28) a zvolanie Máriinej príbuznej Alžbety: e t benedictus fructus ventris tui — a požehnaný je plod života tvojho (Lk 1,42). Mená Mária a Ježiš boli k biblickému textu pridané o mnoho storočí neskôr na vysvetlenie a na vyjadrenie oddanej úcty. Tretia časť je prosebná formula: Sancta Maria, Mater Dei, or a pro nobis peccatoribus, nunc et in hora mortis nostrae. Amen. — Svätá Mária, Matka Božia, pros za nás hriešnych teraz i v hodinu smrti našej. Amen. Prvé dve časti spojené v jeden celok nachádzame vo Východnej cirkvi už v 6. storočí v Rituáli Sevéra z Antiochie (t 538), ako aj v sýrskej Liturgii svätého Jakuba, v egyptskej Liturgii svätého Marka a v koptskej Liturgii Dvanástich apoštolov. K biblickému textu, v ktorom chýba oslovenie Mária, sú tu po výraze plod života tvojho pridané slová: pretože si počala Spasiteľa našich duší. N Západnej cirkvi sú anjelov pozdrav a Alžbetino zvolanie spojené v jednu formulu v gréckom nápise zo 7.-8. storočia nachádzajúcom sa v rímskom kostole Sancta Maria Antiqua. Pravdepodobne v 7. storočí sa spomínané prvé dve časti Zdrávasu začali používať ako antifóna na ofertórium na sviatok Zvestovania (25. marca) a neskôr aj v omši na stredu tzv. kántrových dní Adventu (Quatuor Pemporum Adventus}. Ako antifóna na ofertórium sa text Ave Maria nachádza aj vo franských antifonároch z 9. storočia a počnúc 10. storočím aj v tzv. Malých hodinkách Panny Márie (Officium parvum Beatae Mariae Virginis}. V texte antifóny je už aj latinské oslovenie Maria. V 11. storočí sa modlitba Ave Maria začala používať aj mimo liturgie ako súkromná modlitba niektorých veriacich. Najstarší predpis o recitovaní modlitby Ave Maria je z konca 12. storočia. Parížsky biskup Eudes de Sully r. 1198 vydal nariadenie, aby kňazi povzbudzovali veriacich modliť sa, zrejme po latinsky, nielen Pater noster a Credo, ale aj Ave Maria. Krátko nato v 13. storočí viaceré biskupské synody vo Francúzsku a v iných krajinách vydali podobný predpis. Odvtedy sa začala modlitba Ave Maria spájať s modlitbou Pater noster ako jej doplnok. Toto spojenie sa napokon stalo na niektorých miestach predpisom a prešlo aj do breviára. Pridanie mena Jesus k biblickému textu sa pripisuje pápežovi Urbanovi IV. (1261-1264), i keď to nie je celkom isté. Tretia časť Zdravasu sa utvorila postupne, podľa všetkého na území dnešného Talianska. Netreba však zabúdať, že už koncom 7. storočia sa v Západnej cirkvi zjavil nový druh modlitby — Litánie k všetkým svätým, v ktorých nemohlo chýbať vzývanie k Panne Márii: Sancta Maria, ora pro nobis. Ale až u svätého Bernardína Sienského okolo r. 1440 nachádzame prosbu: Sancta Maria, ora pro nobis peccatoribus — Svätá Mária, pros za nás hriešnych. Neskôr sa táto formula obohatila o ďalšie slová: oslovenie Mater Dei — Matka Božia a záver nunc et in hora mortis — teraz i v hodinu smrti. Dnešnú formulu modlitby Ave Maria (okrem posledného slova nostrae) začali používať v breviári rehoľníci mercedári (r. 1514), kamaldulskí mnísi (r. 1515) a františkáni (r. 1525). Dnešný úplný text (už so zámenom nostrae za slovom mortis) bol potom úradne schválený a zavedený do zreformovaného breviára, schváleného Piom V. roku 1568. Pred každou hórou sa povinne recitovalo Pater noster a Ave Maria. Toto nariadenie sa však nevzťahovalo na breviáre, ktoré sa používali už aspoň dvesto rokov a týkalo sa iba liturgickej modlitby. Preto je pochopiteľné, že v niektorých krajinách a rehoľných spoločnostiach sa recitovalo Ave Maria bez tretej, teda prosebnej časti aj po smrti Pia V. Až počnúc 17. storočím sa úplná formula modlitby Ave Maria a jej preklady do národných rečí ozývajú rovnako po celom katolíckom svete. 16 Tento stručný náčrt histórie modlitby Ave Maria umožňuje urobiť niekoľko uzáverov o formule Zdravasu v Spišských modlitbách. Je zrejmé, že v texte týchto modlitieb tretia časť Zdravasu nie je jednoducho preto, že vtedy ešte nejestvovala ani v latinskom texte. Na druhej strane v texte Zdravasu Spišských modlitieb sú už mená Mária a Ježiš (v zaujímavej podobe «ghesus»). Tento text je doslovným prekladom latinskej pôvodiny (aj pokiaľ ide o poradie slov) okrem dvoch detailov: latinské Dominus (« Pán ») je preložené výrazom « Buoh », kým latinská spojka e t («a») pred výrazom « požehnaný » nie je preložená. Zistiť ďalší vývin slovenského prekladu tejto základnej mariánskej modlitby by malo byť úlohou našich odborníkov na Slovensku, ktorí majú prístup k historickým prameňom. 17 1 Dejiny Slovenska, Bratislava 1967, I, s. 252. 2 J. Stanislav, Dejiny slovenského jazyka, III, Bratislava 19672, s. 213. 3 Dejiny slovenskej literatúry, Bratislava 1962, s. 35. 4 Pozri o tom podrobnejšie v článku: R. Blatnický, Ako sláviť svätú omšu podľa Druhého vatikánskeho koncilu: « Diakonia » 12 (1983) s. 126-132. 5 Codex mixtus 3 E 8, listy 339b-342b. 6 Text Spišských modlitieb bol publikovaný viac ráz v Čechách i na Slovensku. Pozri najmä: J. Stanislav, Modlitby pri kázni zo Spišskej kapituly: « Jazykovedný sborník » 4 (1950) 150-155; Tenže, Dejiny slovenského jazyka, III, Bratislava 19672, s. 213-220. 7 J. Stanislav, cit. dielo, s. 220. Jozef Vágovič [pageend17]8 Pozri poznámku 6. 9 G. Povala, Spišské modlitby, otázka icb genézy. «Jazykovedné štúdie», X, Bratislava 1969, s. 246-266. Podľa Gabriela Povalu «modlitba veriacich» nachádzajúca sa v Spišských modlitbách bola rozšírená v krajinách strednej Európy a svojím obsahom sa veľmi podobá «ekténiám» (istý druh modlitby veriacich) v byzantskej liturgii. O dobe vzniku tejto modlitby autor prichádza k zaujímavému uzáveru: « Spišské modlitby ukazujú na by- zantsko-slovanskú liturgiu v slovensko-moravskom prostredí. Vznik ich ústneho formulára treba klásť do 9.-10. stor., keď Slovensko, Morava a Krakovsko (!) tvorilo ešte jednu kultúrnu a územnú jednotu. » Podľa autora spomínaná modlitba veriacich mohla vzniknúť ešte v druhej polovici 9. storočia ako súčasť liturgie, ktorú pre našich predkov preložili sv. Cyril a Metod. (Porov. R. Blatnický, cit. článok, s. 128, pozn. 151.) 10 J. Stanislav, cit. dielo, s. 214. n Pozri poznámku 3. 12 J. Stanislav, cit. dielo, s. 214. 13 Tamže, s. 219. 14 Tamže, s. 215 a 216. 15 Tamže, s. 372. 16 Pre historické údaje porov. najmä: A.A. De Marco, Hail Mary: In: New Catholic Encyclopedia, Washington, D.C. 1967, VI, s. 898. Uplynul štedrý večer, dom stíchol a zakrátko nás obostrel jemný závoj snov. Deti už odpočívajú na postielkach a sníva sa im o nových bábikách a o autíčkách. Vianočné pančuchy sú plné darčekov a stromček, žiariaci množstvom farebných svetiel vrhá na povalu fantastické tiene. Pri Zuzkiných vianočných pančuchách sú rozprestreté prekrásne šaty vínovej farby ku korčuliam. Zuzka si nič iné vrúcnejšie neželala ako tento korčuliarsky úbor. Pri každodennej ceste školským autobusom do Nairn Street ich videla vo výklade a doma hneď nedočkavo hlásila, že sú ešte stále vo výkladnej skrini obchodu. Sama pre seba som si stále hovorila, že na ich kúpu nesmiem ani len myslieť. Ale včera som ten korčuliarsky úbor predsa len kúpila. — Nemyslíš, že si s kúpou toho úboru pre Zuzku trocha prehnala? — opýtal sa ma vyčítavo manžel. Prikývla som a v myšlienkach som sa vrátila do Vianoc, keď som bola v Zuzki- nom veku. Istého novembrového dňa roku 1931 vrátil sa môj otec domov veľmi ustarostený a zachmúrený. Zakiaľ sa otec rozprával s matkou, musela som sa ísť hrať pred dom. Ukázalo sa, že sa stalo čosi strašné — otec stratil zamest- VIANOČNÁ NOVELA NEOČAKÁVANÝ DARČEK nanie. Nasledujúci týždeň sme sa s mamkou zbalili a odcestovali sme k babičke do mestečka vzdialeného dvadsať míľ od Manchestru. Matka tam takmer zázračným spôsobom našla miesto učiteľky. Ťažko som mohla porozumieť, čo sa v našom dome prihodilo. Pochopila som len to, že sme sa stali veľmi chudobní. No najviac ma zarmucovalo, že ocko dovolil, aby sme od neho odišli. Veľmi mi chýbal. Spomínala som si ako som mu vybehávala v ústrety a ako som sa potom cítila v bezpečí, keď ma zobral do svojho náručia. S tváričkou zaborenou do jeho drsného kabáta, cítila som sa taká šťastná. Nechcelo sa mi veriť, že je teraz všetkému koniec. Vianoce sa blížili a zdalo sa mi, že tieto budú inakšie, ako bývali doteraz. A práve v tieto Vianoce som po ničom tak netúžila, ako po topánkach s korčuľami. V obchode u pána Jacksonsa mali také nádherné topánky vo výklade pri medvedíkoch, bábikách a autíčkách. Každý deň som sa pred výkladom kochala pohľadom na tie snehobiele kožené topánočky s pevnými blyštiacimi sa korčuľami. Deň pred Vianocami prišiel otec a ja som bola veľmi šťastná. Na všetko ostatné som zabudla. Bála som sa, že ocko na Vianoce nepríde, a keď som ho zazrela, veľmi sa mi uľavilo. Vyzeral zostarnutý, unavený a aj úsmev mu zmizol z tváre. Bolo mi veľmi clivo okolo srdca. Opýtala som sa ho bojazlivo, kedy sa vrátime domov. — Už nikdy! — povedal úsečne a horko. — Bývam teraz na druhom konci mesta. V našom byte nikto nebýva...! Napáčilo sa mi, že tam, kde sme bývali, je pusto a zachcelo sa mi plakať. Chcela som chytiť zlatú retiazku, ktorú otec mával na hodinkách. Ra18 [pageend18]da som sa s tou retiazkou hrávala. Ale zlatej retiazky nebolo. A hodiniek tiež nie. — Otecko, kde máš hodinky s retiazkou? — zvolala som. — Stratil si ich? — Nie, nestratil som ich, — a konečne sa usmial. — Vymenil som ich za čosi oveľa vzácnejšie. Nevedela som si nijako predstaviť, čo by mohlo byť pre otca ešte vzácnejšie ako hodinky so zlatou retiazkou, ktoré dostal od dedka pri svojich 21. narodeninách. Retiazka — to bol zasa darček od mamy. Štedrý večer nebol taký ako predošlé, kedy sme sedeli pri rozžiarenom stromčeku a otec nám čítal z Evanjelií o pastieroch, anjeloch a o žiarivej hviezde nad Betlehemom. Išla som spať a nikto ma nevyzval, aby som si zavesila pančuchu pre vianočný darček. Stromček sme nemali, ale počula som otca zašepkať, že aj tohto roku stromček musí byť, a potom odišiel z domu. V posteli som rozmýšľala, prečo sú tieto Vianoce také smutné. Myslela som, že pančuchy nemôžu byť zavesené, lebo babka nemá kozub. Nemohla som zaspať. Aj keď sa už rodičia uložili do postele, ja som ešte nespala. Napokon som vstala z postele, vzala svoju pančuchu a zavesila ju na stoličku. Potom som si ľahla a s ťažkým srdcom a so slzami v očiach som zaspala. Ráno som cítila, že sa ma chytá akési vianočné vzrušenie, ale hneď to prešlo. Dnes nie sú nijaké Vianoce, povedala som si. Dnes je obyčajný deň, s tým rozdielom, že budeme jesť pečené kurča, ktoré pripraví babka. Počula som, ako babička štrkoce riadom v kuchyni a zacítila som vôňu pripálených hrianok. Zatiahla som na seba prikrývku a usilovala som sa nemyslieť na pančuchu. Ale stále dobiedzajúca zvedavosť ma tak naplnila, že som vstala a so zavretými očami dohmat- kala som sa k stoličke. Moja ruka sa dotkla čohosi studeného, ostrého... a potom čohosi z mäkkej kože... V tej chvíli som otvorila oči. Tu boli, tu boli! Tie najsenzačnejšie korčule na celom svete! Vyvaľovala som na ne oči. Bála som sa ich dotknúť. Nemohla som to uveriť. Ešte stále neveriac, som ich zodvihla a sadla som si na peľasť. Potom som si ich skúsila na bosé nohy. Vstala som a cítila som sa ako kráľovná. Celkom ma to vyšinulo. Ale potom som sa rozpamätala na otcove hodinky so zlatou retiazkou a pochopila som. Rozplakala som sa. Keď som sa trochu utíšila, uvedomila som si, že sú to moje najkrajšie Vianoce. Teraz som vydatá a mám svoju vlastnú rodinu. Pod vianočným stromčekom leží korčuliarsky úbor pre Zuzku, v ktorom bude vyzerať ako princezná z rozprávky. Zajtra si ho oblečie a pretancuje s ním celý dom. Bude sa cítiť ako kráľovná a ja budem taká šťastná! Kiež by som toto všetko mohla vysvetliť manželovi. Možno ma celkom nepochopí, ale viem, že sa nájdu takí, čo mi porozumejú, čo pochopia, že Vianoce sú sviatkami lásky. Úprimne ďakujeme všetkým tým čitateľom, ktorí nám poslali predplatné (podporu). Čakáme tento prejav spolupráce aj od ostatných odoberateľov časopisu a už vopred im ďakujeme. Následkom stáleho stúpania výrobných cien, boli sme nútení zvýšiť predplatné na 10 dolárov USA (resp. 20 DM). Pre tých, čo si prajú posielanie časopisu leteckou poštou, predplatné je 15 dolárov USA pre zámorie a 12 dolárov USA pre Európu (resp. 25 DM). Predplatné na časopis môžete odovzdať Vášmu krajovému misionárovi. Rozširujte náš časopis medzi svojimi priateľmi a známymi. Láskavo prosíme všetkých odoberateľov nášho časopisu, ktorí natrvalo menia miesto svojho pobytu, aby nám čo najskôr ohlásili zmenu svojej adresy. Nezabudnite na adrese udať smerovacie poštové číslo. Oznámte nám svoju novú adresu priamo na: SLOVENSKÉ HLASY Z RÍMA, Istituto dei Šanti Cirillo e Metodio via Cassia 1415 (km 14,500) 00123 ROMA - LA STORTA, ITALIA. Na túto adresu posielajte aj všetku korešpondenciu. 19 Keitha K. Mclntoshová (Preložil: nm) [pageend19]Pri letmom prezeraní novín upútala moju pozornosť u- smievavá tvár devy, v ktorej by každý na prvý pohľad spoznal Japonku. Veľmi šarmantnú Japonku. Jej fotografia bola v strede článku s titulom « Noriko videla vo sne pápeža ». Nepochybne zaujímavý príbeh. Som si istý, že ním bude aj pre vás. Jeho autorom je Otec Lothar Poremba, nemecký misionár v Japonsku. Japonci sú naši protinožci, keď je u nás deň, u nich je noc. A tak medzi tým, čo 13. mája 1981 prišlo v Rime k atentátu na pápeža Jána Pavla II., Noriko Akagava, 27-roč- ná banková úradníčka z Asa- higavy, mala podivuhodný sen. Snívalo sa jej, že pápež Ján Pavol II. vstúpil cez široké dvere do jej bytu. S úsmevom sa jej prihovoril a odporúčal jej, aby si zachovala dôveru a odvahu. Toto odporúčanie jej dokonca napísal japonskými znakmi na hárok papiera. Noriko to naplnilo takou radosťou, ako vraj nič iné v živote. Áno, stane sa a ostane optimistkou a nikdy nechce stratiť dôveru v život. Noriko nebola kresťankou. Pápeža však poznala z televízie. Všetky japonské televízne stanice vysielali hodiny a hodiny návštevu pápeža v Japonsku. Do pamäti sa jej vryl výraz jeho tváre — raz vážny, inokedy plný radosti, vyjadrujúci prekvapenie, ale i sústredenosť a prísnosť. Ráno vstala v radostnom rozochvení a dobre naladená. Ako vždy, otvorila rádio. Naraz zmeravela, akoby zasiahnutá bleskom. Reportér oznamoval tragickú udalosť, ktorá sa odohrala v Ríme. «Nie, to nemôže byť pravda! V nijakom prípade! » preblesklo jej hlavou. Až potom začala vnímať podrobnosti správy. Pápež Ján Pavol II. sa stal počas verejnej audiencie na Sväto- peterskom námestí obeťou PODIVNÝ SEN absurdného atentátu. Neznámy páchateľ niekoľkokrát na neho vystrelil. Teraz leží v rímskej nemocnici a zápasí so smrťou. Noriko je úplne zmätená. Nevie absolútne pochopiť, ako je možné, aby niekto strieľal na človeka, ktorý vyžaruje toľko dobroty a pokoja. « Keby som sa vedela aspoň modliť», preblesklo jej hlavou. Aj ona ako všetci jej príbuzní, bola budhistkou. A čo znamená modliť sa, to jej nikto nikdy nevysvetlil. A ešte menej, ako sa modliť. A predsa, teraz by sa z celého srdca chcela pomodliť. Občas si zašla do budhistického chrámu. Počula pritom, ako niektorí ľudia mrmlali pod nos nezrozumiteľné modlitebné formulky. Ale čo si s tým počať? Tieto a podobné myšlienky ju sprevádzali celý deň. Keď sa večer vrátila z práce domov, mechanicky siahla po novinách. Zrak jej hneď padol na veľký článok o udalosti dňa: Atentát na pápeža. V rámci článku bolo aj interview s katolíckym misionárom Lotharom Porembom, ktorý na jednu z otázok odpovedal takto: « Nezmyselný atentát na pápeža sa ma bolestne dotkol. Keď som sa o ňom dozvedel, nemohol som sa od bolesti zdržať sĺz. Ale ako kresťan nepoznám pomstu a nenávisť. Chcel by som všetkých ľudí vyzvať k modlitbe. Lebo bez nej nebudeme schopní premôcť zlo. Preto pozývam všetkých k modlitbe zajtra večer v kostole našej misijnej stanice. » Noriko odloží noviny a povie si: « Nech ma to stojí čokoľvek, ale aj ja sa pôjdem modliť za raneného pápeža. » A skutočne prišla na misiu. V mysli stále opakovala slová: « Chcela by som sa modliť. Ó, Bože, ak naozaj žiješ, nauč ma modliť sa, aby som sa mohla modliť za pápeža! » Nasledujúcu nedeľu prišla znova do misijného kostola. Otec Lothar Poremba, správca kostola, ju oslovil. Od vzrušenia nemohla ani hovoriť. Potom však rozhodne povedala: « Chcela by som sa naučiť modliť sa. » Misionár ju pozval na rozhovor, pri ktorom po prvýkrát počula niečo presnejšie o Bohu. Hlboký dojem urobili na ňu slová, že človek sa vnútorne akosi prebudí a pomaly sa začne obnovovať, len čo začne mať — v modlitbe — dôverné styky s Bohom. Jeden rozhovor však Noriko neuspokojil. Chcela vedieť viac. Stále viac. Preto sa prihlásila na vyučovanie katechizmu. 17. júla 1982 sa dala pokrstiť. Po dlhom uvažovaní poprosila, aby jej — po pápežovi — dali meno Jana Paula. A odôvodňovala to takto: «Mudrcov od východu priviedla k Ježišovi Kristovi hviezda. Mojou hviezdou k Ježišovi je pápež Ján Pavol ll.» 20 Anton [pageend20]Zo Slovenska Dňa 11. februára 1983 zomrel v Hermanovciach na východnom Slovensku vo veku 80 rokov tamojší spravca fary, bývalý dlhoročný profesor gymnázia v Michalovciach a známy dobrodinca chudobných študentov, Dr. Štefan Hlaváč. Rok pred svojou smrťou napísal list svojmu priateľovi, z ktorého citujeme: « Bol som zaistený na jednej ulici v Košiciach 10. septembra 1952, keď som vychádzal z úradu cirkevného tajomníka. Odviezli ma autom do prešovskej väznice. Pri vyšetrovaní ma obvinili, že som tajný biskup, že som špión Vatikánu. Žiadali ma, aby som sa priznal. Asi po týždňovom vyšetrovaní sa mi prisnilo, že som nebol v doterajšej svojej cele, ale inej. Ležal som na podlahe na slamníku. V miestnosti nebol ani stôl, ani stoličky, ba ani voda, ani okno. Nad dverami na ľavej strane bol otvor na vetranie. V tom otvore odrazu som videl živý obraz svätej Terezky z Lisieux s jemným úsmevom. Vzala jednu kvetinku z kytice, ktorú mala v rukách a spustila mi ju. Vzal som kvetinku do ruky a natešený som jej povedal: « Svätá Terezka, vďaka ti za kvetinku, ale nie som jej hodný. » A v tom som sa prebudil. Dňa 29. septembra 1952 na sviatok svätého Michala odviezli ma po vyšetrovaní do inej cely. Po odložení šatky, ktorú som mal na očiach, aby som nevidel, rozhliadol som sa. Cela bola taká istá, akú som videl vo sne. Nemala oblok, len otvor na vetranie, ani stôl, stoličky, ani vodu na pitie, ani vodu na splachovanie záchoda. Všetka voda bola zastavená. Vzdychol som si: « Svätá Terezka, všetko sa zhoduje, ako som to videl vo sne, len slamník chybuje. » O pár dní, 3. októbra, na sviatok svätej Terezky, dozorcovia otvorili dvere, hodili dnu roztrhaný slamník a špinavú deku so slovami: « Na noc si už môžete ľahnúť a spať. Azda budete rozumnejší a priznáte sa. » Keď dozorcovia zatvorili dvere, povedal som si: « Svätá Terezka, na tvoj sviatok mi dali slamník. Teraz je už všetko tak, ako bolo vo sne, keď si mi dala kvetinku. Prihovor sa za mňa, aby som vydržal útrapy, aby som ostal verný Bohu a svätej Cirkvi. Verný aj v tejto prázdnej, studenej, tmavej miestnosti bez vody, na ktorej podlahe sú krvavé odtlačky chodidiel. » V miestnosti s potuchlým a ťažkým vzduchom mal som nariadené vo dne v noci pochodovať. Nohy mi od chodenia opuchli. Spal som len v pochode a často som buchol hlavou do múra. Bol som hladný a smädný, lebo okrem kúska chleba a čiernej kávy neprijal som pokrm, aby som nemusel použiť záchod, ktorého splachovanie zastavili, aby som žil v smrade. V tejto miestnosti a za takých pomerov býval som desať dní a nocí. Svätá Terezka mi vyprosila od Boha silu a útechu takého stupňa, že som sa nebál smrti, ba veľmi som túžil zomrieť v tejto miestnosti na drevenej podlahe s krvavými škvrnami. Prosil som Pána Boha, aby ma povolal k sebe. Ale Pán Boh ma ešte nepovolal, lež mi doprial silu prekonať omnoho ťažšie utrpenia, ktoré ma ešte čakali. Sen o svätej Terezke ma veľmi upevnil a potešoval v útrapách vyšetrovania v Prešove, v Košiciach a v Prahe v Ruzínskom žalári. Uspokojilo ma vedomie, že Boh vopred vie o všetkom, čo mi bezbožníci pripravujú. Keď to pripustí, má teda s tým svoj plán. A vopred mi dal vo sne na vedomie niečo z útrap, aby som vydržal do konca. » 21 ZO SPOMIENOK KŇAZA DR. ŠTEFANA HLAVÁČA NA KOMUNISTICKÉ MUČIARNE 50-TYCH ROKOV ATEIZMUS V BOJOVEJ OFENZÍVE V dennej tlači na Slovensku sa objavujú v poslednej dobe čoraz častejšie útoky proti náboženstvu. Hlavný redaktor mesačníka Ateizmus Félix Vašečka udáva dôvod tohto nového nástupu bojového ateizmu: Súčasná situáciu — píše Vašečka — charakterizuje ostrý ideologický boj medzi kapitalistickou a socialistickou spoločenskou sústavou. V poslednom čase prerastá do psychologickej vojny, vyvolávanej najmilitantnejšími skupinami imperialistickej reakcie a agresie, ktoré chcú mariť ofenzívny nástup síl demokracie a socializmu zameraný na uvoľňovanie medzinárodného napätia a na zabezpečenie trvalého mieru medzi národami. Dnes vo zvýšenej miere ráta sa s tým, že kultový aparát vysluhujúci náboženstvo môže pomocou náboženského opiátu vyvíjať nezanedbateľný organizovaný duchovný nátlak na otupovanie triedneho vedomia prostých veriacich... » Toľkoto Vašečka. Ako «vedecký» svetonázor v praxi bojuje proti nevedeckým názorom opisujú Učiteľské noviny (29. okt. t.r.): « Na besede so žiakmi sa napríklad hovorilo aj o záhade boha ohňa, ktorého stáročia uctievali v obci Sucharany neďaleko [pageend21]sovietskeho mesta Baku. Na oltári kostola horel posvätný oheň, ktorý nik neudržiaval. Nábožný ľud veril, že oheň udržiava boh a že sa v ňom spaľujú duše hriešnikov. Sovietski geológovia našli pod kostolom úžľabinu, z ktorej unikal horľavý metán. Dnes 'tajomný duch ohňa’ zásobuje skláreň a vykuruje obytné byty... » Učiteľské noviny k tomu poznamenávajú, že s rodičmi treba pracovať diferencovane s malými skupinami podľa stupňa religiozity... Aký stupeň religiozity majú rodičia žiakov, ktorým sa takéto vedecké dôvody nejestvovania Boha podávajú, nevieme. Ale môžme si urobiť obraz o stupni religiozity učiteľa, ktorý toto deťom rozprával. Takáto argumentácia je možná len preto, že sa rodičom i deťom znemožňuje dostať do rúk akúkoľvek náboženskú knihu. Potom sa dá operovať proti nim aj takýmito opiátmi... A domáca jestvujúca náboženská tlač nesmie t-Une™ .. ___n .. t Na kultúrnom poli Z príležitosti IX. medzinárodného kongresu slavistov, ktorý sa konal v septembri v ukrajinskom Kyjeve, milánska profesorka českého pôvodu Jitka Kresálková pripravila z poverenia Talianskeho zväzu slavistov Bibliografiu talianskej slavistiky za roky 1978-1983. Takmer sto stranové dielko obsahuje 1144 bibliografických záznamov o prácach 445 autorov, čo svedčí o silnom rozmachu talianskej slavistiky v týchto posledných rokoch. Pre nás Slovákov je zaujímavým konštatovať, že táto bibliografia zaznamenáva aj práce slovenských autorov, a to nebohého prof. Michala Lacku, od ktorého tam nachádzame tri pozície, potom sú tam práce prof. Milana Ďuricu, Štefana Vagoviča, Augustína Viscu a Štefana Vragaša; dovedna 44 pozícií slovenských autorov. Kým na jedného autora pripadá pomerné 2,8 pozícií, dvaja zo slovenských slavistov počtom svojich publikovaných príspevkov zaraďujú sa medzi prvých desať najproduktívnejších talianských slavistov: profesor Milan Ďurica, ktorý počtom 26 zaregistrovaných pozícií zaujíma prvé miesto v tomto poradí, a prof. Augustín Visco, ktorého 13 pozícií zaisťuje mu deviate miesto. V dňoch od 26. do 28. augusta sa konal v mestečku Carlsberg (Pfalz, Nemecko) « Mierový pochod za oslobodenie národov», ktorý organizoval známy poľský kňaz Otec F. Blachnicki. Pochod bol prvý svojho druhu vôbec a zúčastnilo sa na ňom vyše dvesto osôb (zväčša Poliaci) ako zástupcovia sedemnástich krajín východnej Európy. Slovákov zastupovala päťčlenná skupina z Mníchova. Cieľom pochodu bolo pripomenúť ľuďom západného sveta «osud vyše tristo miliónov ľudí v Európe, žijúcich bez slobody», pripomenúť Západu povinnosť jeho solidarity s národmi Východu. Účastníkom záležalo predovšetkým na zdôraznení potreby slobody ako predpokladu trvalého pokoja, « lebo nejestvuje pokoj bez slobody! » S týmto úmyslom účastníci pochodovali — nesúc jednotlivé národné zástavy — z Carlsbergu na zámok Hambach (približne štyridsaťštyri kilometrov), kde sa roku 1832 zišli poľskí vlastenci po potlačení poľského povstania a vystúpili ako «nadšení zástancovia národnej suverenity ». Na zakončenie pochodu sa usporiadalo stretnutie pod názvom: «svetlo nádeje», kde boli uvítaní zástupcovia každého národa; ako zástupcov slovenského národa pozdravili J. Dolinského a dr. I. Kružliaka, ktorý mal nasledovný prejav: « To, čo teraz konáme, je kresťanskou službou pokoju, slobode, zvrchovanosti a spolužitiu všetkých národov Európy. Všetci patríme spolu. Kresťanské korene, z ktorých vyrastala naša kultúra, sú najväčším základom pre budúcnosť Európy. Priznávame sa k týmto starým tradíciám pod Božou autoritou, lebo sme presvedčení, že možno dosiahnuť skutočnú slobodu a ozajstný pokoj iba v zmysle Božieho zákona. Preto aj na tomto mieste slávnostne vyhlasujeme našu spolupatričnosť s veľkými ideálmi, ktoré poľské hnutie Solidárnošč vyjadrilo nielen pre Poľsko, ale pre celú Európu. Aj z tohto stretnutia chceme povedať svetu, že mladí Slováci sú prenasledovaní za svoju vieru v Boha, za svoju vernosť Cirkvi a za svoju lásku k vlasti. Pri tejto príležitosti chceme spomenúť, že v tridsiatych rokoch minulého storočia mladí Slováci pod vedením básnika S. Chalúpku bojovali za slobodu Poľska. Dnes pochodujeme s Poliakmi a inými za tie isté ideály, za slobodu a suverenitu. My, mladí Slováci — tak isto ako naša staršia generácia, naši otcovia a naše matky — patríme do kresťanskej Európy. Naša spoločná viera v Boha je aj priznaním k slobode. Chceme slobodnú, kresťanskú Európu. S týmto úmyslom sme prišli sem a s týmto úmyslom chceme ďalej ísť, pracovať a veriť v našu slobodnú budúcnosť. Boh nech nám pomôže na tejto ceste! » 22 Spectator SLOVÁCI V TALIANSKEJ SLAVISTIKE POCHOD NÁRODOV NOBELOVA CENA MIERU WALESOVI JR Pri príležitosti udelenia «Nobelovej ceny mieru» Lechovi Walesovi Svätý Otec Ján Pavol II. mu zaslal blahoprajný telegram, v ktorom vyjadril radosť nad týmto uznaním. «Zvláštnu výrečnosť nadobúda skutočnosť, že týmto spôsobom bola odmenená silná vôľa a snahy rozriešiť ťažké problémy robotníckeho sveta a spoločnosti v Poľsku pokojným a úprimným dialógom a prostredníctvom spolupráce všetkých. V tomto duchu vyslovujem svoje blahoželanie a prosím neprestajne Boha, aby idea, ktorá je tak hlboko zakorenená v evanjeliu a ktorá je taká blízka svedomiu našej krajiny a vôbec všetkých ľudí, ktorí milujú pokoj, našla cestu v celej ľudskej spoločnosti, ako sa priblížiť k sociálnym napätiam a ako ich rozriešiť.» [pageend22]Čitatelia nám píšu Zo Švajčiarska sa vydalo na cestu do Ríma okolo štyridsať osôb. Boli to ľudia z jednotlivých slovenských katolíckych misií, ktorí sa pridali potom v Ríme k ostatným pútnikom. Po nie veľmi príjemnej ceste vlakom, boli sme o to príjemnejšie prekvapení starostlivosťou našich rímskych organizátorov. Na stanici Termini nás čakal Otec biskup Hrušovský, ktorý ozaj « zhromažďuje roztratených ». S veľkou radosťou sme sa odovzdali do jeho náručia. On so svojimi spolupracovníkmi nám pripravil program, ktorý by menej náročným pútnikom vystačil na desať dní, keby nebolo o nich tak postarané ako o nás. Bolo veľmi vhodné objednať pre nás za mierny poplatok autobus, ktorý nám bol k dispozícii po celú dobu nášho pobytu. Prvý deň večer sme mali spoločnú svätú omšu v hlavnej bazilike Panny Márie. Bol to ozaj dôstojný začiatok náboženskej časti nášho programu. Kázeň Otca arcibiskupa Pomka o sviatosti pokánia bola zážitkom, ku ktorému sa mnohí z nás v rozhovoroch vracali a iste neostane bez trvalého účinku ani pre náš každodenný kresťanský život. Na druhý deň sme navštívili katakomby, v areáli ktorých treba hľadať počiatky nášho Ústavu svätého Cyrila a Metoda. Tu, v ozaj chudobnej budove naši saleziánski Otcovia Ľudovít Ma- cák a Alojz Ondrejka začínali « malý seminár » s prvými slovenskými chlapcami. V kázni počas koncelebrovanej svätej omše Otec biskup Hnilica rozviedol výstižnú paralelu medzi prvými kresťanmi a icb prenasledovaním a terajšou trpiacou Cirkvou v rodnej vlasti i v mnohých krajinách sveta. Z katakomb viedla naša cesta k hrobu svätého Cyrila v bazilike svätého Klementa. Tu načrel Otec biskup Hrušovský hlboko do našich náboženských a národných dejín, aby poukázal na dôležitosť vernosti celeho naroda Bohu, Cirkvi a odkazu našich Otcov. Večer sme spoločne navštívili Slovenský ústav svätého Cyrila a Metoda, aby sme oslávili 20. výročie jeho založenia. Prostredie a osoby, ktoré v tomto ústave žijú, dávajú chvíľam tu prežitým pečať ozajstného domova. Do jednoduchého programu sme sa aj my zapojili spevom ľudových i náboženských piesní. Otec Pauliny pripravil z diapozitívov prierez činnosti Ústavu. Premietané fotografie použil ako kulisu, aby v sprievodnom slove (v dobrej slovenčine a príjemným hlasom) urobil hlbšie zábery do vnútorného života tejto našej ustanovizne. Tento pútavý bod doplnil Otec biskup Hrušovský, teraz ako riaditeľ Ústavu. Nenechal nikoho v pochybnostiach, že on a všetci členovia Ústavu sú si vedomí dôležitosti práce, ktorú konajú a budú ju konať odhodlane do všetkých dôsledkov. V rámci milej slávnosti pani Dr. Bernadičová odovzdala v mene slovenských žien zo Švajčiarska sestričkám ústavu dar (kuchynský robot), ako uznanie ich nenápadnej, ale namáhavej práce a zdôraznila tak úlohu a vernosť slovenskej ženy cyrilo- metodskému odkazu. Tretí deň, v nedeľu vyvrcholil náš program slávnostnou ďakovnou svätou omšou v Ústave svätého Cyrila a Metoda. Po nej bolo malé pohostenie a hneď sme sa vybrali pripravenými autobusmi do letného sídla Svätého Otca, do Castelgandolfa, na zvláštnu audienciu. Sústredili nás do zvláštnej sály. Vzrušenie, napätie, nervozita, snaha získať najvýhodnejšie postavenie, toto všetko charakterizovalo bezprostredné chvíle pred audienciou. Zdá sa mi, že výzvy k disciplíne, poriadku a dôstojnosti ostali trochu nepovšimnuté. Musím to s bolesťou spomenúť, ale niektorí sa trochu bezohľadne «prebíjali » do výhodnejších pozícií. Nebolo to u niektorých dôstojné. Svätý Otec prehovoril k nám po slovensky. Zdôraznil potrebu vernosti cyrilometodskému odkazu, ktorého plné plody užívame práve v Ústave svätého Cyrila a Metoda, ktorý je naším národným i náboženským centrom v cudzine. Audiencia bola pre všetkých veľkým zážitkom. Bolo to vidieť na neskrývaných slzách radosti, nadšenia a dojatia mnohých prítomných. Okrem spoločného programu sme mali možnosť prehliadnuť si historické pamiatky Večného mesta pod odborným a skúseným vedením nášho misionára Otca Alojza Ondrejku. ]emu sme vďační, že sa táto púť ozaj dobre vydarila. Cestou naspäť sa potvrdilo, že sa medzi nami, príslušníkmi slovenských katolíckych misií vo Švajčiarsku, vzťahy touto púťou utužili. To zaiste prinesie svoje ovocie v blízkej i vzdialenejšej budúcnosti. Kiež by takýchto podujatí bolo nám dopriate čo naiviac. 23 V novembrovom číslo SLOVENSKÝCH HLASOV Z RÍMA bola už uverejnená podrobná reportáž o slovenskej jubilejnej púti v Ríme a o slávnostiach 20. výročia trvania Ústavu svätého Cyrila a Metoda. Predsa však zdá sa nám vhodné, aby sa aj účastníci púte vyjadrili o svojich dojmoch. Tak bude obraz o týchto udalostiach úplnější. OZVENY PÚTE Krkoška [pageend23]NEPREPÁSŤ VIANOCE Istý novokňaz spred tridsiatich piatich rokov si dal na primičné obrázky motto: Najväčším nebezpečenstvom pre svet je odmietnuť Krista. — Tieto slová svätého Hilára, biskupa z Poitiers, vyslovujú trefný postreh o minulosti a výstražný signál pre budúcnosť a sú nám výzvou k úvahe vo vianočnom období, poznačenom obžalobou: Pre Ježiša sa nenašlo miesta (porov. Lk 2,7). — Istá báseň takto vystihuje túto skutočnosť: Hospodin merná miesta v hospodě... Útulok Bohu dajú zvieratá. Aj tu sa opakujú dejiny a cez prítomnosť siahajú do budúcnosti. Lebo vždy boli, sú a budú jednotlivci a spoločenstvá, čo Krista odoženú od prahu alebo dokonca « sa rozzúria, povstanú a vyvedú ho až na okraj hory, na ktorej je postavené ich mesto, aby ho odtiaľ zhodili » (porov. Lk 4,29). Dve rozdielne výpovede Písma priliehajú na rozdielne postoje voči Ježišovi. Starozákonný Izaiáš hovorí: Národy a ríše, ktoré ti nebudú slúžiť, zahynú a budú vyhladené z povrchu zeme (porov. 60,12); novozákonný Ján uisťuje adresátov svojej blahozvesti: Tým, čo ho prijali, dal moc stať sa dietkami Božími (1,12). — A čími dietkami sú tí, čo ho neprijali?... Odpoveď si domyslime! Pravda, Ježiš, jeho príchod a jeho prítomnosť môžu povážlivo rozbúriť pokojnú hladinu svedomia vychutnávačov a savcov mamony, ako znepokojili dochovávateľov ošípaných v Gadare (Mk 5,9). Severský evanjelický básnik líči tento prípad vo veršoch, ktoré boli preložené aj do slovenčiny a z ktorých si dosiaľ pamätám iba toto: Vzdiaľ sa od nás, Kriste! — Čudné máš ty mravy. — Ty len duše hľadáš. — Nám sú milšie bravy. Vypovedať Ježiša z kraja a z každodenného života sa rovná samovražde: Ja odchádzam — povedal Ježiš svojim nepriateľom — a vy umriete vo svojom hriechu (Jn 8,21) a váš dom vám ostane pustý (Mt 23,38). Na doplnenie tejto myšlienky nám poslúži pár slov z rozhovoru medzi ošetrujúcim veriacim lekárom a umierajúcim neveriacim pacientom: — Pri západe slnka už nebudete nažive. — Ďakujem, doktor, za jasné slovo. — Môžem vám zavolať kňaza? — Nie! Žil som bez Boha, bez Boha chcem umrieť. — Máte príbuzných? — Nie! Nemám manželku ani deti a priatelia ma dávno zradili. Žil som veľmi opustený. Verte mi, doktor, táto opustenosť bola pre mňa to najbolestnejšie, čo som zakúsil v živote. — Rozumiem. Museli ste byť ozaj veľmi opustený, keď ste žili bez Boha (Arthur Miiller: Rozhovor poslednej hodiny). Ale je vôbec možné odohnať od seba Boha alebo od neho utiecť?... Červený propagandista vo vojenskom časopise Krasnaja Zvezda hovorí brancom o « všadeprítomnosti nepriateľa », akoby rozumkoval: Boh je tvoj nepriateľ. Ale Boh je všade. Teda všade máš nepriateľa (podľa Avvenire z 5.11.1983). Túto pravdu spieva aj žalmista, ale s opačným rozpoložením ducha: Kam by som mohol utiecť z tvojej prítomnosti? Keby som vystúpil na nebesá, ty si tam, a keby som sa skryl pod zem, tam si tiež (Ž 138,7-8). Čo tu teda zbýva? Uvedomiť si Ježišove slová Šavlovi: Ťažko ti je kopať proti bodcu (Sk 9,5) a výzvu terajšieho pápeža: Dokorán otvorte dvere Kristovi! — Ale takého gesta je schopný iba kajúcnik, ktorý sa zachytí záchrannej myšlienky NEPREPÁSŤ VIANOCE. SLOVENSKÉ HLASY Z RÍMA ROČNÍK XXXII - 1983 SLOVENSKÉ HLASY Z RÍMA — VOČI SLOVACCHE Dl ROMA — periodico menšile. Autorizzazlone dei Tribunále di Roma n. 17122 dei 3/2/1978. Direttore responsabile: Domenico Hrušovský. Vydáva Slovenský ústav sv. Cyrila a Metoda v Ríme. Rediguje redakčný kruh. Výkonný redaktor Andrej Paulíny. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, vo Švajčiarsku a vo švédsku na adresy tamojších slovenských katolíckych misií. V Argentíne poslať na adresu pani Agnešky Borisovej, Calle Corrientes 5943, 1414 Buenos Aires. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V Rakúsku na adresu: Slowakenseel- sorge, Graben 13-1-49, 1010 Wien. V USA na adresu Rev. Ján Ondič, 18. S. Chestnut St., TRESCKOW, Pa. 18254. Naša adresa: Istituto Slovacco dei Šanti Cirillo e Metodio, Casella postale 6175, 00100 Roma, Italia. Poštové konto: 43859008 — Istituto Slovacco dei Šanti Cirillo e Metodio — Roma. Tlači Typografia Ugo Detti, via Girolamo Savonarola 1, - 00195 Roma. Gorazd Zvonický [pageend24]