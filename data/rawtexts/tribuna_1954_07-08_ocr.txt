TRIBUNA LIST ČESKOSLOVENSKÉHO ZAHRANIČNÍHO ÚSTAVU V EXILU ČERVENEC-SRPEN 1954 ROČNÍK VI Z OBSAHU M. Povolný: O Střední Evropu J. Kolaja: Polsko-čs. spolupráce K. Vondrák: Hospodářství ve federaci P. Svoboda, V .Brzorád: Příklad Beneluxu Ze světa i podsvětí - Listy z exilu - Poznámky - Informace. V srpnu 1914, několik dní po vypuknutí první světové války, napsal český novinář Lev Borský: »V této chvíli nikdo neuvědomuje si ještě dosah událostí valících se na evropské lidstvo, nikdo nedovede si představili konce ohromné krise, která zachvátila Evropu. Není zkušeností, o něž by se mohl opírati úsudek, není historie, která by mohla na základě analogie poučiti. V neznámé kraje vede cesta, nastoupená Evropou. Generace naše stojí před úplnou originalitou jevů a událostí. Musí sama ze sebe bez učitelů nově si vytvořiti všechny cíle a prostředky, musí sama hledati cestu spásy a vyváznutí z vírů propasti přítomnosti, v nichž zapadne a utone Evropa posavadní, aby ustoupila Evropě nové«. Tato slova dodnes neztratila časovost. Ba naopak by měla být pro každého československého politika v exilu vyznáním prozíravosti a měřítkem odvahy a mravní síly. Masaryk a Beneš stáli před problémem, který byl »neřešitelný«, a rozřešili jej. Osud Československa je dnes spjat s neméně neřešitelným osudem sovětské expanse, sjednocené Evropy a Německa. Na kolik si tyto souřadnice československé politiky uvědomujeme? Dovedeme alespoň na jeden z daných problémů zásadné odpovědět? TRIBUNA. O STŘEDNÍ EVROPU MOJMÍR POVOLNÝ Středoevropané jsou ve svých úvahách o budoucím uspořádání oné části Starého svéta, která je jejich domovem a která zhruba leíí mezi Německem a Ruskem, vystaveni čtveru vlivů. Za prvé dosud nezapomněli na vlastní zkušenosti s nadnárodním uspořádáním Střední Evropy: jejich dějiny jsou poznamenány jeho úspěchy stejně jako nezdary. Za druhé znají výhody i slabosti zcela svrchovaných a nadto mezi sebou soutěžících a soupeřících států. Za třetí mají před očima vzory úspěšně běžících federací a společenství národů, které je vybízejí k napodobení: od formálního napodobení si pak mnozí slibuji také rovnou míru úspěchů podstatných. Za čtvrté jsou unášeni proudem dějin, který přes všechny dočasné úchylky míří ke stále větší cen- tralisaci světa. Výslednicí všech těchto sil je přání, ve kterém zatím záporné prvky jsou výraznější a převládají nad plány kladnými a tvořivými. Na jeho záporné straně je odhodlání organisovat Střední Evropu jinak, než jak byla uspořádána mezi první a druhou světovou válkou. Jeho kladná část má dvě tváře. Střední Evropa chce mít z rozličných důvodů společnou vládu, ale zároveň jí záleží na zachování státních vlád, které by v rámci své působnosti zůstaly nezávislé. Pouhé přání však ještě nestačí k tomu, aby v osvobozené Střední Evropě k nadnárodnímu uspořádání skutečně došlo a aby takové uspořádání bylo nadto trvalé a úspěšné. I když nepodceňujeme sílu přání, ze kterého se nová Střední Evropa zrodí, nemůžeme pominout objektivní síly, jež budou působit pro či proti jejímu sjednocení. Jejich theore- tické vystopování a zvážení může usnadnit politické rozhodování, konkrétní plánování a nakonec i uskutečnění dnešních středoevropských snah. Ze všeho, co působí ke sjednocení Střední Evropy, touha po národní bezpečnosti je nejmocnější. Boj za udržení pouhé národní existence takřka nepřetržitě odčerpával tolik tvořivé síly středoevropských národů, že poměr mezi jejich možnostmi a skutečným přínosem vlastnímu rozvoji je nespravedlivě zkreslený. Tvrzení, že spojená Střední Evropa bude při nej menším slabším partnerem Rusku a tím více možné rusko-německé alianci a že tudíž její bezpečnost nebude o nic větší,než kdyby zůstala rozdělena, je pomyslné. Nebot Střední Evropa může být tak významným článkem v rovnováze sil, nezbytné pro evropský mír, že pokus o její napadení bude možný jen za cenu celoevropského, ne-li světového zápasu. Toto mocenské postavení, jež zároveň zvýší bezpečnost jednotlivých středoevropských národů, může Střední Evropě dát pouze takové uspořádání, které jí umožní vystupovat navenek jako eden celek. [pageend1]2 TRIBUNA POZNÁMKY ZE SVĚTA... NA ZÁPADNÍ FRONTĚ KLID Když se na Žluté řece hroutila Čankajškova obrana, Západ stál tváří v tvář otevřené vzpouře komunistů ve Francii a mezinárodnímu konfliktu o berlínskou výspu demokracie. Sovětská mírová ofensiva, namířená k morálnímu a politickému odzbrojení Západu, dosáhla kulminačního bodu, když se komunisté bleskovým útokem na jižní Koreu pokusili zničit poslední severní protikomunistickou pevnost na Dálném východě. Když nekonečná jednání v Panmunjomu přiotrávila a uspala sotva zmobilisovaný Západ, z in- dočínské džungle vyrazila armáda, kterou nemohlo zastavit hrdinství čtyřiceti tisíc u Dien Bien Phu. Zatím co sé v Ženevě vyjednávalo o příměří, komunisté byli na cestě opanování jihovýchodní Asie. Ve vývoji posledních šesti let není těžké postihnout, že sovětské akce jsou plánované a synchro- nisované a že jsou podřízeny jedinému účelu — upevnění a rozšíření komunistického panství. Jde o strategii výboje, který hledá sílu, ospravedlnění a slávu ve víře, že je jen nástrojem nevyhnutelného pochodu dějin. V názvosloví historického materialismu je poválečný svět zmítán čtverem protikladů: základní rozdělení na sovětský a nesovětský blok je doprovázeno konfliktem mezi kapitálem a prací v kapitalistických zemích, zápasem mezi imperialistickými státy a koloniál nimi národy a mezinárodními antagonismy uvnitř západního světa samotného. Všechny čtyři druhy současných sporů se slévají v jeden proud, který má vyústit v konečné vítězství komunismu. Protože tento pochod není jen automatický, okamžitý politický význam všech protikladů musí být neustále přehodnocován pod zorným úhlem strategických plánů, které mají být porodní babičkou dějin. Hodnocení jejich významu je v podstatě kalkulací poměru sil na té či oné frontě všudepřítomného zápasu. Strategická hierarchie sovětských cílů staví na prvé místo bezpečnost a posílení Sovětského svazu — základny světové revoluce. Na druhém místě je ochrana a konsolidace celého komunis tického bloku. Připravit cestu k jeho dalšímu rozšíření, usnadnit ji a nakonec ji uskutečnit je posledním cílem sovětské zahraniční politiky. Klid pů obou stranách západní fronty, rozdělené železnou oponou, a konflagrace na Dálném východě jsou dvě souběžné fáze jedné a těže operace, založené na pečlivé kalkulaci všech protikladů. Sovětský svaz jich nejen obratně využívá, nýbrž je i důmyslně vytváří. Konference v Ženevě měla také toto poslání: rozložit svobodný svět bez přímé akce na Západě. A nepodaří-li se to ještě dnes, tož aspoň získat čas k dalšímu upevnění posic na své straně západní fronty. Je ták zcela neoprávněné se ptát, zdali klid na západní frontě, který sami svým nicneděláním pomáháme udržet, nebude mít * á la longue stejně katastrofální důsledky jako bitvy na Dálném východě? JAN BALADA HRA »NA RADU«. K vánocům 1950 chystala Skutečnost svým čtenářům překvapení: měli dostat napínavou společenskou hru »na Radu svobodného Československa«. Hrálo se jako »na koníčky« nebo »na autíčka* jenže místo koníčků závodily politické strany; a padla-li vám kostka tak, že vaše strana došla na políčko »desetkrát vzkřikli: boj proti komunismu*, postoupila o deset dopředu. Ale běda, hrál-li jste národní socialisty a musel na políčko »rudo-zelená koalice*; šel jste zpátky na start. Bohužel Skutečnost svou hru nevydala; ale tři desítky nej- váženějších demokratických politiků z Československa tuto hru přesto hraje vášnivě a zaujatě už kolikátý rok. Ani nej důvtipnější Skutečnostník ve snaze zesměšnit stranickost by neobjevil kombinaci, na kterou přišla většina členů Výboru Rady v čele s Černým, Osuským, Peroutkou a Majerem, když vypracovala v dubnu svůj návrh na reorganisaci Rady. Je to stranictví dovedené ad absurdum. Živnostníkům bylo reservováno ve vrcholném orgánu jedno místo, ale není snad dosud jasno, která skupina uchazečů bude uznána za legitimní dědičku živnostenské strany. U národních demokratů je to naopak; tam mají jediné straně vyhražené místo dohromady Rašín a Rys. Posici ... I PODSVĚTÍ legitimních «agrárníků usurpova la skupina kolem Černého a nepustí ani jedno ze svých tří míst někomu z agrární skupiny kolem Feierabenda. Pro Feierabenda není místo ani mezi »odborníky«, kteří jsou přibíráni do vrcholného orgánu Rady stejně jako kdysi Nejedlý do košické vlády. Poražená sjedenáctka* kolem Lettricha, Ripky, Slávika a Zenkla skýtá pohled méně groteskní, ale neméně deprimující. Popírá pravoplatnost osudného a ostudného hlasování z 28. října 1953. Stejně je možné popírat pravoplatnost komunistického puče; ale sotva se tím co změní na faktu, že komunisté jsou v Praze a my venku. A tak je její stanovisko nesporně správné, a nesporně neplodné. Nebot National Committee for Free Europe uznává skupinu první, to jest, poskytuje jí finanční podporu. Byl často vysloven podiv nad tím, že NCFE považuje za dostatečně representativní útvar, ve kterém nejsou doma zvolení předsedové dvou největších protikomunistických stran — Lettrich a Zenkl, zatím co považovalo za nerepresentativní útvar, ve kterém chyběl jen Černý se svým křídlem agrárníků. »Jedenáctka« vidí pravou příčinu v potížích, které dělá rozhlasu Svobodné Evropy německá politika; proto dává NCFE přednost tomu, mít v čele RSČ lidi, kteří se při nejmenším netváří neústupně v otázce jednání se sudetskými Němci. Je-li tomu tak, je Západ na nej lepší cestě prohrát morální bitvu ve studené válce. Způsob, kterým Spojené státy, nej mocnější člen demokratické fronty, podepřely a polooficielně uznaly svobodné a nezávislé representace národů za Železnou oponou za své partnery v boji, byl velikým mravním nad komunistickým systémem satelitních vlád. Toto vítězství bude ztraceno, budou-li tyto representace proměňovány v loutkové útvary, jimiž bude postrkováno podle okamžitých potřeb té či oné mocné skupiny v americké politice. ....Zapomněli jsme vám říci to nej důležitější o Skutečnostnické hře »na Radu*. At se hraje, jak se hraje, nikdy nikdo nedoběhne k cíli. S. K. [pageend2]TRIBUNA 3 O STŘEDNÍ EVROPU Stálým průvodcem touhy po národní bezpečnosti je ve Střední Evropě přání po nezávislosti na cizí moci. Národy v tomto prostoru mají od svých velkých sousedů rozdílné představy o jeho uspořádání: tam, kde jsou pro Střední Evropu jako subjekt mezinárodní politiky, jejich sousedé z ní dělají nástroj svých národních zájmů. Přitom neběží jen o nezávislost mocenskopolitickou. Jde rovněž o takovou míru duchovní svébytnosti, která by z národů Střední Evropy dělala nejen poplatné, nýbrž také tvořivé členy evropského společenství. Střední Evropa si získá a udrží tvořivou úlohu, jen když se národy, jež ji obývají, sdruží. Mnohé na nostalgii po starých dobrých časech je neartikulovaným oceněním hospodářských výhod, které s sebou nese velký politický celek. Velký politický celek je totožný s úměrně rozsáhlým hospodářským trhem. Zejména v moderní průmyslové společnosti je velikost trhu jedním z klíčových předpokladů co nejlepšího využití hospodářských zdrojů, co nej racionálnějšího rozdělení výroby a tím i co nejvyšší životní úrovně. Je snadné přecenit hospodářské výhody spojené Střední Evropy a tím i sílu hospodářských motivů, působících k jejímu nadnárodnímu uspořádání. Avšak nepřiznat hospodářským motivům spravedlivou míru vlivu na sjednocovací snahy Středoevropanů a minimisovat objektivní výhody rozsáhlého trhu by znamenalo plout nadarmo proti stále silnějšímu proudu makroekonomických sil. Zeměpisné vzdálenosti ve Střední Evropě jsou tak nepatrné, že se sotva kde jinde na světě najde na tak malé ploše podobný konglomerát národů. Těsné sousedství a skoro úplný nedostatek přirozených hranic mezi jednotlivými národy vytvářejí ze Střední Evropy jednotku, která už pouhou vahou geopoli- tických sil tíhne k takovému uspořádání, ve kterém by se politické hranice zhruba kryly s hranicemi zeměpisnými. Geopolitickou existenci Střední Evropy rozpoznali jak její organisátoři, kteří se ji v průběhu dějin mnohokrát pokoušeli sjednotit, tak její dobyvatelé, kteří se ji pokoušeli ovládnout. Tyto předcházející sjednocovací pokusy, dobrovolné i násilné, zanechaly ve Střední Evropě znatelné stopy, které mohou být kladným přínosem pro dnešní usilování. Aspoň u části středoevropských národů přežívá s generace na generaci vědomí, že žily ve společném domě. S ním přežívají nejen vzpomínky na antagonismy, které společný dům rozbily, nýbrž také pouta, která se ani v jeho troskách docela nerozpadla. I když sovětská nadvláda nedělá ze Střední Evropy formální politickou jednotku, obsahově dosahuje dvojího cíle. Jednak stírá rozdíly ve společenském složení středoevropských národů; násilná komunistická revoluce je sráží na stejnou rovinu, takže ve chvíli osvobození budou začínat ze stejných základů. Jednak vtěsnává všechny středoevropské národy do šablony lidové demokracie; na troskách starých a rozdílných politických institucí tam vznikají instituce nové a podstatně totožné, takže státoprávní uspořádání lidových demokracií je dnes jedno od druhého takřka k nerozeznání. Ačkoliv ani současné společenské složení ani státoprávní forma lidových demokracií nemohou přežít sovětské panství, jejich dnešní existence odstraňuje rozdíly, nahromaděné staletími, sbližuje národy ve Střední Evropě a v budoucnosti jim může ulehčit cestu ke sjednocení. Zajištění národní bezpečnosti, rozvinutí národní svébytnosti, naděje hospodářských výhod, geopoli- tická jednota, předchozí příslušnost k témuž státoprávnímu celku a příbuznost sociálních a politických institucí představují síly, uložené ve Střední Evropě a čekající, až uvolněny budou moci působit k uskutečnění dnešního přání. Proti nim však stojí několik sil odstředivých, jež přehlížet by bylo nejen theore- ticky nesprávné, nýbrž i politicky nerealistické. Tomáš Eliáš: NOC V NEW YORKU Tesknota, hadr studený tlačí mne k zemi Dlaždičky kychyně v pozoru seřazeny Vodovod času pomalu odkapává plyn syčí, důstojná káva nabobtnává Ach, lidé, Jiřinko, milujte kuchyně jsou v nich ukryty vonici naděje Kdyby někdo dokázal otočit čas tak jak plynem se točí na červený strop vše by se vrátilo, pozpátku cukr i kořeni maminčin úsměv a její pohlazeni zas by kolena prachem krvácela zas bychom hltali bělostnou kávu a pára představ by nás vysoko vynášela k bílému stropu ke krajíčkům potu daleko nad kuchyň, maminku a její, proboha, vyprahlou ruku daleko do svita, do dálky, do boje tvořivých děl kam volá chlapce či muže sila představy a jejich til Zas bychom vzpláli plynovou duhou radosti a hvizd konvice na kávu by byl tou největší starostí neb za kamny ve výklenku čeká můj poslední vlak který nás proveze tunelem nádobí k mapě Ameriky svou barvou chránící v předsíni praskající truhlici zatím co hodiny, vojáci dřevění, šlapou tik-tak. A nikdo je nezastaví kapičky rosy na stropě opadají představa, hadr, pták potrhaný se mi najednou v hukotu new yorkské noci mění a tesknota se zase nazývá čas marni to hledám ve slovníku říkají mi pověste old country na hřebíku vy, pošetilý, zelený mladíku Ale copak je možno ze sebe vyrvat ten starý čas udupat zrničko naděje a jeho vzdálený hlas zas sedím v kuchyni, s ledničkou s konservami tušení a hledím do stropu, vysoko do noci, ven bez mapy, k Evropě, bože můj Snad přijde ten den kdy tetiva smutku nás již nedohoní a taskná vlákna času se v našich dělných rukách v prameny budoucnosti změní. [pageend3]4 TRIBUNA JIŘÍ KOLAJA POLSKO-ČESKOSLOVENSKÁ s po l u pr á c e Polský národohospodář Jan Wszelaki nedávno uveřejnil v pařížském měsíčníku »Kultura« několik čísel o populačním vývoji Polska a Československa. Dnešní Polsko má nad 26 milionů a Československo téměř 13 milionů obyvatel. Wszelaki odhaduje, že kolem roku 1960 obě země dohromady překročí počet obyvatel Francie. Poláci, Češi a Slováci tvoří tedy již dnes v evropském jevišti populační mocnost. Poměr dvě ku jedné však není zachován mezi polským a československým exilem. Odhaduje se, že polskou politickou emigraci tvoří téměř pul milionu lidí, kdežto Čechoslováků je za hranicemi asi šedesát tisíc. Oběma skupinám dává odlišný charakter i skutečnost, že Poláci žijí v exilu již patnáct, kdežto my teprve šest let. Když se dnes na československé straně uvažuje o poměru k Polákům, je za hlavní důvod případné spolupráce považován náš poměr k Německu. Je na čase, abychom si uvědomili, že taková vázaná vztaž- nost je zastaralá a nedostačující. V tisícileté politice českého království se vyskytovaly dvě hlavní tendence: poplatnost Německu (ve stříbře a ve volech) a úsilí o politickou neodvislost, obyčejně ve spolupráci s Polskem. Sudetoněmecký historik Bittner dokonce definoval vztah mezi Čechy a Němci jako rytmické střídání kulturního rozkvětu a úpadku Cech, které je souběžné s dobami, kdy Češi přijímali nebo odmítali německý kulturní a společenský vliv. Bittnerova these zkresluje význam staročeské a vůbec staroslovanské kultury a nepřiznává, že k nám přes Německo proudila vzdělanost celého západního světa a ne jen německé kulturní hodnoty. Ale revoluce v dopravě a ve sdělování přispěla již v minulém století k tomu, že národní obrození čerpalo svou náplň přímo ze zemí, které leží za Německem či vůbec mimo Německo. A tatáž změna v prostorových vztazích se pak dá uvádět i jako argument proti podunajské koncepci střední Evropy, pokud je vázána na zeměpisné činitele hor a řek. Doprava se stává činitelem druhotným; rozhodující jsou sociologické a kulturní podmínky. Dnes člověk nemusí znát svého souseda na stejné chodbě, ale zato si může sdělovat intimní zkušenosti s někým, kdo žije na druhé straně zeměkoule. Totéž, i když v menší míře, může platit pro výměnu hodnot mezi dvěma národy. Je-li, či může-li náš poměr k Polákům být chápán bez závislosti na našem poměru k Německu, pak teprve může být vybudován na pevné základně. Sjednocení Československa a Polska, k němuž by došlo jen z obavy před budoucím německým tlakem, by bylo mechanické, dočasné a negativní. Čtyřicet milionů lidí je jednotka, která je s to vytvořit svým vlastním životem neobyčejné množství vztahů a tvořivých podnětů. Společenství, charakterisované dělbou práce a vzájemnou dobrou vůlí, může vybudovat mohutná střediska kulturní, sociální a hospodářské tvořivosti, která budou přitahovat i ostatní středoevropské národy. Krystalisačním ohniskem spolupráce ve střední Evropě nemusí a nemá být Německo, nýbrž čtyřicet milionů západních Slovanů, jejichž historický vývoj a historická zkušenost vytváří předpoklady k úspěšnému vyřešení středoevropské otázky. Jaké jsou to předpoklady? Předně skutečnost, že ani Češi, Slováci nebo Poláci sami o sobě nejsou schopni druhým federaci vnutit nebo časem ve federaci nabýt vrchnostenského postavení. Naopak poměr Čechů vůči Němcům vždy bude podrývat vědomí, že na jednoho Čecha připadá deset Němců. Takto definovaný vztah nakonec vede k obrannému postoji, který se v našem úsilí o zdravé a tvořivé evropanství pokoušíme odstranit. Domníváme se, že je naopak v zájmu evropského Německa samotného, v zájmu širší evropské solidarity, aby společenské vazby mezi čtyřiceti miliony západních Slovanů byly co nej živější. Československo-polská federace rozpoutá a uvolní mnoho tvořivých sil, které byly doposud soustředěny na obranný boj proti mocnému sousedu. Je rovněž nej přirozenější a nejfunkčnější cestou do širšího společenství, ke kterému v Evropě pomalu spějeme. Máme s Poláky mnoho společných kulturních tradic a společné lidové umění; mezi polštinou, češtinou a slovenštinou existuje podobnost přímo fantastická, jak řekl Pavel Eisner. Tato skutečnost nám umožňuje sblížit se a zdůrazňovat, co nás dohromady váže. Zneužití pojmu slovanství Moskvou vede dnes k jistému ostychu při hledání společné cesty slovanských národů. Ale je třeba mít na paměti, že spolupráci mezi lidmi hodně usnadňuje možnost vzájemně si porozumět a vzájemně si sdělovat názory a zkušenosti. Národní jazyky budou i ve sjednocené Evropě žít intensivně; bude proto snazší pro československého vědce nebo umělce seznamovat se s polskou než s německou tvorbou. Je třeba rdít se nad tím, že Čech nebo Slovák je schopen číst polskou knihu se slovníkem v ruce za týden, kdežto madarské noviny až za půl roku či za rok? Zastírat, či zmenšovat tuto podobnost je nepřirozené a se stanoviska evropského společenství škodlivé. Dnešní společenská skladba a vývoj Československa a Polska jsou třetím argumentem pro úzké společenství obou zemí. Profesor Dvorník ukázal v jedné ze svých prací, kolikrát a jak se české a polské království pokoušely společně zorganisovat středoevropský prostor. Teprve ztráta české samostatnosti v sedmnáctém století přerušila tyto pokusy. Je možno říci, že od sedmnáctého do dvacátého století obě země žily jiným rytmem. To vedlo k jiné struktuře sociální, k jiné kultuře vedoucích elit obou společenských celků, k oné rozdílnosti, která se sumárně vyjadřuje pojmem národního charakteru. Ještě v minulém století, kdy polské legie bojovaly na různých evropských bojištích s heslem »za vaši a naši svobodu«, v Čechách se mnozí vlastenci teprve učili česky z německých učebnic a pokládali za úspěch, když se v Praze hrálo české divadlo. Na Slovensku vyrostla masa inteligence teprve po roce 1918 a teprve v polovině dvacátého století se začala živelněji projevovat. Naproti tomu byly Čechy a Morava nejprůmyslovějšími zeměmi střední Evropy už na konci minulého století, zatím co Polsko prožívá průmyslovou revoluci teprve od konce druhé světové války. Proces sbližování společenské skladby a vzájemného doplňování by byl dnes ještě větší, kdyby nedůvěřivá Moskva dostředivé síly nebrzdila. Vždyt plán polsko-československé konfederace, který byl vypracován za minulé války v Londýně, byl rozbit jen na zákrok Sovětů. Podobně, jako se rytmus společenského vývoje vyrovnává v obou zemích doma, sbližuje se i mezi polskými a československými exulanty. Je sice pravda, že perspektiva dlouhého exilu, která se po šesti letech před Čechy s Slováky začíná otvírat, vede k nesnázím v československém táboře: zatím co se Poláci dokázali [pageend4]TRIBUNA 5 O STŘEDNÍ EVROPU (se str. 3) Naopak teprve plné vědomí o jejich existenci a účinnosti a důsledky z něho vyvozené mohou dát sjedno- covacím snahám ospravedlnitelnou vyhlídku na uskutečnění a do kolébky Spojené Střední Evropy naději na přežití. Ze všech odstředivých sil nejmocnější je národnostní různorodost Střední Evropy. Co z národní mosaiky dělá tak vážnou překážku, jsou mladé a dosud plně nevyžité nacionalismy jednotlivých středoevropských národů. Jsouce v mnohém případě teprve na přechodu ze stadia romantického do forem politických, tyto nacionalismy ve své politické podobě trvají nejen na národní svébytnosti, nýbrž dnes už především na státní samostatnosti a svrchovanosti. Národnostní otázka je ve Střední Evropě komplikována obavami, že Slované v ní již pouhým počtem nabudou převahy a že ji budou politicky prosazovat na úkor národů neslovanských. Jazyková nesourodost a sdělovací potíže, které z ní vyplývají, jsou jen průvodním zjevem mnohonárodního složení Střední Evropy. Mnohost jazyků ani po odstranění jiných a podstatných překážek nebude jen problémem technickým a její odstředivý vliv sociální a kulturní bude mít stálý sklon k vyjádření politickému. Národnostní revoluce rozbila Střední Evropu z doby méně dynamického a méně politického nacionalismu a vytvořila v ní skupinu samostatných, přibližně národních států. Původní vnitřní antagonismy se proměnily v antagonismy mezinárodní a nebylo dost času, aby je stačil vyrovnat a smazat. Naopak spojování s mocnostmi mimo Střední Evropu je ještě posilovalo a přiostřovalo. Uvnitř jednotlivých států byla vydržena celá řada zájmů nejen pomyslné, nýbrž velmi reálné povahy. Od těchže států se nyní očekává, aby se daly opačným směrem a překonaly staré rozpory a aby v nové formě obnovily bývalou jednotu, která nutně vydržené zájmy naruší. I když se časem podaří překonat tyto zájmy na individuální rovině, rozdíly v oblastních zájmech hospodářských se nedají docela vyloučit, nebot se na ně nikdy nemyslí pouze v čistých termínech hospodářských. Každá hospodářská změna má sociální a politické důsledky, jež mohou hrát v tom, co by se zdálo hospodářským uvažováním, větší roli než její důsledky ryze hospodářské. Lze tedy shrnout, že proti sjednocení Střední Evropy bude aspoň do značné míry působit národnostní různorodost, předchozí samostatnost, spojená s protichůdnou zahraniční politikou, a rozdílnost hospodářských zájmů. Protichůdné působení dostředivých a odstředivých sil vylučuje možnost centrálně organisovaného středoevropského státu. Podařili se však udržet odstředivé síly v takových mezích, aby nepřevážily nad silami dostředivými, a nenechají- li se překročit hranice, které jsou ještě slučitelné s přáním po sjednocení, bude možné vytvořit ve Střední Evropě nový politický útvar, složený ze států, do nichž je dnes rozdělena. Tato možnost ihned vyvolává otázku, jakou státoprávní formu spojená Střední Evropa přijme. Odpověd se hledá v celé řadě čistých nebo kombinovaných napodobenin. Při všech konkrétních plánech je třeba počítat s tím, že vnější vzory jsou přijatelné jen do té míry, do které odpovídají podmínkám nové sociální skutečnosti, na kterou se jich používá. Jen obecně lze říci, že ústava spojené Střední Evropy musí zabezpečit rovnováhu mezi dílčími zájmy a obecným účelem a umožnit neustálé vyrovnávání mezi úmysly z minulosti a potřebami přítomnosti a budoucnosti. Jakmile se národy ve Střední Evropě sdruží, nové síly začnou působit k její konsolidaci. Územní rozdíly a rozdíly v počtu obyvatelstva jednotlivých členu tohoto společenství nebudou tak velké, aby porušily jeho vnitřní rovnováhu. Společná zahraniční politika pomůže překonat původní vnitřní antagonismy. V nových politických hranicích se zrodí také nové prostředí sociální a kulturní, ve kterém horizontální vazby budou zvolna prolínat celou společnost a vyvažovat její vertikální rozdělení podle národů. Nad původní loyality národní, nikoliv namísto nich, vyroste vědomí příslušnosti a odpovědnosti státní. Proti konsolidaci mohou působit především zásahy zvenku. Německo a Rusko si krátkozrace a proti vlastnímu zájmu nemusí přát dobře uspořádanou a silnou Střední Evropu a mohou v ní rozehrávat staré spory, jen aby ji oslabily. Po pádu komunismu se mohou opět projevit tradiční rozdíly ve společenské skladbě jednotlivých národů a jejich odstředivá síla, byt by se i nerovnala síle z předkomunistické doby, bude účinkovat rozkladně. Každodenní operace tohoto nového útvaru vyvolá jednou na tom, po druhé na onom místě nespokojenost, která se může hromadit a nebezpečně zatěžovat účet daného středoevropského uspořádání. Proto je ke sjednocení Střední Evropy potřeba ještě něčeho více než pouhého přání a příznivých objektivních podmínek. Spojená Střední Evropa ani nevznikne ani se neudrží, jestliže si její národy neuvědomí, jaké poslání jim ukládá posice, do níž jsou postaveny. Jejich úkolem je Střední Evropu z vlastních zdrojů a sil pacifikovat. Navenek to znamená uzavřít do Střední Evropy cestu jakékoliv expansi ještě předtím, než se z ní stane ozbrojený výboj. Uvnitř to znamená dát Střední Evropě takové zřízení, ve kterém se politická svoboda a hospodářská jistota sdruží s vnější bezpečností, aby uvolnily co nejvíce tvořivých sil k jejímu duchovnímu rozkvětu. Žádný ideál však není samouskutečnitelný. I z myšlenky spojené Střední Evropy se stane konkrétní program, teprve až si s ní politické vedení středoevropských národů, dnes většinou v exilu, přestane jen zahrávat, až ji doopravdy vezme za svou a až ji nabije dynamismem politického činu. Takové rozhodnutí středoevropských politiků může znamenat podstatnou část rozdílu mezi dnešní stagnací ve vyhnanství a mezi možností uskutečňovat sjednocovací snahy doma ve Střední Evropě. POLSKO-ČS. SPOLUPRÁCE (se str. 4) alespoň ze tří čtvrtin politicky sjednotit, československý politický exil jde z krise do krise. Ale jsme vystaveni společným podmínkám, které nás dříve nebo později s Poláky sblíží, anebo by měly sbližovat. Po patnácti letech exilu žijí Poláci intensivněji než my po šesti rocích. S výjimkou Stvonictwa Demo- kratyeznego, polské politické strany konají pravidelné volby. Polští vědečtí a umělečtí pracovníci jsou poměrně dobře zorganisováni. Polski Institut Literacki vydává měsíčník »Kultura«, jehož každé číslo má na stopadesát stran a kam přispívají nejen vedoucí polští uprchlíci, ale i vynikající západoevropští spisovatelé a básníci. Časopis věnuje pozornost i ostatním exilům. Přinesl na příklad studie Milady Součkové, Romana Jakobsona a Huberta Ripky, o jehož knize o federaci střední Evropy pojednává dokonce ve dvou jarních číslech z tohoto roku. Není pro nás nejlepším vysvědčením, že Poláci věnují otázce polsko- československé spolupráce mnohem větší pozornost než my. Naše intensivnější intelektuální a politická spolupráce, utužovaná společnými zážitky z exilu, by nejen působila podnětně, ale pomáhala by i vytvářet vzájemnou úctu a přízeň, hodnoty, které střední Evropa bude jednou potřebovat. [pageend5]6 TRIBUNA PŘÍKLAD BENELUXU Sjednocováni zapadni Evropy pomoci funkční methody stalo se po druhé svétové válce DŠiboletemv.. Mit pochybnosti o tom, kam povede t. zv. funkční federalismus bylo považováno za neodpustitelný hfich. S odstupem času hodné extase vyprchalo', začínáme se smiřovat se skutečnosti, že funkční methoda nevede nutné k politické federaci. Ukazuje se, že funkční federalism bez politické federace není žádným federalismem. Ba docela možno říci, že pokusy o apli~ kaci funkční methody mohou vytvořit tolik problémů, že cesta k politické federaci může být dokonale zahrazena. Zatím co organisace a správa Evropského společenství pro uhlí a ocel je příkladem »vertikální unie«, Benelux představuje pokus o »horizontální unií«. Je nesnadné hodnotit už dnes, po dvouletém odstupu, výsledky Schumanova plánu. Naproti tomu schéma Beneluxu má už desetiletou a významnou historii: v poválečném vývoji stalo se nejnázornějším příkladem neúspěchu funkční methody. ZAČÁTKY BENELUXU. Když Belgičané, Holanďané a Lucemburčané začali usilovat o sjednocení svých zemí, uvědomili si mnozí pozorovatelé, že nový západoevropský útvar se stane zkušebním kamenem, jenž si zasluhuje pozornost celého Západu. Úspěch nebo neúspěch v integraci omezené oblasti měl se stát měřítkem úsilí o vytváření širších celků. Cílem plánovatelů Beneluxu nebyla jenom hospodářská unie; pokoušeli se rovněž o koordinaci nebo sjednocení zákonů, vojenských a diplomatických vztahů, kulturní činnosti, školství, atd. Změny ve sféře hospodářské i mimo ni měly vést k politické federaci, eventuelně začleněné do západoevropské unie. K uskutečnění tohoto záměru nedošlo a dnešní vývoj zdá se naznačovat, že původní plán byl v podstatné části opuštěn. STRUKTURÁLNÍ POTÍŽE. Dosavadní potíže Beneluxu byly rázu strukturálního a funkčního. Problémy prvního druhu lze shrnout do čtyř bodů: 1. nestejný začátek poválečné obnovy; 2. rozdílné methody hospodářské rekonstrukce; 3. rozdílný hospodářský vývoj; 4. potíže rázu sociálního, politického a historického. Byly pocitovány hned při počátečních jednáních o unii. Předpokládalo se, že v Belgii a Holandsku budou podmínky stejné, že oba státy začnou obnovovat své hospodářství jako rovný s rovným. Ale německá okupace Holandska trvala o osm měsíců déle než v Belgii; v tomto období bylo holandské hospodářství těžce postiženo, zatím co belgický průmysl se rychle zotavil. Holandsko ztratilo asi 30% národního bohatství, Belgie přišla jen o 8%; v říjnu 1947, kdy byl plán hospodářské unie ratifikován, byla jednou z nejvíce prosperujících zemí v Evropě. Její hospodářská politika se řídila neoliberalistickými zásadami, zatím co Holandsko setrvalo na zásadách řízeného hospodářství. Už tehdy bylo zřejmé, že sjednocení tak rozdílných hospodářských systémů bude nesmírně obtížné. Po víc než šestileté zkušenosti možno říci, že pokud Belgie nezavede řízené mzdy a ceny a ostatní holandské kontroly, anebo pokud Holandsko nezačne uplatňovat belgickou neoliberalistickou politiku, hospodářská unie nebude proveditelná. K tomu ještě přibyla okolnost, že hospodářství obou zemí se přestalo vzájemně doplňovat a naopak čím dále tím více spolu soutěží. Tato rivalita může být prospěšná jedné či druhé straně, ale sotva integračnímu procesu, jehož cílem je hospodářská unie a eventuelně politická federace. Navíc nutno připočítat potíže, zapříčiněné rozdílnými národními povahami a způsobem života, vztahem k sousedním velmocem, neúspěchy dřívějších sjedno- covacích pokusů v šestnáctém a devatenáctém století a starou rivalitou mezi belgickými a holandskými přístavy a plavebními zájmy. FUNKČNÍ POTÍŽE. Protože se dohoda Belgie, Holandska a Lucemburska vztahovala především na hospodářskou oblast, omezíme rozbor funkčních problémů na otázky hospodářské unie. Sjednocovací plán byl rozvržen do tří stupňů: 1. částečná celní unie; 2. úplná celní unie; 3. hospodářská unie (měla být ustavena 1. ledna 1950). V prvním období měla být uplatněna zásada jednotného cla vůči nečlenům a volná výměna zboží mezi členy unie. Ale dohoda obsahovala řadu výjimek: členským státům bylo ponecháno na vůli, zda budou používat exportních a importních povolení, kvót a kontrol zahraničních valut. V následujícím období mělo být dosaženo koordinace daňového zákonodárství a ustavení jednotného daňového systému. Tím měla být umožněna koordinace fiskální, měnové a úvěrové politiky. Sjednocení systému veřejných a soukromých financí mělo přinést volnou směnu měn mezi členskými státy; lidé a zboží se měli volně pohybovat v hranicích celé hospodářské unie. Tato úprava fiskálních systémů narazila však na tak velké překážky, že k uskutečnění úplné celní unie nikdy nedošlo. Zásadní rozdíly v měnové a úvěrové politice zabránily volné směně měn mezi členskými státy. Svoboda překročit volně hranice členů Beneluxu v praksi znamenala, že jen málo Belgičanů a Lucem- burčanů bylo zlákáno nízkými mzdami v Holandsku. Na druhé straně holandská vláda nepodporuje stěhování holandských dělníků do Belgie, ba dokonce některým skupinám řemeslníků přesídlování zakazuje. Kapitál se může volně pohybovat na území Beneluxu jen teoreticky. Prakticky je to téměř nemožné, především k vůli regulacím v Holandsku. Asi 90% mezi zúčastněnými státy nepodléhá žádné kontrole. Belgie a Holandsko se staly jeden pro druhého nej- lepšími exportními trhy. Avšak s růstem holandského exportu do Belgie rostla také v Belgii nálada proti pokračování politiky, která postihla hlavně belgické průmyslníky. Intensivní obchod mezi zeměmi Beneluxu se stal — zcela proti očekávání — jedním z největších nebezpečí, jež může nakonec podkopat celou skladbu unie. Nespokojenost s opatřeními, která omezují export zemědělských výrobků, byla další překážkou integračního pochodu. Nevyřešeným problémem zůstala koordinace mzdové a cenové politiky a koordinace politiky sociální, přestože s nimi stojí a padá otázka hospodářské unie. Oposice proti zmenšeným rozdílům v cenách a ve mzdách je tak silná, že další snahy o definitivní vyřešení mohou nakonec rozbít dosavadní dohody. Mzdy a ceny tvoří jen část hospodářské skladby každého členského státu a nemohou být podstatně změněny bez změny celé soustavy. Na nich je založeno řízené hospodářství Holandska a liberalistický systém Belgie. [pageend6]TRIBUNA 7 Zkušenost Beneluxu ukazuje, že opravdová a života schopná celní či hospodářská unie je nemožná mezi státy s vysokými cenami a státy s nízkými cenami, mezi státy s řízeným a soutěživým hospodářstvím. Úsilí o sloučení dvou tak rozdílných celku musí nutně ztroskotat, nepodaří-li se zúčastněné země přimět, aby přinesly těžké oběti. V případě Belgie a Holandska by tuto cestu muselo zvolit dvacet milionů lidí; ale opravdový zisk by měla až příští generace. Příklad Beneluxu může sloužit jako výstraha a poučení. To ale neznamená, že funkční methoda musí být zásadně odmítnuta jako jedna z cest, jež vytvářejí podmínky pro federální stát. Nesmíme zapomínat, že Belgie a Holandsko zápolí se specifickými a od jiných zemí odlišnými problémy. Ale na druhé straně je třeba mít na zřeteli, že pomocí funkční methody lze dosáhnout jen značně omezených výsledků. Očekávání překotných úspěchů a radikálních změn touto cestou může přinést velké zklamání. PAVEL SVOBODA * * * Pavel Svoboda zastává ve svém článku názor, že funkční federalismus bez politické federace federalis- mem není, ba naopak může být federačním snahám i na překážku. Na důkaz svého tvrzení uvádí příklad Beneluxu. Abychom si ověřili tento názor, je třeba nejprve zjistit, zda výsledky Beneluxu jsou skutečně negativní. 1. ledna 1948 vstoupil v platnost společný celní tarif Beneluxu. Pavel Svoboda uvádí podstatné rozdíly ve stavu hospodářství těsně po druhé světové válce mezi Belgií-Lucemburskem a Holandskem. Ukázalo se, že přechod k integrovanému hospodářství bude obtížný: pro různou hladinu cenovou, mzdovou, různé daňové zatížení, rozdílnou strukturu výroby a zahraničního obchodu, pro rozdílnost belgického liberalismu a holandského řízeného hospodářství, a rovněž proto, že Belgie během války nashromáždila bohatství z belgického Konga, kdežto Holandsko ztratilo podstatnou část svých zámořských držav. Až do roku 1950 se výměna zboží mezi oběma částmi vyvíjela nepříznivě. Deficit obchodní bilance Holandska vůči Belgii-Lucembursku se zvýšil s 133.1 milionů v roce 1946 na 708.9 milionů v roce 1950. Belgický vývoz do Holandska musel být financován do značné míry belgickým úvěrem, což bylo také umožněno pomocí Marshallova plánu. Když byl 20. září 1949 holandský zlatý znehodnocen o 30% a belgický frank jen o 12%, nastal příznivější obrat v holandském vývozu do Belgie-Lucemburska, takže v říjnu téhož roku se zpětnou platností od 1. července mohlo být 30% holandského vývozu do těchto zemí zcela uvolněno a 1. dubna 1950, po další liberalisaci, byl již holandský vývoz do Belgie-Lucemburska volný z 95%. Vlivem korejské konjunktury se holandský deficit s druhými dvěma členy Beneluxu snížil s 708 milionů hol. zlatých v roce 1950 and 207 milionů v roce 1950 na 207 milionů v roce 1952 a obnášel v období mezi lednem a listopadem 1953 217 milionů hol. zlatých. Zásoby zlata a devis holandské cedulové banky se zvýšily s 960 milionů zlatých v červnu 1951 na 4500 milionů koncem roku 1953. Tento příznivý vývoj holandského hospodářství vedl k tomu, že na konferenci ministrů Beneluxu dne 9. prosince 1953 v Lucemburku bylo dohodnuto zrušit v krátké době všechna omezení pohybu kapitálu zavedením úplné konvertibility měn a vystupovat vůči třetím státům jako hospodářská jednotka. Nejsou tím všechny obtíže překonány. Zůstává problém ochrany belgické zemědělské produkce. Belgická zemědělská politika spočívala v obraně před přílišným dovozem. Holandsko se svým vyspělým družstevnictvím a vysokou specialisací je státem zemědělsky exportním. Výrobní náklady zemědělské výroby jsou v Holandsku nižší než v Belgii-Lucembursku. Bude proto třeba po delší dobu udržovat různá přechodná opatření, než dojde k vyrovnání jak výrobních nákladů tak rozdílné výrobní struktury. Dalším problémem je mzdová otázka. Mzdy v Holandsku, které byly před válkou značně vyšší než v Belgii, představovaly v roce 1951 jen 70% mezd belgických. Průmysl Belgie-Lucemburska se obává proto holandské konkurence. Jsou však i jiné důvody vyšší cenové hladiny v Belgii. Mezi ně patří přílišný meziobchod, nepřímé daně, zrušení nájemní ochrany a protekce zemědělské výroby. Některá průmyslová odvětví v Belgii-Lucembursku budou delší dobu potřebovat ochranu. Přes všechny tyto potíže se ukazuje, že byl učiněn krok vpřed. Je důležité, že se zájmové organisace tří členských států v mnoha případech chopily iniciativy a dohodly se na dobrovolných opatřeních, usnadňujících další integraci. Musíme si uvědomit, že velká řada obtíží byla zaviněna okolnostmi mimo dosah účastníků, spočívajících v celkové situaci světového hospodářství této mimořádné doby. Tyto skutečnosti by existovaly bez ohledu na to, které integrační methody by se použilo. Ale již dnes je sotva myslitelno, že to, čeho bylo v Beneluxu dosaženo, bude zvráceno. I když budeme ještě svědky nespokojenosti tu i tam, všem třem zemím zbývá jen jedno: v nastoupené cestě pokračovat. Pavel Svoboda na začátku své úvahy říká, že se funkcionální methoda stala »šiboletem«. Předně musíme klást otázku: k čemu slouží federace ? Odpověď má znít: federace má zvýšit bezpečnost a blahobyt obyvatelstva. Nesplní-li federace, at hospodářská či politická či úplná tyto předpoklady, nemá ceny. Nestala se v poválečné Evropě šiboletem nikoli methoda, ale federace sama? Pavel Svoboda tvrdí, že funkční federalism může zabránit politické federaci. Kdyby na nějakém větším území byly strženy všechny hospodářské bariéry a vnitřní struktura jednotlivých států připodobněna tak, že by se lidé mohli volně pohybovat, hledat práci, investovat a obchodovat, a přesto by ještě potom cítili potřebu »soukromého« politického státu, nač dále integrovat? Jen k vůli nějaké doktríně? — Ale to je theoretická úvaha. Svět ještě dlouho nebude žít v trvalém míru, a proto je zatím .jednou z funkcí federace také bezpečnost. Ve skutečnosti musí hospodářská integrace jít ruku v ruce s politickou. Jak, to určí jen místo, čas a všechny jiné okolnosti. Zdá se, že první krok je snazší v dílčích úsecích. Funkční methoda bere zřetel na organický růst společnosti. Každý z nás je vázán celou hierarchií loyalit, počínaje rodinou, přes zájmové organisace, kluby, politické strany, až k společenskému celku, jejž nazýváme státem. »Stát není něčím, co by stálo stranou společnosti«, píše Morgenthau, »ale je produktem společnosti. Stát není umělý výtvor konstitu- anty, jednající podle nějakého abstraktního principu, jenž je postaven nad kteroukoliv společnost, jaká by mohla existovat. Naopak, stát je tím, co je společnost, ze které vznikl. . .«. David Mitrany říká o světovém státě (a totéž platí o méně utopistické oblastní federaci): »Musí (t.j. integrující se celek) dbáti co nejvíce společných potřeb a spoléhati co nejvíce na sociální jednotu, která je ještě latentní a neorganisovaná. . . Obec se nestane živoucím tělesem pomocí napsaného aktu vyznání víry, avšak pomocí organického vývoje... Tento trend znamená organisovat vládu na základě specifických cílů a skutků a podle podmínek, panujících v místě a čase, namísto pomocí tradiční organisace, založené na ústavní dělbě. . . Funkcionální methoda by přispěla k růstu positivního a konstruktivního díla, společných zvyků a zájmů, jež by zbavily hranice významu tím, že by je překlenuly přirozeným růstem společné činnosti a společných administrativních agencií«. str 8 → [pageend7]8 TRIBUNA H J. Hájek se v posledním čísle Skutečnosti zabývá situací v československém exilu a navrhuje dvě methody, které by mohly zlepšit naši vnitřní exilovou situaci a zvýšit účinnost našeho rozhlasového vysílání. Hájek navrhuje: 1. je třeba zesměšnit naše dnešní stranické vůdce a tak podpořit návrh profes- sora Hlavatého; 2. je na čase začít lidem doma říkat pravdu v tom smyslu, že československé vysílání bude důrazně poukazovat na negativní stránky jejich chování a na nedostatečnost hodnot, kterými žije »průměrný« český a slovenský člověk. Protože jde o zásadní názor na postoj mladé generace vůči generaci starší a na postoj exilu vůči domovu, chtěli bychom poukázat na nesprávnost Hájkových thesí a na mylnou domněnku, že jejich realisace by přinesla očekávaný účinek. Během druhé světové války uveřejnil The American Journal of Sociology pěknou studii Dr. Obrdlíka o československém protinacistickém humoru. Obrdlík dovozoval, že zesměšňování protivníka vzniká obyčejně v sebeobraně, kdy jedinec či skupina nemají fysických prostředků, jak situaci změnit. V takovém postavení jsme dnes vůči komunistům v Československu. Ale v takové situaci nejsme našemu zahraničnímu vedení, na něž můžeme vykonávat přímý či nepřímý nátlak. Straničtí vůdcové nejsou našimi protivníky. Proto také profesor Hlavatý oceňuje jejich osobní hodnoty a zdůrazňuje jen sociologický fakt: že deset výtečných jedinců nemusí nutně tvořit výtečnou skupinu. Je charakteristické pro Skutečnost, že na jejích stránkách se význam této sociologické reality často přehlíží. Nejde o kritiku jednotlivců v Radě, ale o kritiku nevýkonné skupiny, kterou tito jednotlivci skládají. Ale je třeba ptát se, zdali je zesměšňování tou nejúčinnější sociální technikou, která oživí a stmelí československý politický exil. Před^tavíme-li si, jaká bude reakce starší generace na takovou intensivní zesměšňovací kampaň, dostaneme tento obraz: Vedoucí skupina přestane věnovat pozornost čemukoli, co mladší kritikové říkají. Dojde k tak zvané selektivní pozornosti, jak ji známe ze sociální psychologie. Mezi zesměšňujícími a zesměšňovanými přirozeně přestanou jakékoli styky a i oprávněná konkrétní kritika bude šmahem klasifikováná jako pokusy o zesměšňění. Zesměšňovací útok by rovněž vyvolal u vedoucí garnitury větší soudržnost. Nastal by tak zvaný bumerangový účinek, známý z teorie propagandy a reklamy: mladší generace by dosáhla obráceného účinku, útok by se obrátil proti ní. Demokracie předpokládá vzájemnou úctu. Rovnost spočívá také v tom, že každý má stejný příděl lidské důstojnosti. Používá-li představitel starší generace ve svém rozhlasovém projevu k domovu zaprášené slovní obrazy jako »zlaté slunko svobody zasvitne«, neopravňuje to ethicky nikoho k tomu, aby jej zesměšňoval. Stará generace byla vychována Vrchlickým, Čechem a Zeyerem, jejichž slovník a životní sloh byly odlišné. To musíme respektovat. Kritika jejich projevu a postupu je oprávněná jedině se stanoviska našich lidí doma. Jaký slovník působí na československé dělníky, zemědělce a úředníky? Rozumí široké masy lépe slovníku Vrchlického a Čecha či slovníku KTEROU Kafky a Sartrea? Jak víme, na kolik a v kterých společenských vrstvách staré jazykové obraty vymírají a jsou přijímány nové ? Konáme o tom šetření ? Používáme všech method, které nám dnes dává věda o veřejném sdělování? Proti zesměšňovací methodě mluví také dnešní postavení exilu a současná světová situace. Idea československé jednoty a československé státnosti je ohrožována rostoucími útoky nedemokratických a protičeskoslovenských skupin. Také dluh za potlačení pravicových stran po válce přináší neblahé úroky. Tendence k štěpení, kterou se vždy vyznačuje skupina, která ztratila víru v úspěch svého úsilí, se začíná nebezpečně projevovat v řadách demokratů. Není tedy oprávněná obava, že takové zesměšňování starší generace by na konec mohlo vést k dalšímu poklesu soudržnosti, bez níž zápas o domov nevyhrajeme ? Rozbor exilové situace a dlouhé perspektivy úsilí, které nás čeká, nás zavazují zdůrazňovat namísto zesměšňování methodu dostředivě-intervenčni. Pojmem dostředivý rozumíme vědomé úsilí o to, co je nám společné, co pro nás všechny oživí mravní ideály naší historie, bez nichž nevydržíme dlouhá léta exilu a bez nichž bude naše poselství k domovu znít dutě a neupřímně. Pojmem intervenčni — a to je vlastně termín ukutý v myšlenkové dílně Skutečnosti — rozumíme snahu přejít od rozboru situace a její slovní definice ke konkrétní akci. Zásada dostředi- vosti se pak v akci projevuje tím, že nevyrýváme PŘÍKLAD BENELUXU Vratme se k případu Beneluxu. Jde tu opravdu o funkcionální methodu ? Pavel Svoboda užívá rovněž termínů »vertikální unie« (Schumanův plán) a »hori- zontální unie« (Benelux). Zdá se, že spíše ona vertikální unie se blíží tomu, co nazýváme v theorii methodou funkční a že horizontální unie, k jaké snad chce dospět Benelux, se podobá spíše methodě institucionální. K politické nebo hospodářské, či obojí federaci lze dospět — aspoň v theorii — jak methodou funkční tak institucionální. Funkční methoda se nevztahuje, jak bylo ukázáno, jen na otázky hospodářské. Je si třeba uvědomit, že nikde více než v otázkách federačních tápeme v temnotách. Nemáme dodnes skutečného příkladu fungující federace v moderním slova smyslu. Naopak skutečnost posledních několika set let nám ukazuje vývoj zcela opačný, od multinacionálního státu k státům národním. Tento vývoje je snad skončen v Evropě; ale v Asii teprve začíná a nikdo nemůže předpovědět, jakou cestou se dá v Sovětském Svazu a Africe. Tento desintegrační proces vzbudil opačnou touhu, touhu po integraci. Zatím však je opravdu jen touhou a v praxi naráží na dynamický nacionalism, který se za posledních sto let proměnil z tradicionální a liberální ideologie v ideologii integrální, a není zatím důkazu, že by nastal skutečný odliv. Dosud jsme v praxi nevyzkoušeli ani jednu methodu integrační a musíme [pageend8]TRIBUNA 9 CESTOU další kopečky partikularismu, nýbrž svým osobním příkladem strhujeme ostatní k větší soudržnosti a k většímu úsilí. Je-li generace starší kritisována k vůli tomu, že je neschopna spolupracovat, pak je na mladší generaci, aby se sama podrobila empirické zkoušce. Jsou kritikové sami schopni spolupracovat s ostatními mladými lidmi a skupinami? Jestliže nikoli a jestliže se o to vážně a vytrvale nepokoušejí, pak jejich programové navazování na Masarykův realisrhus je bud příkrá neznalost a nepochopení Masaryka, anebo klam. Druhý bod Hájkovy these, volání po rázné kritice československého národního charakteru, je neméně negativní. Nathan Leites a Sóla de Pool analysovali bolševickou politiku a zjistili, že komunisté sami sebe neobyčejné ostře kritisují v dobách porážky, kdežto vítězství u nich vyvolává neobyvklou sebechválu. Podobný sklon se projevuje snad i v naší interpretaci únorové porážky. Pojem mravního úpadku národa je však široký a subjektivní. Přátelé ze Skutečnosti se domnívají, že jedním z důkazů, který podporuje jejich názor, je fakt, že třicet osm procent našich lidí volilo komunisty. Ale velké procento komunistických hlasů měla či má i Francie a Itálie. Přehlížejí také československou tradici proruské výchovy, zkušenost z dob Mnichova a kolektivní zážitky za Heydrichiády Je-li tedy toto kriterion mravního úpadku nedostačující, jaké obecné měřítko obstojí? Počet neman želských dětí nebo procento podvodníků a kolaborantů ? se spokojit spekulacemi a pokusy. Benelux je pokusem který není ukončen; je snad lépe neřadit jej mezi pokusy funkcionální, protože nelze jmenovat žádnou nadnárodní moc či nadnárodní těleso, které by po způsobu evropského společenství uhlí a ocele vyňalo určitý úsek života ze státní suverenity. V případě Beneluxu nejde zatím o mnoho více než o celní unii — a v ní bylo dosaženo takového stavu, že se nelze domnívat, že by účastníci od plánu upustili. Je třeba vzít v úvahu čas a místo, a ovšem mnoho jiných okolností, v každém konkrétním případě, kde půjde o federační řešení. Když jsme řekli, že »stát (a právě tak federace) není umělý výtvor konstitu- anty«, musíme také dodat — což zní paradoxně — že ústava vytváří společné zájmy a společnou loyalitu. Ale život je plný paradoxů a domníváme se proto, že není obecného receptu na federaci. Šiboletem se nesmi stát žádná federační methoda ani federace samá. Není důkazu, které z method může dosáhnout lepších výsledků, a je otázka, zda je vhodné chtít »ra- dikální přeměny«. Konečným cílem v každém případě necht je větší svoboda, větší blahobyt a větší spokojenost každého občana. Radikální methody státního zřízení v poslední době rozhodně nesplnily tato očekávání. Jen ta methoda v daném místě a čase je správná, která ona očekávání splní. Bylo by chybou stavět doktrínu nad skutečný život a snažit se jej přizpůsobovat potřebám doktríny. VILÉM BRZORÁD Historická zkušenost národních společností je různá, stejně jako se liší jejich společenské a kulturní podmínky. Je proto nesnadné, ne-li vůbec nemožné, stanovit objektivní měřítka úpadku a vzestupu morálky, platná pro několik národních celků. Na příklad naše kapitulace v Mnichově a polský odpor ve Varšavě jsou dvě historické zkušenosti, které silně zapůsobily na masy Čechoslováků a Poláků a které nepochybně měly velký vliv na rozdílnou sílu a živelnost podzemního hnutí v obou zemích. Ale nebyla naše ochota k boji v roce 1938 veliká a svým ukázněným klidem a nepathetičností skutečně mravní ? Připustme však, že naši lidé skutečně mají sklon přizpůsobit se nebo poddat se nátlaku vládnoucí skupiny. Zkušenost společnosti, která žila dlouho pod nadvládou habsburské Vídně, nacistů a nyní komunistické Moskvy, podporuje jistě vytváření kulturní normy podřizovat se veřejně a odporovat jen v soukromí a potají. Americký anthropolog David Rodnick, který studoval v Československu náš národní charakter ještě po únoru 1948, definoval kulturní normy, které ovlivňují chování našich lidí, jako »úsilí o dosažení nikdy nedefinovatelné normy, jejíž sankci jedinec marně hledá mimo sebe«. A to je příznačný jev dvojí morálky, oficielní, konformistické a soukromé, rozptýlené. Dnes doma opět bojují o ethickou náplň svých životů, protože bez oné ethické řádovosti, jak řekl Arnošt Bláha, zdravý muž a zdravá žena nemohou dobře a plně žít. Náš člověk je zase deptán dvojí morálkou a zase se pokouší nějak přežít, zachránit duši svých dětí, vyrovnat se se svým strachem a s vážkami svědomí. Uvažujeme-li tedy o tom, co a jak má zahraniční rozhlas říkat domovu, musíme mít na paměti, že naším základním úkolem je lidem doma v tomto tichém zápolení pomáhat. Znamená to zdůrazňovat jejich slabosti, malost a sklon podřizovat se, anebo klást jim před oči naše historické vzory lidského a mravního hrdinství? Každý úspěšný vůdce ví ze zkušenosti, at už je to vůdce skautského oddílu či velkého národa, že lidé potřebují ostrou výtku i uznání a pochvalu. Kárání a chválení jsou dvě nejzákladnější společenské techniky, kterými jsou lidé vychováváni a vedeni. Proto je jednostranné zdůrazňování negativních rysů československé společnosti neúčinné, zvláště za dnešní svízelné situace. Když Masaryk burcoval našeho člověka, vytýkal mu nejen Rukopisy a Hilsnera, ale stavěl mu před oči i vzory hrdinů, Husa, Havlíčka. Od té doby nám řada vzorů přibyla; stačí jen vzpoměnout na sibiřské legie, slovenské národní povstání a arcibiskupa Berana. Shodneme-li se pak, že lidé doma potřebují nejen pravdu o svých — a nezapomeňme dodat tedy i o naších — slabostech a nestatečnosti, nýbrž i slova, která jim připomenou a oživí dny naší velikosti a opravdovosti, problém se na konec zúží na otázku: kolik negativní kritiky a kolik optimistické sebedůvěry ? A na to theoretický rozbor nemůže dát odpověd. Je úkolem soustavného a empirického výzkumu, aby dodával data pro naši rozhlasovou strategii. Úkolem exilového novináře je pak předpisovat si notnou dávku skromnosti a zdrženlivosti. [pageend9]10 TRIBUNA KRYŠTOF VONDRÁK : HOSPODÁŘSTVÍ VE FEDERACI Přemýšlíme-li o novém státním uspořádání, naskytnou se dvě otázky: zda federaci přijmout či odmítnout, a jestliže přijmout, jaké výrobní přesuny si toto opatření vyžádá. Není jisté, zda detailní studie mohou odpovědět na druhou otázku. Výrobní statistiky, které tvoří jeden z faktorů úvahy, jsou neúplné; statistiky spotřební, které by měly tvořit druhý a nebzytný faktor, chybí zcela. Řečeno jinými slovy: zatím co víme jen velmi nepřesně, kolik zboží naše státy mohou vyrobit, nevíme už šestnáct let nicotom, jaké zboží a v jakých kvantitách by svobodní občané chtíli mít vyrobeno. Nicméně detailní studie mohou nastínit alespoň hrubý obraz o nutných výrobních přesunech v rámci federace; nemohou však dát od- pověd na otázku, zda vůbec federaci prosazovat. Zatím co není možné vyčíslení absolutní velikosti zisků či ztrát, je možno řešit problém s hlediska všeobecnějšího, kvalitativního: hledat odpověď na otázku, zda federace přinese positivní či negativní změnu v národním důchodu jednotlivých zemí. Kdybychom zjistili, že u některých zemí bude tato změna positivní a u jiných negativní, nedostali bychom se daleko: bez znalosti absolutní velikosti zisků a ztrát bychom nevěděli, zda ztráta převáží zisk. Jestliže však zjistíme, že v případě všech zemí bude federace mít pro národní důchod následky jen positivní či jen negativní, nalezli jsmq odpověď na otázku, zda hospodářské úvahy mluví pro či proti federaci. O to se chceme v následující stati pokusit. Federací budeme rozumět naprosté hospodářské splynutí dvou či více států, mezi kterými jsou odstraněny všechny hospodářské přehrady (cla, devisové předpisy, vývozní a dovozní kvóty, atd.) vyjma přehrad vůči migraci obyvatelstva. Tuto výjimku lze odůvodnit pochybami, zda by kterýkoli účastnivší se stát dovolil rozplynutí celistvosti a stejnorodosti národa v moři federace. Předpoklad naprostého hospodářského splynutí není ovšem nezbytný. Umožní nám jen posoudit následky federalisace nej radikálnějšího typu a dovolí proto racionelní uvažování o možných či žádoucích omezeních. Velikost národního důchodu. Jednou z nejvýznamějších otázek je vliv federace na velikost národního důchodu zúčastněných zemí. Protože neděláme apriorní předpoklady o tom, které státy se budou na federaci podílet a neznáme proto ani jejich hospodářské možnosti, probereme tři hypotetické případy: 1. Zúčastněné země budou mít stejné výrobní možnosti a stejné spotřební podmínky (to v praksi zhruba znamená, že budou na stejném stupni industrialisace a jejich občané budou mít stejné spotřební požadavky a přáni). Je to případ velmi neskutečný, o kterém se zmiňujeme jen pro úplnost. 2. Zúčastněné země budou mít stejné výrobní možnosti, ale jiné podmínky spotřební (to zhruba znamená, že zatím co stupeň industrialisace bude stejný, Češi na př. budou dávat přednost pivu a textilu, Poláci vínu a bytovému zařízení, atd.) 3. V třetím a nejpravděpodobnějším případě budou mít účastníci různé výrobní možnosti a různé podmínky spotřební. První případ, jak dále uvidíme, je jen specielní variantou případu druhého, ke kterému proto přejdeme. Druhý případ. Obvykle se říká, že federace států s naprosto totožnými výrobními podmínkami nemůže přinést zisk a že právě jen vzájemné doplňování různorodých hospoďářství může přinést prospěch. Není nesnadné ukázat, že tento názor je založen na omylu. Předpokládejme, že na příklad ČSR a Polsko mají naprosto stejné (v praxi to znamená značně podobné) technické možnosti třeba průmyslové a zemědělské výroby a že Čechoslováci dávají přednost průmyslovým a Poláci zemědělským výrobkům. Na diagramu I křivka A A znázorňuje výrobní možnosti obou zemí jednotlivě, to je ČSR a Polsko mohou odděleně vyrábět a spotřebovávat zemědělské a průmyslové výrobky v množství a poměru, který je dán touto křivkou. Zdůrazněme předem, že křivka předpokládá plnou zaměstnanost (bude důležité pamatovat na to v dalších pasážích). Pokud oba státy budou nezávislé (abstrahujeme od zahraničního obchodu, který obvykle představuje jen malé procento možné výměny), oba budou vyrábět zboží pouze podle přání svých konsumentů. Řekněme, že Poláci budou vyrábět a spotřebovávat 5 mil. kg průmyslových a 20 mil. kg. zemědělských výrobků (bod P na grafu), zatím co ČSR bude vyrábět a spotřebovávat 20 mil. kg. průmyslových a 5 mil. kg. zemědělských výrobků (bod Č na grafu). Celková výroba tedy bude (5 + 20) 25 mil. kg. výrobků zemědělských a (20 + 5) 25 mil. kg. výrobků průmyslových. Předpokládejme, že dojde k federaci. Hospodářská mechanika, kterou by v tomto rámci bylo zbytečné popisovat, dosáhne toho, že oba státy začnou vyrábět v bodě, kde nová (společná) cenová linie je tečnou ke křivce AA, řekněme v bodě F. Jak ČSR tak Polsko bude nyní vyrábět po 15 mil. kg zemědělských a průmyslových výrobků, cellková výroba obou předmětů bude tedy 30 mil. kg (o pětinu více než dříve). Tento zisk bude rozdělen poďle nároků spotřebitelů v obou státech, tak jak je vyjádřen cenovou linií cc: budoucí spotřeba buďe vždy ležet na této linii. Na př. ČSR přejde na bod Č2, Polsko na bod P2. Tato linie, — vyjma bodu F — je ve všech místech výše než produkční křivky AA, což znamená, že spotřeby občanů federace jsou vyšší po federaci než před ní. Je proto jasné, že národní důchod obou států po zavedení federace v tomto případě stoupne. Případ prvý. Změna ve spotřebních možnostech nenastane, jsou-li nejen výrobní možnosti, ale i spotřební přání konsumentů v obou státech stejná (bod F). Pak, trochu technicky řečeno, body Č a P na grafu I jsou přirozeně totožné: po federaci zůstanou nezměněny a splynou s bodem F. Je jasné z pohledu na graf, že pak výroba, spotřeba (a ovšem tedy i národní důchod) musí zůstat nezměněny. Jak již řečeno, toto je ale nanejvýše umělý, neskutečný případ. Třetí případ. Pravdě nejpodobnější je, že státy se budou vyznačovat různými výrobními možnostmi a různým typem přání spotřebitelů. (Více restriktivní a proto méně skutečný případ různých výrobních možností a stejných přání konsumentů možno následující analysou vyřešit beze změny výsledku). Předpokládejme na příklad federaci Československa, které má výrobní převahu v produktech průmyslových a Maďarska, které má výrobní převahu v produktech zemědělských, a ve kterých si konsumenti [pageend10]TRIBUNA 11 obou států vcelku přěji něco jiného. Jako samostatný stát bude ČSR vyrábět a spotřebovávat výrobu dannou bodem Č na československé výrobní křivce čč, Madarsko bude vyrábět a spotřebovávat výrobu dannou bodem M na maďarské výrobní křivce mm (diagram II) Celková výroba obou států před federací tedy bude (11 + 8) 19 mil. kg. výrobků průmyslových a (8+12) 20 milionů kg. výrobků zemědělských. Po zavedení federace hospodářský mechanismus dosáhne, že oba státy se budou specialisovat na výrobu, ve které jsou nejvýkonnější .Řekněme, že přání konsumentů budou vyjádřena cenovou linií cc. Tato linie je volena úmyslně tak, aby na grafu II byla tečnou oběma výrobním křivkám současně. Tím se vyhneme grafu komplikovanějšímu, který by, jak si čtenář může snadno zjistit sám pomocí tužky a pravítka, na výsledku nic nezměnil. ČSR bude napříště vyrábět více výrobků průmyslových, Madarsko zemědělských. Náš přiklad stanoví, že ČSR bude vyrábět v bodě Fj, Madarsko v bodě F2. Celková výroba po zavedení federace bude (23 + 3) 26 mil. kg. výrobků průmyslových oproti dřívějším devatenácti milionům kg, (2 + 22), 24 mil. kg. výrobků zemědělských oproti dřívějším dvaceti mil. kg. ČSR a Madarsko budou opět, jako v případě prvém, moci konsumovat více obou druhů zboží: ČSR se bude moci na příklad dostat na bod Č2, kde bude spotřebovávat 16 mil. kg výrobků průmyslových a 9 mil. kg výrobků zemědělských (dříve 11 a 8); Maďarsko se bude moci dostat na př. na bod M2, kde bude spotřebovávat 10 mil. kg průmyslových a 15 mil. kg výrobků zemědělských (dříve 8 a 12). Jakákoli jiná cenová linie cc (a jakékoli jiné rozdělení zisků) je možné, ovšem linie cc bude vždy výše než původní křivky čč a mm a bude umožňovat větší spotřebu než dříve. Můžeme tejly tuto stát uzavřít tvrzením, že, zatím co nevíme jak bude zisk rozdělen mezi jednotlivé státy, víme, že: a. v žádném případě národní důchod kteréhokoli státu po federaci nemůže klesnout, b. v jednom umělém a neskutečném případě národní důchod států zůstane nezměněn, c. ve všech ostatních, skutečnosti nejbližších případech národní důchod každého národa musí stoupnout. Ve skutečnosti, která přirozeně těmito případy není plně vysvětlena, dojde navíc ještě k zvýšení produkčních možností v obou státech lepším využitím investic, čímž křivky čč a mm se samy o sobě zvýší a zvýší tak dále zisk z federace. Tento závěř vyznívá tak jednoznačně ve prospěch federace že vzbuzuje buď pochybnosti o správnosti naší analysy nebo o prozíravosti těch politiků, kteří se federaci z hospodářských důvodů brání. Ani jedno, ani druhé není pravda. Pro politiky nemůže být výše národního důchodu jediným měřítkem: jeho rozdělení mezi jednotlivé občany je stejně důležité. Politik musí vzít v úvahu i hospodářské problémy sociální politiky, otázku plánování, plné zaměstnanosti, specielní problémy zemědělských států, a jiné. Rozdělení národního důchodu. Vratme se ke grafu II a všíměme si změn, které v rozdělení národního důchodu nastanou ve federaci. Přirozeně tento graf může být použit na kteroukoli dvojici produktů. Viděli jsme, že po federaci výroba ČSR stoupla o 11 mil. kg v průmyslových výrobcích a klesla o 6 mil. kg ve výrobcích zemědělských. Tento přesun výroby znamená, že poptávka po průmyslových dělnících a průmyslovém kapitálu stoupne, zatím co poptávka po zemědělcích a zemědělském kapitálu klesne; proto příjem výrobců v průmyslu stoupne, příjem výrobců v zemědělství klesne. Platy v zemědělství by u mnohých klesly na nulu, u jiných by se značně zmenšily v poměru k platům průmyslovým: došlo by k tak zvanému »útěku z venkova«. Jak bolestný je to proces, ukázalo úsilí většiny zemědělských stran, které se snažily dosáhnout ochrany před zahraniční soutěží (a tím omezení hospodářských důvodů k »útěku«) v období mezi dvěma světovými válkami. V Maďarsku by byl přirozeně postup opačný: v terminologii let třicátých by došlo k »útěku z města« protože maďarský průmysl (ve společném československo-maďarském hospodářském prostoru) by skýtal horší obživu než maďarské zemědělství. Víme, že federace zvýšila celkový národní příjem: absolutní příjem a relativní podíl jedné vrstvy národa byl zvýšen, zatím co relativní, a možná i absolutní podíl jiné vrstvy v národě by byl snížen. Od politiků, zastupujících v každém národě složky, které by byly [pageend11]12 TRIBUNA federací poškozeny ve prospěch svých spolubčanů, nelze očekávat, že s federací budou souhlasit, pokud se jim nedostane záruk, že jejich voliči budou odškodněni zbytkem národa, který na federaci vydělá. Není těžko ukázat, že odškodnění může být provedeno k prospěchu celé společnosti. Je-li na př. původní národní důchod 100 bil. Kčs a jak zemědělci tak průmysloví výrobci dostávají po 50 bil. Kčs, a stoupne-li po federaci národní důchod na 120 bil. Kčs, a podíl zemědělců klesne na 40% z 50% (48 bil. Kčs) a dělníků stoupne na 60% (72 bil. Kčs), průmysl může na př. polovinu svého zisku (12 bil. Kčs) převést na zemědělce a obě složky se mohou mít lépe než dříve. O řešení náhrad by mělo být vážně uvažováno, nemá-li federační myšlenka narazit na vážný odpor. Sociální politika. Že způsob rozdělení národního důchody mezi jednotlivé občany je významným činitelem k posouzení, zda národ dosahuje maxima subjektivní spokojenosti je dnes, obecně uznáváno většinou civilisovaných zemí. V předcházející pasáži jsme mluvili o rozdělení důchodu mezi jednotlivé výrobní složky, jak je dáno hospodářským mechanismem. Ve všech státech do tohoto rozdělení zasahuje politika daňová a specifická politika sociální, často podle názorů většiny v národě. Ethické normy mohou dojít uplatnění jen tehdy lze-li je uskutěčnit na celém území hospodářské jednotky. Zatím co jisté rozpětí mezi sociálním zabezpečením v jednotlivých útvarech federace je možné, brzo je dosažena mez, přes kterou nelze jít: kdyby si československé voličstvo přálo sociální zabezpečení podobné Velké Britanii, a občané Maďarska dávali přednost zabezpečení značně nižšímu, daňové zatížení kapitálu a mzdové náklady by byly v ČSR tak vysoké, že by došlo k přesunu výroby do Maďarska: ČSR by produkčně ustrnulo, maďarská výroba by prudce stoupala. Dříve či později by byla ČSR donucena přizpůsobit svoji sociální politiku politice Maďarska, či jiného, nejméně sociálně uvědomělého člena federace. Politik se proto musí rozhodnout, zda by zisky federace, o kterých jsme mluvili výše, převážily nevýhody, plynoucí z obtíže provádět samostatnou sociální politiku. Tento závěr je plně potvrzen zkušenostmi z USA: klasickým případem je neustále pokračující stěhování průmyslů z pokročilých států New England do méně pokročilých států jihu. Plánování a plná zaměstnanost. Zdá se být nepochybné, že zajištění plné zaměstnanosti a rychlého zvyšování životní úrovně občanů střední a východní Evropy je nezbytnou podmínkou k dosažení sociální a politické stability v tomto prostoru. Zatím co o cíli není sporu, pravice i levice se podstatně liči v názorech, jak tohoto cíle má být dosaženo. Levice se domnívá, že methodami pravice nemůže být dosaženo plné zaměstnanosti a nej- vyššího stupně blahobytu; pravice naproti tomu tvrdí, že levice dosáhne plné zaměstnanosti jen za cenu velkých ztrát politických a hospodářských. S hlediska klasických liberalistických národohospodářů a politiků zvýšení národního důchodu by mohlo být proplýtváno nesprávnou politikou vládnoucí většiny. Neoliberalističtí či socialističtí národohospodáři a politici naproti tomu zastávají názor, že federace, která by neprováděla politiku plné zaměstnanosti, by sice zajistila v údobích plné zaměstnanosti zvýšení národního důchodu všech zemí, současně by je však vystavila nákladným a bolestným výkyvům deprese a prosperity. Zvýšení národního důchodu by tak mohlo být ilusorní, protože větší výrobnost všech by mohla být anulována hospodářskou politikou, která by dovolila, aby výrobnost části dělnictva a kapitálu klesla periodickýma nulu: jestliže by na př. národní důchod ČSR stoupl o 17% ve federaci, a pak v desetiletém období každý třetí rok klesla na 60%, hospodářský zisk federace by byl úplně anulován a navíc by došlo k vážným sociálně- politickým ztrátám. Nebezpečí zemédčlské specialisace. V důsledku specialisace by byly převážně zemědělské státy tlačeny ke specialisaci v zemědělské výrobě. Vezmeme-li v úvahu zvláštní povahu zemědělské výroby a poptávky po zemědělských výrobcích, krátkodobě by tyto země byly ohroženy extremním kolísáním národního důchodu (vzhledem ke kolísání cen) a dlouhodobě odsouzeny k ustrnutí (vzhledem k tomu, že ve všech zemích podíl zemědělců na národním důchodu neustále klesá a existuje neustálá nutnost umožnit části zemědělců přechod k výrobě jiného druhu). Státy, kterým by hrozila taková specialisace, mohou plným právem požadovat záruky, že jejich problému bude věnována zvláštní pozornost a že je bude zemědělská politika federace chránit jak krátkodobě tak dlouhodobě před zhoubnými následky. Závér. Předcházející úvahu možno shrnout do několika základních bodů: 1. Za předpokladu plné zaměstnanosti by federace nutně zvýšila národní příjem každého zúčastněného národa. 2. Toto zvýšení, pokud by současně s ním nebyla provedena redistribuce národního důchodu, by prospělo některým výrobcům v každém národě a poškodilo jiné. Nemá-li federační úsilí narazit na vážné překážky, jednotlivé exulantské representace se musí dohodnout na řešení, které by poškozené složky v národě dostatečně odškodnilo a umožnilo jim produktivní existenci v jiných oborech. 3 Representanti států, které by se pravděpodobně specialisovaly na rostlinou a živočišnou výrobu, musí trvat na zárukách, že jejich země budou jistými opatřeními chráněny proti vážným hospodářským ztrátám. Bez těchto záruk federalisační hnutí narazí na vážný odpor. 4. Nelze jednoznačně vyřešit otázku sociálního zabezpečení a zajištění plné zaměstnanosti v Členských státech: zde každý z politiků musí situaci posoudit sám. Bude-li přesvědčen, že »jeho světový názor« bude mít bud většinu ve federaci a v jeho vlastním národě, nebo menšinu v obou těchto jednotkách, federace bude pro něj žádoucí. Pokud bude politik věřit, že většina v jeho národě bude volit jinak než většina ve federaci, problém bude složitější. Bude-li v menšině ve svém národě a ve většině ve federaci, bude pro něj přirozeně výhodné vstup do federace podporovat a naopak. Je jisté, že hospodářské úvahy budou tvořit jen malou část konečného rozhodnutí, zda federaci podporovat či nikoli. Převáží-li jiné důvody pro federaci, politikové se budou snažit vytvořit takou federační ústavu, která by co nejvíce zajistila prosazení jejich názorů na hospodářskou politiku. Zde pak dojde k rozdílnosti názorů na pravomoci, složení a sílu federálních orgánů. Ideologické úvahy ovlivní i volbu partnerů. Podle odhadu, které skupenství by pravděpodobně nejvěrněji sledovalo »správnou« hospodářskou politiku, bude podporována federace »středoevropská«, »podunajská«, »evropská«, »východoevropská« nebo »československo-polská«. Je ovšem třeba zdůraznit, že čistě hospodářské úvahy nejsou a ani by neměly být jediným činitelem v rozhodování o žádoucnosti federace. Otázky politické, zahraničně-politické, vojenské a kulturní jsou nejméně stejně důležité. Třebaže je nutno mluvit o hospodářských problémech systematičtěji, otevřeněji a upřímněji než dosud, konečné rozhodnutí o tom, jakou váhu přidělíme hospodářské veličině ve federální rovnici závisí na myšlení a cítění každého z nás. Nutno hledat a najít střední cestu mezi kupčením a naivním idealismem. [pageend12]TRIBUNA 13 LISTY Z EXILU Vénujeme tentokrát Listy z exilu recensím politické a literárni tvorby misto obvyklých poznámek na okraj politické činnosti. Rádi při této příležitosti konstatujeme, ie myšlenkám a problémům, které nenašly dosti porozuméní u výborů Rady a stran, otvírají cestu do exilu a do svita obítavi jednotlivci. Zásluha patří v prvé řadí pařížskému nakladatelství Sokolova, které vedle české serie Knihy exilu zahájilo cizojazyčnou edici prací M. Sokolové Internationale Socialiste entre les Deux Geurres a připravuje k vydáni Svazky úvah a studií. ZA NOVÝM ŘEŠENÍM. oPolitický exulant má právo i povinnost přispět k osvobození svého národa jak nejlépe může«, praví Hubert Ripka ve své studii A Federation oj Central Europe (New York, 1953). Ti, kdo trvají na neomezené národní svrchovanosti, škodí národním zájmům, protože svůj stát vystavují politickému zápasu světových velmocí; budou zodpovědní za to, že osud jejich národa bude rozhodnut bez nich, že velmoci uspořádají střední a východní Evropu podle vlastních představ. Federace středoevropských států je nezbytností, nemají-li malé národy mezi Německem a Ruskem zahynout. Ripka uvádí řadu argumentů pro sjednoceni Poláků, Čechoslováků, Rakušanů, Madarů, Rumunů, Jihoslovanů, Bulharů a Albánců: 1. Ustavení užších zeměpisných celků je realističtějším cílem než evropská nebo světová federace. 2. Sjednocená střední Evropa by byla v případné evropské unii jednou za zábran proti touhám kterékoli kontinentální velmoci po ovládnutí jiných. 3. Středoevropské národy se nemohou spoléhat na pomoc Západu v případě tlaku se strany Německa nebo Ruska. Atlantické velmoci vždy měly k malým státům střední Evropy reservovaný postoj a považují je —• stejně jako v minulosti — za nepříjemné břímně. 4. Střední Evropa se musí zabezpečit proti těžkostem, jež budou následovat po rozvratu v Rusku. 5. Musí si zlepšit své mocenské postavení pro případ, že (a) federace Evropy se neuskuteční, (b) Německo v ní získá rozhodnou převahu, (c) sovětský režim zůstane u moci v Rusku. 6. Účinná přehrada mezi Německem a Ruskem znemožní ně- mecko-ruskou spolupráci, jež je možná v případě, že středoevropská oblast není sjednocena; znemožní německo-ruský konflikt, k němuž dochází vždy, když obě velmoci mají společné hranice; zachrání malé národy před německou nebo ruskou okupací, případně před oběma. 7. Kombinovaná hospodářská moc zmíněných středoevropských národů představuje silnou hospodářskou jednotku; budou-li popleněny válkou, nutno vytvořit lepší základnu pro jejich hospodářství. 8. Utvoření federace by značně přispělo k zabezpečení míru v Evropě a ke zvýšení svobody a bezpečnosti malých národů. Na otázku, kdo má tvořit jím navrhovanou federaci, Ripka odpovídá; státy, ne národnostní skupiny — jinak dojde k atomisaci střední Evropy. Alternativou k jednomu společenství jsou dvě úzce spojené federace: polsko- dunajská a balkánská. Ripka se staví proti třem soustátím v oblasti mezi Německem a Ruskem, proti malé dunajské federaci a proti obnovení habsburské monarchie. Podle něho existují tři možná řešení evropského vývoje: 1. ustavení celoevropského společenství a do něho včleněné středoevropské federace; 2. ustavení e- vropského společenství, ovládaného Němci, a středoevropské federace jakožto zábrany proti německé rozpínavosti v evropském systému rovnováhy sil; 3. politika rovnováhy sil tradiční ve formě politicko-vojenských spojenectví a politicko-hospodářských paktů, která vyžaduje co nejpevnější středoevropskou federaci. Ripka zdůrazňuje, že »při plánování o- blastní federace ve východně- střední Evropě musíme pamatovat na tyto různé možnosti« (str. 66) — sám však ve svém návrhu, jak má být federace organisována, na ně nepamatuje. Je přesvědčen, že rozličnost sociálních, duchovních a politických podmínek znemožňuje o- pravdovou celoevropskou federaci t.j. ustavení »centrální federální vlády a parlamentu*. Proto podporuje zřízení co největšího počtu »nadnárodních autorit* (pro správu určitých politických, hospodářských a sociálních záležitostí) a »mezivládních orgánu*. Pro střední Evropu počítá s ustavením federální armády, federálního ministerstva obrany a společného vrchního velitelství branných sil. Staví se rovněž za federované hospodářské, sociální a kulturní instituce, spravované nadnárodními tělesy. Federální arbitrážní soud by závazně rozhodoval o všech sporech mezi státy střední Evropy včetně sporů o hranice. Federální vrchní soud by řešil spory mezi federací a národními institucemi, federálními institucemi samými, a otázky, které se týkají porušení charty lidských práv a svobod Ripka zastává názor, že zřízení federální armády má být jedním z prvních společných kroků. S tímto počinem lze souhlasit jen v případě osvobozovací války. V míru však nutno trvat na tom, aby řešení vojenských otázek probíhalo současně s ustavením politického společensví a s finanční integrací. Dokud nejsou rozřešeny politické a hospodářské problémy, žádný národ na světě se dobrovolně nerozhodne zbavit se v míru možnosti disponovat svými brannými silami, protože mu nikdo nezaručí, že nebudou použity proti němu. Je rovněž pochybné, existuje-li vůbec na světě armáda, jež by byla »jednou z nejúčinnějších výchovných institucí na ukutí bratrských pout* (str. 67) a není důvodu k domněnce, že by se jí kdy stala armáda středoevropská. Ustavení federace je možno dosáhnout jistěji a rychleji, říká Ripka, »jestliže zmenšíme moc národních vlád a parlamentu pomocí vnitřní organisace samosprávných celků a pluralistické hospodářské a sociální skladby* (str. 64); jde tak daleko, že vládám zúčastněných států nepřeje ani policejní síly a chce je ponechat místním samosprávným celkům. Druhou »nepopíratelnou« podmínkou a zárukou federace jsou pro něj »nadnárodní autority* a »mezi- vládní orgány*. V této souvislosti je třeba klást si otázku: jsou podmínky ve střední Evropě tak příznivé, že je opravdu »možno překonávat výlučnost národní svrchovanosti nadnárodními autoritami* (str. 64) ? Pokud je nám známo, tato methoda ještě nikdy nikde nevedla k ustavení federace. V Ripkově studii marně hledáme návrh na skutečnou federální vládu. Členové jím navrhovaných vládních výborů by byli přímo závislí- na rozhodnutí svých národních vlád; je pochybné, zda by sledovali společnou zahraniční politiku a zda by vůbec byli sto dělat politiku federální. Jím navrhovaný dvoukomorový parlament by se stal orgánem, jehož usnesení by měla takovou váhu, jakou by jim přičetly jednotlivé země. A tu jsme u kořene problému: Ripka ve skutečnosti neargumentuje pro utvoření federace, ale slabé konfederace, jejíž ústřední orgány by byly podřízeny vládám členských států. Toto soustátí by se navíc muselo spoléhat na to, že by bylo tolerováno jedním nebo oběma mocnými sousedy. [pageend13]14 TRIBUNA Takový útvar by sotva mohl plnit poslání, které Ripka vyt- čuje v první části své studie: přispět k mocenské rovnováze a k zajištění míru v Evropě a ve světě. Nicméně je třeba jeho práci uvítat. Je to první otevřená úvaha exilového předáka, která se zabývá plány do budoucna namísto účtování o minulosti. J.H. EXIL VOLÁ ČESKOSLOVENSKO. Ferdinand Peroutka: Projevy k domovu. Paříž, edice Sokolová, 1953. Str. 160. Jako první svazek »Knih exilu« zvolilo nakladatelství Sokolová právem Peroutkovy Projevy k domovu, které shrnují jeho nedělní a sváteční komentáře za první rok vysílání Svobodné Evropy. Kniha uvádí čtenáře do bezprostředních problémů naší doby, kterou my, Čechoslováci, prožíváme obzvlášt tragicky. V úvodním slově děkuje autor předsedovi Committee for a Free Europe a klade si za úkol vytýčit směrnice zahraničního rozhlasu. Projevy samy pak rozvádějí jeho zásady a stylistickým mistrovstvím vybrušují uvážené myšlenky a postřehy. Kritický čtenář se snadno přenese přes některé silné projevy nevole, pochopitelné v exilové situaci. Ale při četbě osobních (i když spravedlivých) útoků na Drdu, Řezáče, Hromádku, Glazurovou a jiné se namane otázka: Je nutno šířit myšlenky a budovat hnutí za pravdu starými propagandistickými prostředky (na př. oStalin je odborník v jazykovědě, který vás naučí, jak mluvit česky a slovenský. ..«, str. 25), či je lépe použít prostý, nepropagandistický sloh a spoléhat jen na věcné argumenty? Tomáš Masaryk v prvním a Pavel Svatý v druhém odboji volili pathos mravního rozhořčení a opravdovosti za hlavní mechanism své »propagandy«. Peroutka se ve svých projevech neomezuje jen na odsouzení komunistického bezpráví; polemisuje také s komunisty o otázkách, které jsou méně důležité pro povzbuzení našich doma (na př. o sociální a rasové rovnoprávnosti ve Spojených státech, str. 61—62, 92 a následující). Závažnost jeho slov by vzrostla, kdyby se soustředil na pranýřování křivd a nesnázi československého režimu. Nedostatečné využití mravního pathosu není vyváženo či nahra- ženo střízlivým vylíčením bezprostředních úkolů exilu a domova. Postrádáme také obraz uspořááníd budoucí Evropy, ideově-politický program, který by dovedl nadchnout . národ doma i nás za hranicemi. Je to o to citelnější, že Peroutka sám tuto potřebu v úvodním slově vystihuje: »Jestliže pravidelným výsledkem naši svobody vždy po nijakém lase bývá nesvoboda a jestliže ve skutečnosti jsme žili v rychlém střídáni volnosti a úplného otroctví, pak, není pochyby, byla nijaká chyba v systému. Je i naši povinnosti i našim sobeckým zájmem, abychom znovu uvážili svou situaci. Jisti potřebujeme nijakého odolnijšiho systému svobody, než jsme dosud vytvořili. Nechceme-li být žebráky, kteří každých pit nebo deset let se rozprchnou do svita prosit a žadonit o navrácení svobody, pak musíme nalézt nijak svou vlastni silu. . .« (str. 16). Kromě letmého poukazu na nutnost federace ponechává Peroutka otázku »odolnějšího systému svobody« bez odpovědi. Ale i přes tyto nedostatky patří jeho dílo do knihovny každého upřímně myslícího exulanta. Patří tam hlavně proto, že se Peroutka v Projevech dává svému lidu v plné své bohaté, nejedno- stranné osobnosti, celým svým literárním a stylistickým talentem. I. G. NA VÁŽKÁCH VČEREJŠKA. Ferdinand Peroutka: Začátky čes- koslovensktho soužití. Paříž, Edi- tions Sokolová, 1953. Str. 160. Peroutkova knížka není dílem zcela původním; spočívá z velké části na autorově Budování státu, jež zachycuje československý vnitropolitický vývoj po první světové válce. V celku objektivním a velmi živým způsobem popisuje Peroutka vzájemné vztahy Čechů a Slováků v prvých čtyřech letech společné republiky. Pojednává tedy o událostech, jež dávno vyprchaly z mysli starší generace a jež jsou jen velmi matně známy generaci současné. Před očima se nám míhají obrazy prvních snah o vytvoření československé jednoty, ztroskotávající na přílišné povahové různosti politických předáků a na rozdílu obou společenských celků ve vzdělání. Seznamujeme se s energickou postavou Dr. Vávro Šrobára, »diktátora Slovenska«, který usiluje vyvést rodnou zemi z politické lethargie; se vznětlivými postavami Hlinky a Jurigy, kteří se snaží rozložit nově vytvořenou jednotu. Ostře je odsouzena neplodnost starší generace martinské. Důkladně a svědomitě je popsána a rozebrána společenská tvářnost tehdejšího dění, otázky centralismu a decentralismu a historie českých zaměstnanců ve službách Slovenska — prvý styk živlů tak různorodých. Se zřetele není ztracena ani jedna důležitá stránka problému. Celá studie je prosáknuta snahou po objektivnosti a po pravdě. Ale autor dosáhl svého cíle spíš jen v hlavních rysech; v některých detailech se mu jeho záměr nedaří. Jako volný myslitel se Peroutka sotva mohl zcela vcítit do myšlenkového světa slovenských katolíků a evangelíků. Jeho sympatie jsou nesporně na straně husitářů-pokrokářů, i když s hlediska udržení státu jejich přímočaré jednání vždycky neschvaluje. Snad nevědomky katolickým a evangelickým skupinám poněkud ukřivdil. S hlediska historické objektivity lze se též tázat, zda část toho, co autor přičítá »madaronství«, není nutno přičíst na vrub starému uherskému patriotismu, který spočívá na upřímné oddanosti tradici svatoštěpánské a k vlastní zemi a jenž je naplněn historickými vzpomínkami na společný boj proti Turkům. Tento územní patriotismus lze opsat větou »vlast moja drahá uherská«. Podobný druh vlastenectví nebere autor v úvahu. Též otázka jazykové odluky je dle mého zánoru vysvětlována poněkud jednostranně. Není jisté, zda by byly vzájemné styky lepší při zachování společného jazyka; vždyt pro katolického Slováka byla čeština jazykem cizím. Nebyl by tím odpor proti madarisaci spíš seslaben než posílen? Tyto drobné kritické poznámky nemají za cíl snížit záslužnost Peroutkova díla; v našem rozháraném a rozhádaném exilu je to jistě práce velmi aktuální. Pavel O. KONEČNĚ POESIE. Neviditelný domov. Verše exulantů 1948—1953, sestavil Dr. Petr De- metz. Paříž, Editions Sokolová, 1954. Str. 118. Snad jen naše hudba dává nám v západních zemích prožít ilusi domova tak bezprostředně jako naše poesie. Je svou smělostí metafor a asociací a svou citovostí národním statkem zcela osobitým; proto je povětšině nepřeložitelná a neskonale hřejivá. Demetzův výběr z prací patnácti českých básníků, uvedený předmluvou Jana Tumlíře, je první přehlídkou pětileté poetické tvorby za hranicemi. Není poznamenán nectností propagačně-kulturních antologií, které začínají a končí výpočtem jmen a básnických škol. Zásada »méně znamená více« (třeba nespravedlivá opomenutím Kov- tuna, Kavky a Rutara) dává uvedeným básním společný rámec, přestože nejsou inspirovány stejným vyznáním, programem či hledáním společného slohu. Ze škály pocitů, jež ohraničují život politického uprchlíka, vybírá Demetz [pageend14]TRIBUNA 15 jedny z nejhlubších a nejryzejších, které vyjadřují životnost češtiny, tolik zaříkané »vědomím nenávrat- na«, vulgární neúctou a slávou světových řečí. Svým vznikem připomíná nám Neviditelný domov růst tohoto časopisu: pozůstává z příspěvků básníků roztroušených po třech světadílech. Některé známe již z Československa, jiné se stránek Tribuny, Skutečnosti, Svobodné ho zítřku, Sklizně, Hlasu domova nebo ze sbírek, vydaných až v exilu. Na prvém místě je třeba jmenovat Ivana Blatného, jehož silný, hmatatelný prožitek domova v cizině je ze všech nej intensivnější; Jiřího Kárneta a Jaroslava Drester a, v jejichž poesii se nej tragičtěji obráží prožitek exulantské existence, hraničící s nihilismem; Františka Listopada, básníka nenávratna a spasení ze života; Jana Tumliře, plného stesku a bolestného rozčarování; Karla Brušáka, jehož španělská paralela úzkosti a touhy po splnění nesplnitelného se liší od ostatních výrazovou uzavřeností a původností zážitku; a Zdeňka Lederera, básníka rozpačité radosti ve chvílích smutku. Verše Pavla Javora připomínají prostotou výrazu i zážitku lyriku Hálkovu. Junius, Jelínek, Klan, Kovárna, Míštan, Součková, Tůma — všichni uvedeni v abecedním pořádku — dokreslují nepatheticky lidský kruh. Je to mozaika nálad a citů, z níž si čtenář snadno vybere barvy a tóny, sladěné do stejné stupnice. Celkem však tesknota převyšuje naději, resignace jen místy ustupuje stoické vyrovnanosti a živelné vůli k životu. I to však je asi obrazem exilu, který si tu sám staví zrcadlo. Pěkná úprava knihy je znehodnocena nedbalostí korektury. Příklady: verse exulantu, upéchličti básníci, modré močály, reka, řijen. Je škoda, že ve sbírce básní, kde tištěné slovo je nezbytným doplňkem básnického obrazu, najdeme tolik přestupků proti jazyku. Sbírka končí mlčení několika našich básníků; zároveň však prozrazuje, jak málo skutečně velké poesie vzniká v našem exilu. Stopy existencialismu, surrealismu a Ril- keho jsou u některých autorů silněj Ší než jejich vlastní zážitky a naznačují, že snaha «líbit se literárnímu Žápadu« se stává vyšší metou než nesmlouvavá původnost. Neviditelný domov je sbírkou dobré české poesie; ale není a nebude exulantským Devětsilem. Škoda. Rádi bychom psali o opaku. g-h TAKÉ RECENSE. Československý pomocný výbor v Paříží usnesl se jednomyslní na své výborové schůzi dne 21. dubna 1954 vyslovit Vám svůj podiv a rozhořčeni nad zveřejněním nekvalifikovaného útoku Jaroslava Dreslera proti Georges Bidaultovi. Snad Vám není známo, že Georges Bidault je dávný, veliký a oddaný přítel Československa, československé svobody a demokracie, že je jednou z nejvýznačnéjších politických postav současné Evropy a aktivním ministrem zahraničních včci spřátelené Francie ? Nízký útok Jaroslava Dreslera na tohoto muže je o to odpornější, že mu vkládá do úst výroky, které neučinil, že autor jeho projev zfalšoval a že k tomu zneužil oslavy 28. října r. 1950, jíž se Georges Bidault skutečně zúčastnil, aby tak znovu dokumentoval svoje úpřímné sympatie k československým osvobozovacím snahami Nedivili bychom se, kdyby útoky podobného rázu a úrovně byly zveřejněny nějakým listem komunistickým. Na téže výborové schůzi bylo rovněž jednomyslní usneseno vyškrtnout Jaroslava Dreslera ze seznamu československých demokratických politických uprchlíků v evidenci Československého pomocného výboru v Paříži. Za Comité ďaide aux réfugiés tchécoslovaques'. Edmund Řehák, předseda. Poznámka: »Útok« Jaroslava Dreslera byl otištěn v ukázkách z jeho chystaného románu Naše vyhnanství. Uznáváme, že je nezvyklé vkládat žijícím politikům do úst slova, která neřekli, ale podle názoru redakce není literární dílo politickým komentářem, a proto nevyjadřuje stanovisko Ústavu k Francii a jejím státníkům. Podle měřítek pařížského výboru by musel být Karel Čapek považován za antisemitu, protože ve Válce s mloky staví do nepříznivého světla židovského velkoprůmyslníka. Bohudík, na umění a státní smlouvy universální metr neexistuje. Redakce. EVROPĚ Z AMERIKY. Jako by v mlze', je to jen vzpomínka — snad nezacloníná časem, ale roztavená únavnou řadou přešlých dni a dnes bolest, stesk, vzdycháni po tom, co je za námi, vždycky za námi. Ticho! slyším melodii plynoucí věčnosti', věčnosti, která rozděluje, co je, od toho, co bylo. Nejsou to měkké a melancholické zpívánky dalekého selského lidu ? Proč smutné, vždycky smutněl Snad jejich námět skutečně nikdy nekončí. Ne, slyším smích', hrdelný, plný, otřásající se vášnivou láskou k životu — k vůni, dechu, bytí. Slyším trylkujici, křehké popěvky o kráse, plné trýzní, housle, které nevědí, že jejich dny pominuly, že jejich mocnářství se rozložilo zevnitř. A přece byla milosti plná. Protože jsou muži a muži a desítky jiných, kteři ztratili právo nazývat se tak. Ale neopustila je. Dala jim krev, dědictví vznešenosti a tsrachw, jenom budoucnost jim nemohla dát. Tak tomu bude vždycky, protože budoucnost věčnosti zůstane v lidské duši. Pro ty, kdo ji tam naleznou, Evropa znovu ožije! Nina. V polemikách, které se vedly v Čechách od vydání České otázky do světové války a které ztlumeně doznívaly v republikánském období, se ukázalo, že při studiu českého duchovního vývoje Masaryk přeskakoval rozličná úskalí a že táhl ostré čáry tam, kde by úskostlivý badatel kladl svědectví ke svědectví, jako se perličky navlékají na šňůru. Masaryk byl netrpělivý. Když se podíval kolem sebe, slyšel dutá hesla jak ze staročeských tak z mladočeských tribun. Viděl zvětralé programy, ze kterých nemohlo vzejít nic kloudného ani pro drobnou politickou praxi ani pro veliký boj s Vídní, který vystupoval na obzor. Svět nestál a nechtěl-li český národ vypadnout z kola, musela se nová orientace provést rychle a bez úzkostlivého ohledáváni detailů. Dvacet let před výbuchem světové války vypracoval Masaryk program který šel daleko za běžné starosti až k posledním cílům národního snažení. Jeho předností a silou bylo pevné skloubení s hlavními prvky národní tradice, jak se vytvářela v dobách nezávislosti českého království a v nových zase vrstvách od úsvitu obrozenské doby. Masaryk také myslil na svět dokola kolem. Chtěl vybavit svůj národ z provincialismu a uvésti jeho požadavky v souzvuč- nou notu s ideami, které podle jeho rozboru určovaly směr moderních dějin lidstva. Humanitní ideál nepovažoval jenom ze tresťodkazu českých myslitelů, nýbrž za společného jmenovatele světového úsilí o vládu pravdy a práva nad lží a násilím a o pokojné soužití národů. Masaryk se rozhodně bránil proti náznakům nebo otevřeným výtkám, že vynášením humanitního ideálu jakožto vodítka ve všedním životě i ve velikých zápasech podlamuje odolnost národa a odčerpává zásoby národní energie. Nejenom slovem, nýbrž i veřejnou činností dokazoval váhavým lidem i zásadním odpůrcům, že humanitní ideál v sobě zahrnuje povinnost odporovat zlému vždy a ve všem. Mluvil o účinné humanitě a zdůrazňoval, že humanita není sentimentalita, nýbrž práce a opět práce. [O. Odložilík: T. G. Ma s a r y k 1850—1950. Str. 21] [pageend15]16 TRIBUNA JACÍ JSME NAŠE NADĚJE nejsou tak růžové, jak je líčí někteří optimisté. Ti z představitelů Rady svobodného Československa, kteří připravují zavazadla k odjezdu do svobodné Prahy v roce 1955, se asi slávobrány nedočkají. Ale přesto nesdílíme pesimismus londýnských Times a některých Američanů, kteří říkají: »Je nám moc líto. Ale Polsko toužilo po svobodě přes sto let a čekalo až do roku 1918. Musíte počkat a dočkat se«. DĚLBA MOCI v exilu je divná věc. Ignoruje parlamentní postup, lidi doma, přání exilu a od letošního jara také přírodní zákony. V zájmu smíru, representace a patrně také národa dohodli se naši exiloví představitelé při nedávných poradách skoncovat otázku zastoupení národní demokracie ve výboru Rady. Složitý problém, kterého ze dvou kandidátů vybrat, rozřešili typicky: tečí mají národní demokraté jednoho zástupce ve dvou osobách, Rašína s půlkou hlasu a Rysa s půlkou hlasu. Jen když je dělba spravedlivá. . . SPOLKAŘENÍ je jediná věc, ve které náš exil dělá komunistům čáru přes rozpočet. V Československu už zrušili kde co, i spolky chovatelů drobného zvířectva a kluby filatelistů. Zato za hranicemi jsou země požehnané. Máme spolek bývalých vojáků, zubních techniků, bývalých politických vězňů z druhé světové války, z dob Národní fronty a z doby poúnorové, Československou sekci sdružení svobodných podnikatelů ze zemí za železnou oponou; prostě dokázali jsme, že jsme lidé spolkově všestraní. Nedávno obohatil exulantský spolkový život nový klub ŠPUNT. Členství je anonymní. Kvalifikace: vyplavat nahoru, at se děje, co se děje. LIDÉ SE pochopitelně ptají: KDO VÁS PLATÍ? Ale já, přestože nevím, věřím ve vaši slušnost a objektivnost. Přikládám šek na pět dolarů. Z dopisu čtenáře. MEMENTO novým rádoby-Mnichovanům: »V minulosti byly národy nabízeny jako svatební dary; dnes jsou odprodávány bez svého souhlasu jako zvířata«. Papež Pius XI, 3. října 1938. Thomas Mann a Československo. Vzpomněli jste v »Kulturní kronice*, že Thomas Mann »byl nějaký čas Čechoslovákem (s československým pasem a československým občanstvím)*. Kruh emigrace Th. Manna skutečně začal v Praze, kde byl hostem presidenta Masaryka; domovskou příslušnost mu udělila malá obec na Českomoravské vysočině a na československý pas odejel do Spojených států. Před časem — skoro současně s Chapli- nem — opustil svůj nový domov, přestože byl americkým občanem, a vrátil se do Evropy. Amerika byla pro něho vždy jen asylem. Zdůraznil tak poslání Evropy, ve které nikdy nepřestal věřit, a touhu zemřít pod evropskou oblohou. Váš pisatel uzavírá: »Bývala kdysi naše republika vlídnější k exulantům, než je svět k nám«. S tím jistě všichni souhlasíme, at jsme kdekoli, dnešní zemi Thomase Manna nevyjímaje. Autorovi však asi . není známo, že Mann přijel do Československa se svojí sestrou, která se u nás usadila. Tato stará dáma přežila na svobodě pád první a druhé republiky i rasové zákony a nacistické běsnění. V květnové revoluci, hned v prvních hodinách, byla však jako »němkyně« zatčena a poslána do sběrného tábora, v němž zemřela. Škoda, vím jak jsou pocity Thomase Manna k naší zemi rozpolcené. Dr. Jaromír Měšťan, Schöngau. Z ČINNOSTI ÚSTAVU. Dokumentační středisko rozšířilo svoji činnost na zaznamenávání bibliografických dat o československé estetické tvorbě v exilu (poesie, romány, povídky, divadelní hry, filmová libreta, hudební skladby). — Vyšlo další číslo The Cold War, obsahující tyto statě: Will There Be Time Enough? Industry and Demo- cracy, Ownership of Industry in Liberated Czecho- slovakia. TRIBUNA ČTENÁŘŮM. Dostali jsme mnoho přátelských a povzbuzujících dopisů současně s šeky na úhradu předplatného. Všem pisatelům srdečně děkujeme. Při rozesílání upomínek jsme zjistili, že mnozí z našich adresátů se přestěhovali a že jim TRIBUNA není doručována. Prosíme, hlaste nám zavčas změnu adresy. Zároveň bychom se chtěli omluvit těm, jejichž jména byla našimi americkými spolupracovníky nesprávně vypsána. TRIBUNA — LIST ČS. ZAHRANIČNÍHO ÚSTAVU V EXILU. REDAKCE: POSTBOX 91, LEIDEN — HOLANDSKO. Jako nepravidelný tisk nemáme právo požadovat předplatné. Ale i nepravidelný tisk se platí v tiskárně. Příspěvky účtujeme ročně: Austrálie: 22 sh. —• Belgie: 100 frs. — Velká Britanie: 18 sh. — Brazílie: 70 CrS. — Francie: 900 frs. — Holandsko: 9 zl. —- Itálie: 1500 lir. — Kanada: ? 3. — Německo: 10 DM. — Norsko: 16 K. — Švédsko: 12 K. — Švýcarsko: 12 frs. — USA: $ 3. — Mexico: 15pesos. ' PŘÍSPĚVKY ZAŠLETE: z Evropy na Czechoslovak Foreign Institute in Exile, Postbox 91, Leiden, Holandsko. z USA a Kanady na Czechoslovak Foreign Institute in Exile, P.O.B. 934, Chicago 90, Illinois, USA. z Austrálie na Czechoslovak Foreign Institute in Exile, Oldřich Baxant, Commonwealth Bank of Áustralia, Concord, Sydney, N.S.W. Děkujeme Vám. [pageend16]