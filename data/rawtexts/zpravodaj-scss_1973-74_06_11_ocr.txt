zpravodaj čechů a slováků ve švýcarsku 1973 * ročník 6 * číslo 11 [pageend1]CO DĚLAT PROTI INFLACI? Investujte ve Španělsku — na Kanárských ostrovech! Česká firma staví na ostrově Gran Canaria appartementy pro turisty i na stálé bydlení. Roční výnos 10% netto p. a. při pronájmu na cestovní kanceláře. Ceny za luxusně zařízený 2-pokojový byt od DM 56.000-,. Ideální podmínky k bydlení, ostrovy beze cla, věčné mírné léto, koupání v Atlantiku i v zimě. I když nemáte celou částku na okamžité zaplacení, můžete se zúčastnit na této investici i s menším kapitálem od DM 20.000.- se čtvrtletními splátkami v dalších letech. Zúročení 10% p.a. netto, evtl. zpětná výplata kdykoliv během příštích 2-3 let (samozřejmě s 10% úroky) při stornu této investice. Veškeré informace podá B. Jan Horáček, klenotník, D 7 Stuttgart 1 - Steinstrasse 11 Tel. (0711)24 52 68. F412 RADIO H E S S — Firma známá dobrým servisem. Vynikající, spolehlivá RADIA, STEREA, TELEVISORY všech značek. Pro krajany — Velký rabat při hotovostním placení. — Výhodné kredit. — Levné opravy. RADIO HESS Bucheggstrasse 172 8057 Zürich, Tel. 28 80 58 F415 Máte zájem koupit si nový či zánovní klavír/or- gel světoznámých značek? Pro Čechy a Slováky za velmi výhodných platovných podmínek. Transport po celém Švýcarsku zdarma. Podrobnosti zájemcům podá na požádání krajanka z Bernu. Tel. 031 - 55 48 62 večer. Značka: «Co Čech, to muzikant.» PIANO+FLÜGEL-HALLE Tel. 4410 47 BERN Sprünglistr. 2 F414 Duchaplnost — svěžest — zdraví — radost ze života — osvěžení na duchu i těle. Konečně pomoc trpícím. Zadáno již v 17ti zemích. VŠESTRANNÝ BIOLOGICKÝ STELLA OLEJ. Absorbuje se až 10 cm do hloubky těla. Klinicky vyzkoušen. Nemá scházet v žádné lékárničce. V domácnosti, na cestách, při prevent, léčení, při sportu, únava, reumatismus, ischias, rýma, horečky, srdce, nervy, játra, dermatosa, angina, bolesti všeho druhu, atd ... Celá lékárna v jedné lahvičce. BIOLOGISCH-NATURWISSENSCHAFTLICHES FORSCHUNGS-LABOR 8006 ZÜRICH, Möhrlistrasse 90, Tel 01 - 60 35 16 [pageend2]ČESKOSLOVENSKY KLUB JANA PALACHA V CURYCHU ODESLAL 10. ŘÍJNA 1973 VELVYSLANNECTVÍ ČSSR V BERNU TENTO PROTEST Vážený pane velvyslance, jak je Vám známo, proběhla zdejším tiskem (Tages Anzeiger z 8. 11. 73) zpráva o hrubém zneuctění hrobu Jana Palacha. Zavrženíhodný čin pražského vedení je zajisté motivován nenávistí a strachem. Strachem před silou mrtvého šlechetného odpůrce a jeho žijících ideálů. Svým činem se pachatelé postavili na stranu papeženců, kteří smetli v Kostnici Husův popel do Rýna. Zároveň nechtěně přiblížili ještě víc památku Jana Palacha památce prvního českého mučedníka za pravdu. Československé vedení stojí v jedné frontě s nacistickými przniteli židovských hřbitovů a se zločinci let padesátých, kteří rozmetávali zase popel svých protivníků po silnicích. Zapomněli však, že Palachova památka je hluboce vryta v srdce lidí, a že jejím potlačováním se dosahuje pravého opaku. Pravdu a svobodomyslené myšlenky nelze vymýtit ani pálením knih, ani vykrádáním a hanobením hrobů. Československý klub JAN PALACH V CURYCHU protestuje ostře Vaším prostřednictvím u československé vlády, čímž plní svou morální povinnost k odkazu Jana Palacha. Ani neočekáváme, že čs. vedení se zastydí a požádá Moskvu, zda jí dovolí zjednat nápravu .. . Nechť si však vzpomene na naše poselství při stylizaci proti podobným případům v zahraničí, např. pohřeb Pabla Nerudy v Chile a podobně. Neboť se stává, že pokrytci, hledající třísky v očích svých bratří, trám v oku svém nevidí. Pravda zvítězí! Ing. Jiří Neuwirth, Dr. Julius Májovský, místopředseda předseda Ing. Jiří Vohralík, Dr. Ivan Venclík, člen výboru člen výboru K protestu Klubu Jana Palacha v Curychu se připojuje i Sdružení bývalých čs. politických vězňů ve Švýcarsku — stejné stanovisko zaujímají i další čs. spolky ve Švýcarsku, odobně jako i Poradní sbor v západní Evropě. Bojí se i mrtvých Před půl tisíciletím, v Kostnici, upálili velkého Jana českého národa. Tři století minula od doby, kdy nesnášenlivost vyštvala jiného Jana do exilu; učitel národů nakonec složil kosti v Holandsku. Před pětatřiceti lety Němci zastřelili medika Jana Opletala při pražské demonstraci. V r. 1948 «vypadl» z oken Černínského paláce další Jan. Konečně, před pěti lety, z protestu proti násilí a kolaboraci, se upálil student Jan Palach. Vymysleli řadu falešných verzí jeho smrti. Chtěli namluvit veřejnosti, že Honzíka má vlastně na svědomí plíživá kontra, neboť nádrž s «nepálivým ohněm» perfidně vyměnila za benzin ... že student jednal pod tlakem okamžitých emocí.. .anebo že se prostě pomátl. V tom posledním případě to bude asi nějaká vážná epidemie, která řádí mezi oponenty neostalinského komunismu: duševními poruchami trpí také fysik světového jména Sacharov, laureát Nobelovy ceny Solženicyn, básník Bukovskij, hudebník Rostropovič, spisovatel Maximov a desítky dalších statečných, kteří už tím, že jsou a nemají strach, zachraňují zbytek cti země, z níž přišli okupanti Československa. Všechny pokusy znesvětit Palachovu památku ztroskotaly. Ale inkviziční soudy, pobělohorská reakce, nacisté za poslední války ani agenti Josefa Stalina se neponížili tak hluboko, aby jejich nenávist — a strach — šly až za hrob: jinak totiž nelze označit rozhodnutí normalizovaných komunistů Husákova režimu exhumovat a převézt studentovy 1 [pageend3]ostatky. Stalo se tak ve vší tichosti, v době, kdy se mocně propagandistické prostředky «socialistického» bloku rozkřičely o tom, že šéf chilské komunistické strany L. Corvalan je v nebezpečí. Ale nelze se divit. Představitelům mocenského aparátu byla vždy bližší «kapitalistickým» soudem souzená a nakonec osvobozená komunistka Angela Davisová, než třeba skromná a trpící Palachova maminka . . . Jan Palach zůstává tím, čím byl, i když ho ani po smrti nenechají na pokoji: odvážným mladým člověkem, který se nebál plně žít i mučednicky zemřít. Symbolem generace, která se narodila v temných letech, ale nedala se koupit laciným cukrátem z frází, v kritických dnech stála na svém místě a udivila svět statečností holých rukou, vyzbrojených jen dlažebními kostkami proti pacířům. Palacha mohou znovu vykopat, rozmetat jeho prach a místo, kde pět let odpočíval, obehnat ostatným drátem . . . Nikdo nesejme hanbu z jeho hrobařů. Mezi čtrnácti milióny pozůstalých je mnoho statečných, kteří se nebojí předstoupit před kamery STB a položit kytičku či rozžehnout svíčku u paty olšanského hrobu. Na čtrnáct miliónů Čechoslováků nepůsobí faktor zapomenutí. Památku nelze zabít. Symbol a úctu k velkému mrtvému nelze exhumovat. Sdružení bývalých čs. politických vězňů ve Švýcarsku Josef František LISTOPAD Psát úvodník pro exilový měsíčník není vděčné poslání. Měsíc je ve XX. století tuze dlouhá doba. Poznamenejme, že uplynulo sedmnáct let od sovětského vpádu do Maďarska a od událostí, jež v Polsku rovněž hraničily s revolucí a jež vynesly do popředí tehdy nadějného muže, Gomulku. A že v roce 1956, kromě pádu Alexandra Čepičky a skupinek studentů a vojáků se Čechoslováci vyznamenali jedině tak zvýšeným nákupem konserv. Občas je dobře připomenout si jak tuze moc jsme výborní. Nadějného muže Gomulku je pak rovněž dobré vzpomenout, mluví-li se o možnostech reformy totalitních režimů zevnitř. Co takhle nacismus s lidskou tváří? Ten by nevyhovoval? Události sedmnáct let zašlé však jsou nutně zasunuty přílivem událostí čerstvých. V letošním případě dalším válečným konfliktem na Středním východě. Poznamenejme, že přes číselný poměr 1:34 v neprospěch Israele a obdobně neprospěšný poměr v tancích 1:4,2, letectvu 1:6,4 a raketách 1:11, zachránila prosovětské režimy v arabských státech jen «mírová iniciativa SSSR». Na pokus řešit situaci vyloděním sovětské námořní pěchoty reagovala Amerika tak rychle a tak jednoznačně, že se pod samotným Brežněvem zakývala židle, neboť přemnoho důstojníčků a maršálů slavné Sovětské armády osvoboditelky touží po válečných ostruhách. Nehovoříme o tom, že přítomnost ruských specialistů ve frontovém pásmu byla prokázána již od prvého dne konfliktu. Přesto, do týdne po přepadu, dopadaly ukořistěné sovětské kaťuše na Damašek. Není bez významu, že na arabské a sověty podporované volání po tom, aby Israel netěžil ze svých vojenských vítězství územních zisků, se ozvaly po Americe hlasy jež právem upozornily na sovětské územní zisky po druhé světové válce, kdy si Sovětský svaz přivlastnil rozsáhlá území Finska, baltické státy, Východního Pruska, Polska, Československa, Maďarska a Rumunska v Evropě a nemalou část s japonským obyvatelstvem v Asii. S Litvou, Lotyšskem a Estonskem mají ostatně Spojené státy dosud Mohl by si to dovolit říci dnes? Centralisovaná státní moc, jež je příznačná pro buržoasní společnost, vznikla v údobí úpadku absolutismu. Dvě instituce jsou zvlášť charakteristické pro buržoasní státní mašinérii: byrokracie a stálá armáda. LENIN Stát a revoluce Vrcholným cílem naší revoluce je: zničiti stát, to jest veškeré organisované a systematické násilí, každé použití násilností proti lidem vůbec. LENIN Stát a revoluce Především je třeba si připome- nouti, že člověk je živočich zcela nevypočitatelný a zavilý, že je více než kterýkoli jiný tvor schopný všeho zla, vražd, mučení, znásilňování a vykořisto- vání svých bližních. EMERY REVEŠ, Anatomie míru Musíme si vždy znovu připome- nouti, že činnost, již nazýváme politikou a diplomacii, nejen že může směřovali k válce, ale že nemůže nikam jinam vésti než k válce, neboť ve skutečnosti je již sama válkou. EMERY REVEŠ, Anatomie míru 2 [pageend4]diplomatické styky a jejich vyslanectví ve Washingtonu D. C. Není bez významu, že krátce před konfliktem na Středním východě odmítl Senát Spojených států schválit přiznání obchodních výhod a výměny technologických informací Sovětskému svazu. — S odvoláním na vnitropolitickou situaci v Rusku. Na půdě senátu se tentokrát přímo hovořilo o akademiku Sacharovovi a spisovateli Solženicynovi. Což je věc nebývalá. Ukazuje se, že i v Americe jsou zodpovědní lidé znalí situace a také toho, že existují meze tolerance. A třebas případ Watergate oprávněně pobouřil hluboce zakořeněné demokratické cítění Američanů, průzkum veřejného mínění provedený mezi 1. až 4. listopadem praví. 82 % pro presidenta Nixona. Těchto 82 % veřejného mínění ovšem představuje pouze asi 4 % amerického tisku, rozhlasu a televise . . . To všecko není pro Čechoslováky a Československo tak nedůležité jak by se mohlo zdát. Neboť na tom jak se dohodne či nedohodne Amerika s Ruskem závisí i osud naší země. Také na tom jací muži budou za Ameriku rozhodovat. Tolik tedy na téma listopad. Není toho mnoho, co by nám udělalo radost, ale také nic, co by nás zvláště zarmucovalo. Literatura f ak t u BRUCE LOCKHART Britský agent Má vazba trvala přesně jeden měsíc. Mohu ji rozdělit do dvou období: první trvalo pět dnů a vyznačovalo se nepohodlím a strachem; druhé trvalo čtyřiadvacet dnů a možno je charakteri- sovat jako údobí poměrného pohodlí, které doprovázelo hlodávé duševní napětí. V Lubjance č. 11, někdejším sídle pojišťovací společnosti, mne věznili v místnosti, které se používalo k registrování a k předběžnému výslechu nedůležitých zločinců. Měla tři okna, z nichž dvě vedla na dvorek. Byly v ní stůl, čtyři dřevěné židle a stará rozviklaná pohovka, na níž, když jsem měl štěstí, jsem směl někdy spát. Jinak jsem spal většinou na zemi. Opravdu tvrdé však bylo, že místnost nebyla nikdy prázdná, že v ní nikdy nebylo tma. Dva strážci tu hlídali ve dne v noci. Méně významní komisaři, kteří místnosti používali, byli neustále při práci. Většina z nich byli Lotyši nebo ruští námořníci. Někteří nebyli zrovna nepřátelští. Hleděli na mě jaksi zdrženlivě, ale se zájemem, někdy se mnou ztratili slovo, dali mi číst Izvěstije. Jiní opět byli nevrlí a nepřátelští. V noci pro mne posílával Peters a tehdy jsem musel projít tak trochu fraškovitém křížovým výslechem. Nemohu říci, že by se ke mně choval nepěkně. S potřebou spánku jsem se velmi těžko vyrovnával a jeho půlnoční výslechy jsem proto považoval za hotové peklo. Vyprávěl mi, že se mí kolegové přiznali (jeden francouzský agent napsal dopis proti Spojencům, který bolševický tisk uveřejnil) a naléhal na mě, abych se rovněž přiznal, chci-li zabránit, aby mne odevzdal revolučnímu tribunálu. '■ "»w «Zabiji Kosygina, jestli mi neslíbí, že budu normálně dostávat příděly benzinu! Mám v kabelce bombu!» Takhle si spustila hubu na špacír — ve vrátnici hlavní kremelské budovy — 35 letá Gina Bonucciová, zaměstnaná jako obsluha jedné benzinové pumpy v Miláně, při turistickém zájezdu do Moskvy. Dostala se na moskevskou kliniku, kde si ji vyzvedl italský lékař a převezl do milánské psychiatrické léčebny. Cestou rozohněná Gina vyhrožovala, že vyhodí do povětří letiště v Bukurešti, kde letadlo uskutečnilo mezipřistání. Statečná Afričanka z jedné vesnice v údolí Zambezi, v Mozambiku, zabila obyčejnou mačetou dospělého lva, který byl postrachem širého okolí. Jak napsal jihoafrický list «The Star», neohrožená žena jediným úderem přerazila šelmě páteř, jakmile se lev objevil ve vchodu do chýše. Ani slepice nemají válku rády: podle zprávy izraelského ministerstva zemědělství, ode dne, kdy bylo v zemi zrušeno povinné zatemnění, snášejí o desetinu více vajec. Svobodní muži a ženy, přistižení při souloži, dostanou na hřbet sto ran bičem, ženaté a vdané osoby in flagranti při cizoložství budou ukamenováni k smrti... Nikoli, necitujeme Starý zákon, nýbrž nové nařízení libyjské Revoluční rady, která rozhodla o uplatňování koranických zákonů proti přečinům proti šestému přikázání. Její šéf, plukovník Kaddáfí loni také nařídil, aby zlodějům, přistiženým při krádeži, byla uťata ruka. 3 [pageend5]Nebyl však ani brutální, ani nezdvořilý. Pokud to poměr vězně k vězniteli dovoloval, byl náš vzájemný vztah přátelský. On sám měl za manželku Angličanku, kterou zanechal v Anglii. Zdálo se, že ho má romance s Mourou zajímá. Někdy také přicházíval do mé místnosti a vyptával se mne, zda mám dost jídla. Strava- čaj, řídká polévka a brambory — nebyla dostatečná, ale já jsem si nestěžoval. Jindy mi přinesl na čtení dvě knihy, Wellsova Pana Britlinga, a Leninův Stát a revoluci. Jediným osvěžením byly pro mne bolševické noviny, kterými mne moji věznitelé s radostí propagandistu zásobovali. Pokud šlo o mne, nepřinášely ovšem ani zdaleka uklidňující zprávy. Byly neustále plné Lockhartova spiknutí. Otiskovaly nespočetné resoluce dělnických výborů, žádajících proces se mnou a mé odsouzení. Na předních stránkách přinášely také cizí komentáře k spiknutí. Tu se vyznamenával zvláště tisk německý. V novinách jsem se dočítal rovněž o vítězstvích bolševiků nad Čechy a Spojenci a ještě děsivější líčení teroru, který nyní řádil plnou silou. Takové zprávy samozřejmě nezmenšovaly mé obavy. Od okamžiku, kdy jsem byl zatčen, jsem s naprostou jistotou věděl, že můj život nebude stát ani za zlámanou grešli, jestliže Lenin zemře. Mne mohlo zachránit pouze drtivé vítězství spojeneckých vojsk ve Francii. Protože jsem věděl, že bolševici chtějí mír téměř stůj co stůj, měl jsem pocit, že by takové vítězství snad mohlo zlepšit postoj bolševiků k nám. A Izvěstije přinášely k mé veliké úlevě nejen bulletiny o Leninově zdraví, ale i zprávy ze západní fronti. 6. září ohlásily, že Lenin je mimo nebezpečí. Na západě postupovali Spojenci opravdu úspěšně. Za mé vazby ve vězení Čeky se udály dva ponuré incidenty. Třetího dne přivedli do mé místnosti lupiče. Byl to vysoký, robustní chlap, kterému nebylo víc než pětadvacet. Byl jsem němým svědkem jeho výslechu, který se lišil od všech, které jsem zažil u Peterse. Zpočátku se bandita vesele dušoval, že je nevinný. Nikdo prý nepodporoval loajálněji sovětský režim než právě on. Nikdo nedodržoval bedlivěji nařízení. Obvinění z loupeží a z pašeráctví, která mu tu předhazovali, byla dílem kontra- revolucionářů, kteří ho chtěli zničit. Hrál to divadlo dobře, ale komisař si ho nevšímal. Neúprosně opakoval stejnou otázku: kde jste byl v noci 27. srpna. Lupič se začal chvástat, lhal, mátl se, a když viděl, že komisař ví, že lže, počal plakat a prosit o milost. Komisař se zasmál a načmáral cosi na kousek papíru. Zatímco se bandita nepřestával za stolem svíjet, přistrčil papírek hlídce. Chytili ho za ramena a vtom se jeho chování změnilo. Uvědomil si, že jeho osud je zpečetěn. Vyskočil, odstrčil jednoho strážce ke zdi a udělal skok ke dveřím. Jeden z bolševiků mu nastavil nohu a lupič se natáhl jak široký tak dlouhý na podlahu. Chytili ho a vyvlekli z místnosti, zatímco neustále nadával a proklínal strážce. Druhý incident, který mými nervy otřásl více, se udál posledního dne, který jsem v Lubjance číslo 11 ztrávil. Odpoledne jsem si četl, když vešel Peters. Šel jsem s ním v rozhovoru k oknu. Když měl chvilku času, rád diskutoval o Anglii, o válce, kapitalismu a revoluci. Vyprávěl mi neslýchané historky, které jako revolucionář zažil. Za cara byl vězněn v Rize. Ukázal mi nehty na důkaz, jak ho tam mučili. V jeho povaze nebylo nic, co by svědčilo o tom, že byl nelidské zvíře, jak se tvrdívá. Říkal mi, že prožívá fysickou bolest, kdykoli podepisuje rozsudek smrti. Věřím, že nelhal. Byl velmi citově založen, avšak pokud šlo o zápas SVOBODNI V NESVOBODĚ «Osud českého a slovenského národa hlasem básníků a hudby», tak se jmenovalo matiné k 55. výročí založení Československé republiky, které uspořádala Čs. beseda Svatopluk Čech v Curychu 28. října. Tentokrát to bylo trojjazyčné pásmo poesie zrcadlící osudy naší republiky. V podstatě odvážný a náročný nápad, který mohl zvládnout jen umělec seznámený s kulturními hodnotami obou našich národů. Petru Lotarovi se to podařilo a pod jeho citlivým vedením dosáhl jeho záměr vysoké úrovně. V přednesu se střídali švýcarská dramatická umělkyně Anne Marie Blanc, jež recitovala německé překlady a četla komentáře, Slovenka Eva Horanská a interpret českých veršů Petr Lotar. Na posluchače zapůsobily nejen obsah a slova ve výtečném překladu, ale sama melodičnost tří jazyků v onom kultivovaném podání. Přednes byl prost patosu a gest, ale přece nevšedně vroucí. Autor pořadu usiloval o věrný a pravdivý obraz padesátileté historie naší republiky. Proto sem zařadil i autory protichůdných politických názorů. Švýcarské hudební těleso si dalo velmi záležet na Smetanově kvartetu «Z mého života» a Dvořákově «F-dur». Oslava našeho národního svátku v exilu je vždycky politickou událostí a důstojným výrazem našich národních tradic. Sál byl zaplněn i návštěvníky ze vzdálených končin. Děkujeme všem, kdož se přičinili a připravili exilové čs. veřejnosti tak skvostné matiné, jako tomu bylo tentokrát. D.S. 4 [pageend6]bolševismu s kapitalismem, byl fanatik, který šel za bolševickými cíly s neúprosnou svědomitostí. Když jsme si tak povídali, přijel na dvůr dole kamion, jakýsi «zelený Anton», vyskákala z něho četa mužů, ozbrojených puškami a sumkami a zaujala stanoviště podél zdi. Vzápětí se přímo pod námi otevřely dveře a tři muži kráčeli se svěšenými hlavami pomalu ke kamionu. Hned jsem je poznal. Byli to Šeglovitov, Chvostov a Běleckij, tři bývalí ministři carského režimu, kteří byli ve vězení od revoluce. Pak byl chvilku klid, který byl přerušen výkřikem. Pak ze dveří popa k zelenému Antonu napůl vytlačili napůl vynesli popa. Jeho strach byl srdcelomný. Po tvářích mu tekly slzy. Kolena se pod ním podlomila a on upadl na zem jako veliká koule tuku. Udělalo se mi nevolno. «Kam jdou?» zeptal jsem se. «Jdou na onen svět,» řekl Peters chladně. «A támhleten člověk,» dodal, ukazuje na popa,» si to náramně zaslouží.» Byl to nechvalně známý biskup Vostorgov. Ti bývalí ministři byli první várka několika stovek obětí teroru, které byly zastřeleny jako odveta za pokus o atentátnna Lenina. Týž večer si pro mne Peters poslal. «Zítra,» řekl, «vás pošleme do Kremlu. Budete sám a budete mít větší pohodlí. V mé přítomnosti zatelefonoval veliteli Kremlu. «Jsou místnosti pro občana Lockharta přichystané?» ptal se rázně. Odpověď byla zřejmě záporná. «To nevadí,» řekl Peters, «dejte mu tedy ty po Bělec- kém.» Běleckij byl jeden z oněch někdejších ministrů, kteří byli odpoledne zastřeleni. Narážka se mi zdála zlověstná. Kreml byl vyhrazen jen pro nejméně šťastné politické vězně. Až dosud ho neopustil nikdo živý. DOMOV MÚJ (srpen 1968) Daniel Strož Jedna stařičká paní klečela u pomníku Václavova Čelem k zjizvenému národnímu muzeu Za zády hlavně ruských tanků Ruce, které toho už tolik prožily sepjaty před sebou Třaslavým hlasem modlila se hymnu a kolemjdoucí se přidávali Někdo připomenul Takhle se moďili i naši padlí Ruský důstojník přišel vysvětlovat s pistolí za pasem Chráníme vás proti kontrarevoluci Ale lidé zvýšili hlas Hymna se teď nesla celým náměstím A já už po sté aspoň četl nápis na podmníku Nedej zahynouti nám . . . kuLTURNĹ . , zpravodajství Předseda švýcarské větve Společnosti pro vědy a umění a Masarykova fondu Přemysl Pitter obdržel literární cenu curyšské kantonální vlády za spisy «Geistige Revolution im Herzen Europas», Quellen der tschechischen Erneuerung, a «Unter dem Rad der Geschichte», Ein Leben unter den Geringsten. Při slavnosti v starobylé radnici curyšské uvedl vládní rada Dr. König «laudatio» slovy: «Velkému československému lidumilu a vychovateli, jenž po celý svůj život činil všecko pro druhé a který v obou svých knihách otřásajícím způsobem líčí, co on a ti nejlepší jeho národa museli vytrpět.» Upozorňujeme na inserát v tomto čísle, v němž jsou vyjmenovány Pittrovy spisy, které si zájemci mohou přímo u autora objednat. Otiskujeme překlad úvodu dramatického umělce a spisovatele Petra Lotara z knihy «Geistige Revolution im Herzen Europas». Redakce. PŘEDMLUVA PETRA LOTARA «Přemysl Pitter je duchovně zpřízněn s Albertem Schweitzerem. Jako tento, rozhodl se i on již v mladých letech slovo Boží nejen kázat, ale i žít. Také on šel do džungle. Ta nebyla v Africe, nýbrž ve velkoměstě. Na Žižkově, nejchudší proletářské čtvrti pražské, založil denní útulek pro školní mládež «Milíčův dům». Pojmenoval jej po průkopníku lásky k bližním a české reformace, který se v středověké Praze ujímal nejubožejších z ubohých. Zde vychovával Přemysl Pitter spolu se švýcarskou učitelkou Olgou Fierzovou a jinými obětavými pomocníky po celé čtvrtstoletí zanedbané děti v odpovědné a hodnotě lidi. Také na venkově zřídil pro «své děti» ozdravovny. Během války a v době nacistické okupace staral se o velké množství židovských dětí. A když přišla chvíle, kdy osvobození se zvrhlo v pomstychtivost, tu byly to zas děti německé, které zachraňoval před hladem a nevinné před pronásledováním. Je zřejmé, že takovýto muž byl stalinskému režimu nesnesitelný. V roce 1951 měl být zatčen a dopraven do jáchymovských uranových dolů. Podařilo se mu utéci a po deset roků vykonával službu sociálního pracovníka a duchovního rádce v největším táboře uprchlíků «Valka» u Norimberka. Dnes žije ve Švýcarsku, stále jako pomocník druhých. Jestliže takový muž napíše knihu o své vlasti, pak to 5 [pageend7]nemůže být pojednání v obvyklém smyslu. Pouhá politická hlediska ukázala se dávno jako neposta- čitelná a byla událostmi přivedena k absurdnosti. Co nám Přemysl Pitter podává, jsou dějiny ducha, který proniká k jádru věcí, k podstatě českého národa. Nadto pak mám říká, v čem záleží vlastní poslání tohoto početně malého národa a jakou nezaměnitelnou úlohu hraje ve velkém orchestru národů všech. Jemu je dáno, aby prokázal věčný zápas ducha s mocnostmi fyzickými.» André Gide NÁVRAT ZE SOVĚTSKÉHO SVAZU Gide André (1869-1951) franc, spisovatel a kritik, představitel intelektuálského a anarchistického individualismu (Pokrmy pozemské) zakladatel Nové francouzské revue (Nouvelle revue franfaise) která měla velký vliv na inteligenci ve 20. a 30. letech, autor románu Penězokazi (1925) a jiných próz. Jeho pomlouvačná kniha Návrat ze SSSR je důkazem neporozumění sov. skutečnosti (odpověděl na ni mimo jiné S.KK. Neumann Anti-Gidem) a svědectvím jeho rozchodu s pokrokovým hnutím. Nositel Nobelovy ceny za literaturu 1947. Tolik praví o A. Gideovi «Příruční slovník naučný», vydaný v Praze péčí Akademie věd v roce 1963, věru není toho mnoho. Není zde publikován proto, aby poučil nevzdělaného čtenáře, ale protože tvoří pěknou kontradikci k části třetí kapitoly Gidova Návratu, kterou přetiskujeme. Použilo 8. vydání Družstevní práce v Praze a překladu Bohumila Mathesia. ŘÍMSKÉ NAKLADATELSTVÍ VELEHRAD vydalo k letošním vánocům BETLÉM, jehož autorku je známá malířka a spisovatelka Gertruda Goe- pfertová z Mnichova. Je to série 12 kartónových archů jak k vystřihování tak i na vymalovávání — a čs. dětem způsobí tento BETLÉM jistě radost. Jeho cena je 6,00 SFR a možno jej objednat na adrese: VELEHRAD, Via Concordia, 1, 00183 Roma, Italia. Jiří Pištora Narodil se v červenu 1932, zemřel v září 1970, dobrovolně. Studoval slavistiku v Praze, za politickou aktivitu v roce 1956 byl z university vyhozen, ale podařilo se mu o rok později graduovat v Olomouci. A nastupuje, jako již publikovaný autor, místo pomocného dělníka v Opatovicích. V elektrárně. Později pracuje jako knihovník v Pardubicích a ještě později v Sekretariátu Svazu spisovatelů. Své úřední židle používá hlavně k tomu, aby páčil z Ministerstva vnitra sešity veršů, jež ve vězení napsal Jan Zahradníček. Nevědělo se o něm nikdy mnoho, ale v širší paměti snad bude aspoň jeho básnička LAPKOVÉ otištěná v Mateřídoušce. Básnička jež brzy po publikaci stála Jiřího Pištoru a šéfredaktora Mateřídoušky, básníka Jana Aidu, život. Po celý svůj život neměl Jiří vlastní byt. Jeho smrt byla jen jednou v řadě z těch, jimiž umělci doma reagovali na traumatickou situaci národa. Od října 1969 do září 1970 neměl Jiří Pištora žádné zaměstnání. Nebylo pro něj místo, ani u lopaty ne. A lidé, kteří se o to postarali se i o trestní stíhání pro příživnictví. Teprve nedávno se na západ dostaly některé poslední Jiřího básně, a zejména jeho překlady z ruské a ukrajinské lágrové poesie, jež Jiří získal během svého pobytu v Rusku nebo jejichž originály přivezli spolehliví ruští přátelé, nikoli ti v noci z 21. 8. 68. Některé z nich otiskuje toto číslo Zpravodaje. Kvrndl má, dopsoune. Má, o, bé, blebl coume. & xindl mloury, mloury, § šve šve? švešve? Qádr § Tohle je ovšem jen Jirkova legrace. Přečtěte si ji však pozorně. POSLEDNÍ VERŠE: Motto: parabola = dráha vrženého tělesa paraboloid = střela paranoik = bolševik PRODLOUŽENÁ DÁLKA— REMINISCENCE Jiří Pištora Když mosty zmizí, potaženy šedou a dny, jak rozstřílená harmonika falešný berou vzduch to není smutek z toho, že právě na podzim musíme takhle scházet. Měli jsme dálky napjaté v listí, a sladké jak vlas anděla, jež nalezneme mezi košilemi. Jednu noc tu dálku, jaksi, tankem přejeli a loď se zase utrhla z kotev. 6 [pageend8]Na aořtu nám zavěsili špatně vyprané onuce, vybledlé mundury a zaprášenou vlajkoslávu, všecko co voják pamatuje na plošinách děl. Už na omak to bylo hrubé! Přijde ještě mnoho podzimů, nižádný z nich však už nebude ten náš. A nikdo se neobejde beze strachu. ANI KAT ! BEZ NÁZVU, označeno jako překlad č. 12 My holoubci z táborů jež přece nejsou koncentrační, my barákoví holoubci, jichž břicha přesto stále lační, my, z díry svého prokletí a cejchu voláme: Vy, tupci bezstarostní, vy buďte prokleti! Za noc jež přinesla nám všecku naši bídu. Za zraňující křivdu: JMÉNEM LIDU ! za pokrytectví jehož noc si cení, pláčeme slzy bezmasého vzteku, za šachovnicí okna, ve vězení. Pláčeme slzy bezmasého vzteku, na zázrak čekáme, snad novou dobu reků, a výkřik poslední vždy o dráty se tříští — bezmasé stíny zloby hnané nenávistí. Však přijde jednou den odplaty a nikdo nesmí uniknout v krvavém moři mezi troskami domů na prámu z lidských kostí budem plout. Zdechlinami lidí ucpou se toky řek a stromy budou plny viselců které soud davu povýší do toho vznešeného stavu a ženám nezbude už místa pro nářek a zabiječi budou klesat pro únavu. Och nebojte se, to jen jen vidina, kterou má v hadrech kostlivec jenž tiše v mrazu zhasíná. DUCHOVNÍ ŽIVOT PRASETE bez autora, označeno číslem 3, překlad Jiří Pištora Revoluce jsme prý dosud negramotní učni, — tučná huba kušní, kušní ale naše ruce k práci ty jsou revoluční ? Vypili jsme dosud prý tuze málo mlíka když nebudem poslušní, půjdem do ajnclíka. Patent na revoluci má — tučná huba zdá se, ale tučnou kušnu má zase každý prase. Prase je jen boží tvor, má strach o koryto sežere i kolegu není mu ho líto. Revoluce dělají hejna vychrtlejch pásků, zřídka břicha který by pukly bez opasku. Není prase jako prase, to vědí i učni, — nejtučnější ze všech prasat prase revoluční. Není prase jako prase, to vědí i učni nedopistí mlíka když ti prase začne kázat utíkej pro řezníka ! DIPLOMACIE BEZ RUKAVIČEK «Sověty chtějí světu namluvit, že to jejich hovno vydává růžovou vůni!» Zatím co tiskové agentury ono choulostivé slovo cudně nahradily pěti tečkami, Zpravodaj je interpretuje tak, jak je naplno vyslovil Li Hsien-nien, náměstek čínského ministerského předsedy, v nedávném rozhovoru se švédskou delegací průmyslníků, vedenou princem Bertilem. «U nás v Číně,» dodal Li Hsien-nien, «téhle věci používáme na hnojení polí.» PAVEL TIGRID V BERNU Známý představitel čs. emigrace Pavel Tigrid uspořádal v neděli 4. listopadu v Bernu velmi zajímavou přednášku o současných mezinárodních problémech. Sledovalo ji přes sto krajanů, kteří se sem sjeli ze všech švýcarských kantonů. P. Tigrid odpověděl v závěru na početné dotazy posluchačů, vztahující se zejména k ženevské etapě evropské konference a k nebezpečí, které představují pokusy o finlandizaci západní Evropy. Přednášku i diskusi zorganizovala Společnost pro vědy a umění (SVU). 7 [pageend9]Československá výtvarnice Šárka Šefranková, žijící od roku 1969 ve Spojených státech vystavuje svoje tapiserie v architektonickém centru VINCENT KLING ve Filadelfii. O výstavě, na Ameriku nezvykle poreferovala i televise v jejímž vysílání paní Šárka vystoupila. Připomeňme rovněž její výstavy v Russlikonu a Lausanne, aspoň z těch švýcarských. V jiné galerii ve Filadelfii vystavuje současně své grafické práce Ivan Dobroruka. Soudružka Balášová v akci Vedoucí pražského vysílání TV soudružka Balášová vydala ředitelský oběžník, který upravuje délku vlasů a ve studiu byl umístěn model se kterým je srovnáván každý, kdo má jít před kameru. Byla povolena, rovněž soudružkou ředitelkou, jediná výjimka. Soudruh Karel Gott. Odůvodnění (již nikoli písemně): *Když ono to soudruhovi Gottovi tak slusí.» Čechoslováci se, co se dá dělat, nařízení přizpůsobili. Ne tak členové orchestrů z Estonska, Moskvy, Kyjeva, Varšavy a Rigy. Pražská televise jim proplatila smlouvy aniž vystoupili. Jediní Maďaři se uvolili hrát v krátkých parukách, a kameramani dostali příkaz brát záběry pouze en face, aby neodhalili vlasy visící vzadu z paruk. Další nařízení soudružky Balášové zakázalo docházku do zaměstnání» v pracovním oděvu tak zv. texaskách, a ženám přikázalo docházeti v podprsenkách. Vrátní pak dostali příkaz plnění direktivy kontrolovat. Vzhledem k tomu, že pokusy o kontrolu většinou končily fackováním (vrátných) byli z této povinnosti uvolněni a povolány «zdravé a straně věrné» dámy co kontrolórky. Iniciativa soudružky Balášové se však zjevně zdravě šíří, nařízením Školního odboru KNV východočeského kraje byl její oběžník (vlasy, texasky, podprsenky) uveden v život i na školách, a doplněn ještě o zákaz používání kalhot pro žákyně vůbec (s výjimkou školních dílen), a příkaz upravující délku sukní na nejvýše 5 cm od spodního okraje kolena !!! Odbor školní zde, jak jinak, reaguje na dopisy pracujících a rodičů neb část žákyň prý svými výstředními oděvy vydraž- ďuje žáky a odvádí je tak od práce ve škole. (Jak je to se školními dílnami a chmelovými brigádami se ve věci vydražďování oběžník nešíří)! Usnesení ÚV KSČ o podprsenkách je očekáváno. Vysoká stranická škola v Praze zbavila asi pasedát absolventů titulu «doktorů» a «kandidátů politických věd» a nařídila jim, aby do konce listopadu odevzdali své diplomy. Je to další opatření proti liberálně smýšlejícím politikům. Není zatím známo, zda se tato metoda postihu rozšíří i na absolventy jiných vysokých škol. Zajímavost: o oficiálním charakteru tohoto nařízení svědčí úřední razítko, avšak chybí podpis. Kdo to tedy rozhodl? Neví se, bude-li titulu zbaven také A. Dubček. Lze však očekávat, že lidé jako krejčovský výlupek Vasil Bilak o své doktoráty zřejmě nepřijdou. Jedna osoba přišla o život při gigantickém požáru, který vypukl v úterý 30. října ráno v budově Lucerny na Václavském náměstí. Díky pohotovému zásahu požárníků, čtyřicet lidí mohlo být z místa neštěstí včas evakuováno. Budova i okolní domy jsou prý značně poškozeny. Oheň vznikl pravděpodobně ve strojovně pro výtahy. 30. výročí podepsání čs.-sovětské smlouvy (prosinec 1943) a tradiční měsíc přátelství se měl letos výrazněji než předtím promítnout do škol prvního a druhého stupně. «Učitelské noviny» uveřejnily příslušné direktivy :celý rok se učit poznávat život v SSSR a jeho slavnou minulost, seznamovat žáky s jeho mírovými snahami, zdůrazňovat historickou úlohu SSSR ve světě, a to v minulosti, přítomnosti i budoucnosti, rozšiřovat kontakty učitelů a -žáků se sovětskými jednotkami na našem území atd. atd. Bylo by to k smíchu, kdybychom si však neuvědomovali, jak nesmírně těžká a přitom delikátní je práce našich učitelů ve snaze přibržďovat nařízené oblbování školních dětí. . . Jak oznámila ČTK, čs. pohraniční orgány zadržely koncem října 34 letého rakouského občana Heinze Hiessla na přechodu Hatě, na Znojemsku. Hiessl v zaplombovaném prostoru nákladního auta převážel šest Čechoslováků do Vídně. Praha proti incidentu «ostře protestovala». Pro rozumy ke švému šéfu Gromykovovi si počátkem listopadu zajel do Moskvy ministr zahraničí Bohuslav Chňoupek. Jednání, které se jako vždy vyznačovalo «vřelým soudružstvím» a «naprostou shodou názorů» (Tass), se podle názoru pozorovatelů týkalo zejména výsledků rozhovorů, které se sovětskými představiteli vedl západoněmecký ministr zahraničních věcí Walter Scheel. Přesto, že ostatky Jana Palacha byly koncem října exhumovány a převezeny patrně na hřbitov do Všetat, stovky československých občanů položily o Dušičkách k hrobu, v němž nyní odpočívá jistá Marie Jedličková, spoustu věnců, květin a svíček ... I pět let po upálení se komunisté bojí mrtvého hrdiny československého lidu. A Palach, jak je vidět z dušičkové tiché manifestace Pražanů, bude je stra8 tam - u nás doma Jakpak je [pageend10]šit dál. Co dělat? Naše rada ÚV KSČ: uzavřít Olšany veřejnosti. Spisovateli Ludvíku Vaculíkovi, jemuž hrozí proces za interview, který převzala BBC — kvalifikovaný jako «pomlouvačný» — nabídli prý v Praze, že i s celou rodinou může opustit ČSSR, a to natrvalo. Vaculík však řešení á la Pachmann či sovětský Medvěděv rozhodně odmítl. Hrozba soudu (rovněž v souvislosti s BBC) visí také nad fysikem Františkem Janouchem a profesorem V. Šilhaném. V Praze zemřel účastník obou zahraničních odbojů a příslušník Čs. sibiřské armády. Jméno není důležité. Důležité je, že na jeho pohřbu se sešla početná skupina legionářů, mnozí v historických uniformách. Sešli se v krematoriu v Motole, kde jim posléze bylo oznámeno, že se pohřeb nekoná. Rodině zesnulého pak, «z technických důvodů» přeložení kremace do Strašnic o čtyři hodiny později. Bráškové se však nedali odradit, přejeli do Strašnic a počkali si. «Technické důvody» ovšem neplatily pro další kremace v Motole jež odloženy nebyly. A tak Praha zažila brášky v uniformách, kteří přišli naposledy pozdravit kamaráda, díky «technickým závadám» v přestrašených mozcích policie na dvou místech. A ony ty uniformy lidem přece cosi připomenou. Čest vám, legionáři, není asi v našich moderních dějinách jediné údobí na které bychom se mohli ohlédnout tak beze studu jako bylo to vaše. A dokazujete to i po letech. Aktivita sovětských disidentů a jejich úspěch při jednáních v americkém senátě zřejmě podnítil nový zájem o disidenty v poinvasním Československu. Nová hra Václava Havla se hraje ve Vídni, do Prahy zajeli kameramani Západoněmecké a Vídeňské televise a natočili rozhovory s Pavlem Kohoutem a zejména Ludvíkem Vaculíkem. Doufáme, že je čtenáři stačili vysledovat v zemích kde žijí, ne-li pak zvláště v případě Vaculíka je k tomu vybízíme. Ze země okupantů Přednost vězení před lží dal statečný sovětský básník Vladimir Bukovskij: ani leta žaláře, pracovních táborů a psychiatrických útulků ho nezlomila. Umělec totiž nedávno znovu odmítl podepsat prohlášení, jímž by se zavázal, že už nebude kritizovat sovětské zřízení ani distribuovat «podvratné» materiály. Bukovskij nyní odpykává svůj nový «trest» za« protisovětskou činnost» v táboře poblíž Permu. Jak prohlásila jeho maminka, synův zdravotní stav (srdeční reumatismus) budí však velké obavy. Dva Palestinci, kteří se představili jako členové organizace «Černé září», pronikli 21. října do bytu A. Sacharova a vědci vyhrožovali smrtí za to, že veřejně promluvil ve prospěch Izraele a o odpovědnosti SSSR za konflikt na Blízkém východě. «Naše země se musí hodně ponižovat, aby se zalíbila Arabům,» napsal Sacharovovi spisovatel Solženicyn v dopise, jehož kopii odevzdal západním novinářům. «V zemi, kde Vás tak dobře střeží a kde odposlouchávají každý Váš telefonní hovor, takový útok na Vaši osobu by nebyl možný bez souhlasu úřadů.» (Sacha- rov o incidentu informoval policii, ale ta nehnula ani prstem). A Solženicyn dodal: «Kdyby Vás snad ubili a já zůstal naživu, ujišťuji Vás, že po zbytek svého života neodložím pero, dokud vrahy nepřipravím o ovoce jejich činu!» Neobyčejně surový výpad na Sacharova podnikla prodloužená ruka Kremlu v USA — šéf americké komunistické strany Gus Hall. Na stránkách «Daily World» (převzato v plném znění Tassem a přetištěno v «Leninskoje známja») označil Hall sovětského vědce za «padoucha, rasistu a obhájce imperialismu». Hallových nenávistných epitet nezůstal ušetřen ani A. Solženicyn. V rozporu s pesimistickými prognózami letošní úrody v SSSR, L. Brežněv oznámil na moskevském mírovém kongresu, že díky «straně, vládě a pracujícím» očekává se v r. 1973 rekordní sklizeň obilí, prý snad i přes 215 miliónů tun. Náš dovětek: jaká bude doopravdy «ubórka urožája» v SSSR, ukáže se později — podle množství pšenice a kukuřice, objednané v USA a v Kanadě. 27. října uskutečnil SSSR letos již třináctý podzemní jaderný výbuch v oblasti Novaja Zemlja. Podle Americké komise pro atomovou energii se jeho síla pohybovala mezi 3—6 megatunami (3—6 mil. tun TNT). Američané provedli v r. 1973 sedm podobných experimentů, avšak podstatně nižší intenzity. Dva mladí občané židovského původu byli surově zbiti policisty, když 13. října manifestovali před budovou KSSS svou sympatii k Izraeli. Pět zahraničních novinářů, kteří byli nechutné scéně přítomni, prodělalo více než hodinové vyšetřování na policejním úřadě. 9 [pageend11]Tradiční vojenskou přehlídkou na Rudém náměstí oslavili v Moskvě 56. výročí VRSR. Armáda předvedla nejmodernější výzbroj, mj. i nový desetitu- nový tank s kanónem 76 mm, určený jako intervenční a letadly přepravovaná zbraň, schopná nasazení kdekoli na světě. Defilující taktické, strategické a mezikontinentální rakety označil Grečko v projevu za «nejničivější, nejpřesnější a nejspolehlivější na světě». 27. října zemřel v Moskvě legendární bolševický maršál S.M. Buďonnyj. Narodil se v r. 1883 poblíž Voroneže. Ve svých dvaceti letech vstoupil do carského 46. kozáckého pluku jako prostý vojín, který to za 32 let dotáhl na rudého maršála. V armádě sloužil 70 let a prodělal tři války: rusko-japanskou, občanskou a druhou světovou. Za Stalina byl členem předsednictva Nejvyššího sovětu. Jako tvůrce proslulé «rudé jízdy» velel v r. 1941 «jihozápadní frontě». Byl nositelem osmi řádů I. V. Lenina a dvou «Hrdinů SSSR». Na 350.000 po zuby ozbrojených sovětských vojáků střeží nyní 1600 km dlouhou hranici, dělící Mongolskou lidovou republiku a «vnitřní Mongolsko» (Čína). SSSR tam umístil také značný počet odpalovacích ramp pro střely středního doletu, schopné zasáhnout Peking a jiná průmyslová centra ČLR. Velení nad těmito jednotkami bylo svěřeno generálu V. Volubkovovi, považovaného za specialistu na taktické a strategické rakety. Číňané označili koncentraci sovětských vojsk za «provokaci». Urychleně budují podzemní kryty a maskované polní nemocnice. Sebevraždu skokem z okna v desátém patře moskevského domu spáchal sovětský disidentský básník Ilja Gabaj. Bylo mu 38 let. Podle nepotvrzených zpráv se k zoufalému činu rozhodl po několikahodinovém výslechu na KGB o údajném spojení s vydavateli ilegální «Kroniky událostí». Skoncovat se životem se rozhodla též nejmenovaná žena z Leningradu, která prozradila policii skrýš jednoho ze Solženicynových rukopisů. (Podle Reutera). 89 laureátů Nobelovy ceny se podepsalo na dopis, adresovaný N. Podgornému. Signatáři požadují okamžité zastavení kampaně proti Sacharovovi a Solženicynovi. Zdůrazňují, že tito dva muži se velmi zasloužili o mírové soužití a doslova píší: «Bylo by tragické — a to jak pro sovětský lid tak pro svět —kdyby tito obři byli zbaveni možnosti sloužit lidstvu.» Dopis, odevzdaný sovětskému zástupci v OSN J. Malikovi, nepodepsali sovětští laureáti. Známý odborník na počítací stroje profesor Valentin Turchin, který se nedávno statečně zastal A. Sacharova, ztratil místo vedoucího desetičlenné skupiny badatelů a jeho plat byl snížen. Byl jmenován pouze «asistentem». IZRAEL-ARABOVÉ Generál Dajan přišel na Sinaji málem o život — 19. října během inspekce fronty. Podle výpovědi izraelského fotoreportéra Guttmana, Dajana a jeho doprovod překvapil egyptský vrtulník: nádrž s napalmem explodovala ve vzdálenosti asi 20 metrů a izraelský ministr obrany přiznal, že mu v té chvíli bylo «horko». Nejvyšší duchovní káhirské mešity Al-Azhar, která je pokládána za jakýsi «muslimský Vatikán», vyhlásil 12. října 1973 — nikoli 973 —válku proti Izraeli za «svátou». Jeho kázání, v němž mluvil o boji muslimů proti «nevěřícím», byl přítomen egyptské vicepresiden Husajn Al-Šáfei. Bylo rovněž vysíláno v káhirském rozhlasu. 22. října v 18.45 hod., několik minut před dohodnutým příměřím, zahájili Egypťané velmi intenzivní palbu ze všech zbraní na izraelská postavení západně od Suezu. Déšť střel byl tak prudký, že Izraelci mluvili o «rozpoutaném peklu». Palba trvala asi pět minut. Byl to zřejmě poslední pokus Egypťanů zatlačit nazpět izraelské síly, než rezoluce Rady bezpečnosti vstoupí v platnost. Brzy nato přeletěly frontu dva MIG-25, pilotované podle všeho sovětskými letci. MIG-25 je nejmodernější sovětský vojenský letoun. Podle zprávy z Tel Avivu ze dne 29. října, do arabského zajetí upadlo asi 450 izraelských vojáků. Počet egyptských zajatců se blížil 6.800. Bylo mezi nimi asi 350 důstojníků, z toho 10 plukovníků a 30 podplukovníků. Bravurní vojenský kousek — vytvoření předmostí na egyptském břehu kanálu — se prý Izraelcům podařil díky lsti: vojáci, oblečení do egyptských uniforem, všichni mluvící arabsky, použili k přechodu průplavu sovětských tanků, ukořistěných na syrské frontě. Egypťané prý dokonce zdravili Izraelce pozdvižením ruky: domnívali se, že jde o jejich vlastní jednotky, vracející se do týlu k tankování pohonných hmot. 10 [pageend12]Finanční pomoc arabských států Egyptu prý dosáhla — k 31. říjnu — výše tří miliard dolarů. Podle informovaných kruhů v Káhiře asi třetinu poskytla Saudská Arábie. O další lví podíly mají zásluhu Libye, Kuvajt a malé, avšak bohaté naftové emiráty při Perském zálivu. V Kremlu nepochybné prskali zlostí, když izraelský ministr zahraničí Abba Eban navštívil 6. listopadu Bukurešť — údajně na žádost rumunských předáků. Podle názoru politických pozorovatelů Čaušesku chtěl jednak znovu demonstrovat svou zahraničněpolitickou nezávislost na Moskvě, jednak nabídnout Izraeli prostřednické služby při obtížném jednání o míru. Přeslechlo se, že kdyby byla zformována mezinárodní vojenská síla jako garance příměří, rumunští vojáci by prý byli jediní, jejichž přítomnost v takovém sboru by Izrael akceptoval. Připomeňme, že RLR je jediným státem «socialistického» bloku, který s Tel Avivem diplomatické styky nepřerušil. Podle informací americké zpravodajské služby Egypt má několik sovětských raket o doletu asi 300 km, schopné zasáhnout kterékoli izraelské město z mobilních odpalovacích ramp v severovýchodním cípu země. Rakety typu «země-země» jsou prý dlouhé asi 11 metrů a mohou nést jak konvenční tak jaderné hlavice. Americký časopis «Aviation Week» napsal 5. listopadu — bez udání zdroje informací — že východně od Káhiry jsou umístěny dvě brigády těchto raket s nukleární náloží. Střely jsou prý směrované na Tel Aviv, Haifu a Jeruzalém. Rakety dopravil do Egypta SSSR již 12. září z jistého černomořského přístavu via Bospor. Přítomnost střel má však především účel diplomatický: svědčí o tom i skutečnost, že rampy nejsou takřka vůbec maskovány, jak se zjistilo ze snímků, pořízených americkými vojenskými družicemi. Rakety mají získat Egyptu náležitou váhu u kulatého stolu. Pentagon odmítl zprávy «Aviation Week» komentovat. Podle dosud neúplného odhadu expertů z Pentagonu, válka na Blízkém východě stála přes 6 miliard dolarů. Materiálové ztráty dosáhly zhruba 350 miliónu dolarů denně — na obou válčících stranách. V letech 1967-1973 bylo jim dodáno množství zbraní, odpovídající částce kolem 7,5 miliard, z toho USA poskytly vojenský materiál za asi 3 miliardy. (Výroba jednoho tanku přijde přibližně na 800.000 dolarů, náklady na jednu stíhačku se pohybují od 2—4 miliónů, podle typu, baterie řízených střel kolem 25 mil.). Sovětský disidentský spisovatel Dimitri Panin, který nedávno «opustil» SSSR, vyzval v prvních dnech války světovou veřejnost k vytvoření «mezinárodních brigád» na pomoc Izraeli. «Necítím k Arabům nepřátelství,» dodal, «a vyzval bych veřejnost na pomoc třem miliónům Arabů, kdyby byli obklíčeni 50 milióny Izraelci.» Panin strávil v sovětských pracovních táborech 16 let, z toho pět společně se Solženicynem. _ Ani v nejtěžších chvílích válčení nezmizel z fronty smysl pro humor: na první obrněné vozy, které pronikly na egyptské území, namaloval někdo velkými písmeny «Cairo Express» ... 55 % dotázaných Francouzů vyjádřilo nespokojenost s postojem, jaký zaujala vláda ke konfliktu na Blízkém východě. 30 % vyslovilo souhlas a 15 % se zdrželo soudu. Časopis «Express» položil čtenářům otázku, kdo, podle jejich mínění, nese největší odpovědnost za konflikt. 41 % odpovědělo «Arabové», 35 °/o «Rusové», 29 % «Američané» a 17% «Izraelci». V NSR se pro spojenectví s USA vyslovilo 66 % vázaných. Naproti tomu popularita Francie klesla z 15 na 10 % a láska k SSSR z 9 na 5 %. V Británii 56 % tázaných souhlasilo s embargem na dovoz zbraní válčícím stranám, jak je vyhlásila Heathova vláda, 18 % pro pokračující export. Na otázku «koho podporujete na Blízkém východě» odpovědělo 50 % «nikoho», 36 % se vyslovilo pro Izrael a 7 % pro Araby. Výsledky průzkumu uveřejnil «Daily Express». Peking obvinil SSSR z «vykořisťování arabských zemí». Arabové, jak prohlásila agentura Nová Čína, musí Rusům platit za vojenské dodávky naftou, a to za cenu o 20 procent nižší než na světovém trhu. V Kremlu prý jistému arabském předáku řekli: «Formálně je nafta vaše, ale ve skutečnosti je majetkem mezinárodním». Tuto metodu označil Peking za projev «gangsterské imperialistické logiky». Podle zpravodaje lucemburského rozhlasu varoval americký velvyslanec v noci z 5. na 6. říjen Goldu Meirovou, že arabské síly provedou 6. října v odpoledních hodinách útok. Meirová ihned svolala svůj kabinet k poradě. Velvyslanci oznámila, že Izrael vyčká, až bude napaden a teprve potom podnikne protiútok. Příměří schválilo v Izraeli 73 procent dotázaných obyvatel.Jak nedávno napsal list «Maariv», před sedmnáctidenní válkou soudilo pouze 21 %, že Arabové jsou připraveni jednat o míru; v prvních dnech po příměří tento počet stoupl na 52 %, avšak pokračující přestřelky způsobily, že opět klesl na 38%. 41% osob se vyjádřilo pro navrácení Sinajského poloostrova Egyptu za předpokladu, že Káhira bude ochotna zahájit jednání o mírové smlouvě s Izraelem. (Před konfliktem se pro toto řešení vyslovilo 56 %.) 11 [pageend13]Podle «Sunday Times» z 28. října padl na sinajské frontě — hned v prvních dnech války — 22 léty Abdel Sadat, bratr egyptského presidenta. Byl pilotem stíhačky MIG. Abdelova smrt byla udržována v tajnosti a členové Sadatovy rodiny se rozhodli neoblékat smuteční šat. Podle téhož listu čtyři nebo pět důstojníků egyptské armády bylo ve válečných dnech popraveno, protože prý nedbalo varování palestinských guerillos před izraelským pokusem o průlom na západní břeh Suezkého průplavu. «Nedbalé» důstojníky prý zastřelil osobně armádní velitel generálmajor S. Shaz- li. ____ Syřané na Golanských výšinách ztýrali a zabili asi sto izraelských válečných zajatců. Napsal to 7. listopadu list «Maariv» s odvoláním na informace získané od členů Mezinárodního červeného kříže. Štáb ČK oznámil již několik dní před touto šokující zprávou, že syrští vojáci ubili na Golanu jiných 19 izraelských zajatců. Ale ne všude má slovo pouze násilí a vášně, nýbrž také rozum a docela obyčejné lidské pochopení: izraelský kapitán D. Avidan, kterého po čtyřech letech vězení v Egyptě propustili na svobodu, prohlásil: «Jistý egyptský generál mne vezl svým autem. Hovořili jsme přátelsky o všem možném. Než jsem ho opustil, provezl mne Káhirou a trval na tom, že si v dárkovém obchodě musím vybrat něco pro sebe, pro manželku a pro děti. Pak to zaplatil...» Kdyby takoví lidé, jako onen egyptský generál, zasedli ke konferenčnímu stolu, byla by naděje, že jednání o míru na Blízkém východě dojde k pozitivním výsledkům, o mnoho reálnější. . . Friedrich Dürrenmatt V řadách spisovatelů se rozhostilo ticho. Velcí pod- pisovači už nepodepisují. Bylo snadné podepisovat protesty proti válce ve Vietnamu, proti obsazení Československa a proti Allendovu pádu, bylo samozřejmé zasadit se o Solženicyna a Sacharova, člověk, levicově angažovaný, si přál přece aspoň trochu slušnou levici; avšak proti nové arabsko-izrael- ské válce se raději neprotestuje: člověka by mohli nakonec zaměnit s Hansem Habem nebo dokonce s Axelem Springerem. Výsledek je mlčení. Už leta se sice smí Izraelcům i v dobré společnosti říkat fašisté a palestinské teroristy je dovoleno považovat za hrdiny, kteří tak jednají z pouhého zoufalství (jako by rozkoš z teroru neexistovala), levicově intelektuální systém souřadnic dobra a zla se sice neprosadil už jen v nejpravicovějších denících a stal se morální měnou světa; že se však nová arabsko- izraelská válka nedá dost dobře natáhnout na Pro- krustovo lože ideologií, cítí nejasně i ideologové, pokud jako na východě nemusí ideology být. Příčiny jejich rozpaků jsou zřejmé. Politika Izraele byla před touto novou válkou v mnohém nesprávná, tento názor zastávám i dnes, zastávám však i ten, že v tomto tragickém konfliktu stálo, stojí a bude stát právo proti právu. Špatná politika Izraele byla ospravedlněna arabským útokem o židovském svátku smíření; paradoxně je to fakt, při němž každému, kdo myslí, běhá mráz po zádech. Odvolávat se na rozum je fráze tam, kde rozum neexistuje. Vítěz nedovedl zvítězit a poražený prohrát. Vítěz z poraženého udělal oprávněného a nyní dodatečně udělal poražený oprávněného z vítěze. Arabové by nám neměli nic předstírat. Tak jako roku 1967 chtěli přepadnout Izrael, avšak nemohli, protože je Izrael předešel, chtěli od té doby přepadnout Izrael jen s tím rozdílem, že se stali lepšími vojáky, že nyní mohou. Avšak jejich lži nemusíme považovat za bernou minci proto, že potřebujeme jejich olej. Kdyby byl Izrael přijal resoluci Spojených národů, byla by válka stejně vypukla. Izrael by tu stál mnohem zoufalejší, že by kromě spousty krve teklo víc inkoustu, to by byla ubohá útěcha. Toto podezření se může zdát nehorázné jen těm, kdo ještě nepřišli na to, že žijem v obludném světě, ve světě, kde není nic cyničtějšího než mír. Dovolují si ho jen ti, kdož si už nemohou dovolit válku, průmyslové mocnosti a supermocnosti. Supermocnosti si mohou dovolit vedlejší pole válečná: v této době svou válku na Blízkém východě, i když se skřípajícími zuby; malé státy si mír dovolit musí. Že si Izrael jako malý stát musí dovolit zase válku, je jeho tragédií, protože si Arabové se svým olejem válku dovolit mohou. Brzo jim budeme financovat i tuto válku. Nic Arabům nepřišlo nevhod víc než uvolnění, třebas to bylo i jen uvolnění mezi dvěma supermocnostmi. Brež- něv objal Nixona a už Arabové zaútočili, museli zaútočit, s úspěchem. Sověty dodávají zbraně Arabům a Spojené státy z nutnosti Izraelcům, Arabové vydírají zároveň obě strany a, vypukne-li světová válka, pak je to tak jako tak Alláhova vůle. Araby podceňovali nejen Izraelci, podceňovali jsme je i my: starý kulturní národ nás všechny politicky obratně podfoukl. Tak prohnaně, že naši výmluvní intelektuálové ztratili řeč. Chytili se do vlastní dialektiky. Žádná protestní shromáždění, žádné projevy jako ještě za šestidenní války. Za rozpačitého mlčení západního světa a za souhlasného vytí světa východního se pokoušejí arabská nevinná jehňátka spolknout židovského vlka. Já nemlčím. Ze všeho nejméně bych chtěl být ztotožněn se sprostým postojem Sovětského svazu a Německé demokratické republiky. Nejsem členem ani Svazu spisovatelů, ani PEN klubu. Hovořím jen za sebe. Jako spisovatel mám však povinnost říci své právě teď, kdy paradoxní situace ztěžuje možnost mluvit, když člověka nikdo nezajišťuje, když ho nikdo nekryje. Těmito slovy se stavím za Izrael kvůli němu, kvůli nám všem. Kvůli němu ze slušnosti, kvůli nám všem proto, abychom brzo nemlčeli všichni. (Přeložil Jaroslav Strnad) 12 [pageend14]Československý Poradní sbor zasedal v Mnichově Mnichov - Sborinf. - Ve dnech 27. a 28. října se konalo v mnichovském hotelu Arabella Valné shromáždění Československého poradního sboru, který byl ustaven právě před rokem v Curychu jako volné sdružení předních exilových a krajanských pracovníků, jehož hlavním úkolem je uplatňovat na mezinárodním fóru požadavky Čechů a Slováků, směřující k obnově jejich svobody a nezávislosti. Zároveň se sbor snaží napomáhat krajanským a exilovým organizacím v rozvíjení jejich činnosti. Shromáždění, které tvořili pracovníci z většiny západoevropských zemí zahájil slavnostním projevem dr. Julius Májovský z Buchsu u Curychu, který do r. 1968 působil na Slovensku jako luterántský kazatel. Dr. Májovský vzpomněl 55. výročí vzniku Československé republiky, která byla založena společně Čechy a Slováky a zhodnotil zásluhy T.G. Masaryka, dr. Edvarda Beneše a gen. Rastislava Štefánika o zrození československého státu. Zdůraznil, že i v cizině zůstáváme věrnými Čechoslováky, kteří si dali velké krédo; usilovat o návrat svobody a demokracie do naší vlasti. Valné shromáždění vzalo na vědomí písemnou zprávou o činnosti předsedy sboru E. Řeháka, který se pro jinou naléhavou záležitost nemohl jednání účastnit. Jednoroční, vskutku bohatou činnost Čs. poradního sboru zhodnotil gen. tajemník sboru redaktor Jožka Pejskař z Mnichova. Několika zdařilými akcemi, především k 25. výročí pražského komunistického puče, dále u příležitosti pátého výročí sovětské okupace upozornil sbor západoevropskou veřejnost na neutěšenou situaci Čechů a Slováků ve vlasti. Sbor vypracoval memorandum, nejdříve k přípravným jednáním a potom ke konferenci o evropské bezpečnosti a spolupráci, které poslal západoevropským vládám, vládám Spojených států a Kanady. Vydal společně s exilem maďarským, polským a albánským memorandum, upozorňující zodpovědné vládní činitele na situaci národů ve střední Evropě, podmaněných Sovětským svazem. Tyto národy nemohou dnes svobodně vyjádřit své stanovisko ke konferenci v Helsinkách a v Ženevě. K neblahému pátému výročí sovětské okupace Československa vydal sbor kolekce osmi pohlednic, které se ve velkém počtu rozletěly do celého světa. Dostali je také významní činitelé politického, kulturního a veřejného života na Západě, ale též se dostal větší počet pohlednic do Československa. Od předních osobností na Západě dostal sbor přípisy, ve kterých tyto vyjádřily svou solidaritu s lidem Československa. Ze známějších politik ůposlali projev sympatie s ujařmeným lidem Československa předseda bavorské CSU poslanec F.J. Strauss, dále dr. Konrad Adenauer mladší, spisovatelé Günter Grass a Willy Haas (který záhy na to zemřel), populární komentátor západoněmecké televize G. Löwenthal, Don Salvator de Madariaga, Mikuláš Lobkowitz, rektor mnichovské university a jiní. Do budoucnosti zaměří sbor svou činnost na získání krajanů pro práci v krajanských spolcích a odběr krajanského tisku. Zvýšená pozornost bude věnována mladé generaci a zapojení mladých exulantů do exilové práce. O prospěšnosti spolupráce s ostatními exily střední a východní Evropy hovořil referent pro styk s etnickými skupinami dr. Ivo Šafář v Vídně. Hovořil o jednáních, která vedla k podání společného memoranda ke konferenci v Helsinkách. Vyzval krajanské organizace, aby všude, kde jsou k tomu podmínky, byly vytvořeny koordinační výbory s maďarskými, polskými, rumunskými a jinými exilovými organizacemi. Nato byl Československý poradní sbor rozšířen o 23 krajanských pracovníků. Jsou mezi nimi, mj. Dr. Karel Schwarzenberg, historik v Vídně, Alois Čížek z Gagny ve Francii (bývalý člen čs. parlamentu), Msgr. Karel Fořt z Mnichova, Antonín Ne- kovář, předseda Menšinové rady české a slovenské větve v Rakousku, zpěvák Karel Kryl z Mnichova, dr. Ing. Jaroslav Zadrobílek, předseda Sdružení bývalých politických vězňů ze Švýcarska a jiní. Ve volbách byl novým předsedou zvolen dr. Július Májovský a místopředsedou Ing. Josef Holman z Mnichova. Sekretariát sboru byl rozšířen o nové pracovníky z mladší generace. Dále byli zvoleni vedoucí pracovních komisí. Po velmi živé diskusi, které se účastnila většina přítomných, byla schválena řada návrhů pro další činnost sboru. Velkým přínosem pro účastníky Valného shromáždění byly přednášky. Dr. Rudolf Ströbinger z Kolína nad Rýnem hovořil na téma: Západní sdělovací prostředky a Československo. Spisovatel V. J. Kalandra mluvil o politicko-kulturním poslání a smyslu exilové práce. Shromáždění potom schválilo text dopisů adresovaných předsedovi vlády Čínské lidové republiky Čou En-Lajovi a britskému ministru zahraničí Sir Douglasu Homeovi, jimž sbor děkuje za jejich nedávné projevy, ve kterých požadovali, aby sovětští imperialisté odvolali svá vojska z Československa. Posledníkem řečníkem byl dr. Július Májovský, který poděkoval za důvěru. Řekl: «Možná, že přijdou chvíle, kdy budeme musit obětovat své životy jako naši legionáři u Zborová. Nelitujme toho! Naše vlast si to zaslouží. Masarykovu odkazu věrni zůstaneme!» Slavnostní zasedání bylo zakončeno českou a slovenskou hymnou. 13 [pageend15]Pod helvétským křížem COMPTOIR SUISSE-přehlídka hospodářské zdatnosti Lausanne (Arne) — Koždoročně se ve Švýcarsku otevírají brány celé řadě veltrhů, trhů a hospodářských výstav s mezinaárodní účastí. My, kteří jsme z domova zvyklí na specialisovaný brněnský veletrh strojírenský, olomouckou Floru a plzeňské Expo, máme možnost dnes srovnávat. Nejen techniku a estetickou složku našeho čs. výstavnictví, ale především jeho obsah. Víme, že i nadále vedou naši výtvarní umělci ve tvrdé mezinárodní konkurenci (vzpomeňme naše pavilony na Světových výstavách) stylisací. Hůře však dopadá už samotný vystavovaný objekt. Čs. propaganda naši domácí veřejnost oslňuje informacemi, podle nichž se údajně točí celý svět kolem Československa, jeho technického pokroku. Klamou záměrně 14 milionů Čechoslováků, klamou sebe samé ti, kdož se takto utvrzují o komunistickém hospodářském systému, který ve skutečnosti zanechal východoevropské národy a s nimi kdysi kvetoucí čs. hospodářství nejméně 15 až 20 let pozadu nejen za ekonomickými giganty jako USA, Japonskem či EHS, ale i malými státy, jako je např. Švýcarsko. Svou hospodářskou zdatnost předvádí svému obyvatelstvu a světu Švýcarsko každoročně na čtyřech nejvýznamnějších federálních výstavách: V Basileji (Foire de Bále), St. Gallenu (OLMA-zemědělství), Ženeva (autosalón) a konečně pro tuto zem nejdůležitější — letos již 54 Foire Nationale v Lausanne, známou pod názvem «COMPTOIR SUISSE». Probíhala letos ve dnech 8. — 23. září a je skutečným výtem ekonomické činnosti helvétského Spříse- ženstva. Každá jednotlivá firma usiluje o zastoupení na výstavě. Podmínky pro vystavování jsou však velmi přísné a tak nikoli každý podnikatel se může stát vystavovatelem. Musí prokázat, že jde při domácí produkci o výrobek s vysokými kvalitativními parametry, aby unesl označení «SWISS MADE», nebo — jde-li o služby, «SWISS SERVICE», na němž nechybí jako symbol Tellův samostříl, zdůrazňující přednost výrobku a dokonalost služby. Rovněž obchodní organisace, které se chtějí pochlubit naopak dovozním sortimentem, musí prokázat, že jde o obohacení švýcarského trhu. A tak bylo letos v Lausanne zastoupeno na 1.200 oborů lidské čin- notsi, representované takřka 12.000 firmami z celé' země. Jen na pouhé vyjmenování oborů bychom potřebovali alespoň 6 stran ZPRAVODAJE a na seznam firem celou knihu. Ostatně — samotný katalog letošní 54. Comptoir Suisse obsahuje 636 stran. Každoročně zve Švýcarsko na svou celonárodní výstavu do Lausane zahraniční hosty. Letos se představilo Bulharsko, Tunis a Portugalsko. Kolem účasti Portugalska bylo letos hlučno, organisované levi- čáckými kruhy, které poukazovaly, že tato země se dosud nezřekla kolonialismu. Leč vystavované výrobky hovořily o pravém okapu. Velká část portugalské exposice obsahovala nejen tradiční zboží (zejména vína — portské), ale lidové předměty ze zámořských provincií, čímž naopak Portugalsko umožnilo obyvatelům těchto provincií se presentovat svou zručností švýcarské a evropské veřejnosti. Pokud jde o samotnou organisaci, byla perfektní, jako švýcarské hodinky. Ostatně, napomáhá tomu zkušenost, sbíraná již po 54 ročníků. Zvláštní vlaková a letecká spojení, zlevněné jízdné, rozsáhlá parkoviště, poštovní služba, směnárny (na výstavě se samozřejmě veškeré výstavní zboží prodává a to s 5 % slevou), lékařská pohotovost, mateřské školy a opatrovny, 6 restaurací o kapacitě 3.600 míst k sezení (věčně obsazených), odpočívárny, sprchy, kino, šatny, kadeřnické salony, jako základní nezbytnost. Na výstavě také denně probíhala celá řada oficialit, jako na př. Portugalský, Bulharský, či Tu- nisský den, Den Spolkové Obchodní komory, ale také «Den waadtlandských kostýmů», jakož výstavní trhy koní, skotu, ale i drobného hospodářského zvířectva a Mezinárodní výstava psů. Na všech těchto podnicích se udělovaly oficiální ceny. Jako na každé velké výstavě, návštěvníku brzo bolí nohy, posedává a teprve doma si uvědomí nejen rozsah té podívané, ale i rozsah hospodářské činnosti této malé země v srdci západní Evropy. A pak smekne klobouk ... 14 [pageend16]Svaz švýcarských měst uveřejnil ve své výroční statistice řadu zajímavých cifer. Podle počtu obyvatel je pořadí velikosti měst toto: Curych (412.200 v r. 1971), Basilej (205.100), Ženeva (169.200), Bern (156.900), Lausanne (134.900), Winterthour (92.00), Saint-Gall (80.500), Lucern (68.500) a Bienne (62.800). Ve městech nad 100.000 se projevuje úbytkový trend (př. Curych o 6,4 % v letech 1960- 1971), naopak menší města poblíž aglomerací narůstají. Švýcarky jsou početnější než Švýcaři, např. v Curychu je poměr 190.000:159.000, v Ženevě 65.000:50.000, v malých městech je tomu spíše naopak. V Ženevě je němčina mateřským jazykem 19.657 lidem, franština v Curychu jen asi 10.000 osobám. Nejhustší hotelovou síť má Ženeva, dále Lugano a Curych. Ženeva má prvenství též v tranzitu turistů. Největš. nepoměr v náboženském vyznání má Bern (115.779 protestantů proti 41.374 katolíkům). Nejsilnější izraelská nábož. obec je — proporcionálně — v Ženevě. Nejvíce aut cirkuluje v Curychu (116.330 v r. 1971), následují Ženeva, Basilej, Bern a Lausanne. Nejvyšší daně se platí v La Chaux-de- Fonds, kde na 100.000 fr. příjmu platí ženatý bezdětný muž 22.615 fr. daní. Světová inflační vlna se nevyhnula ani ekonomicky pevnému Švýcarsku: podle úřední statistiky z eBr- nu, životní náklady v období od konce r. 1969 do srpna 1973 stouply o 26 procent. Rekordní vzestup zaznamenaly výlohy na proud a otop (35,2 °/o), dále léčiva a kosmetické výrobky (30,3 %), nájemné (30 %), textilní výrobky (28 %) a potraviny (22,1 °/o). Že houby ve Švýcarsku nerostou anebo jen málo? Toto mínění mnohých Čechoslováků vyvrací sběratelé z friburského kantónu. Koncem října a počátkem listopadu (i po nočních mrazících!) sebrala kupříkladu dvojice krajanů za půldruhé hodiny 192 většinou zcela zdravých hřibů, za neděli 11 kilo. V lesích kantónu, zejména ve smíšených a dosti prosluněných porostech rostly letos na podzim hlavně poddoubníky, podborováky a holubinky révové. Stránka pro čs. spolky MASARYKŮV FOND V ROCE 1972/73 Pro informaci naší krajanské veřejnosti podáváme tuto zprávu: v průběhu druhého funkčního období od června 72 do konce května 73 došlo Masarykovu fondu v podobě darů 11.867,00 FRS. Tyto dary došly povětšině po «Výzvě krajanům» v květnu 1972. Vydatnou pomoc při této sbírce poskytly krajanské spolky ve Švýcarsku a časopis ZPRAVODAJ. Jednotlivci přispěli celkovou částkou 9.627,00 FRS; tyto dary poukázalo 246 osob, z nichž 84 dárců přispělo jen malé procento z celkového odhadovaného počtu 14 tisíců exulantů ve Švýcarsku. Oproti tomu je třeba říci, že někteří krajané přispívají pravidelně. Došel nám také pěkný od sudetského Němce, odsunutého po válce z Československa — a příspěvek na Masarykův fond. Paní MUDr. Madelaine Cuendet z Lausanne kromě velkého osobního daru se vzdala svých honorářů, které pak její pacienti zasílali Masarykovu fondu. Spolky a organizace poukázaly celkem 2.240,00 FRS. Československá obec legionářská v zahraničí, Jednota Victoria v Austrálii, zaslala peněžitý dar již třikrát. Bývalá tisková skupina časopisu ZPRAVODAJ věnovala 1.000,00 FRS. Z toho jsme poskytli pomoc některým potřebným krajanům. Finančně (kromě podpory morální) přispěl Masarykův fond 41 krajanům částkou 5.906,00 FRS. Majetek fondu je uložen na šekovém účtu a v bance. Děkujeme touto cestou krajanům, kteří pochopili důležité poslání Masarykova fondu a podpořili jej. Doufáme jen, že i ostatní krajané si uvědomí svůj mravní závazek a stanoví si určité procento ze svého měsíčního příjmu pro Masarykův fond, jehož číslo šekového účtu uvádíme: 80 - 34 305 Zürich. Správní výbor Masarykova fondu ČESKOSLOVENSKÁ BESEDA «SVATOPLUK ČECH» V CURYCHU zahajuje pravidelné večery v krajanském středisku v Curychu-Wipkingen, Amperestrasse 4, 21. listopadu 1973. Všichni jste srdečně zváni, přiveďte další přátele. Všem Vám je ve čtenářském koutku k disposici množství krajanského tisku z celého světa. Je 15 [pageend17]možné, že se dovíte i o hledaných známých, jejich jména se často vyskytují v krajanských časopisech. «Krajanské středy» jsou pravidelně otevřeny od 19,00 hod. Spojení je el. drahou č. 13 (stanice Wipkingen) nebo autobusem č. 33 a 72. (6. stanice od hlavního nádraží ZH směr Escher-Wyss-Pl.) Rudolf Fiala SOKOL CURYCH pořádá v patek 7. prosince od 19,30 hodin tradiční přátelský večer v restauraci Gasthof, Niederglatt. Zveme srdečně všechny krajany. Přineste si hudební nástroje. Informace a závazné přihlášky u sestry Dagmar Koblasové na tel. čísle: 01 - 88 78 79. AVENCHES — 9. september 1973 Medzi stovkami Čechov a Slovákov, ktorí prišli v nedefu do Avenches, bolo veľa fotografov — amatérov. Počas športových súťaží, pochodu skautov a krojovaných krásavíc, pri sadení lipy, spoločnom pikniku v rímskom divadle, i stretnutiach dávno hľadaných priateľov, cvakali spúšte fotoaparátov. Bola by to škoda, keby tieto obrázky zostali iba roztrúsené po krabiciach s fotkami alebo v rodinných albumoch! Spolok helveto-československého priateľstva by rád zostavil album s dokumentáciou o tomto krásnom dni. Preto vyzývame všetkých fotografov aby poslali svoje fotky z Avenches — pozitívy, negatívy alebo aj diapozitívy — na adresu: Spolok helveto-československého priateľstva Case postale 137 1000 LAUSANNE 4 NAŠE MLÁDEŽ A HISTORICKÉ MEZNÍKY VLASTI. Československá doplňovací škola v Curychu uspořádala v rámci vyučování 27. října 1973 ve slavnostně vyzdobené hudební síni školy oslavu národního svátku, založení Československé republiky v roce 1918. Za plné účasti žáků školy, vyučujících a přítomných' rodičů byla tato slavnost zahájena československými státními hymnami. Po úvodu a přivítání přítomných paní uč. Valerií Machulkovou jako vedoucí školy promluvil ve dvou částech k rodičům a k dětem nový učitel školy, p. J. Job o historických podmínkách našeho osvobození z nadvlády rakousko- uherské. V programu slavnosti se přednes dětí střídal s recitacemi dospělých. Operní umělkyně sl. Marie Černá zazpívala téměř celý cyklus Bendlových «Skřiván- čích písní» a árii «Barči» ze Smetanovy Hubičky. Děti 1., 2. a 3. třídy provedly pod vedením pí. uč. Mařasové cviky a hry k melodiím národních písní. K slavnosti přispěla recitací pí. uč. Lída Brzoňová. Hudební čísla doprovázely pí. uč. D. Nápravníko- vá a pí. Romandová. Velkým, příjemným překvapením a rozmnožením zážitků duchovních, při slavnosti získaných, bylo malé pohoštění koláči, jinými sladkostmi a kakaem, které maminky připravily ve velkém množství a které spolu s tatínky v jednotlivých třídách naservírovali. Československá doplňovací škola v Curychu má nyní ve 4 třídách přes 50 dětí ve věku předškolním až do 15 let a vyučuje již 7 ochotných pedagogů, kteří se k této práci, konané nezištně a s velkou dávkou obětavosti přihlásili. Plánů do budoucnosti máme hodně, je tedy jen na Vás, krajanech, v jakém množství poskytnete morální i jinou pomoc a podporu. Vše to bude přijato dětmi, učiteli i rodiči s díky a radostí. Přijímají se další děti do doplňovací školy. Vyučování je pravidelně v sobotu odpoledne od 15,00 do 17,00 hodin, mimo volné dny pro školy v Curychu určené. Pro Vaši informaci si laskavě poznamenejte všechny vyučovací dny v tomto školním roce: listopad 1973 17. a 24. prosinec 1., 8. a 15. leden 1974 5., 12., 19. a 26. únor 2. březen 2., 9., 16., 23. a 30. duben 27. květen 4., 11., 18. a 25. červen 8., 15., 22. a 29. poslední den vyučování se zakončením školního roku. Děti ke školnímu vyučování můžete přihlásit a veškeré dotazy podat před zahájením vyučovací hodiny vždy před 15,00 hodinou přímo u paní učitelky Valerie Machulkové, vedoucí školy nebo na její telefonní číslo 01 - 48 50 72. Rudolf Fiala ČS. SVAZ KŘESŤANSKÝCH PRACUJÍCÍCH ŠVÝCARSKA, MS WINTERTHUR zve srdečně své členy a nejširší krajanskou veřejnost na tradiční Mikulášskou ve Winterthuru na sobotu 8. prosince 1973 ve velkém sále hotelu Volkshaus od 15. do 18. hodiny. Vstup volný. Dětská besídka se sv. Mikulášem, nadílkou a pohoštěním. Od 20. hodiny do 02 hodin vstupné 8,80 FRS. Mikulášský večer s tancem, rozdáním dárků, tombolou a zabíjačkou. K poslechu hraje Zürcher Prager Musik pana Rytíře a Míťa Smetana na elektro- fonické varhany. Rezervace míst pro společnosti od 4 osob hlaste laskavě na tel.: 052 - 33 16 55 denně od 19. hodiny. Možnost hotelového ubytování přímo v domě na předběžnou objednávku:-tel.: 052 - 22 82 51. 16 [pageend18]To vás bude také zajímat Osmý sjezd komunisty řízené Světové federace odJ borů, který se konal ve Varně, zvolil znovu Uru- guayce E. Pastorina předsedou. Jedním z jeho náměstků se stal též čs. kolaborant Karel Hoffmann. Čína uzavřela s Austrálií smlouvu o nákupu 47 mil. metráků obilí, což představuje hodnotu více než 600 mil. australských dolarů. Informace pochází z diplomatických kruhů v Pekingu. Na rozdíl od normalizovaného Československa, i v plukovnickém Řecku si dovolili udělit amnestii mnoha politickým vězňům. K návratu do vlasti se chystá i slavný skladatel Mikis Theodorakis, který působil několik let v exilu. A to se netají tím, že chce doma pokračovat v komponaci písní, v nichž «vyjádří touhy řeckého lidu». Sovětská delegace na vídeňské konferenci o vzájemném snížení zbrojení oznámila, že SSSR je prý připraven snížit své vojenské síly ve střední Evropě po roce 1975. O stažení jednotek z ČSSSR se však jmenovitě nezmínila. Zdůraznila též, že omezení sovětských sil v Maďarsku nepřichází v úvahu. Pro doplnění: NATO udržuje v Evropě 770.000 vojáků, z toho USA 190.000, Varšavská smlouva má ca 900.000 mužů ve zbrani, z toho jen SSSR 430.000. «V Československu nejsou žádní političtí vězni» — tuhle nehoráznost tvrdil předseda čs. strany socialistické B. Kučera na nedávném světovém kongresu mírových sil v Moskvě v odpovědi na požadavek belgického delegáta R. Marchandina osvobodit politické vězně v ČSSR. Osud našich vězňů, zejména případ Vladimíra Škutiny, připomněla ve výboru pro lidská práva také švýcarská delegátka, předsedkyně ženevské sekce «Amnesty International». A tak se ve sjezdové hale ozvaly nejenom chvály sovětské soustavy a «bouřlivé, dlouhotrvající potlesky», nýbrž i ostré kritiky na adresu Moskvy, zejména pokud jde o invazi do Čechoslovenska v r. 1968 a potlačování základních lidských svobod. Sjezdu se účastnilo asi 3.200 delgátů ze 144 zemí. Za první tři trimestry 1973 vzrostl japonský obchod s Čínou o 78,9 procent ve srovnání se stejným obdobím loni. Čína exportuje do Japonska hlavně suroviny, Japonsko vyváží stroje a chemické vý- rgbky, v první řadě strojená hnojiva. Zavedení čínštiny jako dalšího, «pracovního jazyka» v OSN bude stát, jen v příštích dvou letech, asi 2,700.000 dolarů. Oznámil to Kurt Waldheim v rozpočtovém výboru organisaze. Arabské delegace, které reprezentují osmnáct států Blízkého východu, požadují též zavedení arabštiny jako nového úředního jazyka. Izraelská agrese a kontrarevoluce v Chile jsou dalšími důkazy, že i přes snahy o mírové soužití je třeba nadále zvyšovat bojeschopnost a ideologickou a politickou přípravu socialistických armád: k tomuto závěru dospěli političtí zástupci vojsk Varšavské smlouvy na říjnové schůzce v Drážďanech. Čs. armádu tam zastupoval generál Václav Horáček. Podle oficiální americké statistiky se v dekádě 1961- 1971 celkem 54 zemí světa zabývalo obchodem zbraněmi. Tyto státy vyvezly vojenský materiál v hodnotě 48,5 miliard dolarů. V čele vývozců jsou USA a SSSR: USA dodaly jižnímu Vietnamu asi trojnásobek toho, co SSSR poslal VDR, avšak na druhé straně sovětské zbrojní dodávky Kubě byly vyšší než americké jednadvaceti zemím Latinské Ameriky. Mezi vývozci zbraní jsou i státy neutrální jako Švýcarsko nebo Švédsko i země rozvojové jako Alžírsko a Pákistán. Podle zpráv z informovaných kruhů se v Budapešti v nedávné minulosti konal proces s 28 letým spisovatelem Miklosem Harasztim, obviněným z propašování svého «disidentského» rukopisu na Západ. Že by maďarská obdoba procesu s Krasinem a Ja- kirem? V posledním čísle Zpravodaje jsme psali, že polská vláda odmítá Leopoldu Trepperovi vizum do Izraele. Po mnoha demarších a po hrozbě zahájení hladovky Varšava povolila vycestování. Trepper odletěl 2. listopadu do Londýna na léčení vleklé krevní choroby. Ve věku 72 let zemřel 4. 11. v Paříži známý francouzský režizér F. M. Allégret. Režíroval asi padesát celovečerních filmů, z nichž mnohé se dostaly na stříbrná plátna ve vlasti. V dějinách francouzské kinematografie zaujal Allégret velmi významné místo. Jak 10. listopadu oznámila agentura Tanjug, bývalý ministr zahraničních věcí Mirko Tepavač byl zbaven funkce ve straně. Protože se prý dopustil řady blíže nedefinovaných «úchylek», navrhuje se i jeho vyloučení z Ligy komunistů Jugoslávie. 17 [pageend19]Čs. federální shromáždění ratifikovalo — samozřejmě jednohlasně — konvenci, vymezující právní statut členů generálního štábu armád Varšavské smlouvy. Podle této konvence se štábní důstojníci budou těšit úplné diplomatické imunitě, nebudou musit platit daně z příjmů a budou mít zvýhodněné celní foumality. Ministr Bohuslav Chňoupek si troufal označit konvenci za «další záruku čs. suverenity a nezávislosti». Těsně před Všemi svátými a před Dušičkami čs. vláda vydala výnos, zakazující veškerou výrobu křížů, svátých obrázků a sošek. Zákaz postihuje i umělecké malby s nábožnými motivy na sklo. Skupině deseti čs. politických vězňů, mezi nimiž jsou též Šabata, Tesař a Batěk, se podařilo z věznice na Borech — nevíme jak — odeslat moskevskému mírovému kongresu výzvu na obranu lidských a občanských zpráv. «Skutečný a trvalý mír», píší vězni, «je neslučitelný s jakoukoli formou útlaku, omezování práva na sebeurčení národů a suverenity států.» V Moskvě se proslýchá, že nedávno odsouzení V. Krasin a P. Jakir byli prý propuštěni na svobodu. Kde je Krasin se neví, ale Jakir prý je ve vyhnanství nedaleko Moskvy (ne tedy na Sibiři). Důvody k propuštění prý byly chatrné zdraví odsouzených a jejich «přiznání». . 22. listopadu uplynulo deset let od vraždy amerického presidenta Johna F. Kennedyho. Do doby jeho krátkého úřadování spadají kubánská krize, es- kalace ve Vietnamu, vídeňská schůzka s Chruščo- vem a další významné události. Kennedyovská legenda však s výstřely v Dallasu nezahynula. Nezničilo ji ani zavraždění Boba v Los Angeles. Podle výzkumů vřejného mínění má nejmladší z nich, demokratický senátor Edward, velké šance stát se po příštích volbách druhým Kennedym v Bílém domě. Po kampani proti vlastním disidentům a po útocích na Garaudyho, Fischera, Daixe, Aragona a tolik dalších, jejichž ideologickým přečinem je, že slepě nevěří kremelské verzi socialismu — «Litěraturnaja Gazeta» před několika dny napadla filosofa Jean- Paul Sartra. «Je to buržoázni intelektuál, plný komplexů, marně hledající pravou cestu», napsala a vytkla mu dále «flirtování s extrémistický založenou mládeží, s maoisty, antikomunismus a izolaci od mas». Sovětský svaz bude nadále rozhodně podporovat arabské státy v jejich boji proti Izraeli: prohlásil to 13. listopadu Leonid Brežněv v přípitku na banketu, konaného na počest presidenta Tita. Brežněv dodal, že Arabové hájí svá «legitimní práva tváří v tvář imperialistickým cílům izraelských agresorů». Zdůraznil, že SSSR «bude nadále plnit svou internacionální pomoc». Co Leonid rozumí «internacionální pomocí» není jistě třeba komentovat. Izraelské ženijní jednotky pokračují v soustřeďování, výzkumu a katalogizaci arabského — přesněji řečeno sovětského — vojenského materiálu, kterého se zmocnily v sedmnáctidenní válce. Jsou mezi ním řízené střely Sam 6 a Sam 7, elektronická naváděcí zařízení, tanky T 55 a T 62, obojživelná vozidla, děla atd. Některé zbraně, zcela nové a naprosto netknuté, byly už zařazeny do výzbroje izraelské armády. Od 15. listopadu západní turisté, kteří chtějí navštívit NDR, musí «utratit» nejméně 20 západoněmec- kých marek denně na osobu starší 16 let za pobyt na území NDR a 10 marek za pobyt v Berlíně. Dosud platily taxy 10 a 5 marek. V Moskvě oznámili, že nedávno «tragicky zemřel» 54 letý vrchní velitel jednotek protiletadlové obrany generál Fjodor Bondarenko. Úřední místa neuvedla, kde a jak zahynul. Není vyloučeno, že byl totiž zabit v Egyptě. Mnohokrát byl pověřen dohledem na sovětskou pomoc Arabům a její použití. Zatímco v ČSSR se seznamy zakázaných spisovatelů neustále doplňují o nové úchylkáře, v Polsku zařadili do divadelního repertoáru hru «Szcsesliwe wydarzenie» Slavomíra Mrozka. Dramaturg, jemuž je des 43 let a žije v Paříži, uprchl na Západ v r. 1968, po účasti na studentských demonstracích proti okupaci Československa. Za «úplný zázrak miniaturní elektroniky, umožňující odposlech hovorů od velvyslance až po třetího tajemníka, vojenské a obchodní atašé — a to dokonce stereofonicky —» označil francouzský poslanec J. Marette odhalení systému 42 mikrofonů v budově francouzského velvyslanectví «v jistém státu východní Evropy». Mikrofony a jejich zabudování jsou «zatím nejdokonalejší, jaké kdy francouzští experti detektovali,» dodal. Novou metodu diagnózy rakoviny tlustého střeva vyzkoušeli na Harvardské universitě v USA. Jak 18 [pageend20]napsal lékařský časopis «Science», lékaři David Bull, Richard Helms a jejich pomocníci zjistili rozbory krve zvýšenou aktivitu imunizačního systému lidského těla — rychlejší množení bílých krvinek a vylučování antitoxinů v přítomnosti rakovinných virů. Nová metoda je zatím v experimentálním stadiu. V neděli 18. listopadu zemřel v Praze ve věku 80 let český hudební skladatel Alois Hába. Narodil se v r. 1893 na Moravě. Hudbu studoval zejména ve Vídni a v Berlíně. Složil mnoho symfonických děl, kvartetů, koncertů pro a tři opery, z nichž nejznámější je «Matka». Péče o uprchlíky ve Švýcarsku Po první světové válce nastal nebývalý příliv uprchlíků hlavně ze Sovětského svazu do zemí západních (ruští a ukrajinští emigranti). Byl to polární badatel a norský diplomat Fridtjof Nansen, který se zasadil o zlepšení jejich právního postavení. V r. 1921 byl jmenován prvním Vysokým komisařem pro uprchlíky při Společnosti národů v Ženevě. Po něm se nazývaly mezinárodní pasy, které byly vydávány uprchlíkům, t. j. bezdomovcům a občanům bez státní příslušnosti. Po druhé světové válce nastal nový obrovský příliv z Východu na Západ a bylo nutno revidovat právní postavení uprchlíků. 28. července 1951 dohodnuta v Ženevě nová ustanovení, která přinesla uprchlíkům jisté výhody, ale i nevýhody. Uprchlíci, kteří si činí nárok na asylové právo z důvodů politických, musí podle této dohody čili konvence věrohodně prokázat, že jsou ve svém státě ohroženi na svobodě a existenci z důvodů národní, rasové nebo třídní příslušnosti, nebo pro své náboženské vyznání a politické smýšlení. Takto uznaní uprchlíci dostanou povolení k trvalému pobytu a práci a je jim vydán cestovní průkaz, t. zv. konvenční pas, opatřený dvěma černými pruhy. Kdo za politického uprchlíka uznán nebyl, platí jako cizinec bez práva asylu a je mu vydán cizinecký pas, jehož platnost nutno obnovovat v lhůtách, stanovených tím či oním státem. S konvenčním pasem možno cestovat bez viza ve většině evropských států. Tento pas nutno obnovovat ve dvouletých lhůtách v zemi, ve které byl vydán. Jestliže se majitel průkazu usadí v jiném státě, musí tam požádat o nový průkaz. Po převzetí moci Hitlerem stalo se Švýcarsko záchranným ostrovem velkého množství lidí, kteří byli v Německu vydáni nebezpečí pro svoje protinacistické smýšlení a židovský původ. Různé charitativní spolky a církevní instituce ujímaly se těchto lidí. V r. 1936 se ukázala nutnost tuto pomoc koordinovat. Tak vzniklo Švýcarské ústředí pro pomoc uprchlíkům (Schw. Zentralstelle für Flüchtlingshilfe) v Curychu, Kinkelstrasse 2. Také mnozí z našich krajanů našli v první době radu a podporu u této organizace. Jejím předním úkolem je vymáhat u vlády a jí podřízeným úřadům právní ochranu a zabezpečení uprchlíkům, řešit otázky pensijního, nemocenského a invalidního pojištění, politických a občanských práv, rozvodového a alimentačního řízení, kupních smluv, trestních případů atd. Provádí odvolání proti zamítavému vyřízení žádosti o asyl a jmenovitě se ujímá těžkých případů, t. zv. hard core cases, kdy uprchlíci, zachycení v táborech italských nebo rakouských, nemají pro stáří, neduh či jinou překážku vyhlídku na zakotvení. Takovíto lidé jsou vybíráni zvláštní komisí a je jim poskytován asyl ve Švýcarsku a s ním všecka potřebná péče. Zentralstelle má pro tento druh uprchlíků domovy, podobně jako i jiné pomocné organizace. Cizinecká policie v Bernu podává o každém uprchlíkovi Zentralstelle zprávu, takže tato má úplnou kartotéku všech uprchlíků. Má svého právního poradce a provádí a ověřuje překlady dokladů. Překlady z češtiny a slovenštiny provádí tam pan Odehnal. Uprchlík, kterému bylo přiznáno právo asylu, dostane spolu s vyřízením od Zentralstelle i seznam pomocných organizací, které si volí uprchlík sám, podle svého náboženského nebo ideového zaměření, aby měl k svému poradci důvěru a cítil se víc mezi svými. V oblasti curyšské jsou to tyto organizace: Hilfswerk der Evangelischen Kirchen (HEKS), Stampfenbachstr. 123, Schw. Caritasverband, Bärengasse 32. Schweizerisches Arbeiterhilfswerk, Quellenstr. 31. Verband Schweizerischer Jüdischer Flüchtlingshilfen, Olgastrasse 10. Každá z těchto organizací nabízí svoji pomoc, ať se to týká čehokoli: shánění bytu nebo vhodného zaměstnání, bytového zařízení, rodinných poměrů, léčení, právní ochrany, školení, finanční pomoci, osobních svízelů. Nakonec ještě slovo o AHV. Nárok na mimořádný starobní a invalidní důchod mají uprchlíci s právem asylu ve Švýcarsku po pěti letech, když nabyli t. zv. Niederlassung (právo trvalého pobytu) a dovršili: muži 65, ženy 62 roků. Měsíční minimum činí dnes 400 franků. Informace podá kantonální úřadovna AHV v Curychu, Josefstrasse 84. Přemysl PITTER 19 [pageend21]Josef ŠKVORECKÝ Májová kouzelnice ( pokračování ) Táhl jsem se po Jiráskově třídě, kolem hotelu Granada, přes koleje a k Ireninu domu. Čer- nava na nebi byla skoro nadpřirozená, jako kdyby nebe hrozilo krásnému městu Kostelci za všechny jeho hříchy. Vyběhl jsem po schodech ke dveřím bytu pana rady a zazvonil jsem. Otveřela Alena. Když mě uviděla, vyprskla a zakryla se dlaní ústa. Honem jsem se podíval, jestli nemám otevřený poklopec nebo jestli mě neleze košile z kalhot nebo něco, ale ne. «To je ňáký srandy!» řekl jsem. «Co je?» «Nic.» «Co je ti k smíchu, miláčku?» «Nic, Danny!» řekla Alena, vyprskla nebo co, a utekla do kuchyně. «Danny?» ozval se z pokoje Irenin hlas. «Jo.» «Poď dál. Holky už vodešly.» Celý byt se najednou rozsvítil, i když za oknem v praconě pana rady, kde byly otevřené dveře, sestoupilo břicho té černavy až skoro ke korunám lesa a z něho se na les začaly snášet bělošedivé závoje, jak tam asi začalo pršet. Křepče jsem vykročil k Ireninu pokojíčku, na tváři jsem si udělal nadšený úsměv. Zvadnul mi na prahu. V pokoji stála Irena a na gauči, co jsem ji na něm v zimě udělal ten cucflek, seděly holky Weberovic, a jedna, nevěděl jsem která, měla na dlouhém krčku dosud vyblédající cucflek, co jsem jí ho tam udělal přede dvěma dny u rybníčka. «Akorát tu zůstaly moje sestřenky. Jinak holky vodešly,» pravila Irena, a pak sladce: «Seznamte se — jo vlastně vy se nemusíte seznamovat. Sestřenky mi vypravovaly, jak sis je splet. Tak sestřenky vypravovaly. Jak jsem si splet tu s cucflekem s tou bez cucfleku, poněvadž mi namluvily, že vládnou zázračnou silou odcucflekovávání krčků. A copak ještě vypravovaly? Pěkný sestřenky, Ireno. Ale tohle jsem já. To je tak všechno, co mi Pán Bůh dovolí. Pár cucfleků na krčkách kosteleckých holek, a když jsem obzvlášť hodný a pálím svíčky jak uhlíř, možná i lineckých. «Tak já zas du, Ireno,» řekl jsem. «Sbohem, slečny Weberové!» * Když jsem se octl před domem, začalo pršet. Bylo mi to jedno. Bylo mi smutno, a jak začaly krápat ty kapky z té černavé oblohy, bylo mi najednou docela hezky smutno. V Má- nesovic vile bylo Bennovo okno otevřené, déšť se rozšuměl, a v něm, najednou, zane fle- xatón .. . snad se mi to zdálo . . . hey-doo-dy, hay-doo-da . . . zpíval kostelecký Rattenfänger, ten tlustý krysař mládí, a my tomu textu nerozuměli, tak jsme si ho vymýšleli, aby dával nějaký smysl. . . where is the bird of Paradise? . . . Pohlédl jsem nahoru, k oknům Mariiny tetičky, a opravdu, vykláněla se z něj Marie a vytřepávala žlutou deku. Tetička 20 [pageend22]byla asi nemocná a dobrá katolička Marie konala skutky . .. it all seems wrong somehow . . . zpíval Bennův flexatón, zahnul jsem pod jeho oknem k řece a táhnul jsem v dešti podle ní, veliké kapky dělaly na hladině veliká kola, kola se srážela s jinými koly, déšť šuměl a ochlazoval mě, ochlazoval. . . nízko nad lesem šedivé mraky .. . cause you’re nobody’s sweetheart now . .. MÁJOVÁ KOUZELNICE je kapitola z románu PRIMA SEZÓNA, který vydá v roce 1974 exilové nakladatelství «68 PUBLISHERS TORONTO» v Kanadě. Jan Beneš ŘEHOLE (úryvek) IS WOM-LIB IN CRISIS? — tázal se titulek dne, a úvodní článek, hned vedle fotografií rozflákané zbrojní techniky kdesi na Sinajské poušti a Golanských vrškách, rozváděl vnitřní boje různých dam ze společnosti, jež se oddaly hnutí za práva žen v podání made in US Middle Class Society. Ale zatím co zprávy o stavu vzájemného rozbíjení hlaviček a ničení výzbroje mezi Židy a Araby byly kdesi uvnitř rozměrného nedělního vydání listu, byly problémy wom-lib zhruba vyznačeny v problému jakési učitelky ze státu Maine, jež pravila: «Dám svůj život za revoluci, nikdy, rozumíte, nikdy nebudu nosit podprsenku, ale dovolte mi, abych nenechávala své nohy neoholené!» Odpovídala jí význačná představitelka ženského hnutí wom-lib Ms King-Kong, komentovaná redakcí, takže článek byl obvyklou zpotvořeninou citátů z bible přikořeněných čímsi Zen-Budhismu, Engelse a Allana Ginsberga, a úvahy o úloze žen se zaobíraly dílem pikantními historkami starořecké mythologie, dílem naznačovaly, že vzhledem k přelidnění zeměkoule je pohlavní segregace dobrodiním. Tučně se sloupců vylézala věta: NECHCEME BÝT NÁSTROJEM KOMUKOLI, o dva řádky níže PROSTŘEDEK, potom ANTIKA KLADLA LESBICITĚ PLNÁ PRÁVA I NA ÜROVNI BOHU a docela dole pak obvyklý závěrečný úder do bubnu: NAŠE ZPUCHŘELÁ, PŘEDSUDKY A POVĚRAMI PROSTOUPENÁ SPOLEČNOST. A mezi tím vším cosi o tom, že ženy mají právo na oddělené vozy podzemní dráhy, což by jim umožnilo zbavit se pánské chlípnosti v návalech, ale naopak rovněž právo kodeukace na úrovni rest rooms, neboť oddělené záchody jsou jen prostředek k ponížení ženského plemene, a také vybičovávání vášní, neboť se jejich zdi pokrývají jak známo nápisy, jež nemohou ženy, které nemají mezi ně přístup, korigovat ani komentovat. Oddělené záchody tedy nejsou víc než jen skrytá a 21 [pageend23]TÍM VÍC NEMRAVNĚJŠÍ CENSURA, neschopná sama sobě připustit hloubku vlastní zvrhlosti a palčivosti příkoří, jež páše. Nehledě na faktickou připomínku o tom, že pedály automobilů nejsou přizpůsobeny pro obuv s vysokým podpatkem, působil celek dojmem, že si snad učitelka ze státu Maine i Ms King-Kong, dělají srandu. Obě tam byly vyfotografované, hned vedle obrázků pošramocené dodoutnávajícího tanku typu Centurion v barvách Israele, a kvůli objektivitě i zbytků toho, co prý bývalo stihačkou či bitevníkem typu Mig v barvách Egypta. Dámy měly kulaté žabí brejle, význačná představitelka hnutí za práva žen také rozměrný kožený klobouk, kolem jehož dýnka založeny brejle druhé, zřejmě záložní. Ale zatím co představitelka King-Kong určitě nikdy žádnou podprsenku na nic nepotřebovala, učitelka ze státu Maine, ochotná položit kdykoly život za revoluci, pokud si k tomu bude smět oholit nohy, byla chudinka trochu při těle, a díky té wom-lib-rnle ve věci podprsenek, vypadala kolem pasu jako naše pražská domovnice Chybová, pronášející ze samoobsluhy pod šaty cosi nakradených poživatin pro početnou rodinu, jakož i manžela. Pokud se právě náhodou manžel nalézal doma a nikoli na protialkoholním léčení, kde se nalézal většinou. Jinak první strana obsahovala stručné hlášení o mobilisacích v Iráku, Jordánsku, Lybii, Saudské Arábii a Kuvajtu, potrefení pokojného sovětského plavidla s válečným materiálem u syrských břehů israelskou rachejtlí, decimování marocké brigády na Severní frontě a pokojnou smrt bílé učitelky v Roxville, kterou jacísi černí tatíčkové za nedobrou klasifikaci dítek ohodnotili jako rasistku, polili benzinem a podpálili, v dobré víře, že tím nadmíru prospívají věci černého lidu. Podrobnější informace o těchto podružných detailech se ovšem nalézaly kdesi uvnitř listu, jehož záhlaví pravilo, že jde o poslední nedělní večerní vydání. A protože byla teprve sobota, dokonce sobota odpoledne, kladl jsem si po zvyku všech marxistů otázku, zda vzhledem k těm novinám nejsem už náhodou v zemi, kde zítra znamená včera, a po vzoru všech marxistů si na ni i sám kladně odpověděl, že nikoli, že to pouze dneska znamená zítra, a zcela nemarxisticky si domyslil, že se to tady tedy ještě dá vydržet. Taky jsem si dolil pivo, jež ke mně hovořilo řečí domova a neinformovaného poučilo o svém původu nápisem na nálepce PRODUCT OF CZECHOSLOVAKIA, a povídám: «Sranda co?» Leo sklopil horní okraj novin, ve kterých sledoval zprávy z bojiště a zajisté i přehojné záznamy o výprodejích začínajících slovem SAVE, před kterým však chybí obvyklé JESUS, ale na znamení většího porozumění bylo úvodní S dvakrát přeškrtnuto, což je jak známo značka dollaru, kterým nehledě na devalvaci imperialisté plýtvají a štědře platí za zrady a diverse, zvláště pak ideologické, páchané na táboře míru a socialismu. Latinkové dvakrát proškrtnuté S platí za značku dollaru dokonce i v zemích, kde se noviny netisknou v latinské abecedě. Přes ulici od hospody, ve které jsme seděli byl novinový Stánek, či spíše velestan, kde byl k dostání kromě jiných azbukových periodik i moskevský KROKODIL, a to za pouhý čtvrťák, zatím co za místní humoristickou tiskovinu vyklopil člověk čtyřicet centíků a za britský PUNCH dokoce půldruhého dollaru. V Krokodilu, který byl právě k mání, seděli obézní imperialisté na pytlích opatřených uvedenou značkou a z pařátovi- tých, vzhledem k obecné obezitě dost nepravděpodobně pařátovitých, ruček naspávali drobná proškrtnutá es do dlaní poněkud rosničkovitě vyvedených zrádců, sápajících se k mikrofonům na vrcholu rákosových stvolů. Nad obrázkem byla nábytkovým písmem, kterým se tiskne světový jazyk pokroku a míru, informace o tom, že U. S. Senát schválil další finanční podporu Svobodné Evropy a Radia Liberty. A pod obrázkem pak fór sám. (Pokračování příště) 22 [pageend24]JAKO VÁNOČNÍ DÁRKY SILVESTR V KOSTNICI vinárna St. Georgs Clause pořádá český Silvestr. Telefonické přihlášky přijímáme denně po 18,00 hodině na telefonním čísle: ze Švýcarska: 07831 - 27618 a 0049731 - 27618 z Německa: 07531 -27618 Začátek bude v 19.00 hodin Všechny Vás srdečně zvou Anita a Petr Svatoňovi. Adresa: ST. GEORGS CLAUSE Schreibergasse 1 KONSTANZ F417 doporučuje Kruh přátel duchovní obrody tyto spisy, které napsal Přemysl Pitter: «Oheň na zemi», rozhlasové projevy Fr. 2.80 «Na předělu věků», rozhlasové projevy Fr. 3.80 «Nad vřavou nenávisti», životní zážitky Fr. 10.— V řeči německé: «Geistige Revolution im Herzen Europas» (Quellen der tschechischen Erneuerung) Fr. 9.80 «Unter dem Rad der Geschichte» (Ein Leben mit den Geringsten) Fr. 11.80 Tyto dvě knihy byly vyznamenány literárení cenou curyšské kantonální vlády. «Die Konstanzer Märtyrer» (Hus a Jeroným Pražský), dvě kapitoly z «Geistige Revolution» Fr. 2.— «Schuld und Sühne». Soužití Čechů s Němci. Fr. 3 — Objednávky adresujte: Přemysl Pitter, Gartenstr. 9, 8910 Affoltern am Albis Stačí na «Postanweisung» vyznačit objednávané spisy. F421 Váš hodinář — s oficiálním zastoupením značky OMEGA a TISSOT. Velký výběr zlatnických výrobků a bižuterie. Opravy všeho druhu. V. ŠVEC Rennweg 3 8580 Amriswil, tel. 071 - 67 31 13 F419 FOTO ŠPIČKA ZÜRICH AKTION Barevné zvětšeniny z Vašich diapositivů nebo negativů POSTER format 50 x 70 cm Sfr34.— (místo 58.—) Dodací lhůta 2—3 týdny 8045 Zürich, Uetlibergstrasse 40 Tel. 01 -33 50 25 — 01 -85 9015 F418 V Itálii zemřel nedávno profesor Daniel Petrucci, který před deseti lety vyvolal senzaci zdařilým o- plodněním lidských vajíček spermiemi «in vitro» a vypěstováním embrya v laboratorní zkumvace. Jeho pokusy církev příkře odsoudila a také mnoho osobností vědeckého světa se k nim postavilo skepticky. Prof. Petrucci prohlásil, že bude ve výzkumech pokračovat v některé východní zemi. Několik dní před smrtí mrtvicí se vrátil z Bulharska. «Mezinárodní výbor na obranu lidských práv v SSSR» oznámil, že připravuje vydání tří bílých knih: první se bude zabývat přistoupením SSSR ke všeobecné konvenci o autorských právech, druhá internováním sovětských intelektuálů v psychiatrických útulcích, třetí osudem nábožensky založených lidí v SSSR. Podle názoru profesora P. Reddawaye, v SSSR je přes tisíc táborů nucených prací a v nich přes milión osob, z toho asi 10.000 politických vězňů, vystavených nelidskému zacházení. Vedoucím vydání 11. čísla ZPRAVODAJE (ročník 6., 1973) je Jan Beneš z USA, který je připravil společně s redakční radou. Datum vydání: 30.11.1973. 23 [pageend25]malý oznamovatel Dárky příbuzným a známým v Československu Seznámení za účelem sňatku hledá gymnasista žijící v BRD. Zn. 40/178 ZJ 7320 ■ Hledáme další vážné zájemce o svépomocnou výstavbu rodinných domků v okolí Bádenu. ZF 7319 Podle spolehlivých zpráv se na dárkové zásilky, které se vypravují ze západu přímo soukromým příjemcům v Československu, ukládá stále vysoké clo, které obecně odpovídá šedesáti až sedmdesáti procentům ceny zaslaného zboží. Nižší clo se ukládá pouze na léky, hračky, základní poživatiny, svatební dárky a podobně. Naproti tomu dodává podnik ministerstva zahraničního obchodu, TUZEX, společnost s ručením omezeným, soukromým příjemcům balíčky všeho druhu přičemž zmocnil švýcarskou firmu PALATINUS, společnost s ručením omezeným, Schweizergasse 10, 8023 Curych (tel. 23 60 77, 23 60 78), jako svého oficiálního zástupce přijímat objednávky. PALATINUS pošle každému zájemci na požádání nový katalog TUZEXu. Jak se dovídáme, doporučuje ovšem místo specifikovaných objednávek určitých balíčku, předmětů domácí potřeby a průmyslových výrobků všeho druhu posílat originální tuzexové bony. Společnost PALATINUS rozesílá tyto dárkové bony přímo obdarovaným do Československa, kteří si tam za ně mohou nakoupit zboží podle své potřeby v padesáti různých tuzexových prodejnách. Zároveň s těmito bony obdrží příjemce pokáždé průvodní dopis, v němž ho PALATINUS informuje přesně o tom, jak je možno dárkových bonů použít. Podle našich informací je PALATINUS, společnost s ručením omezeným, naprosto důvěryhodná švýcarská firma. (FK) H Prodám FIAT 850 ročník 1968, 41.000 km, v dobrém stavu az 500,— Sfr, eventuelní i na splátky. ZR 7318 K Seznámení s krajankou do 38 roků hledá Čech žijící v BRD. Nabídky ev. foto vrátím. Hezké Vánoce 73. ZK 7316 ■ TROCHU česky se chce naučit Švýcarka, 17 let, za pomoc v němčině, popř. franc. Zn.: «Cur. jezero — pravý břeh» 7317 ■ Pohybová průprava a kondiční gymnastika pro ženy v Báslu. Malé skupiny podle věkových kategorií. Informace Alena Spálová, tel.: 061 - 76 2 51. 7321 H 25/170 by se ráda seznámila s hodným Čechem do 35, z Zůrichu, nebo okolí. ZP 7323 H Najde se přítelkyně, která si jde čas od času ráda zatancovat — do 30 let? Ostatně, jsem normální. Zn. ZM 7322 (PRODEJNÍ AKCE u příležitosti pátého roku založení — malého jubilea. Zvýhodněný prodej sl. kys. okurek zn: «ZNOJMA» 5 1. plech. 1 kus 11.50 2—3 kusy 11.— 4—5 kusů 10.— 6—7 kusů Fr. 9.— Při 6sti ks uspoříte celkem 15.— Fr. V této akci zavádíme prodej BECHEROVKY 3/4 1t. orig. balení prvá láhev .... 22.50 3A It. orig. balení druhá láhev .... 20.— 3A It. orig. balení třetí láhev .... 17.50 Při třech Ih. spoříte 7.50 Fr. Využijte této akce a předzásobte se, uspoříte, a to na druzích které jsou stále v kursu. Fa. D A V I D zásilkové služby 8052 Zürich Seebacherstrasse 165 Tel. 01 - 48 74 72 a 053 - 7 73 91 7324 ■ PRODÁM VÝHODNÉ: celokovové lyže Head-Vector (195 cm, lyže Erle- bach-Blitz) 178 cm a dětské lyže 1 m, lyžařské boty č 43, 39 a dětské na 4-—5 let, vše za 180,—. Dále pánské a dámské lyž. kalhoty a bundu č. 52 resp. 39 obojí za 120,—. Vlněný velký koberec — perský vzor za 120,—, novinový stolek za 30,—, odbornou literaturu pro program, a oper. EDV (příručky, slovníky, celé kursy IBM) za 50,—, tři sign. orig. obrazy olej — pařížské předměstí a mořský záliv vše za 720,—. Telefon večer: 01 - 56 28 63. 7325 24 [pageend26]Denner Super-Discount Wagen Sie den Schritt... in unserer Verwaltung sind interessante Stellen zu besetzen: — Sachbearbeiterin Finanz- und Rechnungswesen — Sekretärin Chef Einkauf — Werbeassistent — Sachbearbeiter Buchhaltung — Sachbearbeiter(in) Transportwesen Rufen Sie uns doch an: Telefon (01) 33 77 60 (P. Keller, Personalchef, verlangen) DENNER SUPER-DISCOUNT Personaldienst 8045 Pürich, Grubenstrasse 12 F401 Pojištění, jaké vyhovuje nám — krajanům. Máme všechny druhy pojištění, které přizpůsobíme Vaším rodinným podmínkám s přihlédnutím k Vaší profesi a zaměstnání členů Vaší rodiny. General-Agentur, Zürich Odborně poradí Vám i Vaší rodině náš spolupracovník pro Čechoslováky, La Neucháteloise-Vie Neuenburger Leben Všechny druhy pojistek jsou s plným přídavným kapitálem-úroky. Tarify pro mládež a mladé pojištěnce jsou u nás zvýhodněny. Zřejmě, že módní druh «pro boj proti zdražování» uzavíráme též. pan M. DAVID Seebacherstrasse 165 8052 Zürich Tel. 01 - 48 74 72 a Tel. 053 - 7 73 91 Novinkou u nás je nový způsob pensijního pojištění pro lékaře a soukromníky a i ty, kteří se chtějí osamostatniti. Vyplácení není závislé na věku, ale na zdravotním stavu pojištěnce. Lékařům obstaráme kredit na zařízení a též náš poradce-odborník pro ordinační vybavení zcela zařídí dle Vašeho programu Vaši ordinaci a obstará veškeré přístroje. I Vy se s ním poraďte, jak se účelně zajistit nyní i na stáří. F410 [pageend27]A. Z. 8021 Zürich 1 Postretouren an: Administration Zpravodaj Postfach 638, 8027 Zürich zpravodaj Čechů a Slováků ve Švýcarsku Čechov a Slovákov vo Švajčiarsku Náklad 2 500 Auflage 2 500 Tiskový orgán Svazu československých spolků ve Švýcarsku Presseorgan des Verbandes der tschechoslowakischen Vereine der Schweiz Zeitschrift der Tschechen und Číslo účtu pošt. šek. úřadu: Redakce neručí za obsah inserce. Slowaken in der Schweiz 80-70357 Podepsané články nemusí vždy Journal informatif des Tchěques Bankovní spojení: vyjadřovat názor redakce. Nevy- et Slovaques en Suisse Schweizerische Kreditanstalt, žádané rukopisy se nevracejí. Giornale per Cechi e Slovacchi Stadtfiliale Rathausplatz, Zürich in Svizzera Zahraniční odběratelé mohou Vychází měsíčně předplatné uhradit mezinárodní Vvdává- poštovní poukázkou, cenným do- Svaz československých Pisem anebo bankovním šekem. spolků ve Švýcarsku Řídí Petr Pašek s redakční radou Adresa redakce Postf. 352, 8025 Zürich, Schweiz Předplatné pro 6. ročník: ve Švýcarsku v ostatní Evropě v zámoří (letecky) celý ročník půl ročníku SFr. 24.- SFr. 13.- SFr. 30.- SFr. 16- SFr. 39- SFr. 20.- Vánoce, vánoce přicházejí Proto přijímáme již nyní objednávky na vánoční kapry, husy, kachny, krůty, bramborový a vlašský salát, vinné klobásy, pražskou šunku s kostí i krájenou. Dále je možno si vybrat z našeho osvědčeného, navíc ještě rozšířeného sortimentu: jaternice, jelítka, slezská tlačenka, játrová, s česnekem, super-ostrá. Špekáčky, moravské klobásy, uherák, čabajky naše i maďarské, spišské klobásy, salám šunkový, šunmavský, pařížský a turistický, rolovaný uzený bůček, debre- cínská pečeně, uzená žebírka, anglická slanina, paprikovaný špek, špek na vaření, škvarková pomazánka, sádlo syrové, domácí škvařené, nakládané špekáčky — utopenci. Dále: mouka hrubá i polohrubá, mák, povidla, kořenová petržel, kremžská hořčice, české zelí, český kmínový chléb, tvrdý tvaroh, pravá slovenská bryndza. Kromě běžných mas vepřový rolovaný bůček bez kostí a kůže (na pečení). Maďarské konzervy všeho druhu a vepřové ve vlastní šťávě v konzervě naší výroby. PRAVÉ ZNOJEMSKÉ OKURKY: pětikilová plechovka za 12,00 FRS. Dělíme i do skleniček po 3,80 FRS. Nabízíme velmi výhodný nákup masa ve velkém (do mrazících boxů): při nákupu od 5 do 10 kg sleva 10 %, nad 10 kg 15 %. Základní ceny jsou nižší než v Migru. Nákup půlek anebo celých prasat zvýhodněn kromě nižší ceny skutečně odborným a vzorným zpracováním i výrobou jaternic a tlačenky. Zásilková služba všeho druhu zboží po celém Švýcarsku. OBJEDNEJTE NA TEL. ČÍSLE: 056-22 85 26 PRVNÍ ČESKÉ ŘEZNICTVÍ A UZENARSTVÍ, VACLAV ČERNÝ, Sonnenbergstrasse 13, 5400 Ennetbaden F420 [pageend28]