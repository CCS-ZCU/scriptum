1987 2 [pageend1]LISTOPAD Olomouc 11/19 8 7 Jiří Oliě: verše......................... 3 Bernard Malamud: Model ...........................14 PŘÍLOHA k 50. výročí úmrtí TGM [pageend2]3 U n i 8 o v Když se nad Uničovem setmí, je v ulici Lomené a Kozí tma. Zní mekot, chropot, chrápání a smích; heraldický orel mačká dudy a zpívá voničku melodií ze Sudet. Na Stalinově náměstí svítí modrý neon a voní bez. JlŘÍ OLIČ [pageend3]4 Šternberk Šternberk má hvězdu ve znaku, která se nenosí na kabátu, podobnou v obilí bodláku. Bodlák je náš, obilí patří státu. Zhuntované domy v zludračeném alpském stylu, protěž z rezavého plechu. Každičké ráno tam cigáni jódlují pro útěchu. [pageend4]5 Litovel V hostinci U koňa se kdosi zasmál tak, že praskla žárovka a byla tma. Na starých věžních hodinách ručička hekla a poskočila, neznámem nakopnuta dofackována v čas··· obyčejné jevy parapsychologické na severní Hané, žádné neštěstí. Z nedalekých Tří Dvorů fámulus už hodinu čeká na autobus [pageend5]6 Jedenáct 1/ Voda má oči a chléb ústa ráno zima a zima pustá, čas nekřesťanský a nemilý, však už bude svaté Ludmily. 2/ Dobří mají vlastní cesty, zlí chodí všude, taky já občas vidím rudě a zapomínám, co mi kdo dal. Udělám uzel, abych nezapomínal. 3/ Dívenka, měla svetr jako dres /taková je, holt, móda dnes/, dvě jablíčka se třásla v zimě, jedno pro tebe a jedno pro mě. 4/ Sny leží v očích, ostružiny, a když je zavře: souloživé stíny a každé slovo jako perleť svítí, ze slov a vzduchu je živobytí. 5/ Sranda a láce je v této zemi, jinde tak lehounce nebylo by mi. V neovidiovských proměnách železo a rez, psí roky, kruté tempores. 6/ Zvedne se vítr z mateřídoušek, školních záchodů a líp, necítí nikdo nic, ale básník cítí líp. Za vlastenectví a dobrý nos může právě historický vývoj na Moravě. [pageend6]7 7/ Bezčasí nazývati láskou, pokud vím, nesouvisí nijak s morálkou a svědomím. Podobný pocit dává také bezdomoví; kdo nezná hospody, ten to neví. 8/ Pochybuj, trp a styď se ke kořínkům vlasů, pro jedno dvě tři slůvka, primitivní krásu jak pět prstů na ruce, co všechno vysloví, k pasákovi, ba i k volovi. 9/ Jedním slovem stojíš v kopřivách: znamená pokoření, stud i strach; ostatní slova jsou jak v base, v zamčená na dva západy kráse. 10/ Slova jsou taky rybičky v tůni, kluzká a plachá, s mokrou vůní. Mlčeti zlato, mlčet budu navzdory všemu a na plnou hubu, 11/ o kytce, trhané jenom pro mě. šestý den kvete, přímo nezákonně. Taky pro to vadnutí a hnití je slasti vanutí a nezákonné kvítí... [pageend7]Fijalenku v každém oku; lilii měla ve svém erbu. S každým už se zapomněla, mně neřekla ani verbum. Krásným jitrům dala utrum. Prázdné dlaně. Zdání daně. Neznámý vítr bere slova, trhá i věty; pro koho a čí ? Co bude třeba, napíše se znova, neboj se, oni nás nezničí. [pageend8]9 Táboří šli českou krajinou, českou až k zulíbání. Starosta obce vítal je hudbou a družičkami. Dějiny tak jak já prominou. Nebylo všechno jak má být. Byli však svoji mezi svými. Hlas slitých zvonů. Litý lid. S prodavačem mrkve dnes není řeč a tramvaják se asi vrací z války. Mladí si navzájem vážou náhubek, satyři číhají na vestálky. Tajgou se vrací Čuk a Gek. Vítr čte noviny, když nasadil si brýle, a filosofy nahnal do kouta jak smetí. Sobota odpoledne, enigmatická chvíle. [pageend9]1 o Saně letí tmou. Tmou pro dva bez dvou. Ráno na oknech a zdech se Sibiře vidět dech. V takové noci tají tajné ledy. Na celý věk dnes naposledy. Jak lvové bijí o mžíže koruny v kapse, i halíře. Stodola chrápe ze spaní a ptá se polsky na cestu. Budík jde k ránu, ne ranní. Na ulici potkáš soudkyni z lidu i dívku, která jednou bude svatá Láska je trojí, protože je Boží. Při troše štěstí potkáš kata. [pageend10]H Tajná dvířka mezi těly... smutná léta uletěly ? Rány těch, jichž není, kvetou zapomněním. Letí moucha podzimní, samý křik a samý smích. Z vlastní zkušenosti vím, že pást husy se musí s prutem, nestačí dobrá předsevzetí, ani osobní příklad. Nedávno se mi to zdálo, položila do trávy kytici a já pásl husy ještě vteřinu po probuzení. Žádná kytice nevoněla. [pageend11]12 Volá Londýn, nikdo neslyší, hovoří Moskva basem nejtišším. Volá Tirana, Tirana volá: zvolte si tyrana, nebo vola. A do těch hlasů jak rušičky za Šibeničákem dvě hrdličky. Sliny jako liany se táhnou historií. Poštovní trubka hlásá zimu, jaro a léto. Bubnů hlas zní Moravou. Básníka odjinud nezajímají noční hry klíčů v kabátě. Jen buben a trubka po půlnoci hrají a zpívá celý sál. Tak bylo doposud v mém kraji. Boben a tropka. Básnik polkl slene. V šatně kabáty rozdává sám osud. [pageend12]13 24.VIII.1985 Patnáct vlaštovek, ale brzo odletí. Díval jsem se jim do očí a viděl lhostejnost, jakou jinde nevidět. Patnáct vlaštovek se mi dívalo do očí a vidělo prokletí. Básně ze sbírky Jiřího Oliče ’’Spojené státy nebeské” /vlastní v^bor básní napsaných během posledních tří let: 1984 - 1986/. [pageend13]14 Bernard Malamud Model Jednou brzy ráno zavolal Ephraim Elihu do Spolku studujících výtvarníků a zeptal se ženy, která zvedla telefon, jakým způsobem by mohl získat zkušenou modelku, aby mohl namalovat akt. Doplnil, že by měla mít kolem třiceti let. "Mohla byste mi prosím poradit?” "Vaše jméno mi bohužel nic neříká,” odvětila žena. "Už jsme s vámi někdy spolupracovali? Někteří naši studenti občas stávají modelem, ale zpravidla jen pro malíře, které známe.” Pan Elihu připustil, že volá poprvé. Snažil se objasnit, že je amatérský malíř, který kdysi studoval v jejich škole. "Máte ateliér?” "Víte, je to vlastně velký obývací pokoj, ale je tam spousta světla. Nejsem už žádný mladík," omlouval se, "prostě jsem se po mnoha letech vrhl znovu do malování a rád bych si udělal pár studií aktů, aby se mi zase vrátil cit pro formu. Nejsem sice profesionální malíř, ale s malováním to myslím vážně. Pokud byste potřebovali nějaká dobrozdání o mé osobě, mohu vám je dodat." Zeptal se, kolik se teď pletí modelkám, a žena po krátké odmlce odvětila: "Šest dolarů za hodinu.." Pan Elihu řekl, že mu to docela vyhovuje. Chtěl ještě pokračovat v hovoru, ale ona ho svou strohostí nepobí- zela. Zapsala si jeho jméno s adresu a řekla, že by snad pro něho někoho měla na pozítří. Poděkoval jí za ochotu. To se stalo ve středu. Modelka se objevila v pátek dopoledne. Večer předtím mu zavolala a dohodli se na hodině, kdy má přijít. Zazvonila chvilku po deváté a pan Elihu šel hned otevřít. Byl už šedovlasý sedmdesátník, bydlel v lepší čtvrti kousek od Deváté Avenue a teď byl příjemně vzrušen představou, že bude malovat tuto mladou ženu. Modelka byla nevýrazná asi sedmadvacetiletá žena a starý malíř si v duchu řekl, že nejhezčí jsou na ní oči. Na sobě měla modrý pršiplášl, i když venku byl docela jasný jarní den. Starému malíři se líbila, ale [pageend14]15 nechal si to pro sebe. Vešla hned do pokoje, ani se na něho nepodívala. "Dobrý den," pozdravil ji a ona odpověděla: "Dobrý den." "Venku už je cítit jaro," zkusil to znovu starý pán. "Už začíná rašit listí." "Kde se mohu svléknout?" zeptala se modelka. Pan Elihu se jí zeptal, jak se jmenuje, a ona řekla:"Perryová." "Můžete si myslím odložit v koupelně, slečno Perryová, nebo kdybyste chtěla, můj pokoj - až na konci haly - je prázdný, tak se můžete převléci tam. Je tam tepleji než v koupelně." Modelka řekla, že je jí to celkem jedno, ale že se snad raději svlékne v koupelně. "Nechám to zcela na vás, slečno," ujistil ji muž. "Vaše žena je doma?" zeptala se a nakoukla bo bytu. "Ne, jsem už vdovec." Dodal, že měl kdysi i dceru, ale zahynula při havárii. Modelka řekla, že je jí to líto. "Převléknu se a hned budu zpátky." "Jen žádný spěch," chlácholil ji pan Elihu, slastný představou, že ji bude malovat. Slečna Perryová se v koupelně převlékla a za okamžik byla zpátky. Pak shodila i froté župan. Měla štíhlou, pěkně rostlou šíji a ramena. Zeptala se starého muže, v jaké poloze ji chce malovat. Stál u umakartového kuchyňského stolu u velkého okna. Přímo na stole míchal dohromady obsah dvou malých tub, které vymačkal. Na stole ležely ještě tři další tuby barev, těch se zatím nedotkl. Modelka naposledy hluboce vtáhla kouř z cigarety a zamáčkla nedopalek o víčko konzervy na kuchyňském stole. "Doufám, vám nebude vadit, když si občas potáhnu?" "Nebude, pokud budete kouřit jen v pauzách." "Přesně tak jsem to myslela." Sledovala, jak pomalu míchá barvy. Pan Elihu si hned neprohlédl její nahé tělo, jen k ní prohodil, že by byl rád, kdyby se mohla posadit na židli u okna. Z okna byl výhled na vnitřní dvůr domu, kde se moruše zrovna začínala obalovat listím. "Jak si mám sednout, nohu přes nohu, nebo nohy u sebe?" "Jak chcete. Je mi úplně jedno, jak budete mít nohy. Jak se vám bude pohodlněji sedět." [pageend15]16 Modelku to viditelně překvapilo, ale posadila se na žlutou židli u okna a přehodila si nohu přes nohu. Měla hezkou postavu. "Je to takhle dobré?’* Pan Elihu přikývl. "Prima," řekl. "Přímo skvělé." Namočil štětec do bravy, kteou rozmíchal na desce stolu, a po krátkém pohledu na modelčino tělo začal malovat. Občas se na ni podíval a zase rychle uhnul pohledem, jako by se bál, že ji urazí. Ale vypadal docela nezaujatě. Na pohled maloval klidně, občas se zadíval na modelku. Nedíval se na ni často. Zdálo se, že ona ho ani nevnímá. Jednou odvrátila hlavu a prohlížela si moruši a on si rychle prohlížel ji a přemýšlel, co na tom stromě vidí. Pak začala se zájmem sledovat malíře. Pozorovala jeho oči a ruce. Znejistěl a přemýšlel, jestli dělá něco špatně. Asi po hodině se netrpělivě zvedla ze židle. "Unavená?” zeptal se. "O to by nešlo," odsekla, "ale ráda bych věděla, co si proboha myslíte, že děláte. Vždyť vy snad držíte štětec v ruce poprvé." Zaskočila ho. Rychle zakryl plátno látkou. Po dlouhé odmlce, kdy pan Elihu lapal po dechu, naslinil si rty a začal vysvětlovat, že přece netvrdí, že by byl malíř. Vždyť to přece objasňoval té ženě, co s ní telefonoval. Pak připustil: "Asi jsem udělal chybu, že jsem vás sem dnes pozval. Nejspíš jsem si to měl zkoušet jen tak nanečisto sám, aby kvůli mně neztrácel nikdo čas. Nejsem zdá se ještě schopen namalovat to tak, jak bych rád." "Je mi úplně fuk, jak dlouho jste se připravoval," přerušila ho modelka. "Jenže já si myslím, že vy jste mě vůbec nemaloval. Podle mého vám o malování vůbec nešlo. Vám šlo jen o to, abyste se mohl pást očima na mém nahém těle, ať už vás k tomu vedlo cokoli. Nevím, co tím přesně sledujete, ale je mi setsakra jasné, že to nemá nic společného s malováním." "Asi jsem udělal chybu, odpusťte." "No to jste teda udělal," opáčila modelka. Už měla na sobě froté župan, pásek pevně zavázaný. "Jsem malířka,” řekla mu, "a stávám modelem jen proto, že nemám prachy, ale poznám podvodníka na první pohled." [pageend16]17 "Vítte, slečno, nejhorší na tom je, že jsem se úplně zbytečně snažil vysvětlit svou situaci té dámě od vás ze Spolku." "Je mi líto, že to tak dopadlo, chabě špitl pan Elihu. "Měl jsem o tom asi popřemýšlet víc· Je mi sedmdesát. Vždycky jsem miloval ženy a pociťoval jsem jako velkou ztrátu, že už ve svém věku nemám žádné přítelkyně. To je také jeden z důvodů, proč jsem chtěl znovu malovat, i když netvrdím, že bych kdy měl nějaký mimořádný talent. A taky jsem si zřejmě neuvědomil, jak velice jsem už vyšel ze cviku, že jsem zapomněl, jak malovat. A nejen to, zapomněl jsem i jak vypadá tělo ženy. Nepředpokládal jsem, že mě tak dojme vaše tělo a s tím i vědomí, že už vlastně nežiji. Doufal jsem, že malování znovu rozjitří můj životní elán. Je mi ale upřímně líto, že jsem vás tu tak dlouho držel a ještě vás rozzlobil." "Za ztracený čas dostanu zaplaceno," řekla slečna Perryová, "ale co se nedá penězi splatit, je ta urážka, že jsem sem musela přijít a dovolit vám, abyste očumoval mé tělo." "Nechtěl jsem vás tím urazit." "Ale já to tak cítím." Načež vyzvala pana Elihu, aby se vysvlékl. "Já?" vyhrkl překvapeně."A proč?" "Chci si vás naskicovat. Sundejte si kalhoty a košili."Podotkl, že sotva odložil zimní prádlo, ale ona se ani neusmála. Pan Elihu se svlékl, styděl se při představě, jak asi vypadá v jejích očích. Načrtla, jeho postavu několika rychlými tahy. Nevypadal špatně, ale cítil se tak. Když měla skicu hotovou, namočila jeho štětec do černé barvy, kterou vymáčkla z tuby, a začmárala celou postavu, takže zůstala jen černá mazanice. Viděl, jak ho nenávidí, ale neřekl ani slovo. Slečně Perryová hodila štětec do koše na smetí a odešla se do koupelny obléci. Starý pán vypsal šek na sumu, na níž se dohodli. Styděl se podepsat se svým jménem, ale udělal to a šek jí podal. Slečně Perryová vsunula šek do kabelky a odešla. Pomyslel si, že svým způsobem je to docela hezká žena, i když jí chybí šarm. Pak se starý pán v duchu [pageend17]18 zeptal: “Opravdu už v mém životě nic nepřijde? Tohle je vše, co mi zbývá?” Odpověď byla kladná a on měl slzy v očích z toho, jak hrozně rychle zestárnul. Pak sundal látku z obrazu a snažil se domalovat její tvář, ale už si nevzpomněl, jak vypadala. - přeložila S.O. [pageend18]14. ZÁŘÍ 1937 zemřel T G M Snímky ze vzpomínkové slavnosti v Lánech dne 13.září 1987 1. Pomník na lánském hřbitově 2. Celkový pohled na účastníky 3. Vlasta Chramostová 4. Dr. L.Hejdánek při projevu 5. V.Chramostová recituje verše Jaroslava Seiferta 6.Vnučky T.G.M. Anna a Herberta Masarykovy [pageend19][pageend20][pageend21][pageend22]Technické obtíže způsobily, že tento sešit má menší rozsah, než je zvykem; již příštím číslem to však slibujeme napravit. [pageend23][pageend24]