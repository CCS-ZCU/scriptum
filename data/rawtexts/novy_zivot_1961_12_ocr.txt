II o £ / • ---- - z i vol: 12 Z OBSAHU ČEP: VÁNOČNÍ ÚVAH A» HEIDLER : HLAVNÍ ZÁSADY CÍRKEVNÍHO PRÁVA O MANŽELSTVÍ • JEŠTĚDSKÝ : A POKOJ LIDEM DOBRÉ VŮLE ... • K. : VYHLÍDKY EVROPSKÉHO HNUTÍ • STŘEDA: POSLEDNÍ POSLANCI ŘÍŠSKÉ R A D Y » DRAPELA: DUŠEVNÍ HYGIENA» BERKA: ADVENTUS DOM INI» ČÁREK: KOLEDA» NĚMCOVÁ : ŠTĚDRÝ DEN NA STARÉM BĚLIDLE» OSLAVA OSMDESÁTIN SV. OTCE • PROF. DVORNÍK PORADCEM KONCILOVÉ KOMISE» VRZALA: STO MILIONŮ EVROPANŮ ŽÁDÁ PRÁVO NA SEBEURČENÍ • PAŽ.: ROVNICE DEMOKRACIE • R. : PRAŽSKÉ JEZULÁTKO V AFRICE • STALO SE VE VATIKÁNE, DOMA, V EXILU A JINDE VE SVĚTĚ • NAŠE POVÍDKA: MASTIK, PERUÁNSKÉ VÁNOCE. ROČNÍK X III • PROSINEC - 1961 [pageend1]n o v y ž iv o t MĚSÍČNÍK CYRILOMETODĚJSKÉ LIGY PRO KULTURU A ŽIVOT Z VÍRY • VYDÁVÁ KŘESŤANSKÁ AKADEMIE V ŘÍMĚ • ADRESA REDAKCE A ADMINISTRACE : NOVÝ ŽIVOT, VIA DELLA CONCILIAZIONE, 1. ROMA-ITALIA. Řídí redakční kruh. Vychází 20. s označením následujícího měsíce. • Předplatní na rok 1961 : V Itálii 1800 lir (podpůrné '2500 lir). Pro ostatní země 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvlášt a třeba je platit předem. Předplácí se v Itálii: pošt. slož. : C. c. post. 1-33428 Accademia Cristiana Ceco- slovacca - Via della Conciliazione, 1. Roma (617) s pozn. NŽ 1961. • Z jiných evropských zemí (Belgie, Dánska, Francie, Holandska, Lucemburska, Maroka, Německa, Norska, Portugalska, Rakouska, Švédská, Švýcarska) můžete poukázat přímo na pošt. úřadě 1800 lir na : Nový život - Accademia Cristiana Cecoslovacca, Roma, Via della Conciliazione 1. - Italia. • Z ostatních zemí mezinár. pošt. poukázkou, šekem, peněžním dopisem římské administraci (na jméno Mons Francesco Planner), nebo našim zástupcům v jednotlivých zemích : Anglie: CML (P. Jan Lang S. J.), 114, Mount Street, LONDON, W. 1. — Francie : zasláním 15,— NF poštovní složenkou na adresu : Jaroslav Jáchym, 4, rue General Chappuis, Belfort ; c/c 1724-81 Dijon. —■ Německo : zasláním 12 DM poštovní složenkou na : Karl Fořt, Konto Miinchen (13b), Nr. 151283. — Austrálie : CML (Dr. Stanislav Hofírek), 519, Dryburgh Str., North Melbourne, Vic. — Kanada : Zemská CML (Václav Vostřez), Box 541 Main P. O., Hamilton, Ont., nebo místní CML v Montreálu (Rev. A. Pelikán S.J.), 3200 Cote St. Catherine Rd., Montreal 26, Que. — USA : CML (Rev. Jaroslav Tománek), Lankin, No. Dakota. Vita Nuova. - Mensile. • Con approvazione ecclesiastica, • Autorizzazione Tribunále Roma N. 3779 del 16-3-54. • Direltore respon- sabile : P. Vincenzo Insolera S. J. V A NOČNÍ IJ V A I I A JAN Ce p Žádná lidská událost, ať veliká nebo nepatrná, se nemůže stát dvakrát; každý člověk se rodí a umírá jenom jednou ; jenom jednou překročil Caesar Rubikón a Napoleon zvítězil u Slavkova —- ale ani k svému stolu si nesedám dvakrát stejně, dnes jako včera; potkám-li dnes někoho, koho jsem potkal na stejném místě před rokem nebo před desíti lety, není setkání stejné, i když si třeba říkáme stejná slova, mluvíme o stejných věcech. Čas není ustavičným opakováním v stejném prostoru, na stejném místě, ba ani ne jako tekoucí proud, který se ustavičně pohybuje, ale je v podstatě stále složen ze stejné látky. Přítomnost se zasnubuje s minulostí a tvoří s ní něco nového, nový tvar a novou zkušenost, novou životní a dějinnou situaci, která je opět určena k tomu, aby se z ní zrodila skutečnost do té doby neexistující a neznámá. Znamená to snad, že to, co jednou bylo, minulo úplně a navždy — ba hůř : že se to obrátilo v prach a popel, v prázdnotu nicoty a nebytí; že to nemělo žádný smysl a zmizelo beze smyslu ? Y tom případě by byly každý náš jednotlivý život, ba každá událost a každý okamžik našeho života obklopeny propastí samoty, a sama naše paměť by byla poutem velmi křehkým, spíše přeludem než svědectvím souvislosti a trvání. Lidská paměť není však jen psychickým mechanismem, který zaznamenává a zachovává více méně včerejší a předvčerejší události našeho života nebo života druhých. Tyto události jsou přítomny v našem vědomí ještě jiným a hlubším způsobem — ovšem s podmínkou, že prožíváme zároveň činně i intensivně svou přítomnost. Jenom naše činná účast v přítomném čase může způsobit, že v něm vzklíčí símě událostí a zkušeností minulých pokolení, že v něm nabude tvaru a smyslu to, co se mohlo zdát nedovršeno, nebo dokonce zmařeno a udušeno. Tak ožívají v naší denní zkušenosti slova, činy a tváře těch, kteří se od nás vzdálili v čase nebo v místě, ba i těch, kteří odešli dávno před námi, s kterými můžeme obcovat jenom skrze knihy, které zanechali, anebo skrze duševní bohatství skoro bezejmenné, rozptýlené v půdě, v ovzduší a ve světle dějin. Toto je však stále ještě představa životní a dějinné souvislosti jaksi horizontální, kde navazuje jedna událost na druhou, roste jedna z druhé. Křesťanské výročí, které dnes slavíme, nemá jenom smysl historické vzpomínky, byť sebeúrodnější a trvalejší. Je to událost ustavičně přítomná a současná, která dodává lidským dějinám jakéhosi třetího rozměru, váže každý okamžik jejich času s tajemným neproměnným středem. Stojíme tu s oslněným úžasem před zásnubami času a věčnosti, před lidským dítětem, které je zároveň vtělený Bůh. Jako každá jiná historická událost, má i toto 212 [pageend2]ZEMŘEL OLOMOUCKY ARCIBISKUP Světové tiskové kanceláře přinesly sm utnou zprávu, že 2. listopadu se odebral na věčnost olomoucký arcibiskup mons. ThDr. a PhDr. Josef Karel Matocha. V květnu r. 1958 jsme vzpomínali jeho sedmdesátin a desátého výročí biskupské konsekrace arcibiskupem Beranem. V době mimořádně těžké převzal řízení diecéze sv. Metoděje, právě když komunisté rozpoutali zákeřné pronásledování Církve a všemi prostředky se snažili rozdělit kněze od biskupů a lid od kněží. Ale mons. Matocha se nezalekl. Tichou nenápadnou prací si získal obecné sympatie ; jeho biskupské vizitace se staly manifestacemi věrnosti k Církvi. Pravidelně chodil na kněžské obnovy a osobně dával kněžím pokyny. Památná zůstanou jeho slova na adresu komunistů : » Dejte nám možnost svobodné rovné soutěže, a ukáže se, kdo je lepší, čí škola vychovává charaktery, čí ideologie ukazuje možnosti lepšího života.« Takovou soutěž komunisté přijmout nemohli. Už r. 1949 mons. Matocha byl umlčen : izolován ve své rezidenci. Byli zatčeni jeho osobní tajemníci, generální vikář ndp. biskup Stanislav Zela odsouzen na 25 let do žaláře. Nikdo mons. Matochu nesměl navštívit, kromě nového generálního vikáře, ale ten musel být provázen komunistickým vládním zmocněncem a m useli spolu mluvit jen česky. Když se internace prodlužovala, mons. Matocha žádal o zpovědníka. Povolili mu ho, ale arcibiskup se mu musel zpovídat nahlas a v přítomnosti policisty a zase jen česky : komunisté měli strach, že by skrze zpovědníka mohl dávat pokyny kněžím venku. Nyní smrt vysvobodila mons. Matochu z jeho tichého mučednictví. Na věčnost ho budou provázet naše modlitby, aby odpočinul v pokoji, » po boji«. Svému osiřelému stádci bude vzorem a přímluvcem u Boha. lidské narození svoje neopakovatelné datum, je označeno jistým místem na zemi, ale zároveň je už položeno mimo čas, do samého lůna jsoucnosti Boží. Celé lidské dějiny — ty, které pře.dcházely tuto noc od věčnosti vyvolenou, i ty, které se od ní rozešly v nedohlednou budoucnost — jsou živeny z tohoto nesmrtelného jádra. Dějiny a věčnost, Bůh a člověk —- to je tajemství, které dnes prosvítá z betlémských jeslí slabému zraku naší víry. Dnes jako tehdy, skoro před dvěma tisíci lety, všude kolem nás nejistota a tma, nevědomost a zlá vůle, ale také neuhasitelná a nesmrtelná naděje, odolávající pokušením pochybnosti, závratným propastem nicoty. Víme už dnes, že toto dítě, až doroste, vzbudí stejně lásku jako nenávist, že jeho světelné svědectví bude vykládáno a souzeno jako rouhání a jako zločin. Do andělského » Hosana !« se už ozývá zdálky čísi » Ukřižuj h o ! « — do tiché záře vánoční noci je už promítnut stín Kalvárie. Zároveň však víme, že toto lidské tělo vstane z hrobu, za nás za všechny, že vstoupí do věčnosti s naší přirozeností slavně proměněnou ... Zatím klečíme u kolébky lidské naděje s matkou Marií, jejíž srdce pronikne jednou meč sedmeré bolesti, bolesti n aší; s nazaretským tesařem Josefem, přijímajícím všechno s mlčením úžasu a pokory ; s betlémskými pastýři, kterým ještě nedozněly v uších tajemné hlasy 243 [pageend3]přicházející odkudsi z prostoru, jejichž oči jsou ještě oslněny světlem, které náhle vytrysklo z hlubin noci — prozářilo všecko : a teď najednou zdi tohoto chléva, ta mladá žena, její muž a to dítě, podobné všem lidským dětem ... Zdá se jim, že se nepoznávají ve vlastních podobách a životech, nebo spíše, že jsou to sice stále oni, ale že byli náhle přeneseni někam, kde je teprve všecko na svém místě, všecko tak, jak má b ý t; a svítá v nich naděje, že i oni sami se jednou stanou těmi, kterými mají být, že se v nich už rodí tato tajemná proměna ... Ještě větší musil být později úžas vznešených a moudrých cizinců z Východu, kteří se vydali na dalekou cestu, aby se poklonili novorozenému králi, a našli tento chlév, anebo spíše už nějakou hospodu, nějakou komůrku v podnájmu a v kolébce toto dítě chudých ... Neodnesli však své dary nazpět: byli si jisti, že nebeská znamení mluvila pravdu, a odešli s jistotou, že vyznamenáni a obdarováni byli oni. Kolik událostí, kolik osudů, krvavých a slavných se převalilo od té doby po cestách světa! Jak zhoustl dav betlémských poutníků, ale jak se také rozmnožil počet těch, kteří se dívají zpovzdáli, možná s pocitem tajného neklidu, jako Claudelův marnotratný syn, který škrábe nehtem zamrzlé okno vykřičeného domu, aby se podíval, co se venku děje, co to znamená, to světlo, ty hlasy a ten zpěv ... Na všech cestách lidských dějin je také slyšet dusot koňských kopyt. To jsou žoldnéři Herodovi, kteří mají zabít dítě, a kteří se pojistí tím, že povraždí všechna pacholata jeho věku. Může se v jistých obdobích zdát, že je světlo betlémské stáje opět obklopeno tmou ze všech stran, hustší a neproniknutelnější než po prvé, od obzoru k obzoru, od země k nebi. Poutníci se za ním vydávají takřka potají, skrývajíce se jedni před druhými. Všecka tma světa je však určena k tomu, aby se stala potravou světla. Všecek výsměch, všecka nenávist budou zmateny, až uvidí svou pravou tvář. Cesty, po kterých jdeme opět tento rok, jsou poznamenány šlépějemi těch, kteří s námi chodívali dřív, a letos už nejdou. Slyšíme však přesto vedle sebe zvuk jejich kroků, ba cítíme je znenadání blíž. Přijímáme za své jejich bezejmenné utrpení, otvíráme mu srdce dokořán. Mělo být nástrojem našeho odloučení, a zatím se proměňuje v pouto věrnosti a lásky pevnější a účinnější, než když jsme je měli s sebou. Světlo, které hoří před námi, se na chvíli zamlží závojem slz, ale potom už neuhne, jde nám vstříc. Říkáme si verše básníka, který s námi ještě do nedávná dýchal vzduch této země, avšak v prostoru po léta násilně zúženém: Však radost, radost hlubší o noc, jež všemi hlubinami nám se rozední, ta cestu křížovou od vánoc do velkonoc přetrvá v činech svých a bude poslední, a bude světlo veliké a nic nám nezabrání nad shledáním se radovat... ó radujte se všichni, bolesti, usměj se, úzkosti, vzdychni, nemoci, uzdrav se, němosti, promluv teď a třpytem řeřavým po zasněžené pláni, mírnosti nesmírná, už krutost všechnu smeť!« Nová sociální encyklika „ Mater et magistra “ (idokončení) Německý jezuita P. Hirschmann, známý odborník v katolické sociologii, promluvil nedávno o nové sociální encyklice » Mater et magistra «. Pravil, že encyklika nepřináší žádný nový ideál křesťanského sociálního uspořádání, nýbrž buduje svá tvrzení na reálném uznání rozdílné situace v jednotlivých zemích. Sv. Otec vědomě nechal bez odpovědi několik otázek, nadhodil je a podal směrnice, jak je vyřešit v křesťanském smyslu. Na několika místech cítí-ne, že sv. Otec nechce vnucovat rozhodnutí svou autoritou. Varuje se polemik s těmi, kdo smýšlejí jinak ; teze, jimiž katolickou nauku zřetelně odděluje od jiných názorů, předkládá slovy, která připouštějí vzá- jernný rozhovor. P. Hirschmann poukazuje na jednu zajímavost : sv. Otec pochází z rolnické rodiny, odstavce věnované potížím zemědělství zná z vlastní zkušenosti. Proti dřívějším sociálním encyklikám » Mater et magistra « není napsána v odborných sociologických výrazech. Svatý Otec měl na mysli její pastorační cíl; je psána tak, aby jí rozuměl i prostý člověk. Platí-li o celé encyklice slova, že je to pastorační okružní list, pak platí v nejvyšší míře o její závěrečné části. Svatý Otec zde navádí k novému uspořádání vztahů mezi národy a lidmi, tak aby odpovídaly příkazům pravdy, spravedlnosti a lásky. 244 [pageend4]Sv. Otec nejdříve ukazuje na pomíjej ícnost a omyly mnoha ideologií, které nabízely nebo ještě nabízejí lidem vyřešení jejich těžkostí a štěstí. Některé z nich už zanikly, jiné zase změnily svou tvářnost, jiné konečně opravily svá přehnaná tvrzení a ztrácejí na přitažlivosti. Důvod tohoto jejich neúspěchu je v tom, že se dívají na člověka jen z jednoho, a to ještě povrchního hlediska, nepočítají s nevyhnutelnými lidskými nedokonalostmi, jako Jsou nemoc a utrpení, protože ty nedovedou vyloučit ani nejpokročilejší hospodářské a sociální systémy. A konečně zapomínají na hlubokou a neuhasitelnou touhu po náboženství a po Bohu ; ta se projevuje všude a vždy, nedovede jí ani násilí utlačit, ani lidská zloba udusit. » Základním omylem naší doby je názor, že touhu lidského ducha po náboženství považuje za cit nebo fantazii nebo za následek nějaké náhodné dějinné události, kterou třeba vyhladit jako něco zastaralého, co překáží lidskému pokroku. Pravda je však, že touto touhou po Bohu lidé jen ukazují, co v podstatě jsou : bytosti stvořené Bohem a pro Boha. Aťsi tedy technika a hospodářství udělaly sebevětší pokrok, nebude na zemi pokoje ani spravedlnosti, pokud lidé neuznají znovu svou důstojnost tvorů a dětí Božích. Bůh je první a poslední důvod všech stvořených věcí. Člověk odtržený od Boha se stává neštěstím sobě i bližním ; správný vztah lidí mezi sebou předpokládá správný postoj lidského svědomí před Bohem, zdrojem to vší pravdy, spravedlnosti a lásky. Je sdostatek známo, že v mnoha zemích — a jsou mezi nimi i země s dávnou křesťanskou kulturou — mnoho nám zvláštním způsobem drahých synů a dcer už po léta trpí kruté pronásledování. Vychází najevo jak vznešená důstojnost pronásledovaných, tak prohnaná zloba pronásledovatelů. I když pronásledovatelé nepřišli ještě k zdravému rozumu, pronásledování přimělo mnoho lidí k zamyšlení. Není opravdu v naší době větší pošetilosti než snaha vybudovat na tomto světě pevný a užitečný řád mimo jediný nutný základ, totiž bez Boha ; dále že lidé chtějí oslavovat velikost člověka, a přitom ho odtrhují od zdroje, v němž jeho velikost pramení a jím ž se živ í; oslabují jeho touhu po Bohu, a kdyby bylo možné, chtěli by ji úplně vyhladit. Než trpká zkušenost našich dnů vyvrátila falešné naděje mnohých, a nejen to, ve velkém žalu se proto octlo tolik lidí. T o vše jen potvrzuje slova Písma: » Ne- staví-li Pán dům, nadarmo pracují ti, kdo ho stavějí « (Ž1 126, 1). Aktuálnost sociální nauky Církve Sociální nauka, kterou Církev zdědila a které učí, platí bez pochyby pro všechny doby. Její hlavní zásadou je pravda, že člověk musí být základem, cílem a nositelem všech st>eiál- ních zřízení, člověk tak, jak je, se svou vnitřní druživou přirozeností a se svým nadpřirozeným posláním. Z toho plyne nedotknutelnost lidské osoby. Na těchto základech kněží i laici vytvořili sociální nauku Církve. I když snad v jednotlivostech může dojít k rozdílům, základy katolické nauky Církve musí přijmout všichni, i nekatolíci. Svatý Otec nabádá všechny, kterých se to týká, aby tuto sociální nauku hlásali, a především, aby ji uváděli ve skutek. Katolíci mají být vychováváni tak, aby si byli vědomi svých povinností vůči bližním, povinností sociálních, a také je plnili. Jistě, není to snadné, protože sobectví je v lidské přirozenosti příliš hluboko zakořeněno a praktickému materialismu se podařilo proniknout veřejný život. Než přece je nutné dát se do práce. Velký úkol v této převýchově křesťanského svědomí připadá organizacím a spolkům, které vykonávají laický apoštolát, které si vzaly za úkol úsilí o posvěcování prostředí, v kterém žijí nebo pracují. Proti požívačskému pojetí života je nutné zdůrazňovat křesťanský způsob, který nese s sebou smysl pro střídmost a obětavost. V provádění může dojít k rozdílům v názorech i mezi katolíky, jak totiž uplatnit zásady mravnosti a sociálního učení. Nesmí přitom ale utrpět vzájemná úcta a pak věc sama, aby se totiž kvůli něčemu lepšímu nebo nejlepšímu neopomíjelo to, co je dobré a co je možné vykonat. Mnohdy katolíci v tomto svém úsilí mohou mít za spojence nekatolíky. Za těchto okolností katolík nikdy nesmí smlouvat, když jde o náboženství a mravnost. M á ale dávat najevo pochopení, nezištnost, ochotu spolupracovat při uskutečňování věcí dobrých. Kde však biskupové pro tuto spolupráci s nekatolíky dali zvláštní směrnice, -katolíci jich musí uposlechnout ; Církev má právo a povinnost nejen chránit zásady mravního a náboženského řádu, nýbrž 245 [pageend5]též s autoritou zasáhnout do oblasti časného řádu při provádění těchto zásad. Velké nebezpečí » Jak jsme už připomněli, dnešní lidé dokonaleji poznali zákony přírody a našli stroje, kterými si podrobují její síly, vytvářejí obrovská díla hodná obdivu, a v této své práci ještě pokračují. Zatímco se však snaží nabýt vlády nad věcmi a změnit jejich vnější vzhled, upadají do nebezpečí zanedbávat sebe samy a zeslabovat své tělesné i duševní síly. S bolestí na to upozorňoval už Pius X I. v encyklice Quadragesimo anno : » Tělesná práce, která se podle úradku Boží prozřetelnosti má konat i po dědičném hříchu k prospěchu těla i duše, nezřídka se mění v zdroj mravní zkázy. Neživá hmota sice vychází z dílny zušlechtěna, ale lidé se tam kazí na těle i na duši. « Podobně Pius X II. hlásal, že naše doba se liší od dřívějších tím, že věda a technika nesmírně pokročily, ale lidé ztratili namnoze smysl pro svou důstojnost. » Naše doba vidí svůj největší, ale zároveň nejsmutnější úspěch v tom, že mění člověka v obra ve fyzickém světě ; děje se to však ke škodě ducha ; v nadpřirozeném světě dělá z člověka trpaslíka« (vánoční poselství 1953). Je nutné čelit této moderní modloslužbě a vrátit všecko na správné místo ve stupnici hodnot. Církev vždy učila a učí i dnes, že vědecký a technický pokrok a z něho plynoucí blahobyt hmotný jsou něco dobrého. Musíme je ale považovat za prostředek k dosažení vyššího dobra. Svěcení neděle Na ochranu důstojnosti člověka — tvora obdařeného duší, stvořenou k obrazu a podobenství Božímu — Církev žádala věrné zachovávání třetího přikázání desatera : » Pomni, abys den sváteční světil! « Bůh má právo na člověku žádat, aby sedmý den v týdnu zasvětil bohoslužbě, aby přerušil denní práci, pozvedl svou mysl k nebeským věcem, aby se zamyslil nad svým vztahem k Bohu. Ale je to taky právo člověka : potřebuje přerušit svou tělesnou práci, dopřát odpočinku svým znaveným údům a slušným způsobem se rozptýlit. Bude mít z toho prospěch i rodina, když její členové aspoň občas budou pohromadě, jak to žádá její jednota. Náboženství, morálka i tělesné zdraví vyžadují, aby si tělo pravidelně odpočinulo. Katolická Církev od věků stanovila pro to neděli a svým věřícím uložila povinnost účasti na mši svaté, při níž se obnovuje památka našeho vykoupení Bohem a zároveň se stáváme účastnými jejích plodů. Když se nezachovává nedělní klid, má to neblahé následky pro tělo i pro duši všech, kdo pracují. Křesťan a svět S novým odhodláním se mají katoličtí laici dát do práce za posvěcení pozemské části života : péče o vlastní zdokonalení není v rozporu s činnou účastí ve světě. » Je to ve shodě s plánem Boží prozřetelnosti, aby se lidé zdokonalovali konáním své denní práce, i když téměř pro všechny je to práce s obsahem a cílem pozemským. Proto je postavení Církve v naší době zvlášť těžké; má sloučit v moderní kultuře zásady pravého lidství a učení evangelia. Doba to na Církvi žádá, skoro po tom volá, aby sama nejen dosáhla vyššího cíle, nýbrž aby si též uchovala, čeho už dosáhla. K tomu Církev volá laiky : mají konat své obvyklé zaměstnání tak, aby při něm splnili své povinnosti ve prospěch bližních a zároveň pracovali ve spojení s Bohem prostřednictvím Krista a k jeho větší slávě. Tak nabádal už sv. Pavel Korinťany: »A ť jíte, pijete nebo cokoliv jiného děláte, všecko to dělejte tak, aby to sloužilo k Boží oslavě « (1 Kor 10, 31). A na jiném místě zase Kolosany : » Ať mluvíte, nebo něco konáte, všecko to dělejte ke cti Pána Ježíše a skrze něj děkujte Bohu O tci« (Kol 3, 17). Když bude při činnosti řádu časného zaručena úcta k duchovním a nadpřirozeným hodnotám, získá tím i sama činnost pozemská : lidé pak přemáhají sobeckost a dovedou zapomenout na to, co je dělí, navzájem si pomáhají. Největší důstojnost a účinnost naší časné práci dává vědomí, že jsme členy tajemného těla Kristova a že jsme všichni povoláni, abychom žili jeho životem a z něho. I když křesťan dělá něco zcela vnějšího a časného, pokračuje v díle samého Krista, touto prací se uskutečňuje vlastní nadpřirozené zdokonalení, přispívá to k tomu, aby se ovoce vykoupení šířilo k druhým, aby kvas evangelia pronikl do naší dnešní kultury a civilizace. Všichni, kdo se seznámili s katolickou sociální naukou, mají také projevit odvahu a sílu k práci 246 [pageend6]za uskutečnění Kristova království na zemi, království pravdy a života, svatosti a milosti, spravedlnosti, lásky a pokoje, jak se modlíme v prefaci svátku Krista Krále. Církev katolická a apoštolská, matka a učitelka všech národů — Mater et magistra — nejen učí, nýbrž dává i sílu ke splnění toho všeho, protože Kristus je stále s ní. - Svatý Otec končí encykliku přáním, aby Kristus Vykupitel vládl a triumfoval vždy, všude a všem, aby sociální vztahy byly uspořádány podle příkazů spravedlnosti a všechny národy aby se mohly těšit z blahobytu, radosti a pokoje. Všem, kdo uposlechnou jeho slov a dají se do práce za příchod Kristova království na zemi nebo už pro ně pracují, svátý Otec posílá své apoštolské požehnání. Kapitoly o svátostech hlavni' zásady církevního práva o manželství A L E X A N D E R H EID LER Podle katolického učení Kristus povýšil na svátost samu manželskou smlouvu mezi pokřtěnými lidmi. Proto mezi pokřtěnými není možná platná manželská smlouva, která není zároveň svátostí. Manželskou smlouvu konají ženich s nevěstou — a oni si tedy navzájem udělují tuto svátost. Protože však Církev nemůže žádnou ze svých svátostí. ponechat libovůli jednotlivců nebo státních úřadů, je na Církvi, aby stanovila způsob a podmínky platné a zároveň svátostné manželské smlouvy mezi svými členy. Jakmile je tedy aspoň jeden ze snoubenců katolicky pokřtěn, může uzavřít platné a svátostné manželství jen formou, kterou Církev předepsala, tj. před místním biskupem nebo farářem, popř. před jiným knězem, kterého k tomu biskup nebo farář zplnomocní, a před dvěma svědky. Jen v případě, že příslušný biskup ani kněz není k dosažení a že bud někomu ze snoubenců hrozí nebezpečí smrti nebo se dá rozumně předvídat, že by na kněze bylo třeba čekat déle než měsíc, mohou snoubenci uzavřít platný církevní sňatek bez kněze, pouze před dvěma svědky. To se může stát v misiích, kde musí kněží překonávat velké vzdálenosti, aby navštívili rozptýlené katolíky ; ale může se to stát i v protináboženském režimu, když jsou všichni pravověrní biskupové a kněží pozavíráni. Bud jak bud, má být takový sňatek dodatečně co možná nejdříve oznámen místnímu faráři. Katolíci, kteří neuzavřou sňatek před knězem své Církve, ačkoliv by mohli, a spokojí se s pouhou občanskou smlouvou, nebo uzavřou sňatek nekatolický, žijí v manželství před Bohem a Církví neplatném. Dobrovolně žijí v ustavičné blízké příležitosti k těžkému hříchu a svému okolí dávají špatný příklad. Proto nemohou přijímat svátosti, dokud své manželství nenapraví nebo se nerozejdou. Naopak zase každé platně uzavřené manželství je podle katolického učení nerozlučné. Když tedy dojde k občanské rozluce platného manželství a někdo z manželů za života druhého chce uzavřít nový sňatek, nemůže to být sňatek církevní. A když je v takovém případě nový sňatek přece uzavřen, ať už jenom civilní, ať snad na základě nějakého podvodu nebo omylu i navenek církevní, je to manželství neplatné. Normální řešení takového případu je rozvod manželství neplatného a pokud možná i obnovení platného. Nedá-li se platné manželství obnovit, mají žít partneři neplatného manželství odděleně a v úplné zdrženlivosti, i když v některých případech mohou kvůli výchově dětí bydlet ve společné domácnosti. Tím jsem zároveň vyjádřil hlavní překážku platného sňatku, kterou na základě Božího zákona stanovilo církevní právo, překážku předchozího manželského svazku. Není to však překážka jediná. Rozlišujeme překážky rušící platnost manželství a pouhé zápovědi. Mezi překážkami rušícími platnost jsou některé stanoveny přímo Bohem, jiné stanovila Církev na základě zkušenosti. Jen od těchto druhých — a ovšem i od pouhých zápovědi — může Církev dispenzovat. Nikdy například nemůže dát Církev svolení ke sňatku mezi nejbližšími pokrevnými příbuznými. Poměrně často, i když s těžkým srdcem, Církev naopak dovoluje katolický 247 [pageend7]sňatek katolíka s nekatolíkem. Vyžaduje však jako nezbytnou podmínku závazek, že nekatolická strana nebude katolické překážet v plnění náboženských povinností a že všechny děti budou katolicky pokřtěny a vychovávány. Sama o sobě je rozdílnost náboženství mezi katolíkem a nekřesťanem překážkou rušící platnost, ale stanovenou Církví, mezi katolíkem a křesťanem jiného vyznání důvodem k církevní zápovědi sňatku. Manželství, které bylo platně a svátostné uzavřeno a zpečetěno manželským obcováním, nemůže rozloučit ani papež. Může však za určitých podmínek být rozloučeno manželství platné, ale ne svátostné, tedy manželství ne- pokřtěných, jestliže se někdo z nich obrátí k pravé víře a druhý by mu vážně překážel v jejím vyznávání. Papež také může rozloučit katolické manželství, je-li prokázáno, že nikdy nebylo zpečetěno manželským obcováním. M imoto mohou církevní manželské soudy na základě pečlivého vyšetření vynést rozsudek, že manželství pro nějakou podstatnou překážku, např. nedostatek dobrovolného souhlasu, od začátku nebylo platné. Někdy i dnes církevní manželský soud z vážných důvodů dovolí rozvod od stolu a lože, ale nikoliv rozluku manželství a uzavření nového sňatku. To jsou nejdůležitější zásady církevního práva o manželství. Možná, že chystaný koncil některé podrobnosti zjednoduší, ale podstata zůstane stejná, protože je založena na nezměnitelném zákoně Božím. J. JE ŠTĚ D SK Ý A POKOJ LIDEM DOBRÉ VŮLE... Když onoho dne, který se ročí letos po tisíc devět set jednaašedesáté, anděl nad Betlémem provolal slávu Tvůrci, pokynul i lidem na zemi, lidem dobré vůle. Jim přál pokoj — jak mnoho jim přál! Lidstvu bylo dopřáno v určitých obdobích užívat daru pokoje. Bylo to tehdy, kdy duše lidstva si uvědomovala svou nerozlučnou jednotu s vůlí Boží a kdy se jednotné křesťanstvo modlilo spínajíc dlouhé fiály věží svých gotických katedrál k nebesům. Přišla však doba, která víru nahradila pochybností, doba, která chtěla zavřít otevřená okna do dílny Boží a nahradit křesťanský kosmos božskou autostylisací člověka. Jiskru Boží v nás chtěla proměnit v celé božství a zbožnit člověka, posadit jej na nový trůn — na pavědou ověnčenou stolici vědy. Pýcha se zmocnila člověka, který si neuvědomoval, že jen nepatrně poodhrnul clonu dělící nás od tvůrčí dílny přírody a že naprostá většina našich otázek zůstává nezodpověděna. Podařilo-li se fysice přemoci zemskou tíži v posledních letech, podařilo se biologii uvědomění, že o řádu života víme pramálo a že se vymyká našemu poznání odpověd na otázku : proč ? Zajisté se rozšířilo poznání o složitých chemických reakcích, které probíhají živou hmotou, ale nepodařilo se vysvětlit, jak na sobě závisí a proč je této složitosti třeba k udržení života. Nepodařilo se nikomu sestrojit ve zkumavce byť i jen jednu jedinou živou buňku, jednoho jediného pohybujícího se prvoka. Vdechnout život i tomu jedinému jednobuněčnému tvoru je nemožno člověku — život závisí na jiných kategoriích. Bez dechu Božího není života. Všechny naše chemické látky, všechny naše biologické reakce, všechny naše výpočty a propočty zůstávají mrtvy. Mrtvou hmotu nelze proměnit ve hmotu živou. Vzkřísit Lazara dovedl jen Bůh. Doba gotická se dovedla pokorně poklonit Bohu. Doba renesanční předcházela titánský romantismus, který chtěl vzdorovat Bohu. Odtud byl už jen krok k materialistickému pojetí života, k pochopení života jako zoufalství ze smrti. Zajisté zoufalství — je-li náš život podle tohoto pojetí jen chemie a fysika, pak základní otázka veškeré filosofie: odkud pocházíme a kam jdeme, nalézá odpověd jen v naprostém životním nihilismu. Lidstva se zmocnil strach ze smrti, a tomuto strachu obětuje všechny hodnoty mravní. Strach ze smrti je pochopitelný tam, kde život je chápán jen jako chemická reakce. Tam však, kde život znamená první nedokonalý stupeň k dokonalosti, kde kosmos není jen výrazem gravitačního zákona, ale dokonalé a nám nepochopitelné síly božského 248 [pageend8]řádu, tam smrt znamená naději, vykoupení, očištění a přípravu na zmrtvýchvstání. Svět materialismu popřel tři základní ctnosti : víru nahradil pavěrou, naději zoufalstvím a lásku nenávistí. Svůj skutečný cíl — vládu nad lidstvem — zahalil pověrou v sociální pokrok, který prý nastane, vzdá-li se lidstvo své vůle a položí ji do rukou nadlidí — diktátorů. Tlouštík-maniak jezdil světem a naháněl vládám tak zvaného svobodného světa hrůzu. I ptáme se : Čeho se bojíte, malověrní ? I odpovídají: bojíme se války. Avšak válka není hrozbou budoucnosti, válka je, přítomná, trvalá, stálá. Nemyslím jen, že válka, která před šestnácti lety přestala, dosud ani právně neskončila mírovou smlouvou, ale tato válka trvá tak dlouho jako lidstvo samo : je to boj lidí zlé vůle proti lidem dobré vůle, boj násilí proti mírnosti, zápas o samu duši člověka. Anděl prvních vánoc lidstva přál pokoj lidem dobré vůle. Nikoliv lidem vůle zlé. Zlá vůle se vymyká představě křesťanské. Zlá vůle se projevuje touhou ovládat člověka jiným člověkem, podrobovat národy ve jménu jakési pavědy a jakéhosi hospodářského systému, zastaralého a jednostranného, vylučujícího božské prvky v člověku: jeho svobodnou vůli, jeho duši. Víme však, že se nikomu nepodařilo dostavět babylónskou věž vzdoru. Dříve než pokročila nad samy základy, pomátly se stavitelům jazyky. Pomátly se a zmatek trvá. Tak zvaní materialisté mluví týmiž slovy jako my, ale slova mají u nich jiný význam. Tento stav rozštěpení duše se nazývá schizofrenií. Tak zvaná dialektika byla známa už starým Rekům a jejich sylogismy najdete v každé učebnici logiky. Jsou to správné závěry z chybných předpokladů. Je to jako počtářství založené na mylném předpokladu, že dvakrát dvě nejsou čtyři, ale pět. Lidé dobré vůle se rozptýlili po celém světě. Zůstali i u nás doma, podrobeni, poníženi, ale nepřemoženi. Ostatní, kterým se podařilo opustit materialistický žalář duší, jdou světem jako nosiči pochodní, jako ti, kterým se ve večeřadlu rozžaly ohnivé jazyky nad hlavami : znak to přítomnosti Ducha. Dějiny křesťanství jsou názorným příkladem oné trvalé války lidí zlé vůle proti lidem dobré vůle. Lidé dobré vůle byli házeni lvům, trýzněni a mučeni, vyháněni a zabíjeni — proč ? Byli to lidé chudí, rybáři z Galileje — neměli ADVENTNÍ VENEC se čtyřmi svícemi je jeden z lidových zvyků doby předvánoční. Čtyři svíce, představující čtyři adventní neděle, jsou obraznou připomínkou čtyř tisíciletí — velmi dlouhého času, po který lidstvo čekalo na Vykupitele. Každou adventní neděli rozžíháme o jednu svíci více, jsme blíž vánocům. Přitom zpíváme adventní píseň, čteme úryvek z Písma svátého, např. z adventního kazatele proroka Izaiá- še, nebo z prvních kapitol evangelií, a věnujeme nějakou dobu modlitbě. Čtyři tisíce let lidstvo čekalo — a dočkalo se, Mesiáš přišel. Děkujeme Pánu, že jsme se stali účastnými »světla velkého . prosíme, aby toto světlo zazářilo znovu dnešnímu světu, plnému vnitřní temnoty a nejistoty, protože lidé je nepřijali, nebo dokonce je odvrhli. Přijď, Pane Ježíši! — »A ten, který stojí za tím vším jako svědek, ten prohlašuje : Ano, přijdu brzo ! « (Zjev 22, 20). nic, čeho by se lidé zlé vůle byli mohli zmocnit, ale měli něco, z čeho Šel strach na lidi zlé vůle : ohnivý jazyk nad hlavami, znak přítomnosti Ducha. Z Ducha jde strach na falešné proroky. Vnější znaky vánoc budou pro mnohého z nosičů pochodní jen náznakem. Jsou doby, kdy záleží jen a jedině na tom, co neseme v sobě. Ne na tom, co máme na sobě a kolem sebe. Oběť Duchu není nikdy marná. I dnes andělé rozprostřou svá křídla nad lidmi dobré vůle. I dnes zapějí své hosana Bohu na výsostech. Dva tisíce let nezměnily nic na pravdách, které jsou věčné. A proto i letošní vánoce jsou svátkem radosti pro každého, kdo ví, že nikdo nepřemůže Boží řád. Jsou svátkem radosti i pro ty, které materialisté uvrhli do svých žalářů, neboť nad hlavami nosičů pochodní září světla Ducha. A lidé dobré vůle se znakem Ducha nad hlavami jdou i dnes k Betlému prostoty a lásky. Jdou k Světlu — nepřemoženi. Dnes víme s jistotou : Kde je člověk, tam je nejen oheň a nástroj, nýbrž i Bůh. Herbert Kůhn, badatel v prehistorii 249 [pageend9]Naše povídka C H R Y SO ST O M M A S T IK P E R U Á N S K É V Á N O C E Do té orlí výše zřídkakdy přichází host, o knězi ani nemluvě. Snad tam nebyl už několik let. Nevím. Měsíc před vánoci dostavila se do semináře, v někdejším hlavním sídle Inků, deputace Indiánů a pokorně žádala o kněze, který by byl ochoten sloužit půlnoční mši svátou v jejich kostelíku, který si vystavěli na vrcholu hory, jež je bezmála tak vysoká jako Mont Blanc. Indiáni jsou nedůvěřiví. Musela se o tom sepsat písemná smlouva, kterou jeden z nich uměl přečíst a podepsat, načež muž zvaný mayordomo, jenž jediný byl obut v opánky, vyňal ze svého hlubokého kapsáře roušku s mnoha uzly, a když všechny uzly rozvázal, položil na stůl několik bankovek jako část odměny za sjednanou mši, nedbaje odporu a námitek. ,, Tak to děláme odedávna, tatínku, ostatní vám dáme po mši, ale pamatujte si, že přijít musíte. Podepsal jste a to platí. Ve Svatém Gabrieli bude na vás čekat o jedenácté v noci náš posel s koněm. Tam totiž končí cesta veřejná a naše vlastní stezka začíná hned za řekou.” Cesta do San Gabriele trvala několik hodin a tropické vedro ničilo každou představu vánoc, které v severských krajinách jsou, nebo mají alespoň být, dobou duchovního usebrání, pohody a očisty i odpočinutí. Neznámý muž skutečně čekal na Štědrý den v předpůlnoční tmě za řekou a vedle něho stál osedlaný kůň. Na štěstí měsíc vyšel z mraků a doprovázel nás po neschůdné soutěsce. Schůdná byla jen pro koníka, který kladl s podivuhodnou ostražitostí nohy mezi balvany. Stezka vedla lesem, nad okraji propastí, v nichž hučela temně řeka, a průrvami skal. Hukot neviditelných vod byl zlověstný, ale muž kráčel za mnou v tichu plném napětí a mlčky. Za vsí se objevily dvě temné postavy a sledovaly nás v sotva patrné vzdálenosti. Tak je to s každou neznámou věcí a událostí — člověk se jí ulekne. Hleděl jsem do tmy před sebe, a za mnou ať se děje cokoli. Pocit tísně minul, když se vynořovaly další postavy z houštin a postranních stezek. Šly tiše, beze slova. Jdou na mši — řekl jsem si. A tak pokojně doklusali jsme na nádvoří před kostelem, utrmáceni tak, že nesnadno bylo seskočiti se sedla. V horké noci krůpěje potu prosakovaly rouchem. Výkřiky uvítaly náš mlčenlivý průvod: Farář už je tady! A v okamžiku nesčetné ďábelské masky se vynořovaly ze tmy s pochodněmi, s puškami a ohně raket tříštily se ve výši. Bylo to fantastické a skoro neuvěřitelné. Jak asi vyhlíží tento kraj ve výšinách ve střízlivém světle dne ? A existuje vůbec ? Střetly se tu tři epochy dějin; maurská, křesťanská a incká, a monotónní melodie z dob Inků kvílela a exta- ticky zpívala za scénou, kde neviditelní hudebníci neúnavně vyvolávali slávu starých časů, po nichž se jim stále stýská, už mnoho staletí. Ubírali jsme se ke kostelu, který přečníval chaty nesmírně, sám vytvořen z klad a hlíny a kamenů. Plíseň vanula v ovzduší, usedala na stěny a zpuchřelá liturgická roucha byla jí prosycena až do posledního vlákna. I bosé ženy, které seděly na hliněné podlaze se svými dětmi, přinášely odér plesniviny na svých svátečních šatech, děti majíce přivázány na zádech, ale plny důstojnosti až ponuré. Střed kostela byl zaplněn ďábelskými postavami a usměvaví pa- storcitos s andělem stáli v popředí, připraveni ke koledám. Byl tam také varhaník a pištec, a ti byli včetně zpěváků prvkem velmi veselým, ne-li humorným, v prostředí až neuvěřitelně vážném a důstojném. Jejich hlasy i hudba velmi nápadně připomínaly bečení ovcí a mečení koz, ale všechno jsme to chápali, a také přijali, jako danou realitu, byť dosud neznámou. Mše svátá byla skončena a dozněly zpěvy dosud neslýchané. Ale to byl vlastně jen počátek vánoční slavnosti. Chlapci pastuškové zpívali a recitovali španělské koledy s něhou a veselím, jako by to byly koledy české. Strašné masky čekaly na znamení, aby mohly zahájiti své nepopsatelné tance z dob afrických sultánů, španělských konkvistadorů a z impéria Inků. Dávný svět zas ožil na zapomenuté a zdánlivě neosídlené hoře, jež odvrátila naprosto 250 [pageend10]svou tvář ode vší moderní civilisace a kultury. Nechrne je tančit. Bude to trvat příliš dlouho, a vyjděme na chvíli do oslnivého úsvitu, v blízkosti rovníku. V té chvíli, podobající se zjevení nejmocnější krásy světa, přistoupila ke mně ona stařena věku nejpokročilejšího a pravila vlídně : » A ted si sedni, tatínku, a čekej, co se bude dít dál. Čeká tě ještě dlouhá cesta, a já jsem představená této starožitné, slavné obce. « Kečuánské taitito se podobá velice českému slovu téhož významu. — Madrecito — pravil jsem přívětivě — čekám na váš pokyn a je mi věru ctí a potěšením také — být mezi vámi — starou, velitelskou rasou Inků. A mluvím k vám ze srdce! Opravdu, děly se věci velmi nezvyklé a překvapující. Přesně, jak to věkovitá stařena předpověděla. Avšak i ty tance měly svůj konec, jako všechno na světě. A pak nastalo uctívání Jezulátka, které mi položili na klín. Ale procesí, jež následovalo s tím Jezulátkem po celé krajině, se zdálo bez naděje na konec. Nebylo lze ani na okamžik odkročiti a oddechnouti si — po celé hodiny. Matka kmene — to jsem zapomněl říci — měla jen jedno oko, ale to druhé bylo bystré jako ostříží a ani na vteřinu, abych tak řekl, mne nespustila ze zřetele. A když ona to všechno v stáří Sářině vydržela, nemohl jsem jako kněz Páně projevit zbabělost. K smrti znaven usedl jsem na stolici před chatou mayordoma, v němž matka čtyř generací měla hlavní a neodmluvi- telné slovo. Matriarchát je tam dosud v úctě. Prababička se ujala opět slova a ostatní naslouchali : » Dobře jsi ve všem obstál, otče — pravila s přísnou vážností a skoro bych řekl usměvavě — my vytrvalost a trpělivost velmi ctíme. — To nám můžeš věřit, a to nemůžeme, žel, říci, o všech otcích peruánských a španělských, kteří k nám zavítali do těchto požehnaných výšin. Někteří z nich dokonce odmítli doprovázet Jezulátko po kraji. Arciť že někdy jim v tom zabraňovala jejich objemnost a chmurná nálada. Proto ti nyní nabízíme naše upřímné pohostinství — a budiž s námi při naší slavnosti! Či raději — zůstaň tu s námi navždy. To ti muži přednesou včas svou žádost řádným způsobem. Nyní jez a pij a raduj se s námi a zapomeň na svou utrmácenost.« Betlém hurónských Indiánů (z XVIII. stol.) Uklonil jsem se mírně stařence a pak celému shromáždění a řekl jsem : » Děkuji vám za vaši vlídnost, štědrost a ochotu. Zdá se mi, že už ted žijete blízko nebi. « Nechtěl jsem se příliš nadýmati tou chválou na úkor španělských bratří a marně jsem hledal v tom okamžiku, podle návodu jistého profesora morálky, nějakou nevinnou mentální re- strinkci — a když se dostavila, zavrhl jsem ji, skoro jako by to byla sama lež. Zatím co dozněla slova matky kmene a moje vlastní, předložili mi mnoho pokrmů bez přílišných ohledů na bakteriologické předpisy a čistotu rukou zvláště : letmo jsem zahlédl upečené morče ™ a já se tolik a úpěnlivě modlil, abych alespoň této zkoušky byl ušetřen — upečeného páva a mnoho záhadných pokrmů pečlivě zabalených v kukuřičných listech. Nezkoumal jsem jejich obsah. Bylo to hrozné! A ovšem, nezapomněli ani na rum a čiču, modrou a bílou. Všichni kolem požili už zmíněných nápojů v míře tak hojné, že namnoze nebyli schopni chůze ani slova. A to byl počátek orgie pro přítomné všech věků, pohlaví a charakterů. Uznal jsem za vhodné a prozřetelné sestoupiti s té památné hory dolů do údolí, doprovázen dvěmi mládenci, kteří si zachovali jasnou mysl v dostatečné míře. Stařena — velitelka stála na zápraží chaty a volala : » Musíš tady s námi být příští vánoce až do konce slavnosti, tatínku. Srdečně tě zveme, a nezapomeň. « Opravdu, byly to vánoce hodné podivu, a krásné byly také. Možná, že jedny z nejkrásnějších vůbec. ★ ★ ★ Nedlužíte nám poplatek za rok 1961 ? Vyrovnejte i tento dluh při závěru roku. A připojte hned předplatné na rok 1962 ! 251 [pageend11]rozhledy V YH LÍD K Y EVROPSKÉHO H N U TÍ Roku 1923 vyšla kniha hraběte Coudenhove-Kaler- giho » Paneuropa«. Rok potom se zorganizovala Panevropská unie, s národními evropskými výbory v řadě hlavních měst. R. 1926 se pak sešel ve Vídni první Panevropský sjezd, s více než dvěma tisíci delegáty ze čtyřiadvaceti národů. Tehdější všeěvropské hnutí sledovalo tři cíle: 1) především se mělo semknutím evropských národů, zejména usmířením francouzsko-německým, zabránit nové válce ; 2) dále měla sjednocená Evropa odvrátit nebezpečí světové revoluce a expanze bolševictví; 3) konečně mělo hnutí uschopnit sjednocený evropský trh k účinné obraně proti americké konkurenci. Nejzávažnější problém, který všeevropské hnutí zaměstnával od samého začátku, byl problém britský. Anglie byla zároveň evropskou velmocí a hlavou mezikontinentální veleříše, a nemohla se proto vázat na jediný světadíl. Britský problém se zdál, alespoň prozatím, neřešitelný. Proto navrhovalo Hnutí nejdříve sjednocení Evropy kontinentální, v těsném společenství s Britským impériem. Poměr Hnutí k Anglii vyjadřovala formule : » Bude-li možno : s Anglií ; bude-li nutno : bez Anglie ; nikdy však : proti Anglii. « Tato formule získala panevropské myšlence v Anglii mnoho přátel, mezi nimi i Win- stona Churchilla a Leona Ameryho, Rozlet Mezi okolnostmi, které tehdy Šíření panevropské myšlenky nejvíce napomáhaly, je třeba vyjmenovat : 1) americký isolacionismus, který se chystal vykopat hrob Společnosti národů ; 2) postup Rudé armády na Varšavu a komunistická povstání v Maďarsku a v Bavorsku ; 3) pohádkový rozkvět amerického hospodářství ; 4) rychlý vývoj letectví a mezinárodní dopravy, a tím sblížení evropských národů. Neseno tímto celosvětovým vývojem, stávalo se panevropské hnutí čím dál více hnutím masovým. Připojili se k němu vedoucí vědci a umělci, jako Einstein, Paul Claudel, Bernard Shaw, Paul Valéry, Jules Romains, Ortega y Gasset, Madriaga, Gu- glielmo Ferrero, Thomas Mann, Siegmund Freud — abychom vyjmenovali alespoň několik málo jmen z nejdůležitějších ; podobně řada vedoucích státníků, jako Briand a Stresemann, Beneš a Venizelos, Seipel a Renner, Nansen a Sforza, ve Francii Cail- laux, Herriot, Painlevé a de Jouvenel, v Německu Adenauer, Brúning, Schacht. Následovali studenti a mládež. Mnozí z dnešních pracovníků za sjednocení Evropy byli tehdy členy panevropských svazů studentstva. Za všeevropskou myšlenku se však nepostavili jen politikové, básníci a vědci, záhy se připojily i vedoucí hlavy průmyslu a obchodu. Za předsednictví francouzského politika a průmyslníka Louis Loucheura se tehdy ustavil Všeevropský hospodářský výbor, jehož cílem bylo uskutečnění evropského společného trhu. 1927 bylo už hnutí tak silné, že se tehdejší francouzský ministr zahraničí Aristide Briand odhodlal přijmout čestné předsednictví Panevropské unie. 1929 podnikl první velký pokus uskutečnit všeevropskou myšlenku v rámci Společnosti národů. Tento pokus ztroskotal. Kdyby se byl podařil, zůstal snad svět ušetřen Třetí říše a druhé světové války. 1932 Briand zemřel ... Hitlerova protiofenzíva Rok 1933 vynesl Hitlera na úřad říšského kancléře. Evropa tím prohrála rozhodující bitvu. Nejenže bylo hnutí v Německu samém zakázáno, i mimo Říši mnozí Evropané ztratili chuť bojovat za to, aby se jednoho dne spojili s německým národem v evropské společenství. Ve prospěch Panevropy působilo rostoucí německé nebezpečí pouze v Anglii. Tváří v tvář nacistické hrozbě si začínala Anglie náhle uvědomovat svou evropskou solidaritu. V těsné spolupráci s francouzskými přáteli hnutí se tehdy za předsednictví Duff Coopera vytvořil Britský všeevropský výbor, k němuž se připojili vynikající zástupci všech tří velkých politických stran. Když 1939 vypukla válka, uveřejnila Panevropská unie provolání, v němž stanovila svobodnou a sjednocenou Evropu za válečný cíl. Tento program za první válečné zimy byl ve shodě s pařížskou a londýnskou politikou. Tak se stalo, že z jakési paradoxní hříčky dějin bylo v druhé světové válce sjednocení Evropy společným cílem Hitlerovým, Stalinovým a Churchillo- vým. Hitler ovšem chtěl Evropu nacistickou pod panstvím německým, Stalin komunistickou pod vedením Sovětského svazu, kdežto Churchillova myšlenka byl evropský spolek svobodných národů. Hitlerova vítězství pak také skutečně přechodně vytvořila všeevropskou říši, která sahala od Pyrenejí až po Kavkaz, od polárního kruhu až po Krétu. V době Hitlerova evropského panství přeneslo Panevropské hnutí své sídlo do Ameriky, jakožto vědecký seminář pro studium poválečné Jednotné Evropy při Novoyorské universitě. Opírajíc se o Výbor evropských emigrantů a o jiný výbor vedoucích Američanů — jemuž předsedal senátor Ful- bright, nynější president senátní komise pro zahraniční záležitosti — usilovalo Hnutí o uznání Panevropy za válečný cíl Spojených států. Mezi nejaktivnějšími spolupracovníky byl již tehdy John Foster Dulles. Churchill se držel evropské myšlenky po celou válku. Opačného mínění však byl president Roosevelt. Jeho hlavním válečným cílem bylo udržet sovětské přátelství i po válce. Protože však Stalin byl nejzuřivějším odpůrcem sjednocené svobodné Evropy, smířil se Roosevelt s myšlenkou rozdělení Evropy na Východ a Západ. Teprve až nastoupil president Truman, bylo možno získat Ameriku pro panevrop- skou myšlenku jako jeden z cílů americké politiky. 252 [pageend12]Nejjasněji se tato všeobecná americká sympatie pro ideu Spojených států evropských obrazila v Marshal- lově plánu. Stalinova opozice znemožnila, aby se sjednocení Evropy nestalo společným válečným cílem Spojenců. Ani po skončení války se žádná z vlád, v které seděli komunističtí ministři, neodvážila otevřeně přiznat k myšlence evropské jednoty. Zdálo se, že nové velmocenské postavení Sovětského svazu jednou provždy pohřbilo program Panevropského hnutí. Přesto se tato -myšlenka r. 1946 mocným rozmachem prolomila znovu na povrch. fí. C. K. {Dokončení příště) POSLEDNÍ POSLANCI ŘÍŠSKÉ RADY Letos je tomu padesát let, co naposledy Češi volili do vídeňské Říšské rady. — Poměry rakouského soustátí, ba i jeho posledních padesát let: období Rakousko-uherské monarchie, poměry před první světovou válkou jsou již dnešní mladé generaci nekonečně vzdáleny : »kolik to bouří nad vlastí se sneslo ... «, a my, narození za vlády císaře Františka Josefa, zdáme se svým synům svědky nějakých předpotopních věků. Musíme tedy předeslat několik slov vysvětlení. Když roku 1859 po ztracené válce František Josef se rozhodl zavěsti ústavnost, nehodlal přece svolat Říšský sněm. Události r. 1848 spojily tento název s představou změn revolučních. Proto vzal Říšskou radu — poradní sbor své absolutní vlády — a změnil ho v parlamentní těleso o dvou sněmovnách. Říšskou radu tedy tvořila Panská sněmovna a Sněmovna poslanecká. Než rakousko-uherské vyrovnání z r. 1867 vyňalo stát koruny uherské z moci Říšské rady. Ta byla od 1868 do 1918 parlamentem státního území, jež zahrnovalo o s t a t n í země Rakouska-Uherska. Rozumí se, že Češi mocí svého státního práva proti této úpravě protestovali. Nešlo jenom o tuto » českou otázku «. První období rakouské ústavnosti bylo obdobím vlády buržoasie, majetného a vzdělaného občanstva. Bylo obdobím šířícího se vzdělání a školství. Vše to spolupůsobilo, že obsahem každodenní politiky se staly otázky n á- r o d n o s t n í . Stalo se jakýmsi schématem, že poslanec, chtěl-li být zvolen, musel protikandidáta překonat v národnostním štvaní. Národnostní nenávist stala se podmínkou úspěchu. Tak vítězili němečtí nacionálové nad německými liberály ; tak vítězili mladočeši nad staro Čechy. Parlamentarismus se stal nedělným. Císař chtěl tudíž do politického života uvésti voličstvo, které by svůj zájem soustředilo na jiné otázky než právě na otázky jazyka, národnosti a školských sporů. Proto přes velký odpor dosavadních vládnoucích tříd zavedl pro poslaneckou sněmovnu všeobecné právo hlasovací. Druhá poslanecká sněmovna, volená celým obyvatelstvem, se sešla 17. července r. 1911. Nehodláme zde mluvit o německých poslancích z českých zemí. Řekneme jenom, že křesťanští sociálové, první výherci všeobecného práva hlasovacího, ve druhých volbách úspěšní nebyli; řekneme, že ze Slezska byl do sněmovny vyslán starý osmačtyři- cátník Hans Kudlich. Co se Čechů týče —- císařova taktika se neukázala zcela úspěšnou. Sociální demokraté čeští sice tvořili jediný poslanecký klub se svými soudruhy národnosti německé. Než přece tvořili vlastní skupinu ; a protože ve jménu internacionály se nemohli nazývat českými, neřku-li státoprávními, nazývali se autonomistickými sociálními demokraty. Byli mezi nimi lidé, kteří později hráli vynikající úlohu při vzniku a ve vládě Československé republiky : Němec, Winter, Bechyně, Habrman (tehdy ještě » Habermann «), Pik, Tusar ; byl mezi nimi Modráček, jenž se později odtrhl ve jménu programu umírněného ; a byl mezi nimi Šme- ral. Ten Rakousko bourat nepomáhal, do čs. vlády nevstoupil — založil komunistickou stranu (která slaví své čtyřicetiletí), za druhé světové války agitoval proti účasti českého odboje na » imperialistické válce« proti Německu a umřel před komunistickým ujetím moci. — Od sociálních demokratů, zásadně internacionálních, lišili se národní socialisté, naopak národní až do šovinismu. Bylo jich 16.— Vedle něho za národní socialisty na Říšskou radu přišli muži 28. října Klofáč a Stříbrný (žalářovaný komunisty), Formánek, Choc a Švihá, kolem něhož se česká veřejnost rozčilila k nepři četnosti. To byly časy, kdy politik ztratil čest, když se mu prokázaly konfidentské služby vládě. — Strana agrární již nastoupila tu politickou dráhu, která z původní pokrokářské (antikle- rikální) skupiny Alfonse Šťastného udělala stranu českého konzervatismu, stranu komunisty nejvíce nenáviděnou. Vedle budoucího šéfa Pozemkového úřadku Viškovského, vedle Staňka tu tedy seděl bývalý kamarád Vojty Šternberka, Udržal; seděli tu Dúrich a Prášek, na kterého se za republiky soustředil první útok proti pravicovým živlům agrarismu. — Agrárníků bylo 38, a mezi nimi za Slezsko seděl jediný — tuším — šlechtic mezi českými poslanci, baron Putz. (Česká skupina šlechtická seděla ve Sněmovně panské.) Jediný poslanec Neumann zbyl ze strany staročeské — z té staré strany konzervativní, která doufala uskutečnit českou státnost v dohodě nejen s dynastií, nýbrž i s českými Němci. Mladočeši dávno již představovali většinu v české inteligenci; jejich strana dovedla ovšem provozovat » pozitivní politiku «, to je parlamentní podporou nejrůznějších ministerstev vy- máhati různé konkrétní výhody—-ale jinak hlásala nedůvěru k říši a dynastii, spolu s ostrým nacionalismem jazykovým. Mezi čtrnácti poslanci té strany byli mužové vynikající : především nejoblíbenější ze všech, Karel Kramář; Alois Rašín, Pacák, Fiedler, Adolf Stránský, učený Zdeněk Tobolka a starý protižidovský borec Baxa. Strana ta snad nejvíce přispěla k duchu odboje roku 1918. Ovšem sila, ale nesklízela. Nálada roku 1918 spíše přála národním socialistům, a k nim se právě proto přidal později dr. Beneš ... Zatím prof. Masaryk byl ke klubu mladočechů přičleněn jakožto realista: realisté se nehodlali zdržovat u vidiny státního práva, nýbrž doufali přebudovat Rakousko ve stát pokrokový a demokratický. Že prof. Masaryk zasedne 253 [pageend13]AD V EN TU S D O M IN I Přišel k nám. Přivítán matkou, anděly a zvěří ve stáji bez oken a dveří, v malé a neznámé, chudé zemi malý a neznámý zjevil se mi. Zažehl třaslavou vánoční svíci, aby nalezli hledající, nám a pastýřům dětskou dlaní pověsil do tmy svou hvězdu ranní. Přišel k nám v dálce, přišel k nám kdysi. U jeslí s třpytem mlha visí. Přichází k nám. Tluče u vánočně zamčených dveří, hledá, kdo doufá, hledá, kdo věří, klepe u vánočně sytých rodin, čeká venku až do dvou hodin, čeká, až pustí ho k jeslím a stolům, k jejich myšlenkám, k jejich bolům, hledá a ptá se dobrými slovy ve věžích činžáků, pod zborcenými krovy, hledá a tluče a nalézá stěží. Hledá, kdo miluje, hledá, kdo věří. Přijde k nám. Ne už prosit a ne venku státi. Pole se bělá, je přezrálé ke žni. Nebudeš moci říci mu : » N ežni! « Pak budeš z jeho ruky bráti své tvrdé dveře a svist sněžných nocí, výkřik, jejžs kdysi přešel bez pomoci, svou vánoční sytost tváří v tvář hladu, své kalné myšlenky, svou špatnou radu. Pak budeš zaražen hleděti k němu, k tomu, jejžs vyháněl, posmíval se mu, když přišel co žebrák ke tvému prahu, co dítě, co blázen se zrakem sebevrahů. A ž ho pak uvidíš před branou ráje, jež milosrdné vpouští, však tobě zavřená je, až jeho záře ti oslepí zrak, má duše, poznáš Ho pak? Jiří Berka za sedm let na Libušině stolci, toho 1911 netušil ani on sám. Ještě nutno jmenovat poslance Kalinu a Vodňan- ského ; státoprávně pokrokový program byl zvláště ostře zahrocen proti oné rakousko-uherské ústavní legalitě, kterou realisté byli tehdáž ochotni přijmout. Politický katolicismus byl právě tehdy rozštěpen. Strana katolickonárodní měla mezi svými sedmi členy muže znamenité, kteří i za Republiky stáli v popředí: Stojana, Hrubana, Šamalíka ; poslední dva se i za republiky nebojácně hlásili ke své konzervativní orientaci a minulosti. Budili tím více respektu nežli sympatie ; vždyť budoucnost patřila lidovcům, té křesťan- skosociální straně, jejíchž šest poslanců stálo v určité protivě ke konzervativnímu sboru biskupskému. Příznačná pro české zastoupení ve Vídni byla snaha, imponovat vládě a druhým národům vysokou úrovní poslanců. Ještě vyšší byla, rozumí se, úroveň Panské sněmovny, kde občanstvo české zastupovali různí bývalí ministři. Ačkoliv pak poslanecká sněmovna bývala jevištěm nepěkných a přímo dětinských randálů a obstrukcí, přece patrně byla dobrou školou politického života. Nemůže býti lepšího dokladu k tomu nežli skutečnost, že převážná většina českých politiků z období Republiky byli prostě staří politikové z dob Rakouska. (Byl čas, kdy Jar. Stránský a gen. Gajda byli vlastně jediné tváře v české politice, které nebyly známé už před r. 1914.) Osudy těchto politiků byly ovšem velmi rozdílné. » IUe crucem tulit, hic diadema «, jak praví básník : jeden dosáhl šibenice, druhý slávověnce. Doslova ovšem šibenice nedošel žádný z nich : zato však Kramář z výšin obliby padl do bezmocnosti, v níž se jím smýkalo jako Havlíčkovým svrženým Perunem ... A Karel Rašín dostal císařem Karlem darován život, jenom aby ho ztratil ranou příslušníka strany—-které v roce 1911 nebylo ; a která ostatně 1921 nevznikla jako strana česká, hlásajíc odtržení německých krajů Republiky. — Šťastni, kdo umřeli mezi válkami u vědomí úspěchu anebo — jako vývojem odsunutí, třebas Hruban — u vědomí splněné povinnosti. Ta jediná není na událostech závislá. Jindřich Středa D U ŠEV N Í H YG IEN A V kanadském městé Winnipeg byla nedávno uspořádána výstava devadesáti obrazů a náčrtků holandského malíře Vincenta van Gogha. Kontrast pronikavé žluti a modrého pozadí, mozaiková technika v olejích, jásavé řady kvetoucích stromů a pobřežní scény z jižní Francie. Van Goghova tvůrčí síla je tak prudká, že si za tím vším stěží představíte životem unaveného člověka, který si nakonec zoufal. Van Gogh strávil své poslední dny v ponurém útulku pro choromyslné. Z té doby pochází realistický vlastní portrét s velkým obvazem na hlavě (v návalu zoufalství si natrhl ucho). Brzy nato skončil sebevraždou. Není na nás, abychom pitvali nitro svých bližních, tím méně, abychom soudili o jejich mravní odpovědnosti. Kdykoli však slyšíme o takovémto případě, napadne nás myšlenka : » Škoda, že nenašel někoho, kdo by mu byl pomohl. « A ž se budou psát dějiny našeho století, asi je budou nazývat stoletím atomu, érou, v níž se otevřely dveře vesmíru dokořán. Tyto úspěchy jsou jedinečné. Pro člověka samého má však mnohem větší význam to, co Carl Stern nazývá » třetí revolucí «, pronikání opačným směrem, do nitra našeho vědomí a podvědomí. Senzační úspěch knihy N. V. Pealeho, The Power of Positive Thinking (M oc kladného myšlení) dokázal, že si lidé začínají všímat sebe samých. Psycho- somatika, jež hledá souvislosti mezi organickými a duševními pochody, byla před patnácti lety popelkou, kdežto dnes ji přijímají všichni význační lékaři. 254 [pageend14]Stanovisko Církve bylo autoritativně vyjádřeno v projevech Pia XII. (Jen budoucnost ocení úžasnou obsažnost jeho alokucí.) Psychiatrie není náhražkou za náboženství ani nemá právo narušovat přirozený nebo zjevený zákon. Jako součást medicíny je však nezbytná. Katolická víra řeší pro člověka problémy, jimiž se zabývá psychiatrie ; víra na nadpřirozené úrovni, psychiatrie v přirozeném řádě. Jen ve světle víry dovede člověk přijmout utrpení a bolest, aniž potřebuje psychologický únik. Pouze věřící člověk si udrží rovnováhu v životních krizích, které přesahují lidská měřítka. Proto dnes vidíme víc a víc kněží v řadách klinických psychologů a psychiatrů. Bibliografie náboženskopsychologické literatury je velmi bohatá. Do nedávná to byla většinou jen díla z pastorální medicíny, psaná pro kněze a lékaře. Dnes se okruh čtenářů rozšířil a tím se změnila i literární forma a náplň těchto knih. Typická je kniha trapisty Raphaela Simona » Hammer and Fire «. Podává soustavný přehled duchovního života s psychologickým podbarvením. (Pater Simon je psychiatr, konvertita ze židovství.) Před časem mi přišla do rukou kniha vydaná v Novém Yorku pod názvem » Achieving Peace of Heart «. Je to překlad z portugalštiny a napsal ji Narciso Irala S.J. Přestože je to kniha stručná a praktická, není povrchní. Je myšlena pro normální lidi, kteří netrpí duševními chorobami. Protože však každý z nás je zatížen dědičným hříchem, nosí v sobě i zárodky abnormality. Pater Irala, původem Španěl, mluví ze zkušenosti. V mládí utrpěl mírný nervový otřes. Tím se dostal do styku s psychologem páterem Laburu, jehož vůdčí osobnost na mladého Iralu zapůsobila na celý život. Podle jeho příkladu se rozhodl pomáhat lidem trpícím psychologickými obtížemi. Po vysvěcení poslali ho do Číny. Strávil tam deset let jako misionář a seznámil se s orientálním myšlenkovým světem. Začal srovnávat jeho psychologii se svými zkušenostmi. Roku 1944 vydal v Sao Paolo v Brazílii knihu » O Contrôle Cérébral «, jež později vyšla v mnoha překladech, mimo jiné i v polštině. Procestoval Střední a Jižní Ameriku a přednášel ve všech větších střediscích. Jako psychologický poradce vyšetřil tisíce lidí, od mírných neurasteniků až po těžké případy paranoie. Pater Irala vychází ze zásady, že je lepší předejít nemoc než ji léčit, a uplatňuje ji v oboru psychologie. Zdůrazňuje hlavně potřebu duševní hygieny a návratu k přírodě. Především je třeba naučit se vypřáhnout, vymanit se z duševního tlaku. Lidé, kteří v životě něčeho dosáhli, byli obdařeni šťastnou vlastností zdřímnout si za nejkritičtějších situací. (Jedním z nich je Winston Churchill.) Pater Irala tvrdí, že každý z nás se tomu může naučit. Slibuje, že tím zdvojnásobíme svou výkonnost, aniž si přitom zničíme zdraví. Figurky z českého lidového betléma, který vydala Křesťanská akademie v Římě. Dejme tomu, že pracujete pod Damoklovým mečem nějaké velké starosti. Nemůžete se soustředit, plýtváte energií, máte utkvělé představy, jste podráždění. Takový stav je neudržitelný. Dochází k nedorozuměním s druhými a vaše napětí se zvyšuje. Je to začarovaný kruh, pařeniště duševní choroby. Lidé v koncentračních táborech trpěli touto psychózou asi více než největšími fyzickými tresty. Pater Irala doporučuje originální způsob odpočinku : soustředit se na smyslové postřehy, a tím na čas vyřadit myšlení. Přijímat skutečnost tak, jak ji vnímají děti. Kdybychom žili v přímém styku s přírodou, dělali bychom to bezděčně. Většina z nás je však v zajetí moderní techniky, a proto je třeba zvláštního úsilí. Podle Iralovy techniky smyslových postřehů odpočinek vypadá asi takto : Upřete zrak na nějaký předmět. Nemusí to být váza s květinami, nic uměleckého. Třeba stůl, lampa, záclona, cokoli máte před sebou. Dívejte se na detaily, snažte se » vpít« celý smyslový obsah předmětu. Neptejte se však, odkud ta věc přišla, z čeho je udělána, co vás stála. Prostě se dívejte. Přitom uvolněte svaly kolem očí Čtenářům, předplatitelům a dobrodincům vyprošujeme na novorozeném Spasiteli vnitřní pokoj, který přinesli betlémští andělé a který svět ani dát, ani vzít nemůže. Redakce a administrace Nového života. 255 [pageend15]KOLEDA Vzpomínám si, vzpomínám na každého, kdo je sám bez rodiny, bez potomků, sám bez vánočního stromku. Radujte se, veselte se, stromeček můj zůstal v lese, je to jedna z jedliček, aby se jí nestýskalo, spává u ní zajíček. Rozkrojil jsem jablíčko : Ukaž se mně, hvězdičko! Kdyby to byl kříž, byl bych smrti blíž. Jablíčko z jabloně, zlatý kapr z Třeboně, Matěj, Kuba ve vánici, v zasněžené beranici, mokré seno jesliček, na seně spí Ježíšek, radujte se, veselte se, vzpomínám si, vzpomínám na každého, kdo je sám, Jan Čárek a v obličeji. Opakujte to na různých předmětech, a za pět minut si velmi dobře odpočinete. Jiný způsob : Soustřeďte svůj sluch na nějaký zvuk. Přijímejte ho tak, jak je, bez ohledu na to, odkud pochází, a snažte se mít z něho radost. Svatá Terezie z Lisieux vypráví ve svém životopise o jisté sestře, jež neustále chrastila růžencem. Terezii to šlo na nervy a stěží se mohla soustředit na modlitbu. Když však z nadpřirozeného motivu pokání přijala chrastění s klidem a odevzdaností, přestalo ji to rušit. Pater Irala říká, že s pomocí tohoto prostředku dovede usnout, i když někdo v téže místnosti silně chrápe. Hmatu lze užít právě tak jako ostatních smyslů. Pohybujte dlaní zvolna po několika předmětech. Snažte se cítit jejich tvrdost nebo měkkost, drsnost nebo hladkost, teplo nebo chlad. Nechte tyto postřehy na sebe působit. Kromě těchto jednoduchých způsobů má Iralova metoda i jiné, složitější a pravděpodobně účinnější cviky, zejména pro obnovení zraku. Různé druhy smyslových postřehů lze vhodně skloubit při pomalé procházce. Naše chůze má být » uvědomělá«, spojená s dýchacími cvičeními. Přitom lze dát smyslům příležitost, aby nerušeně vnímaly okolí. Pater Irala má svérázný názor na spánek. Není-li náš spánek klidný, je téměř bez ceny. Naopak, i kdybychom byli celou noc vzhůru, můžeme si dobře odpočinout. Musíme ovšem ležet klidně, s uvolněnými svaly, a vnímat smyslové postřehy, zvuk nebo úplné ticho, kmitavé světlo nebo úplnou tmu. Nespavost pochází většinou ze strachu před nespavostí. Pater Irala nás ujišťuje, že podobnými prostředky vyléčil mnoho lidí z mírných nervových poruch i ze stavu vyčerpanosti a skleslosti. Nakonec poznámku na vysvětlenou: Smyslové postřehy nevylučují nepřetržité vědomí Boží přítomnosti. Je na nás, abychom se v myšlenkách často vraceli k Bohu úkony víry, naděje a lásky. Z toho vyroste radostné pouto přátelství, jež pro nás bude tak samozřejmé, že na ně nebudeme musit s námahou myslit. Iralovy teorie nezmenšují význam duchovního života. Naopak, duševní hygiena je podmínkou zdravé osobnosti, na které buduje milost. Je dobře vědět, že dnešní katolická literatura to bere víc a více na vědomí. Viktor J. Drapela ŠTĚDRÝ DEN NA STARÉM BĚLIDLE Byl to starý zvyk, jak ve mlýně, tak v myslivně i na Starém bělidle, že kdokoli přišel na Štědrý den a Boží hod, jíst a pít dostal do sytosti, a kdyby nikdo byl nepřišel, babička byla by šla hledat hosta na rozcestí ... Na Štědrý den štědře podělen byl kdekdo, i drůbež a dobytek dostaly vánočky, a po večeři vzala babička ode všeho, co k večeři bylo, po kousku, hodila polovičku do potoka, polovic zahrabala do sadu pod strom, aby voda zdravá zůstala a země úrodná byla, všecky pak drobty sesbirajíc, hodila » ohni «, aby » neškodil«. Za chlívkem třásla Bětka bezem, volajíc: » Třesu, třesu bez, pověz ty mi pes, kde můj milý dnes «; a ve světnici slívala děvčata olovo i vosk, a děti spouštěly svíčičky v ořechových skořepičkách na vodu. Jan tajně postrkoval mísu, v níž byla voda, aby se hnula, a skořápky, představujíce lodky života, od kraje do středu se houpaly ; pak zvolal radostně: » Dívejte se, já daleko, daleko se dostanu do světa! « » Ach, milý hochu, až se dostaneš do proudu života, mezi víry a úskaliny, až budou vlny loďkou tvého života smejkat, pak budeš vzpomínat na tichý přístav, z něhož jsi vyplul, « řekla si tiše matka, rozkrajujíc jablko chlapci » na štěstí« ve příční polovice. Jádra tvořila hvězdu, tři čisté paprsky, dva byly neúplné, od červa sežrané. Odložíc je s povzdechem stranou, rozkrojila druhé pro Barunku, a vidouc opět hvězdu zatemnělou, povídala s i: » Tedy ani jeden ani druhý nebude plně šťasten! « Rozkrojila ještě pro Vilímka i Adélku, a v těch byly zdravé hvězdičky o čtyřech paprscích. » Ty snad, « pomyslila si matka, a Adélka vytrhla ji z myšlení, stěžujíc si právě, že její lodička nechce plout od krajp a svíčička že už dohořivá. » Však moje také zhasíná a nepřišla daleko, « pravil Vilím. Vtom hrkl zase někdo do nádoby, voda se rychle rozhoupala a lodičky uprostřed plující se potopily. » Hečte, hečte, vy dříve umřete než my!« zvolala Adélka s Vilímkem. » Co je víc, jen když jsme byli daleko, « odpověděla Barunka a Jan přisvědčil, matka ale smutně dívala se na ta zhaslá světla a předtucha zmocnila se její duše, není-li přece ta nevinná hra věštbou jejich budoucnosti. 256 [pageend16]» Přinese nám Jezulátko néco ? « ptaly se děti babičky, potajmo, když se začalo uklízet se stolu. » To já nemohu vědět; uslyšíte, zazvoni-li, « řekla babička. Děti menší postavily se k oknu, že Jezulátko musí jít okolo oken a že je uslyší ... » Což nevíte, že není Jezulátko vidět ani slyšet? « pravila babička. »Jezulátko sedí v nebi na světlém trůnu a posílá dárky hodným dětem po andělích, kteří je přinášejí na zlatých oblacích. Neslyšíte nic než zvonku hraní. « Děti se dívaly do oken, nábožně babičku poslouchajíce. Vtom kmitla okolo oken světlá zář jol zvenku zazněl hlas zvonku. Děti sepjaly ruce, Adélka pak šeptala tiše : » Babičko, to světlo bylo Jezulátko, vidte ? « Babička přisvědčila ; vtom také matka do dveří vcházela, oznamujíc dětem, že v babiččině světnici Jezulátko jim nadělilo. To byl shon, to bylo radosti, když viděli osvětlený, okrášlený strom a pod ním krásných darů! Babička sice neznala ten způsob, mezi lidem se to nedělalo, ale líbil se jí ; ’dlouho před vánocemi vždy už sama pamatovala na strom a dceři okrašlovat pomohla. Z >> Babičky « Boženy Němcové stalo se doma, v exilu a jinde ve svété VE VATIKÁNĚ Svatý Otec přijal v audienci mj. rodiče presidenta USA Johna Fitzgeralda a Růženu Kennedyovy, min. předsedu Západní Nigérie Akintolu s doprovodem, cleny Nejvyšsí emigrainí rady, která konala v půli října zasedání v fiírně (uprchlíky a emigranty z CSR v ní zastupují mons. F. Planner a Slovák mons. Štěpán Náhalka), lékaře urology a účastníky mezinárodní konference pro tisk bankovek. K sociálnímu týdnu kanadských katolíků, jehož tématem byly vztahy v průmyslu, jak jsou dnes 70 let po vydání encykliky Rerum novarum, sv. Otec poslal prostřednictvím svého státního tajemníka kard. Hamléta Cicognaniho zvláštní list. List je nový papežský dokument o pokojném řešení sociální otázky. Rozhlasem sv. Otec promluvil k účastníkům všeameric- kého mariánského sjezdu, který se konal v Mexiku — také zde kladl na srdce péči o duševní i hmotné povznesení tamního obyvatelstva — a k národům Afriky : tak zahájil pravidelná denní vysílání Vatikánského rozhlasu pro Afriku ve francouzštině, angličtině, portugalštině, arabštině a v řeči svahilské. Těmto vysíláním především bude sloužit nový vysílač, dar to kolínského arc. kard. Fringse k osmdesátinám sv. Otce : vysílač koupen ze sbírky věřících kolínské církevní provincie, uspořádané k zlatému kněžskému jubileu kard. Fringse. Sv. Otec veřejně za to poděkoval kard. Fringsovi při své návštěvě ve vysílacím středisku Vatikánského rozhlasu ; poděkoval též australským a novozélandským katolíkům, americkým rytířům Kolumbovým a kard. Spellmanovi, kteří darují další dva vysílače. Koncem října konala své slavnostní zasedání Papežská akademie věd jakožto oslavu 25. výročí svého založení papežem Piem XI. a zakončení studijního týdne o makromolekulách, které mají význam při bádání o vzniku života. V poselství sv. Otce účastníkům zasedání se zdůrazňuje soulad mezi vírou a vědou : » Církev se nebojí ani těch nejodvážnějších vědeckých objevů, právě naopak, je si vědoma, že každý pokrok v úsilí o dosažení pravdy znamená přínos k zdokonalování lidské osoby, krok vpřed k První pravdě, a je oslavou tvůrčího Božího díla «. Nakonec zasedání odevzdal president Akademie mons. Jiří Lemaître Zlatou medaili Pia XI. profesoru chemie na universitě Harvardské v USA Robertu Burnsovi Woodwarthovi. Medaili ustanovil Jan XXIII. pro úspěšné mladé vědce, kteří nejsou členy Akademie. 30. října v časných ranních hodinách se strhla průtrž mračen a smršť nad některými městečky v Albánských horách blízko Říma. Velké škody způsobila na budovách papežské letní vily v Castel Gandolfu a zvlášĚ v přilehlém parku. Větší počet prastarých stromů, pinií a dubů, byl poražen a větve polámány. Pro první pomoc postiženému obyvatelstvu sv. Otec dal poslat větší peněžní částku, potraviny a šatstvo. 7. října byla otevřena v Římě nová kolej pro bohoslovce z Filipín, kteří se na římských bohosloveckých učilištích připravují na kněžství. Ještě téhož dne navštívil kolej sv. Otec, třebas tehdy velmi pršelo. Svou promluvu k prvním alumnům koleje a hostům začal slovy Velepísně : » Ani přívaly vod nemohly potlačit lásku ... « Členové české kolonie se sešli 29. října na přátelskou besedu a společnou vzpomínku na 28. říjen. Zavítali mezi ně též ThDr. FeUx Mikula a pan sekění šéf Miloš Vaněk, kteří právě dleli v Římě, a poslanec německého spolkového sněmu R. Hackenberg, účastník zasedání Světové federace katolické mládeže a rodák ze sev. Moravy. Dp. V. Hrubý promítl světelné obrázky z prázdninového tábora českých dětí v Norsku. Při redakci vatikánského deníku L’Osservatore Romano byla zřízena tisková služba pro II. vatikánský sněm; závisí na sekretariátě ústřední přípravné koncilové komise. Na zasedání Světové federace katolické mládeže, konaném koncem října v Římě, byly zastoupeny národy za železnou oponou svými představiteli z exilu, též česká katolická mládež. Pouze z Polska přijel jeden neoficiální pozorovatel. Zástupce české katolické mládeže Luboš Sourek byl zvolen do výkonného výboru. Oslava osmdesátin sv. Otce Konala se ve výroční den papežské korunovace. Den předtím, 3. listopadu, Jan XXIII. sloužil v bazilice sv. Petra mši svátou pro členy mládeže Italské katolické akce a účastníky zasedání Světového sdružení katolické mládeže, které se právě 257 [pageend17]konalo v Římě. Všech v bazilice bylo na 20 000. Po mši svaté Jan XXIII. přijal blahopřání kardinálského sboru a členů diplomatického sboru. 4. listopadu, ve výročí korunovace, celebroval slavnou mši svátou zase v bazilice sv. Petra milánský arcibiskup kard. Jan Montini, první z kardinálů, které papež Jan jmenoval. Byl přítomen sám sv. Otec, 52 kardinálů, asi 30 000 věřících a oficiální mimořádné mise z 68 států, z nichž mnohé nemají diplomatické styky se Sv. stolicí, jako USA, Švýcarsko, Kanada, Izrael, Kuvajt a Jordánsko ; podiv vzbudila přítomnost zástupce Kuby. Velké pozornosti se těšily delegace četných nově vzniklých afrických států. Byl to jakoby světový hold úcty a oddanosti sv. Otci ; scházely jen země obsazené komunisty. Po evangeliu Jan XXIII. pronesl delší italské kázání; mj. oznámil vydání okružního listu k 1500. výročí smrti svátého Lva Velkého, významného papeže na rozhraní starověku a středověku. Dotkl se též svého požehnaného věku, osmdesátky ; ostatně, poznamenal, v jeho rodině to není nic zvláštního : jeho dědeček z otcovy strany zemřel v 89 letech, a podobně osmdesátku překročilo mnoho jeho strýců — podrobuje se v tom vůli Boží, prosí jen věřící o modlitbu, aby jeho pontifikát byl ke vzdělání a posvěcení celého světa. Vzpomněl i těch, kteří v bazilice nejsou přítomni, kteří svou lásku k Církvi a sv. Otci dokazují utrpením : svých bratří a dětí, kteří strávili svůj život jako oběť pro Krista, za pravdu, svobodu a spravedlnost. » Nejednou nářek mnohých z těchto dnešních mučedníků a vyznavačů dolehne až k nám á hluboce raní Naše otcovské srdce. Ještě bolestnější je myšlenka na oběť tolika neznámých, kterým se ani nepodaří odhalit závoj halící jejich tajemné mučednictví. Jsou ale zde přítomni svou důvěrou a svou bolestí, modlí se za papeže a on se modlí za ně. « Po mši svaté Jan XXIII. přijal ve společné audienci všechny členy mimořádných misí a v následujících dnech poskytl jejich vedoucím zvláštní soukromou audienci, jako např. rakouskému spolkovému kancléři Gorbachovi, min. předsedovi Brazílie Tancredo Neveaovi a velvyslanci africké republiky Horní Volta Guissouovi. Ve výroční den svého zvolení papežem 28. října sv. Otec byl stižen záchvatem chřipky ; místo ohlášené audience pronesl ze své pracovny krátký rozhlasový pozdrav věřícím. Velmi brzy se ale zotavil. K osmdesátinám sv. Otce vatikánské pošty vydaly sérii šesti známek s vyobrazením : prastarého znaku rodiny Ron- calli, kostelíka P. Marie v Sotto il Monte, kde sv. Otec byl pokřtěn 25. listopadu 1881, kostela P. Marie in Monte Santo, v němž přijal kněžské svěcení 10. srpna 1904, kostela sv. Ambrože a Karla v Mírně, v kterém byl vysvěcen na biskupa 19. března 1925, katedry sv. Petra ve Vatikánské bazilice, symbolu to papežské moci, a konečně s portrétem papežovým. Prof. Dvorník poradcem koncilové komise Vatikánský deník L’Osservatore Romano přinesl 24. října zprávu, že sv. Otec jmenoval našeho dp. Františka Dvorníka, profesora na Harvardově universitě ve Spojených státech, poradcem koncilové přípravné komise pro východní církve. Dp. Dvorník, kněz olomoucké arcidiecéze, před druhou světovou válkou profesor na pražské bohoslovecké fakultě, patří k světovým odborníkům v byzantologii ; proslul především svým bádáním a spisy o patriarchu Fociovi a o vzniku východního schizmatu. Dp. prof. Dvorníkovi je 68 let a příští rok na sv. Cyrila a Metoděje oslaví 45. výročí kněžského svěcení. Radujeme se z tohoto vyznamenání našeho krajana, skromného vědce a zároveň zbožného kněze, a přejeme mu, aby svým bádáním a ve své nové funkci přispěl k sjednocení Slovanů ve víře. Mons. Planner 25 let knězem Mons. František Planner, sekretář Křesťanské akademie a vedoucí administrace Nového života, slaví své stříbrné kněžské jubileum : byl vysvěcen v Mírně v bazilice sv. Jana v Lateráně 19. prosince 1936 jako alumnus koleje Nepomucena. Spolu s ním byli vysvěceni dp. Petr Lekavý, dnes farář ve Warsaw, N. D., USA, Josef Wallouschek, nyní novicmistr u milosrdných bratří v Rakousku, a Antonín Jíía, farář u Božského Srdce Páně v Praze na Vinohradech, dnes » kněz-dělník« kdesi v v ČSSR. Mons. Planner po návratu do vlasti působil nejdříve jako kaplan v pohraničí do září 1938 a pak zakotvil v Praze. Od r, 1946 žije v Římě. R. 1951 mu byla svěřena správa čs. uprchlického komitétu ; po založení Křesťanské akademie a po přenesení redakce NŽ do Říma obětavě se ujal též jejich administrační práce. Jménem všech uprchlíků, kteří prošli Itálií a kterým mons. Planner hleděl ze všech sil pomoci, i jménem našich .čtenářů blahopřejeme monsignorovi k jeho jubileu a přejeme, aby mohl mnoho vykonat pro udržení a příchod Kristova království v českém národě — v exilu i doma. V ČESKOSLOVENSKU NÁBOŽENSKÉ ZPRÁVY » Morální kodex komunistického člověka «, píše Mladá fronta, obsahuje ty nej ušlechtilejší zásady, které kdy formovaly mravní profil člověka, liší se od všech oficiálních » desater«. Kodex žádá » být nesmiřitelným vůči všemu, co deformuje a mrzá čí život lidí«, tj. i vůči náboženství. Začátkem října zasedal v Praze rozšířený Celostátní mírový výbor katolického duchovenstva ; jednalo se o » mírovém « řešení německé otázky a o obraně míru, toho komunistického. Hlavní projev pronesl ministr Plojhar ; soudíme-li podle textu uveřejněného v Katolických novinách, projev se obracel jen proti » revanšismu « atd., několikrát se Plojhar poměrně uctivě dovolává sv. Otce. V usnesení se volá po uzavření mírové smlouvy s Německem. Aby v CSSR připravili mládež na epochu blízké šťastné budoucnosti, předpověděnou a slíbenou v novém programu KSSS, bude středem pozornosti ve školách... ateistická výchova. Ta se projeví nejen v boji proti » administrativnímu aktu při přihlašování dětí do náboženství, ale v dlouhodobém cílevědomém působení učitele a celé výchovy ve škole i mimo ni, aby se vymýtily z hlav dětí náboženské a kultovní představy « (Nová svoboda, 31. srpna). Důsledný boj proti všem přežitkům starého světa, proti buržoasní a náboženské ideologii byl připomenut aktivistům též na záčátku nového roku stranického školení. Ve šťastné epoše komunismu člověk bude muset pracovat jen čtyři hodiny, spánek a jídlo budou zabírat deset hodin a zrovna tak dlouhá doba zůstane pro vzdělání, sport a podobné věci (asi též stranické školení), říkal sovětský akademik Stru- milin moskevskému dopisovateli pražského rozhlasu. Státní nakladatelství politické literatury vydalo jako # významný přínos do ateistické literatury « : knihu italského marxisty A. Doniniho » Studie z dějin náboženství « ; z marxistického hlediska vykládá vznik náboženství v prehistorii, všímá si především kultů, které prý měly vliv na vznik křesťanství, a vykládá rukopisy nalezené po druhé světové válce nedaleko Mrtvého moře. Protikatolické propagandě má sloužit publikace Arnošta Klímy » Cechy v období temna «. • V bratislavském rozhlase si stěžoval jakýsi Ervín Lesný, že dnešní mládež se učí citáty marxismu, ale respektuje jen bibli. • Před 75 lety, 10. října 1886, byl posvěcen kostel sv. Pavla v Ostravě-Vítkovicích. Tamější slavné železárny založil r. 1826 kardinál Rudolf, arcibiskup olomoucký ; podle něho se původně jmenovaly » Rudolfova pec«. Slavnostně posvěceny a zapáleny byly v den české patronky sv. Ludmily r. 1830. • Svatovítskou 258 [pageend18]kruchtu na Pražském hradě dokončil v pěkném renesančním slohu stavitel Bonifác Wohlmuth před 400 roky. • 15. řijna vzpomínal svých osmdesátin JUDr, Jan Svoboda, zakladatel Matice svatoklimentské pro obnovu kolébky slovanské osvěty, cyrilometodějského monastýru a prvního semináře slovanského na hoře svatoklimentské Knonu v Chřibech nedaleko Buchlo- va. Psal též mnoho o archeologii a o nejstarších českých dějinách. Kaple sv. Kříže na druhém nádvoří Pražského hradu byla zpřístupněna veřejnosti. Je v ní vystaven svatovítský chrámový poklad, např. Závišův kříž —■ zlatý korunovační kříž, poprsí sv. českých patronů, stříbrný relikviář s ostatky sv. pěti bratří (z r. 1617), románský relikviář z 12. stol., gotická napodobenina římské madony na Ara Ooeli, tabulový obraz Svatovítské madony a barevné snímky českých korunovačních klenotů. Londýnský Daily Telegraph uveřejnil v září dva dopisy svých čtenářů, kteří si napsali na čs. velvyslanectví o zprávy stran are. Berana, ale nedostali vůbec odpověď. • V ČSSR bylo v roce 1960 uzavřeno přes 106 000 sňatků, ale rozvedeno více než 15 000 manželství. RŮZNÉ ZPRÁVY X XII. sjezdu Komunistické strany Sovětského svazu, jak se dalo očekávat, věnovali v ČSSR velkou pozornost, a jednotlivé řeči a příspěvky přinášeli v obšírných souhrnech ; jen řeč čínského Čou En-laje a jeho kritika metod Chruščovových byly odbyty krátkou frázi o významu semknutí a jednoty zemí socialistického tábora. V závodech museli ke cti sjezdu dělat závazky a zvyšovat normy. • 13. října na hranicích mezi ČSSR a SSSR byl spojen ropovod Družba ; surová nafta nyní poteče z Kujbyševa až do Vlčího Hrdla u Bratislavy. Ropovod je přes 700 km dlouhý. • V loděnicích ve Varně v Bulharsku byla spuštěna na moře nová čs. obchodní lod » Jiskra «, dlouhá 100 m, o výtlaku 3200 tun. • Pod titulem » Polské moře — naše moře « Mladá fronta přináší reportáž o štětínském přístavu, v kterém průvoz pro CSSR a z ČSSR činil v r. 1960 1 600 000 tun. Protože zboží z ČSR jde nyní do přístavů v Polsku, Hamburk upadá. • Na Dole Dukla v ostravsko-kar- vinském revíru, na kterém se 7. července událo velké neštěstí se 108 obě tmi, začali 28. srpna znovu pracovat a ... zvyšovat denní těžbu uhlí. • Hospodářské noviny z 15. září píšou, že průměrná měsíční mzda pracovníků socialistického sektoru národního hospodářství (bez JZD) dosáhla r. 1960 už 1349 Kčs, kdežto r. 1955 jen 1186 Kčs. • Do konce roku všechny čs. hospodářské a obchodní podniky, které mají styky se zahraničím, propustí zaměstnance, kteří nejsou členy strany nebo mají příbuzné v zahraničí. Např. Chemapol propustí třicet svých zaměstnanců. • V časopise » Rodina a škola « si stěžuje Jan Střílecký na stoupající úrazovost, a to nejen u pracujících, ale též u školní mládeže » při práci na různých školních i mimoškolních pracovištích«. Rok 1961/1962 provolal Čs. červený kříž za » Rok boje s úrazovostí na školách «. V Učitelských novinách z 5. října se píše, že děti ztrácejí postupem do vyšších tříd své pevné hygienické návyky, které si přinesly z domu, Na řadě škol se vyskytla epidemie infekční žloutenky, vznikající velmi často pro neuspokojivou hygienu. • Práce z 11, října píše o divné situaci na brigádě příborského JZD : nepřišla ani noha ; lidé mají brigád po krk. Průměrný věk družstevníků je 54 let ; na sklizňové brigády se přihlásili čtyři chlapci, ale nastoupil jen jeden. • Mladá fronta si v článku 4. října dělala smích z inzerátů uveřejňovaných národními podniky : kdosi jim uvěřil, šel koupit inzerované věci, ale ty buď byly vyprodány, nebo ho odkazovali na příští rok. • Za prvních osm měsíců t. r. vzniklo v ČSSR 4143 požárů, které způsobily škodu 90 milionů Kčs. Ústřední úřad státní kontroly a statistiky vydal zprávu o předběžných výsledcích sčítání lidu, konaného 1. března. V českých krajích bydlelo v ten den 9 567 000 obyvatel, ve slovenských krajích 4 175 000, dohromady 13 742 000. Proti předchozímu sčítání lidu k 1. březnu 1950 se počet obyvatel zvýšil o 1 403 000, tj. o 11,4%, v českých krajích o 8,2% a na Slovensku o 19,5%. Nejvíce obyvatel měl kraj Jihomoravský, pak Západoslovenský, Severomoravský atd., nejméně Jihočeský. Praha měla přihlášených [ten den 1 003 341 obyvatel, Brno 314 379, Bratislava 242 091, Ostrava 234 671 (proti 264 278 přítomným), Plzeň 137 763 ; pak přijdou v pořadí Košice, Olomouc, Liberec, České Budějovice atd. Střední délka života se prodloužila z 63,2 let v r. 1950 na 70,5 let r. 1960. V CSSR je 202 000 osobních aut, tj. jedno na 68 obyvatel ; šestkrát tolik je aut nákladních : tj. 73,2% z celkového počtu motorových vozidel, autobusů je 14,9% a osobních aut 11,9%. Více než polovina autobusů a osobních aut je starší než deset let. • 1500 nejrůznějších novin a časopisů vychází v ČSR ; Rudého práva — česky a slovenský — se tiskne ve všední den a v neděli 980 000 výtisků, v pondělí 1 300 000. Celkový náklad novin a časopisů v první polovině t. r, činil 13 a půl miliónu výtisků. O rozšiřování tisku mezi obyvatelstvo se stará Poštovní novinová služba. • Závody Vítězného února v Hradci Králové vyrobí pro Indii kompletní pivovarské zařízení, které bude mít roční kapacitu 25 až 40 tisíc hektolitrů piva. ČSSR dodá Indii též zařízení pro sladovnu. • 23. října oznámila ČTK, že vláda ČSSR podle zákonných nařízení v zájmu obrany socialistické země prodloužila základní službu potřebného počtu vojáků, kterým by se prezenční služba jinak skončila v r. 1961. Na území ČSSR probíhala cvičení ozbrojených sil zemí Varšavské smlouvy. • Rušení cizího rozhlasu stojí Čs. režim víc než vysílání vlastních programů (Čechoslovák). • Z tiskové konference představitelů ústředního repa- triačního výboru politických emigrantů z Řecka, konané 24. října v Praze, jsme se dověděli, že v několika zemích vých. Evropy stále žije 60 000 nucené deportovaných politických emigrant«. Neřeklo se, že je tam zavlekli komunisté. • V oddělení inzerátů » Vyučování« v Lidové demokracii ze 17. září najdeme 21 nabídek vyučování řečí ; němčina je jmenována 14krát, angličtina devětkrát, francouzština pětkrát, španělština čtyřikrát a ruština — jedenkrát. Na nezájem o ruštinu si stěžovala též slovenská Směna : na středních školách se přihlásilo 83% zájemců do němčiny, 10% do angličtiny a jen 7% na jiné jazyky. V učňovských školách pro prodavače a číšníky proto zavedli ruštinu jako povinný jazyk. Podle nových učebních osnov se na všech středních a vysokých školách zavádí španělština jako volitelný předmět nebo nepovinný ; na některých školách i portugalština nebo italština. • ČSSR udělilo 405 stipendií studentům z Kuby. škola české řeči pro prvních 150 studentů byla zřízena v Dobrušce. • Týdeník » Sudetendeutsche Zeitung « píše 20. října, že v ČSSR došlo k protestům mezi dělníky v ostravském průmyslovém revíru ; dělníci protestovali proti sovětským pokusům s atomovými zbraněmi. Ve Vítkovicích bylo propuštěno několik dělníků, kteří neschvalovali pokusy konané » v zájmu míru «. • Tentýž týdeník vzpomíná 29. září v krátké poznámce stého výročí železnice Norimberk-Brod n. Lesy-Praha. Kdežto před r. 1938 stanice Brod n. L.-Furth měla velký význam i pro osobní dopravu, dnes jí projíždí jen jeden prázdný rychlík, za den, ale více nákladních vlaků. K 20. výročí lidické tragédie v příštím roce mají skončit architektonické a výtvarné práce na úpravě území, kde stávaly Lidice. Vstup k novým Lidicím vytvoří jedenáct metrů vysoký památník (gloriet) s kolonádou ; bude postaveno nové muzeum — s dokumenty a materiálem z protifašistického boje — s dvěma symbolickými urnami před průčelím ; na místě býv. školy bude pomník lidickým dětem a na býv. návsi pomník lidickým ženám. • V Kultuře 1961 z 27. července si stěžuje spisovatel Milan Blahynka, jak objížděl papírnictví a hledal marně balíček strojového papíru pro své fejtóny. Na druhé straně, píše on sám, kila papíru se vydávají na buletiny, 259 [pageend19]oběžníky, » materiály « a pozvánky na schůze. Ptal se známých, nač píšou, když právě není papír. Prý jim jej přinesou známí, kteří pracují v kanceláři ... Z ředitelství Drobné zboží mu slíbili, že mu budou papír rezervovat, prozatím mu dají papír ve velkém formátu, aby si ho dal rozříznout. • NejmladŠí hornické město Havířov u Ostravy, které se dožije v prosinci osmi let, má 57 tisíc obyvatel. Zásobování ale je velmi svízelné. Cekání ve frontě se stalo pravidlem. KULTURNÍ ZPRÁVY Nové filmy v CSSR : » Noční host « o návštěvě býv. fabri- kanta a hitlerčíka, dnes západoněmeckého kapitalisty a novo- nacisty Hyprta, někdejšího Němce ze Sudet, v CSSR a o jeho setkání s býv. vězněm v konc. táboře Kalousem (natočen podle divadelní hry Ludvíka Aškenázyho) ; moralizující » Pohled do očí cc je příběh rozvedené úřednice Olgy Valentové, dcery komunisty, bojovníka a hrdiny umučeného okupanty, ale též bývalé manželky Petra Valenty, hladkého kariéristy a povrchního člověka, který nakonec skončí v kriminále — od nového manželského dobrodružství ji zachrání vzpomínka na otce ; » Sedmý kontinent« oslavuje hrdinství lidí bojujících s nepřízní přírody při meliorizaci jihočeského kraje, z něhož se má stát »sedmý kontinent« — 2500 hektarů úrodné půdy; »Osení« o problémech mládeže na dnešní české vesnici ; » Žalobníci « mají za hrdiny chlapce a děvčata, kteTým » vešel nový společenský řád do krve, kteří nemohou pochopit rozličné soukro- movlastnické přežitky dospělých« (tyto tři posledně jmenované filmy mají dát obraz o nové čs. mládeži, která není » na šikmé ploše «, jako je na Západě) ; » Spadla z měsíce « je filmové komedie ze současné vesnice. K 100. výročí smrti Boženy Němcové 21. ledna 1962 se chystá výstava o životě a díle spisovatelky v Památníku národního písemnictví v Praze na Strahově, úprava muzeí v Ratibořic- kém zámku a v bývalém Steidlerůvě hostinci, kde Němcová tančila při jiřinkových slavnostech, film O. Vávry » Božena Němcová «, nová verze Babičky v širokoúhlém barevném provedení, nové vydání Babičky, monografie Zd. Nejedlého a souborné vydání spisů. • Na IV. mezinárodním festivalu filmů o umění, konaném v Bergamu v sev. Itálii, dostal zlatou medaili J. Trnka spolu s italským režisérem Robertem Rosselinim. • 14. října uplynulo 100 let od narození Aloise Mrštíka, autora » Maryši « a » Roku na vsi «. V obci Diváky u Brna, v které dlouho působil jako učitel a kde napsal spolu s bratrem Vilémem » Rok na vsi «, bude postaven pomník od Vincence Makovského. V domku Viléma Mrštíka bude uspořádáno muzeum. • 100 let od narození malíře Slováckého folklóru Jóži Úprky uplynulo 24. října. » Na Slovensku, v archeologickém nalezišti v korytě Váhu u Sály nad Váhom, objevili část lidské lebky, která po prozkoumání potvrzuje teorii, že toto území bylo obydleno už před 150 až 200 tisíci lety, • CSSR nabídlo generální konferenci UNESCO, aby byl v Praze vybudován Mezinárodní ústav pro studium buňky. • Cs.. armádní film natočil dvojdílný film o boji CSB. proti fašismu : )> Zrada « (1929-1941, tj. do vstupu SSSR do války) a » Vítězství « (1941-1945). Končíme ročník 1961 Tímto číslem končíme s Boží pomocí ročník 1961. Děkujeme všem předplatitelům i dobrodincům, kteří nám umožnili pokračovat v našem tiskovém apoštoláte a zasílat Nový život zdarma našim misionářům, nemocným a nemajetným krajanům. Doufáme, že nám budete pomáhat i v příštím roce. Pošlete proto co nejdříve podpůrné předplatné na rok 1962. Činí pět dolarů, nebo příslušný obnos v kterékoli jiné měně. Obyčejné předplatné je tři dolary — 1800 lir. Děkujeme vám předem. Na vaše úmysly slouží redaktor vždy první sobotu v měsíci mši svátou. V EXILU A JINDE VE SVĚTĚ Český misijní dům a rezidence českých jezuitů v Kanadě 26. září (svátek severoamerických mučedníků z Tov. Jež.) byl v Montrealu kanonicky zřízen samostatný dům pro členy České provincie Tov. Ježíšova v Kanadě. Nese jméno sv. slovanských apoštolů Cyrila a Metoděje, kteří mají připomínat jeho obyvatelům ideál, pro který jejich rodná provincie ve staré vlasti tak dlouhou řadu let pracovala na Velehradě a kterému mají sloužit dále v nové vlasti mezi našimi krajany. Prvním superiorem domu a zároveň ředitelem apoštolských prací českých jesuitů mezi krajany v Kanadě a ve Spojených státech byl jmenován P. Václav Feřt. V úřad byl uveden na svátek sv. Václava 28. září. Tiché rodinné slavnosti se zúčastnil vedle představených kolejí Loyola a Brébeuf a duchovních správců místních farností také superior slovenských jezuitů v Kanadě P. Vilém Osuský. V domě bydlí zatím čtyři knězi. Adresa nového domu je : Czech Mission House, 4605 West Broadway, Montreal 28, Prov, Qué., Canada. KANADA. — 19. srpna zemřel v nemocnici v Chathamu kapucín P. Ladislav, občanským jménem Josef Adrián Se- ghers. Pocházel z Belgie, a aby mohl být k užitku našim krajanům v okolí Blenheimu, neváhal naučit se česky. Mnoho jich ho vyprovodilo na poslední cestě. Péčí CML byla uspořádána začátkem září pouť krajanu a exulantů na posvátná místa quebecké provincie : k Oratoři sv. Josefa v Montrealu, do mariánské baziliky v Cap-de-la- Madeleine a svatyně sv. Anny Ste. Anne-de-Beaupré. Pouti se zúčastnilo 25 krajanů, vedl je P. Fr. Dostál S. J. Pout hýla obětována za vlast. USA.— Njdp. opat Ambrož Lev Ondrák je od druhé půle září zase ve svém opatství sv. Prokopa v Lisle v domácím ošetření. Dovídáme se, že panu opatovi poslal telegraficky své požehnání sám sv. Otec. Koš květin s přáním brzkého uzdravení poslal chicagský starosta Daley. V Plzeňském parku v Chicagu byl uspořádán tradiční Den českých katolíků. O významu svatováclavského odkazu v dnešní těžké době promluvil P. Aleš Macháček, převor svatopro- kopského opatství. Výtěžek Dne bude jako každoročně věnován dobročinným účelům. Společnost pro vědy a umění chystá na velikonoce 1962 své valné shromáždění ve Washingtonu; bude spojeno s vědeckými přednáškami a s koncertem české hudby, který uspořádá Rudolf Firkušný. SVU založí svou » Vydavatelskou společnost « pro vydávání prací svých členů. RAKOUSKO. — Naši čeští krajané ve Vídni se zúčastnili Týdnu modliteb za sjednocení křesťanu v kostele sv. Barbory. V sobotu 11. listopadu měli vlastní českou pobožnost na tento úmysl. Na zevnější oslavu svátku sv. Václava — 1. října — se připravili třídenní pobožností. Slavným bohoslužbám v českém kostele na Rennwegu byly přítomny spolky s prapory. Přípravné třídění se konalo také u redemptoristů Na nábřeží. Ústředí čs. sokolstva v zahraničí pořádá ve Vídni od 6. do 8. července 1962 Jubilejní slet na paměť stého výročí založení sokolského hnutí. ANGLIE. — Svátek sv. Václava oslavili v Londýně 1. října odpoledne. Před mší svátou byla posvěcena soška Pražského Jezulátka, dílo řezbáře Ed. Rašky. Obleček pro sošku provedla a vyšila přesně podle pražské sošky u P. Marie Vítězné sl. Iréna Helzlová. Při besedě hosté shlédli film z pouti do Svaté země, část filmu z prázdninového tábora v St. Mary’s Bay a z oslav svátku sv, Cyrila a Metoděje. Na svátek Krista Krále udělil pan arcibiskup Roberts svátost biřmování 20 dětem, A po mši svaté bylo zase : naše « filmové představení. 260 [pageend20]Pravidelné vyučování v České doplňovací škole začalo v druhé půli září jak ve Wimbledonu, tak ve škole na Clareville St. Přibylo 14 nových žáků a žákyň, mezi nimi i černá Jenuifer. Je to přítelkyně dětí z čs. domu na Chesterton Rd. Vytrvá-li, ukáže české veřejnosti na vánoční besídce, kolik se česky naučila. HOLANDSKO. — Komitét Čechoslováků v Nizozemí uspořádal krajanskou besídku k oslavě 28. října v Amsterdamu. Besídky se zúčastnil čestný předseda komitétu W. Valk, další osobnosti, které pracují v spolcích na pomoc uprchlíkům a zástupci jiných národnostních uprchlických skupin. Účastníci, jichž bylo přes sto, shlédli českou besedu a světelné obrázky z tábora uspořádaného Cs. dálkovou skol (ku v Norsku. Tohoto tábora se letos po prvé zúčastnily též děti z Holandska. MAĎARSKO. — 3. října zemřel are. z Kaloče mons. Josef Gross ve věku 73 let, předseda biskupských konferencí maďarských biskupů za nepřítomnosti kard. Mindszentyho. Teprve po smrti se dovídáme o skrytém mučednictví tohoto arcibiskupa : r. 1951 ho komunisté odsoudili do vězení na 15 let, ale r. 1956 za údobí uvolnění ho propustili a dovolili mu vykonávat biskupské funkce, hned ho velebili a odevzdali mu státní vyznamenání — aby fotografie o tom rozšiřovali v zahraničí —, ale hned si z něho udělali terč vymyšlených obžalob a připisovali mu slova, která mons. Grosz nikdy neřekl. Tak např. k jeho zlatému kněžskému jubileu, v červenci t. r., vedoucí Úřadu pro církevní záležitosti uspořádal velkou recepci. Několikrát hleděl vyprovokovat mons. Grosze k výrokům, kterých by se dalo propagačně zneužít, Mons. Grosz ale mlčel ; několika slovy děkoval přítomným a dodal, že za vše, čím je a co mohl vykonat, děkuje Boží milosti. Budapešťský rozhlas na druhý den hlásil, že mons. Grosz vyslovil radost nad dobrými vztahy mezi Církvi a státem, prý jsou charakterizovány oboustranným pochopením a dobrou vůlí. Arcibiskup se nemohl bránit. Ale své smýšlení dal najevo na jaře, když protestoval proti zatčení většího počtu kněží, a nabídl se jít do žaláře místo nich, protože se provinili jen tím, že uposlechli jeho pokynů. Nástupcem mons. Grosze v úřadě předsedy biskupských konferencí pravděpodobně na nátlak vlády nebyl zvolen mons. Szvoy, biskup ze Székesfehérváru, ale mons. Hamvás (z Csanadu), prý povolnější. Kaločské arcibiskupství spravuje kapitulní vikář, jeden z » mírových « kněží. Koncem září bylo odsouzeno do vězení více kněží, ale jejich jména nebyla uveřejněna; jejich »zločinem« byla úspěšná práce mezi mládeží. Jedním z uvězněných je sedmdesátiletý benediktin P. Xaver Ssunyogh, propagátor liturgického hnutí v Maďarsku. P. Zdeněk Čížkovský se svou mládeží na misijní stanici v Emaphephtheni v Jižní Africe. Najdou se mezi našimi čtenáři velkodušní dobrodinci, kteří P. Čížkovskému pomohou postavit kostel zasvěcený Pražskému Jezulátku? Dopis P. Cíž- kovskéko uveřejňujeme na str. 264. PORTUGALSKO.— Vzpomínkových oslav 44. výročí posledního zjevení P. Marie ve Fatimě se zúčastnilo na 400 000 poutníků. U vchodu do poutního kostela byla odhalena socha Pia X II., dar německých katolíků. » Fatimské poselství « — pravil v kázání kolínský světící biskup mons. Cleven, který sochu posvětil — »ukazuje cestu k pokoji, jejž národy samy nemohou najít. « Ve ŠVÝCARSKU v Lucernu se konal XV. sjezd Mezinárodní unie křesťanskodemokratických stran. V závěrečném usnesení čteme, že proti komunistické ideologii a jejím pokusům o nadvládu nad světem tvoří jediné řešení politika prodchnutá křesťanskými ideály. NEMECKO. — Sjezd německých katolíků se bude konat v r. 1962 v Hannoveru na heslo: Věřím — děkuji — sloužím. Slovo » Děkuji « má vztah k předcházejícímu sjezdu konanému r. 1960 v Mnichově současně se Světovým eueharistickým sjezdem. Nejslavnější německá katolická spisovatelka Gertruda von le Fořtova se dožila 85 let. Je autorkou románů, jako »Rouška Veroničina« a »Věnec, andělský«, povídky » Poslední na popra- višti «, která je obsahem filmu » Rozhovor karmelitek «, a básní » Hymny na Církev «. Mnichovská theologická fakulta ji před časem jmenovala čestnou doktorkou theologie. Literární soutěž Křesťanské akademie a Kulturní rady v zahraničí VÝSLEDKY SOUTĚŽE ZA ROK 1960 Porota KŘESŤANSKÉ AKADEMIE, v níž zasedali mons. dr. František Planner, dr. Ondřej M. Petrů, P. Petr Ovečka a Josef Benáček, a porota KULTURNÍ RADY V ZAHRANIČÍ, již tvořili dr. Jaroslav Jíra a Magdaléna Hansenová, doporučují k vydání tato díla (v abecedním pořádku) : B. Sirková - J. Zacpalová, U táborového ohně (povídky pro mládež) ; Milada Součková, Pastorální suita (básně) ; Bedřich Svatoš, Zády k světu (povídky). Porota Křesťanské akademie doporučuje dále k uveřejnění úvahy a meditace Jana Čepa : Útržky z deníku a jiné úvahy a studii dr. Karla Schwarzenberga : Písně českého státu. Soutěž na rok 1961 Křesťanská akademie a Kulturní rada upozorňují, že soutěž pokračuje i letos. Pracím, které poroty obou organizací vyberou, slibujeme doporučení ke knižnímu vydání. Autoři nejsou omezeni ani námětem, ani literárním druhem. Soutěž je anonymní. K práčem je nutno přiložit zalepenou obálku se jménem resp. pseudonymem a adresou autorovou. Tato obálka bude otevřena teprve po skončení práce porot. Literární práce z Evropy a z Afriky přijímá mons. dr. František Planner, Via Concordia 1, ROMA, ITALIA. Práce z ostatního světa přijímá sekretář Kulturní rady v zahraničí dr. Robert Vlach, University of Oklahoma, NORMAN, Okla., USA. Časový termín je 31 .prosinec 1961 (tj. datum poštovního razítka). Za Kulturní radu : Za Křesťanskou akademii: Dr. Robert Vlach Mons. dr. František Planner 261 [pageend21]p o z n á m k y Sto miliónů Evropanů žádá právo na sebeurčení V Paříži skončilo 20. října zvláštní, už páté evropské' zasedání Shromáždění porobených evropských národů. Přípravou a organizací byl pověřen náš krajan Edmund Řehák, Delegaci CSR vedl Slovák dr. Josef Lettrich. Promluvili exiloví představitelé zemí střední a východní Evropy, ale též četné osobnosti několika západoevropských států. Nej významnějším hostem zasedání byl jistě býv. francouzský ministerský předseda a dnešní předseda zahraničního výboru Národního shromáždění Robert Schuman, jeden z vedoucích francouzské křesťanské demokracie. Ve svém projevu připomněl slova generála de Gaulla, že kdyby byla dána porobeným evropským národům příležitost svobodně rozhodnout o svém osudu, ihned a bez váhání by se zbavily komunistického jha. Pojednal o některých slibných úkazech vývoje v komunistických zemích, zejména u mládeže : přestože byla vychována pod komunismem, touží po svobodě a demokracii, i když snad v jiných termínech než těch, na které si zvykla naše generace. Schuman ujistil Shromáždění porobených evropských národů, že přes všechny nesnáze jejich práce je mnohem důležitější, než by se mohlo na první pohled zdát. Doba, kdy exiloví představitelé byli považováni za strážce zvolna uhasínajících tradic, už přešla ; ukázalo se, že právě oni jsou blíž duchu mládeže zemí střední a východní Evropy než její vládci; a v tom spočívá velká naděje pro Evropu. Je potěšující, že se na řečnickém pultu vystřídaly všechny politické směry od socialistů až po křesťanské demokraty, agrárníky, odborářské pracovníky a liberály. Mnoho z nich vyslovilo politování nad nečinností Západu v některých kritických chvílích, jako byla maďarská revoluce nebo vybudování » zdi hanby « v Berlíně. Každý ústupek vede k dalším požadavkům Moskvy. Západ musí přijít s vlastními podněty a nespokojovat se pouze se záporným odpovídáním na nepřijatelné návrhy komunistů. Závěrečné usnesení a výzva k Evropě a k svobodnému světu vyzněly jednomyslně v duchu debaty : 100 miliónů Evropanů žádá právo svobodně rozhodnout o svém osudu a o způsobu svého života. Problémem není jen Berlín nebo )> německá otázka «, nýbrž celá situace, kterou vytvořil v Evropě po druhé světové válce komunistický imperialismus, a že komunismus může být poražen jen cílevědomou politickou a kulturní činností. Evropa je stejně tak bitevním polem jako Asie, Afrika nebo Latinská Amerika. Shromáždění porobených evropských národů bylo založeno několik let po druhé světové válce politickými představiteli Albánie, Bulharska, Československa, Estonska, Litvy, Lotyšska, Maďarska, Polska a Rumunska, kteří se uchýlili do exilu, aby pokračovali v boji za obnovení svobody a demokracie ve své zotročené vlasti. Z jednotlivých národních výborů byla pak vytvořena společná organizace : Shromáždění porobených evropských národů (Assemblée des Nations Captives d’Europe). Stálé jeho sídlo je v Novém Yorku, a to hlavně proto, aby jeho vedoucí byli co nejblíže Organisaci spojených národů a mohli delegáty informovat o násilné a bezohledné politice Sovětského svazu v zemích střední a východní Evropy. J. Vrzala Rovnice demokracie Když Petr Den v květnu 1945 poprvé předložil svůj esej Počitadlo (vyšlo 1961 v Universum Press, New York, stran 114, cena 2 dol.) jednomu pražskému nakladatelství, narazil na nepochopení. Zdá se, že totéž nepochopení a tatáž nedůvěra provázela a bude provázet i nadále osud této podivuhodné knihy. Už tato situace definuje dostatečně myšlenkový obsah Denova eseje. Je to dílo nadčasové i velmi aktuální. Aktualita netkví jen ve zdůraznění soudobých směrů a hodnot, kolem nichž gravituje dnešní politická a kulturní činnost, nýbrž také v tom, že dovede říkat své době otevřeně ne a umí žádat od ní i to, čeho se jí nejvíc nedostává, že má odvahu hladit dobu i proti srsti. Petr Den se opovážil pochybovat o jedné evidenci naší doby. Mnozí si myslili, že nám svoboda spadne po válce do klína jako zralý plod se stromu doby a že opěvovaná demokracie nám bude darována s takovou samozřejmostí, jako když jarní slunce nám dává své teplo. Demokracie není evidencí. Je to úkol. Je těžkou, nesnadnou rovnicí, do níž třeba dosadit mnoho známých a ještě více neznámých veličin. Den, který se po léta účastnil aktivně politického života a pozoroval zevnitř vladařskou matematiku a politické po- čtářství, poznal, že demokratická revoluce vyřeší úspěšně svou osudovou rovnici jedině tehdy, bude-li mít dost odvahy a rozumu dosazovat skutečné veličiny a počítat s opravdovými a spolehlivými mírami, a hlavně odhodlá-lí se dosadit do pozemské řady hodnot Absolutno a pokusí-li se zakotvit své ideály v Bohu. K nejhlubším postřehům knihy patří přesvědčení o příbuznosti náboženství,, metafyziky, umění, matematiky a vědy a politiky. Jsou to spojité nádoby se společným dnem. Všechna ramena kultury se zvedají ze společné základny a hledají různými cestami a směry zase jen jedno : místo člověka ve vesmíru, místo někde nahoře — a nejen místo, ale i spásu a štěstí. Každá přehnaná autonomie kulturních složek vede k rozkladu a každé vylučování ochuzuje. Autor eseje ví, že svět přírody, člověka, vzdělanosti a společnosti se nedá převést do horizontální jednoty, že se nedají vymazat z mapy skutečnosti hranice stanovené bytím. I demokracie se musí vypořádat svým způsobem s odvěkým problémem každé vlády, každého umění, každé vědy: sjednocovat dva póly, v jejichž napětí je jedině možný lidský život. Je ovšem pohodlnější popřít jeden z pólů anebo převést jeden na druhý a usmrtit jakýkoliv pohyb. Úspěch demokracie bude záležet tedy v tom, zda se jí podaří to, co ve svých polohách dokázaly vědy a umění: postavit mosty mezi nebem a zemí, sjednotit tělo s duchem, svobodu se zákonem, přírodu s umělostí, Aristotela s biblí. Demokratická společnost podle Děna není jednotvárným zpovrchněním. I ona má svou hierarchickou stavbu. Chaotický, potenciální dav se mravností a vzdělaností stává lidem. Úkol vzdělance v demokracii není lokajským posluhováním a úklonkováním, nýbrž otevřenou odpovědností, a je-li třeba, i hrdinskou obětavostí za ideály pravdy, spravedlnosti a svobody. Odporovat monarchovi v jeho rozmarech bylo vždy riziko a někdy se to platilo i životem. Nesouhlasit s ulicí anebo s veřejným míněním lidu může vést k ostrakismu i ve 20. století. Vzdělanec je okem a svědomím své doby a své společnosti. Jeho téměř prorocké a posvátné poslání je vidět a sdělovat viděné. Vidět, že » konečnost a měřenost světa ... dokazuje, že je něco mimo něj « (114). Lidé dnes často vidí na vlastní oči nahodilost a omezenost světa. » Někteří dovedou vidět také Boha. Ale jen málokteří z nejmoudřejších nalézají ho v dočasnosti a omezenosti světa« (tamtéž). Vzdělanec by měl právě učit lid demokratické theokracii, to je ; vládnout z milosti Boží (91). Aforistický sloh, prudké myšlenkové zkratky, hojné užívání paradoxu dodávají knize jiskřivé životnosti, ale činí z ní obtížnou četbu. Denův esej je jako velká mozaika. Díváte-li se na ni příliš zblízka, vidíte jen jednotlivé kameny, 262 [pageend22]jejichž barva a tvar se vám může také nelíbit. Ztrácí se tím celkový skutečný smysl celé skladby. Tak například najdeme v knize tvrzení o nekonečnosti a nesmrtelnosti světa (16), ale také přesvědčení o jeho dočasnosti a konečnosti (114). Vedle názoru o platnosti metafyziky a náboženství autor staví proti sobě empirickou vědu a víru (27-8). Politika je mu uměním (33 atd.), ale i vědou (82). Nad lidským mylnosti vystaveným zákonodárstvím bdí Nej vyšší zákonodárce, který se již nemýlí (77). » Prohlaste nové desatero — vybízí zase » autor lid (55) — novou Magnu Chartu, abychom již konečně věděli, co platí a co bude platit zítra. « Porozumíme těmto paradoxům a v protivách vyhroceným aforismům, nebudeme-li je trhat z celkového rámce a obrazu Denovy myšlenky. Nalezneme-li skrytý plán díla, že společným jmenovatelem autorových paradoxů a zdánlivých rozporů je pravda. Obdoba matematiky a politiky někdy ovšem svádí, jako třeba k dískutovatel- nému tvrzení, že » jen čin tvoří racionalitu, souměřitelnost, chcete-li rozumovost « (45). Autor dobře polemizuje o neomylnosti vědy, demokracie a papeže. Zdá se, že mu unikl skutečný důvod. Papež není neomylný proto, že se připravoval celý život na svůj úřad a že byl vybrán z nejschopnějších (95). Tyto a jiné maličkosti nebrání, aby Denovo Počitadlo nepatřilo k inteligentní, hluboké a zralé teoretickopolitické literatuře. Paž Cesta k evropské federaci Schriftenreihe der Ackermann-Gemeinde, č. 15 : Der Weg zur Europäischen Föderation. München, Verlag Volksbote, 1961. Tato brožurka podává v němčině přednášky, které byly prosloveny v roce 1960 na studijním sjezdu CIFE (Centre International de Formation Européenne), pořádaném organizací německých katolíků z českých zemí Ackermann-Gemeinde. Přednášející náležejí k nejrůznějším národnostem. — Smysl přednášek zde podaných je ten, že se Evropa musí spojit, má-li odolat dnešnímu nebezpečí vnějšímu i vnitřnímu ; a že spojení to není posta čitelné ve tvaru spolku států, nýbrž musí být zřízen nerozlučný spolkový stát. Navrhují se tu tedy Spojené státy evropské podle vzoru Spojených států amerických, které rovněž dostaly — občanskou válkou let šedesátých — tvar spolkového státu. Co na to řekne Tecenzent, český katolík? Otázka, zda a jak mají být evropské státy sdruženy, je takřka školským příkladem oněch čistě světských otázek, k nimž katolík j a k o ž t o k a t o l í k je zcela lhostejný. Nemusíme vzdělaným katolíkům opakovat tu zásadu : katolická nauka neříká, nežádá nic v otázkách čistě světských. Zda pošťáci mají nosit čepici vysokou uebo placatou, jak velká má být rozloha pozemkového majetku občanů (uTČit to případně ponechává státu, a dovoluje mu i vyvlastnit pozemek, když to žádá obecné blaho, a dá za to náhradu), zda Slovensko má být československé, uherské nebo nezávislé : to jsou otázky, o nichž smí každý katolík smýšlet po svém. A je oprávněn druhému katolíkovi vysvětlit, proč se mu to, a ne ono řešení zdá spravedlivé, účelné nebo příhodné. Tak i zde : různili se názor podepsaného od závěrů oněch přednášek, není to útokem na katolické smýšlení toho ani onoho. Proč tedy máme své výhrady vůči návrhu, který — jak dobře víme — odpovídá názorům a náladám dnes, a též mezi emigrací, velmi oblíbeným? Proto, že se nás nesympaticky dotýkají určité argumenty a poukazy samých zástánců onoho řešení. Objasníme své mínění. Přívrženci jednoty — i tito přednášející — rádi poukazují na to, jak mužové americké revoluce chtěli založit volně spojené státy; jak se spolková práva rozrostla na újmu státního práva ; jak válka mezi Severem a Jihem konečně zničila státní samostatnost a udělala z Unie spolkový stát. Rádi vykládají, že účinek hospodářských a jiných vysokých úřadů spojí evropské státy — těsněji a těsněji — a l c h t ě j í , n e b o n e . Mají též před očima Německou říši, která byla r. 1871 založena s velmi přesnými státními právy, a změnila se — již před Hitlerem! — v jednotný stát s mírnou samosprávou. (Dnes má Německo zase ráz více spolkový.) Nuže : nerozpakujeme se říci, že takové smýšlení navrhovatelů se nám nejen nelíbí, nýbrž musí budit rozhodnou nedůvěru. Jakže? Zdá se přece samozřejmé při návrhu takového spolku říci : vzdáte se nezávislosti; vzdáte se práva na vlastní obranu svých práv; za to vám spolek z a r u č í ta a ta práva. Takto ujednávali své spolky naši předkové: tak bylo založeno švýcarské spříseže- nectví v 13,, španělské mocnářství v 15., rakouské mocnářství a polská řeč pospolitá v 16. století. Místo toho se nám zde říká : podejte nám prst — ukousneme vám ruku ; vzdejte se vlastního vojenství — budete koukat, co vám ponecháme! Kdo, medle, se má dát svést takovouto nabídkou?! A pak je tu konkrétní pochybnost. Vznikne-li j e d n o t n á všeevropská sněmovna — tedy ne delegace, kongres, nýbrž sbor z jednotných voleb — pak je samozřejmé (a dnešní Německo je analogickým příkladem), že sněmovnu opanují ty strany, které jsou organizovány po c e l é m spolkovém území, na škodu stran místních. To jsou strany marxistické na úkor stran pravicových : neboť všeevropskou tak zvanou pravici, od Marsaniče k Degrellovi, přece asi nepřipustíte. Zdá se nám tedy, že jednotné všeevropské volby znamenají prémii pro levičáctví. Dáváme na pováženou, zda by to bylo katolické věci na prospěch. Od přítele, člena Ackermann-Gemeinde, nám bylo ovšem řečeno, že tato obava je marná : že se spojí lidovci celé Evropy. Opravdu? Pak nezbytně podají antiklerikálům příležitost, zvednouti prapor šovinismu a podle osvědčených vzorů proti » nadstátním mocnostem« a Ř í m u štváti ve jménu národních antipatií. Neříkáme, že proti našim pochybnostem není námitek. Ale zdá se nám, že věc není nikterak vyřízena a zasluhuje ještě pečlivého promyšlení. Je ovšem výtečné, když se to přemýšlení děje, jako zde, v katolickém rámci. Jindřich Středa ★ Dr. Helena Koželuhová, CAPCI OČIMA RODINY. II. díl. Edice Sklizeň, Ant. Vlach, Hamburg 13, Postfach 2700. Červenec 1961. Cena 0,50 dol. REALITÉS DES PAYS CAPTIFS. Vydala ANCE, 15 rue Villaret de Joyeuse, Paris 17e, France * * * Zemřel novosvěcenec dp. Vladinír Koukal Pocházel z Rosic u Brna. 25. června byl vysvěcen na kněze v Litoměřicích p. biskupem Nécseyem z Nitry. 2. července měl slavnou primici v Rosicích a koncem téhož měsíce nastoupil jako kaplan v Telči. 26. září za pomoci jednoho dobrého muže se jal opravovat chátrající kapli sv. Karla Boromejského. Jejich práci přerušila silná bouře. Zatím co jeho pomocník vyšel z kaple, aby si zapálil cigaretu, dp. Koukal se šel k oltáři modlit růženec. Ozvala se strašná rána. Blesk. » To je bouře, velebný pane, co? « říká dělník od dveří. Dp. Koukal neodpovídá. Byl mrtev. Blesk udeřil do křížku nad kaplí, sjel po věcném světle a udeřil P. Vladimíra přímo do hlavy. V ruce měl ještě růženec ; držel křížek a třetí zrnko. Vzal si ho na památku jeho tatínek. 29. září se rozloučilo s P. Vladimírem 55 kněží a velmi mnoho lidí, kteří si ho za tři měsíce jeho působnosti v Telči opravdu oblíbili. Byl pochován do rodinné hrobky v Rosicích. V průvodě kráčelo 74 kněží, velký počet družiček a nepřehledné zástupy lidu. Cesta z kostela na hřbitov byla vroubena dalšími lidmi. Obřady vykonal kapitulní vikář brněnský dr. Josef Kratochvíl. P. Vladimírovi bylo 30 let. Knězem byl přesně tři měsíce. R. i. p. 263 [pageend23]ť io p is y • d o t a z y • o d p o v é d i Pražské Jezulátko v Africe Na svátého Mikuláše lomu budou již tři roky, co v jižní Africe byl vysvěcen na kněze Zdeněk Cížkovský O.M.I. Jeho umělecké sklony (popsané v NZ 1958, č. 12, s. 246) se od té doby projevily v dalších směrech. Na podzim 1960 byla v Montebello (Natal) otevřena nová škola pro černošské katechety ; poslání této školy znázorňuje obraz jím namalovaný přes celou hlavní stěnu hlavního vchodu. Černošskou mládež kolem misijních stanic, kde působí, přitahují jeho pěvecké sbory a divadlo. Než o tom a o jeho poslední zálibě ve stavitelském umění se dovíme z jeho dopisu z poslední misijní stanice (Mbava Catholic Mission, Ungdeni Dam, P. O. Cato Ridge, Natal) : Mé mamince je již 73 roků, ztrácí zrak, ale stále doufá, že se ještě shledáme. Ale jak to vypadá ve světě, bude to dlouho trvat, než se vše změní. Oč snadnější by to bylo, kdyby lid poslechl slov Panny Marie Lurdské. Jistě se ptáte, jak jsem k tomu přišel. Chci totiž postavit ve své misii jes- kyňku Panně Marii z Lurd. Školní děti nosí již každý den, když jdou do školy, nejméně jeden kámen ; až jich budu mít dost, dám se do stavění. A protože chci při odhalení předvést hru o Berna- detě, dal jsem se do psaní malé hry. Moji černoši budou tak znát něco z dějin o Lurdech, a to přispěje k větší úctě k Panně Marii. Když jsem přišel k tomu, jak Panna Maria mluvila k Ber- nadetě : ,, Čiňte pokání a vraíte se k svému Stvořiteli, mému Synu! ” , tak jsem našel odpověď na dnešní situaci. Hry pomalu přibývá, protože nám tu už dva dny prší. To znamená, že musím sedět doma, neboí cesty a chodníčky jsou nescbůdné. Ale já jsem rád, že prší, ještě pro něco jiného : neměli jsme totiž již po několik týdnů pitnou vodu. Až naprší, bude jí zase dost na několik měsíců pro mne i pro mé společníky. Můj kůň byl na tom už tak špatně, že jsem myslil, že pojde, ale zase se z toho dostal a pěkně stojí na nohou. Můj pes Rek byl z úmorného vedra a dlouhého sucha tak zemdlený, že se sotva vlekl. Ale nyní po dešti zase všechno ožilo a příroda se začíná zelenat. Pochybuji, že v těchto končinách byl kdy běloch — kromě misionářů. Zvláště v poslední době byly mé cesty dlouhé a vyčerpávající. Než nastaly deště, na jedné z nich jsem byl hodně unaven, ale co jsem viděl, dodávalo mi síly. Sel jsem dál a dál a navštívil několik usedlostí, kde jsem našel katolíky — některým bylo už přes devadesát let. Konečně jsem našel i svého nemocného, který pro mne poslal malého vnuka víc než tři hodiny cesty. Bylo pravé poledne, když jsem přišel na místo určení, slunce sálalo a já jsem byl mokrý, jako když mě poleje. Vešel jsem do chatrče, kde na mne čekalo asi dvacet černochů : katolíci a pohani. Uprostřed nich ležel na zemi stařec, pod hlavou kus polena, ruce na prsou a oči upřené na jedno místo. Pokřtila ho jeho manželka, když viděla, že umírá. Přečetl jsem modlitby za nemocné a udělil mu svátosti biřmování a posledního pomazání. Pak jsme se modlili růženec a po něm převzaly mé místo černošky pohanky. To byla podívaná ! Začaly výskat, divoce tančit a pak se daly do kvílivého nářku. Nevěděl jsem, jak jim tu divočinu zastavit, tak jsem je pokropil svěcenou vodou. To na ně platilo, takže jsem mohl začít vykládat o Panně Marii a Ježíši Kristu. Mé vyprávění však brzy přerušil » zázračný lékař «, který jako kouzelník požívá mezi pohany velké úcty. Všichni ustoupili až ke zdi, když přistupoval k nemocnému, který ponejprv promluvil : » Hámba, angikufúny! Hámba, phúma ! « — což znamená : » Odejdi, už tě nepotřebuji ! Jdi pryč ! « Kouzelník beze -iova odešel. Teprve když byl venku, začal mě proklínat. Když se ztratil, vydal jsem. se na cestu zpět, ale ne sám. Marně jsem zvídal, proč mě doprovázelo několik černošek. Přišel jsem na to, když jsme urazili kus cesty, nebod v zákrutu na mne čekal starý známý kouzelník. Vida můj doprovod, ztratil se s proklínáním z dohledu, a od té doby jsem ho neviděl. Když nechodím po misii, dělám zedničinu. Nyní stavím vedle sakristie malou zpovědnici. Mám však větší plán, k jehož uskutečnění jsem již dostal dva akry pozemku. Chci na něm postavit kostelíček asi pro tři sta lidí a novou misijní stanici. Náš pan arcibiskup z Durbanu dal k této akci souhlas, ale finančně nám pomůže, až se sami se stavbou rozběhneme, A tak se svými chudými černoušky sháníme na stavbu kamení a hlavně peníze. O jménu kostela je již rozhodnuto. Zdejší černoši znají Prahu podle Pražského Jezulátka, A tak nový kostel ponese jméno : Pražské Jezulátko. Tolik ze soukromého dopisu dp. Z. Cíž- kovského. Na závěr jeho se musím omluvit, že jsem vybral něco k jeho zveřejnění. Udělal jsem to proto, abych získal cestu k srdcím těch Cechu, kteří si odnesli do exilu úctu k Pražskému Jezulátku. Na ně bych se rád obrátil s prosbou, aby svým darem pomohli šířit slovo Boží a slávu staré vlasti v černé Africe, když ták nemohou činit v rudé Praze. Černoši v Africe se budou modlit za požehnání pro dárce, jejich rodiny a vlast. A. R. Pozn. Dary pro dp. Z. Čížkovského a jeho kostel Pražského Jezulátka zprostředkuje administrace Nového života.’ A vy, páni, dejte taky po krejcárku sesbírejte ! A ť je mnoho nebo málo, jen když s chutí dáno, nevobubláno. Z Cech Filatelistický kroužek Nového života Mezi čtenáři NZ a ostatními krajany je jistě mnoho sběratelů známek. Pokusíme se je spojit ve » Filatelistický kroužek NŽ «. Protože by mohlo být v NŽ pro uveřejňování filatelistických zpráv málo místa, pokusíme se •— budou-li ovšem zájemci — vydávat cyklostylovaný oběžník se zprávami z filatelistického světa, s adresami zájemců o výměnu a prodej známek atd. Pište na adresu : L’Abbé J. Poklop, 132, Avenue Dailly, Bruxelles — 3, BELGIQUE. Bude-li zájem, budeme informovat oběžníkem o dalších plánech. A nezapomeňte filatelistický oznámkovat svou korespondenci, J. P. Apoštolát modlitby V prosinci se modlíme, aby bohatství země bylo rozděleno podle příkazů spravedlnosti a rovnosti ; úmysl misijní : aby pod vedením kongregace pro šíření víry spásonosné světlo evangelia se neslo až do nejzazších končin světa. * * * Příští číslo, kterým zahájíme nový 14, ročník, vyjde 20. prosince. Své přispěvatele a dopisovatele upozorňujeme, že uzávěrka pro druhé číslo nového ročníku je už 31. prosince. 12. číslo Nového života vyšlo v Římě 20. listopadu 1961. — Vytiskla P.U.G. Roma, Piazza Pilotta 4. - Italia. [pageend24]