Spedizione in abbonamento postale - Gruppo III. (70 %) ISSN 0394-8978 časopis slovenských katolíkov 2 II. 3 5 8 10 12 13 15 17 18 19 21 23 nálom Tomkom: NOVÁ ENCYKLIKA JÁNA PAVLA «VYKUPITEľOVO POSLANIE» . . Rozhovor s Otcom Kočíkom: ŤAŽKÉ SÚ CESTY EKUMENIZMU Gertrud von Le Fort: HYMNUS NA UTRPENIE................. Rozhovor R. Blatnického s Otcom kardimarec 1991 ročník 40 A. Pauliny: MATKA PRE ŤAŽKÉ ČASY . . . . E.M.: SEKTY ÚTOČIA NA MLADÝCH . My mladí: VI. MEDZINÁRODNÝ DEŇ MLÁDEŽE V ČENSTOCHOVEJ ......................... A. Jakubik: NAČO SLÚŽI BIBLICKÁ ARCHEOLÓGIA? ................................................... Ajpy: , „ 50 ROKOV PÁPEŽSKEJ SALEZIÁNSKEJ UNIVERZITY.............................. J.B.: ZNIČENÉ PÚČKY ŽIVOTA . . . . Svätý Otec Povedal: BUDOVAT RODINU EURÓPSKYCH NÁRODOV NA KRESŤANSKÝCH KOREŇOCH .............................................. Zo Slovenska: POVEDALI ALEBO NAPÍSALI . . . Na kultúrnom poli.................................. Telegraficky z Vatikánu........................ Dr. Š. Polakovič: SLOVENSKÁ OTÁZKA DNES . . . 24 3 SLOVENSKÉ HLASY Z RÍMA [pageend1]A tvoj hlas hovorí: Chcem zaspievať Gloria, že sa rozozvučia zvony 4 vo vrcholcoch mojich veží: nech chváli Pána všetko utrpenie zeme! Nech ho chvália chudáci a vyhnanci, nech ho chvália sklamaní a vydedení, nech ho chvália všetci nikdyneuspokojení! Nech ho chváli trýzeň ducha a tmavá trýzeň prírody! Nech ho chváli svätá trýzeň lásky! Nech ho chváli samota duše, nech ho chváli zajatie duše! Nech ho chváli bolesť viny, nech ho chváli bolesť nestálosti, nech ho chváli aj horká bolesť smrti! Sním všetku ozdobu zo svojich oltárov, nech na nich odkvitne všetko plátno ako pôvab lúk, nech na nich všetky obrazy zahalia svoju tvár! Chcem zhasiť svoju poslednú útechu: chcem odniesť telo svojho Pána, aby sa v mojej duši úplne zotmelo. Utrpenie zeme sa premenilo na blaženosť, lebo bolo milované: Hľa, drevo kríža, na ktorom visela spása sveta! A tvoj hlas hovorí: odkladám si z nôh obuv, 5 zhadzujem zo seba, čo je určené na zánik, a vstupujem do krajiny bez hraníc. Vyrazte, všetky temné pramene môjho života! Zleťte na mňa, všetky moje noci, a vy, čierne vtáky viny, zneste sa na mňa so svojimi rozpätými peruťami: Chcem sa ponoriť do svojho najhlbšieho utrpenia, aby som si našla svojho Boha! Lebo nesmierne je utrpenie vo svete, mocné je a nekonečné. Zovrelo svojimi ramenami toho, na ktorom sa rozbíja nebo i zem, odolalo ťarche večnej Lásky! Svätý Bože, svätý Silný, svätý Nesmrteľný, Bože, pod ťarchou môjho hriechu, Bože, pod ťarchou mojej slabosti, Bože, pod ťarchou mojej smrti! Prikladám svoje pery na tvoje rany, Pane, vystieram svoju dušu na tvoj kríž! Gertrud von Le Fort Preložil Peter Skala 2 [pageend2]V utorok 22. januára toho roku kardinál Jozef Tomko predstavil vo Vatikáne novinárom novú encykliku pápeža Jána Pavla II., venovanú misiám. Naznačuje to už sám názov encykliky « Redemptoris missio » — « Vykupiteľovo poslanie ». Kardinál Tomko je prefektom Kongregácie pre evan- jelizáciu národov, a teda je hlavným zodpovedným za katolícke misie po celom svete. V tejto svojej úlohe bol zaiste hlavným poradcom Svätého Otca pri napísaní encykliky. Hoci je Otec kardinál stále zaneprázdnený, predsa ochotne odpovedal na niekoľko otázok súvisiacich s novou encyklikou. Otázka: Otec kardinál, aké dôvody viedli Svätého Otca k tomu, že zverejnil túto už ôsmu encykliku svojho pontifikátu? Kard. Tomko: Povedal by som, že encyklika « Vykupiteľovo poslanie » je akoby výkrikom Svätého Otca v prospech misu, ktorý pripomína jeho zvolanie hneď na začiatku pontifikátu: « Otvorte brány Kristovi'. » Táto výzva sa neminula účinku. Napríklad padli múry a opony, ktoré zabraňovali Kristovi vstúpiť do krajín strednej a východnej Európy a rozdeľovali náš kontinent na dva bloky. Spomínané zvolanie sa ozýva hneď v úvode novej ency- kliky: « Všetky národy, otvorte brány Kristovi'. » A vskutku, táto encyklika zhŕňa a vyjadruje základné smernice celého pontifikátu Svätého Otca Jána Pavla II. Konečne pojem « missio » čiže poslanie je vedúcim motívom nespočetných dokumentov a prejavov Svätého Otca Jána Pavla II. Stačí spomenúť napríklad nám takú bh'zku encykliku «Apoštoli Slovanov ». A potom, kto mal šťastie — akého sa dostalo aj mne — sprevádzať Svätého Otca v rozvojových krajinách, najmä v Ázii a Afrike, nemôže zabudnúť na to, ako silno zapôsobili na Svätého Otca obrovské zástupy nekres- ťanov, ktorí sa zúčastnili na stretnutiach s ním, napríklad v Madrase, Kalkate, Bangladéši, Indonézii, Maroku a v iných krajinách. Nie nadarmo ho nazývajú «prvým misionárom sveta ». Otázka: Otec kardinál, mohli by ste aspoň veľmi stručne naznačiť obsah novej encykliky? Kard. Tomko-, Nie je to ľahké! Stačí pomyslieť, že text encykliky má 131 strán a je rozčlenený na 8 kapitol. V nich sú vysvetlené všetky hlavné zložky misijnej činnosti. Naznačím aspoň telegraficky hlavné body. V úvode sa spomína, že encyklika «Vykupiteľovo poslanie »bola napísaná pri príležitosti 25 .výročia zverejnenia dekrétu «Ad gentes » Druhého vatikánskeho koncilu o misijnej činnosti Cirkvi. V prvých troch kapitolách encykliky sa rozoberajú všetky teologické aspekty misijnej činnosti. Je to v podstate odpoveď na dve základné otázky: Co sú to misie? Prečo je potrebná misijná činnosť? V štvrtej kapitole sú opísané nesmierne obzory misií «medzi pohanmi» — ako sa kedysi hovorilo. Zdôrazňuje sa dôležitá skutočnosť: Cirkev vo svete misijná činnosť medzi nekresťanmi čiže « pohanmi » sama osebe nemá hraníc, ale možno naznačiť oblasti, kde sa má zvlášť vykonávať. Z hľadiska zemepisného je to najmä Ázia a Afrika. Z hľadiska sociálneho sa má misijná činnosť zameriavať najmä na mladých, na vysťahovalcov, na veľké mestá a na najchudobnejších ľudí. Z hľadiska kultúrneho sa zdôrazňuje, že sa treba usilovať najmä o mier, spravodlivosť a rozvoj a že sa treba angažovať v oblasti kultúry, masových komunikačných prostriedkov atd’. V piatej kapitole Svätý Otec vyznačuje « cesty misií», čiže spôsoby, ako vykonávať misijnú činnosť. Siesta kapitola encykliky je dôležitá preto, že presne určuje tých, čo sú zodpovední za misijnú činnosť. V siedmej kapitole sa naznačujú hlavné črty « misionárskej duchovnosti ». Zdôrazňuje sa, že hybnou silou tejto duchovnosti je Kristova apoštolská láska. Z tejto lásky akoby samovoľne prýšti horlivosť za spásu duší. Chcel by som osobitne spomenúť, že aj táto encyklika Svätého Otca, podobne ako všetky ostatné, sa končí pohľadom na Pannu Máriu. Ona je pre 3 Nová encyklika Jána Pavla II. VYKUPITEĽOVO POSLANIE [pageend3]misijných pracovníkov vzorom materinskej lásky, s ktorou sa majú venovať duchovnému zrodeniu ľudí. Otázka: Otec kardinál, aké sú konkrétne ciele tejto novej encykliky? Kard. Tomko: Encyklika sleduje hlavne dva ciele: Prvý je vnútorný-, je ním obnova a posilnenie viery všetkých členov Cirkvi. Veď viera sa v nás upevňuje aj tým, že ju sprostredkúvame iným. Inými slovami, keď sa kresťanské národy, u ktorých azda viera upadla, zaangažujú na misijnom poli, tým duchovne obnovia predovšetkým samých seba. Druhý cieľ je vonkajší, ale je ešte dôležitejší ako prvý. Ako sa tvrdí v encyklike, « misionárska evanjelizácia je prvá služba, ktorú môže Cirkev poskytnúť každému človekovi a celému ľudstvu ». Z toho vyplývajú dve dôležité skutočnosti. Po prvé, celá Cirkev je misionárska. Všetci kresťania majú byť misionármi, každý podľa svojej osobnej situácie. A po druhé: misijné poslanie Cirkvi je iba jedno, lebo je pokračovaním Vykupiteľovho poslania v dejinách, ale sa uskutočňuje rôznymi spôsobmi. Napríklad: pastoračnou prácou medzi pokrstenými, ďalej novou evanjelizáciou tých kresťanov, ktorí sa od Cirkvi vzdialili alebo dokonca stratili vieru, a napokon poslanie Cirkvi sa uskutočňuje misijnou činnosťou u národov, ktoré ešte nepoznajú Ježiša Krista a jeho evanjelium. Otázka: Niekto by mohol do istej miery oprávnene namietať: Načo venovať takú veľkú pozornosť zámorským misiám, keď aj v našej takmer odkresťančenej Európe sú potrební misionári, najmä kňazi? Kard. Tomko: Odpoveď na túto námietku je dôležitá. Jeden z najúčinnejších prostriedkov obnovy kresťanského života v krajinách, ktoré sa vzdialili od svojich kresťanských koreňov, je práve misionársky duch, teda nadšenie a ochota niesť Ježiša Krista a jeho evanjelium tým národom alebo etnickým skupinám, ktoré ho ešte nepoznajú. Pán žatvy stonásobne vynahradí miestnej Cirkevi obetu, ktorú priniesla tým, že vyslala misionárov a misionárky do krajín, ktoré potrebujú ešte len prvú evanjelizáciu. Slovom, misijná činnosť čiže prvá evanjelizácia v nekresťanských krajinách veľmi účinne napomáha novú evanjelizáciu v tých krajinách, kde je kresťanstvo na úpadku. Otázka: Otec kardinál, a napokon ešte jedna praktická otázka: Podľa Vás, nájde misionárska encyklika « Vykupiteľovo poslanie» primeraný ohlas u veriacich, najmä v súčasnej situácii, keď prevláda určitý pesimizmus čo sa týka budúcnosti? Kard. Tomko: Je nevyhnutne potrebné, aby sa vo veriacich prebudil misionársky duch. Misionárska činnosť — ako sa tvrdí v encyklike — je ešte aj dnes zvrchovanou výzvou pre Cirkev. Táto činnosť vyžaduje epochálny zvrat. Ak sa má Cirkev — a s ňou celé ľudstvo — duchovne obnoviť, musí sa celou dušou a so všetkými silami angažovať: jednak v prvej evanjelizácii, čiže v misionárskej činnosti v nekresťanských krajinách, a jednak v novej evanjelizácii národov, ktoré už kresťanstvo prijali, ale nežijú podľa neho. Medzi týmito národmi — netreba to osobitne zdôrazňovať — je viac-menej aj slovenský národ. Pre túto obrovskú úlohu má odteraz Cirkev a všetci jej členovia, spoľahlivú príručku: encykliku «Vykupiteľovo poslanie». Svätý Otec — a ja s ním úplne súhlasím — je optimista, čo sa týka budúcnosti. V encyklike píše: « Boh pripravuje pre Cirkev novú jar. Je rad na nás, aby sme s ním spolupracovali na príprave tejto novej jari.» Otázky kládol R. Blatnický ZOMRELA MATKA MONS. HRUŠOVSKÉHO V stredu 6. februára 1991 zomrela vo Veľkej Máni, okres Nové Zámky, Mária Hrušovská, rodená Hudecová, matka O. biskupa D. Hrušovského. Nebohá sa narodila vo Veľkej Máni 28. mája 1903, mala teda vyše 87 rokov. — Jej manžel, Tomáš, otec Mons. Hrušovského, zomrel pred 14 rokmi, 17. februára 1977. Mali štyroch synov, z ktorých okrem Otca biskupa žije ešte jeden, Ján, v tej istej obci. Obidvaja rodičia kresťansky trpezlivo znášali rôzne utrpenia, čo prinášal život, i dlhoročnú odlúčenosť od syna-kňaza, ktorého po odchode do Ríma v novembri 1946 stretli prvýkrát až na jar 1964 a v rodisku uvítali až v auguste 1968. Pohrebné obrady boli vo farskom kostole vo Veľkej Máni v sobotu 9- februára 1991 v predpoludňajších hodinách. Vyslovujeme úprimnú sústrasť Mons. Hrušovskému a uisťujeme ho o modlitbách za zomrelú mamičku. 4 [pageend4]rozhovor ŤAŽKÉ SÚ CESTY EKUMENIZMU Rozhovor s Otcom J. Kočíkom, saleziánom, o ekumenickom dialógu v Egypte. Od 18. do 25. januára sa každý rok zapájame do oktávy modlitieb za jednotu kresťanov. Je to akoby zapojenie sa do modlitby samého Ježiša Krista, ktorý sa vo svojej veľkňazskej modlitbe pri Poslednej večeri modlil za svojich nasledovníkov, «aby všetci boli jedno». Je to zároveň veľký prínos k ekumenizmu, ktorý tak veľmi leží na srdci Svätému Otcovi a všetkým kresťanom dobrej vôle. Ako prebieha ekumenický dialóg v krajinách na Stredom východe, ktoré sú v týchto časoch stredom pozornosti? Poinformuje nás o tom salezián Otec Jozef Kočík, ktorý pracoval 10 rokov v čiernej Afrike a 20 rokov na Blízkom východe, no najmä v Egypte. Otázka: Otec Jozef, mohli by ste nám aspoň veľmi stručne priblížiť svoju prácu v Egypte? O. Kočík-. V Egypte som pracoval ako školský brat-misionár od roku 1950 do roku 1966. Ako zaiste vedia mnohí čitatelia, školskí bratia, založení vo Francúzsku svätým Jánom Baptistom de La Salle, majú ako prvý a hlavný cieľ výchovu a vyučovanie mládeže v kresťanskom duchu. V tomto teda spočívala aj moja práca, spolu s mojimi spolubratmi, medzi ktorými bolo vyše dvadsať Slovákov. Po niekoľkých rokoch mojej školskej a vychovávateľ skej činnosti a po doplnení univerzitných štúdií predstavení mi zverili založenie a riadenie pedagogického strediska pre formáciu profesorov laikov pracujúcich na katolíckych školách v Káhire. Neskoršie, niekoľko rokov pred mojím prestúpením k saleziánom, som bol vymenovaný za riaditeľa a rehoľného predstaveného hlavného ústavu školských bratov v Káhire, nazvaného College de La Salle. N škole tohto ústavu bolo vtedy vyše 1800 žiakov. Otázka: Je známe, že v Egypte je popri nepomernej väčšine mohamedánov veľa rôznych kresťanských vyznaní. Mohli by ste nám naznačiť celkovú situáciu kresťanov v Egypte? O. Kočík: Egypt má dnes vyše 50 miliónov obyvateľov. Asi pätina z nich sú kresťania, ostatní sú mohamedáni. Kresťania sú väčšinou kopti. Sú to monofyziti, čiže kresťania, ktorí uznávajú len jednu prirodzenosť Ježiša Krista, a to božskú. No toto tvrdenie je viac teoretické ako praktické. V podstate, zvlášť v liturgickom vyznávaní viery, koptskí kresťania veria to, čo veríme my katolíci. Hlavná vec, ktorá ich od nás delí, je to, že neuznávajú Svätého Otca za viditeľnú hlavu Cirkvi. Oni majú svojho vlastného pápeža. Je ním alexandrijský patriarcha, nástupca svätého Marka evanjelistu. Okrem kresťanov koptského obradu je v Egypte ešte 16 iných kresťanských vyznaní a obradov. Len sedem z nich udržuje spojenie s Rímom. Teda v Egypte je dovedna 17 rôznych kresťanských vyznaní a obradov. Treba si však uvedomiť, že takáto situácia je skoro vo všetkých krajinách Blízkeho východu. Otázka: Ako prebiehal ekumenický dialóg medzi kresťanmi rozličných vyznaní počas vášho pôsobenia v Egypte? O. Kočík: Počas môjho pobytu v Egypte som mal možnosť pozorovať dve fázy ekumenického dialógu medzi kresťanmi. Počas prvej fázy, ktorá trvala už oddávna, kresťania rôznych obradov žili úplne oddelení jedni od druhých. vMálo alebo zle sa poznali a ťažko sa znášali. Často útočili jedni proti druhým. Aj sami katolíci, napríklad, sa pozerali na koptov ako na schizmatikov. Nechceli mať s nimi nič spoločného. Zo svojej strany kopti videli v 5 [pageend5]katolíkoch západných cudzincov, ktorí im pripomínali okupantov Egypta za čias Napoleona Bonaparteho. Počas druhej fázy, čiže od roku 1956, vďaka Bohu, sa všetko začalo meniť. Po prehratej vojne proti Izraelu v Egypte nastal čas silného prebudenia sa islamizmu a arabi- zácie. Byť Arabom a mohamedánom sa vtedy predstavovalo ako to isté. V takejto situácii si kresťania začali uvedomovať, že ak budú medzi sebou rozdelení, pomaly všetci zmiznú tak v Egypte, ako aj na celom Blízkom východe. Vtedy sa začali približovať jedni k druhým a lepšie sa poznávať. Od tejto doby oktáva modlitieb za jednotu kresťanov od 18. do 25. januára začala dostávať celkom nové impulzy. Zhromaždenia rôznych obradov na ekumenickú modlitbu sa vtedy stávali čím ďalej, tým mohutnejšími. Každý deň tejto oktávy sa konali liturgické stretnutia, na ktorých sa postupom času začali zúčastňovať predstavitelia skoro všetkých obradov. Pri týchto stretnutiach, ktoré sa konali každý deň v inom kostole, sa čítalo Sväté písmo, rozjímalo sa, spievali sa spoločné náboženské spevy a všetko sa končilo bratským pohostením. Takýmto spôsobom mnohé z predchádzajúcich predsudkov začali miznúť a na ich miesto nastúpilo nové a hlbšie vzájomné poznanie. Otázka: Otec Jozef, pamätáte si na nejaký osobitný prípad, kde sa prejavil dtich ekumeniz- mu? O. Kočík-. Najviac sa pamätám na prvú návštevu jedného koptského biskupa v komunite College de La Salle. Po zvyčajných zdvorilostných pozdravoch a po výmene názorov v rodinnom ovzduší predstavený komunity poprosil vzácneho hosťa, aby udelil svoje požehnanie všetkým prítomným. Nikdy predtým by takáto prosba nebola mohla prísť niekomu na myseľ, a to tak z jednej, ako aj z druhej strany. Vtedy po chvíľke prekvapenia spomínaný koptský biskup s veľkou ochotou udelil vo svojom obrade požehnanie celej komunite. Rozlúčil sa potom s každým osobitne ako úprimný priateľ a pozval všetkých na návštevu do svojho sídla. Otázka: Oddelených bratov, a to aj z Východných cirkví delí od nás — ako ste spomenuli — najmä to, že neuznávajú rímskeho pápeža za hlavu celej Cirkvi. Aká je v tomto ohľade situácia oddelených bratov v Egypte? O. Kočík'. V Egypte, ako skoro všade na Blízkom východe, vzťahy medzi oddelenými bratmi a hlavou Katolíckej cirkvi sú ešte poznačené stáročiami predsudkov a nepriateľstva. Historické stretnutie Pavla VI. s carihradským patriarchom Atenagorom 4. januára 1964 v Jeruzaleme urobilo v týchto vzťahoch nesmierne veľkú zmenu. Od tohto stretnutia mnohé predsudky začali pomaly miznúť, i keď nie všetky. Cesta k plnému pochopeniu medzi kresťanmi je ešte dlhá a žiada od každého veľa modlitieb a obetí. Zvlášť medzi jednoduchými ľuďmi zostávajú spomienky na mnohé « prekliatia » z minulosti, ani nie takej dávnej. No je isté, že dnes už kresťania nepodceňujú jedni druhých a snažia sa vidieť u svojich oddelených bratov to, čo ich spája, a nie to, čo ich delí. Otázka: Ak by ste dovolili, Otec Jozef, aké sú vaše osobné skúsenosti, čo sa týka dialógu s oddelenými bratmi, prípadne aj s mohamedánmi? O. Kočík'. Čo sa týka dialógu s oddelenými bratmi, zistil som, že úprimný pohľad jeden na druhého a praktické dôkazy kresťanskej lásky, to je prvá vec, ktorá sa žiada, aby sa tento dialóg mohol aspoň začať. Pýcha a domnievanie sa, že jedine my katolíci máme pravdu a že ostatní sú v nepravde a teda musia sa vzdať svojho vyznania a prijať naše, to je úplne pomýlený postoj, ktorý nedovoľuje nijaký dialóg. S mohamedánmi je to trocha ináč. Tu sa človek môže stretnúť s dvoma rôznymi skupinami ľudí. S mohamedánmi na vyššej kultúrnej úrovni sa dá pekne debatovať a vymeniť si názory, aj keď sú opačné ako naše. Takýto rozhovor môže priniesť niečo pozitívneho v lepšom chápaní rožných náboženských otázok z jednej aj z druhej strany. S ľuďmi nižšej kultúry, zdá sa mi, že dialóg nie je možný. Tu platí len osobné svedectvo kresťanskej lásky. Veď ako presvedčiť jednoduchého mohamedána, že korán nebol napísaný priamo Božou rukou a odovzdaný ako taký anjelom Gabrielom do rúk Mohameda?... Že sú tam mnohé veci vybrané zo Starého a Nového zákona našej Biblie a niekedy preložené v inom zmysle ako v Biblii? Že Pán Ježiš bol naozaj umučený na kríži, a nie že v poslednom momente bol zastúpený niekým iným? A tak ďalej... 6 [pageend6]Otázka: Každému sa páči celá pravda, aj keď azda bolí. Preto by sme od vás radi počuli aj o negatívnych stránkach rozdelenia kresťanov v krajinách ako je Egypt, kde kresťania žijú medzi mohamedánmi. 0. Kočík: Ako som už spomenul na začiatku, medzi katolíkmi a oddelenými jestvovali za dlhé storočia veľké nedorozumenia. Niekedy priviedli až k bitkám a prenasledovaniam, a to pre veci, ktoré sa nám dnes zdajú úplne nepochopiteľné, ako napríklad pre vlastníctvo kúska miesta v betlehemskej jaskyni. Co sa u kresťanov najviac javí ako protirečenie evanjeliu, zvlášť v očiach mohamedánov, sú rozličné dátumy slávenia sviatkov narodenia a zmŕtvychvstania Pána Ježiša. Jedni oslavujú Božie narodenie 25. decembra, druhí 6. januára a tretí 7. januára. «Koľkokrát sa narodil váš Mesiáš, » vysmievajú sa nám tak mohamedáni ako aj židia. A takisto keď kresťania slávia Veľkú noc v rozličných dňoch. Otázka: Aké sú podľa Vás výhľady do budúcnosti v oblasti kresťanského ekumenizmu v Egypte a na Blízkom východe prípadne aj dialógu s mohamedánmi. O. Kočík: Ťažko na to odpovedať. Je isté, že dialóg sa môže posilniť, ak sa budeme zato modliť a ak sa budeme snažiť zaviesť ho do nášho každodenného života, teda medzi nami samými. Veď dobre vieme, ako silno účinkoval príklad prvých kresťanov, keď pohania videli, ako sa milujú. To platí aj dnes, tak pre zjednotenie kresťanov, ako aj pre lepšie spolunažívanie s mohamedánmi. Treba však zdôrazniť, že s mohamedánmi musíme byť obozretní, aby nezneužili našu dobrú vôľu a aby sme si sami nepripravili ovplyvnenie našich krajín islamskou mocou a vierou, lebo u nich nie je rozdiel medzi politikou a náboženstvom, ako je to u nás. Otázka: Už aj na Západe sa realisticky konštatuje, že kresťania, čo žijú podľa svojej viery, sú aj v našej vlasti v nepomernej menšine. Čo by ste chceli odkázať najmä mladým kresťanom u nás a v Európe na základe svojich skúseností v ďalekých krajinách, kde kresťania sú v menšine? O. Kočík: V tomto ohľade by som chcel povedať len toto: Nespime! Prebuďme sa! Ak nebudeme brániť hodnoty kresťanskej kultúry a dedičstvo našich otcov, nie je nerealistické predvídať, že časom sa dostaneme pod jarmo tých, ktorí pod zástavou s polmesiacom pred niekoľkými storočiami pustošili našu krajinu a všade zanechali len trosky, smrť a otroctvo. Dejiny sa niekedy opakujú a my sami si pripravujeme takú budúcnosť, akú si zasluhujeme. S Otcom Kočíkom sa zhováral R.B. KAJAJME SA VERME EVANJELIU Arcibiskup Ján Sokol, metropolita Slovenska, takto vyjadril svoje stanovisko k vojne v Perzskom zálive: «Všetci sme s napätím očakávali, ako skončia rokovania medzi Saddámom Husajnom a tými, ktorí sa usilovali o nastolenie pokoja na Blízkom výchde. S hrôzou sme konštatovali, že sa začali boje. Je to veľká tragédia. Táto skutočnosť môže podnietiť množstvo problémov nielen na Blízkom východe, ale na celom svete. Preto sa prihovárame ku všetkým, ktorí majú možnosť ovplyvniť tých, ktorí sú zodpovední za národy, aby sa umúdrili a prišli k rozvahe a ukončili boje. My sa usilujeme prispievať k tomu modlitbami a obetami, aby Pán vnukol všetkým a pomohol vyriešiť tento problém bez bojov a krviprelievania. Veríme, že nás Pán vypočuje, ale podmienkou je aj naše obrátenie. Tak nás tomu učia dejiny Starého i Nového zákona a ako nás k tomu vyzýva Panna Mária vo Fatime. A preto kajajme sa, verme evanjeliu a v tom bude záruka pokoja, lásky a porozumenia, ako bola v Ninive, keď sa všetci začali kajať, odvrátili sa od hriechu a obrátili sa k Bohu. Boh zhliadol na ľud a odvrátil nešťastie. NÁVRAT « KATOLÍCKEJ JEDNOTY » Podľa správ SD (22. januára 1991) sa na pôde Úradu vlády Slovenskej republiky po prvýkrát stretol podpredseda vlády SR Ján Čarnogurský s predstaviteľmi Katolíckej jednoty Slovenska. Bol prítomný aj Otec biskup Tondra, biskup Spišskej diecézy. Duchovný radca Katolíckej jednoty Jozef Slamka informoval J. Čarnogurského o doterajšej činnosti a aktivitách Jednoty, ktorej znovuvytvorenie po 40. rokoch sa uskutočnilo v priebehu minulého roka. V roku 1948, keď bola Katolícka jednota Slovenska násilne zrušená, mala vyše 300 tisíc členov a 700 pobočiek po celom Slovensku. Je to apolitický spolok, ktorý nemá nijaké ambície vládnuť, ale slúžiť na nábožensko-spoločenskom poli. Dnes prichádza s oprávnenými nárokmi na vrátenie pôvodného majetku, o ktorý prišla Katolícka jednota roku 1948, aby mohla pokračovať vo svojej charitatívnej, sociálnej a kultúrnej činnosti. 7 [pageend7]MEDITÁCIA NAD MAGNIFIKATOM Velebí moja duša Pána a môj duch jasá v Bohu, mojom Spasiteľovi, lebo zhliadol na poníženosť svojej služobnice. Matka, každý, kto ťa s údivom pozoruje, vidí, že si odetá Božím svetlom. Boh ťa zahrnul svojou milosťou už od počiatku tvojej existencie. Keď potom rozhodol uviesť svojho Syna do pokolenia Adamovho, Abrahámovho a prostredníctvom Jozefa do pokolenia Dávidovho, požiadal ťa o slobodnú spoluprácu a ponúkol ti byť matkou svojho Syna. Toto jedinečné Božie vyvolenie nevzbudilo v tebe ani najmenší tieň pýchy; naopak, vyhlásila si, že si « pokorná služobníčka Pána» a cítila si sa aj ty vykúpená medzi vykúpenými. Tvoj duch zaplesal radosťou v Bohu, tvojom a našom Spasiteľovi. Tvoja radosť sa premenila na oslavu, na vďaku. Kresťanský ľud ešte aj teraz cíti vo svojom volaní k Bohu tvoj hlas. Ty jediná opravdivo chváliš Boha, lebo nádherné veci urobil v tebe a v tvojom národe. Ty v mene nás všetkých ďakuješ Bohu Otcovi, že vo svojom a tvojom Synovi vyplnil veľké prisľúbenia, ktoré bol urobil Abrahámovi a našim otcom vo viere. Matka, ty sa svojou modlitbou stávaš našou Učiteľkou a poučuješ nás, aký má byť náš vzťah k Bohu a k bratom. Tvoja modlitba sa stáva pre nás povzbudením, spytovaním svedomia a pohnútkou konať dobro. Ty nám vo svojej modlitbe predkladáš ten istý chodník viery, ktorým si ty kráčala a ktorý bol občas tmavý a strmý. Povzbudzuješ nás, aby sme naň smelo vykročili a odovzdali sa bezvýhradne Otcovi, ktorý sa k nám dnes prihovára v Ježišovi, jeho a tvojom Synovi. Ty nás učíš svojím postojom žiť v opravdivej « bázni Božej ». Učíš nás ako sa nechať ožiariť kúzlom Božieho tajomstva, ktorým si sa ty nechala očariť, a ktoré ťa priviedlo k láske, k dôvere a k bezvýhradnej oddanosti k Bohu. Ty si v pokore prežívala dar Božej svätosti, ktorý ťa urobil « naplno svätou ». Pomôž nám, Matka, pochopiť, že aj my sme boli sviatostným krstom posvätení, že sme sa stali synmi v Synovi a boli sme vyzvaní slúžiť Bohu a ľuďom, ako si im ty slúžila. Ty si seba definovala ako « pokorná služobníčka Pánova » a keď si sa označila za takúto, pocítila si na sebe odblesk svojho Syna, ktorý bol najposlušnejším Sluhom Božím. So svojím Synom si naplno vkročila do Božieho plánu, ktorý si ospievala ako veľkú « Božiu revolúciu » v dejinách. Revolúcia, ktorá znamená vyvolenie posledných, chudobných, opustených, hladných. A tak tých, ktorých si Boh vyvolil, vyvolila si si aj ty. * * * Ukázal silu svojho ramena, rozptýlil tých, čo v srdci pyšne zmýšľajú. Prečo však kresťanský ľud nepochopil tieto Božie a tvoje vyvolenia? Prečo sme ututlali veľké ideály viery? Tvoj spev, Matka, zvučal inými melódiami, aké sú melódie našich spevov v katedrálach počas liturgických zhromaždení. Naše melódie zložili slávni hudobní skladatelia. A tak aj mocnári sediaci na svojich trónoch, aj pyšní so svojimi nadutými myšlienkami, aj povýšení boháči, môžu nerušene počúvať tieto spevy bez obavy, že by ich 8 Matkapre ťažké časy [pageend8]zburcovali z ich nečinnosti. A tak sme začali diskutovať o literárnej kráse slov, o umení skladateľa a o šikovnosti dirigenta chóru a orchestra. Mnohí udusili silu tvojich slov. Tieto stratili pre nich význam, stali sa zlomkom starodávnej literatúry, a často nemajú nijaký význam pre dnešok. Veru, takýto osud postihol aj mnohé stránky evanjelia. Mnohí ich odbavia mávnutím ruky a nudným posudkom: « Utópia! Utópia!» * * * Mocnárov zosadil z trónov a povýšil ponížených. Hladných nakŕmil dobrotami a bohatých prepustil naprázdno. Našťastie v Božom ľude sa vždy našli takí, čo brali tieto slová vážne a žili dôsledne podľa nich. Je to veľký zástup svätých, ktorí nasledovali výzvy tvojho Syna a rozhodne sa zaviazali spojiť svoj život s pokornými, chudobnými a opustenými. Títo odvážni kresťania pripravili pôdu pre dnešnú vieru, pretože dnešok nie je pre Pána « prázdny čas». Vo svete, ktorý žížni po spravodlivosti a pravde, Boh dáva práve v tvojich slovách zaznieť svojmu Božiemu plánu. Ty ospevuješ aj dnes Pána, ospevuješ Božiu revolúciu, ktorá sa nespolieha na ľudské plány, aj keď sa nemôže uskutočniť bez spolupráce ľudí. Matka, tvoja výzva je nástojčivá. Dnes, keď sa tvoj ľud presvedčil, že toľko trónov sa poprevracalo a na ich miesto povstali noví vladári, ktorí v mene svojich ideológií utláčajú ponížených a biednych, tento ľud teraz živelne cítí, že iba tvoj hlas je hlasom tých, čo hlasu nemajú. Tento ľud, povzbudený tvojím hlasom, chce sa stať hlasom tých, čo vo svete nič neznamenajú. Je pekná vec čítať mnohé cirkevné dokumenty, ktoré vyzývajú veriacich, aby solidarizovali s chudobnými a poslednými. Chytá sa nás však veľká pochybnosť, či aj tieto dokumenty nezostali mŕtvou literou. Nie sú ony výrazom iba prechodného nadšenia? Nestali sa pekným materiálom na rečnenie v určitých okolnostiach? Ťažko to povedať. Predsa však možno tvrdiť, že tieto dokumenty poslúžili na utvorenie novej mentality vo svete a v Cirkvi. Utvorili novú mienku, nové cítenie v mnohých veriacich. Cesta pred nami je dlhá. Kto sa však dnes s vierou pozerá na Cirkev, ktorej si ty Matkou, vytuší všetku jej krásu. Rozšírená po celom svete, Cirkev sa predstavuje svetu ako ľud, ktorý chce byť sluhom ľudskej spoločnosti, chce byť hlasom chudobných, miestom pre všetkých, čo pracujú na ozajstnom oslobodení ľudstva. * * * Ujal sa Izraela svojho služobníka, lebo pamätá na svoje milosrdenstvo, ako sľúbil našim otcom, Abrahámovi a jeho potomstvu naveky. Božia revolúcia, ktorú si ty ospievala v Ma- gnifikate, stáva sa skutočnosťou. Chudobné národy si uvedomujú moc svojej chudoby a mocní tohto sveta začínajú chápať, že zmena sa stáva neodvratnou. Nemožno už nikoho vytískať na okraj spoločnosti, treba niečo robiť pre tých, čo nemajú hlasu. Šíri sa presvedčenie, že každá osoba by sa mala na tomto svete cítiť «doma». Všetci ľudia volajú po dialógu, po vzájomnom porozumení, po nevyhnutnosti pracovať spoločne, pre spoločnú záchranu, najmä v tejto hroznej vojne. To všetko je znakom, že Pán Boh pracuje v dejinách aj dnes, že pokračuje a «rozhadzuje, prevracia, prepúšťa s prázdnymi rukami...» a « pozdvihuje biednych a obklopuje darmi ponížených ». Božia revolúcia nechce nikoho zničiť, chce iba obrátiť, zmieriť, priviesť ľudstvo krok za krokom k pravému spolunažívaniu v spravodlivosti a v láske. To je inaugurácia «svätého mesta», kráľovstva Božieho, ktoré pokračuje bez prestania v dejinách ľudstva. To je tá vernosť Božieho milosrdenstva, ktoré sa chce rozprestrieť nad všetkými ľuďmi, nad celým svetom. Matka naša milá, daj nám zaplesať radosťou nad týmto riadením Božím v našich dejinách a zaspievať chválospev, tvoj Magnifikat Bohu, ktorý je «večný, svätý, milosrdný», ktorý je LÁSKA. A. Pauliny Na sviatok Obetovania Pána 2. februára 1991 Otec biskup Dominik Hrušovský prijal počas kon- celebrovanej svätej omše medzi kandidátov dia- konátu a kňazstva Mariána Gavendu a Stanislava Košča z Trnavskej arcidiecézy a Pavla Lineta a Miroslava Varšu z Nitrianskej diecézy. Títo štyria mladíci, teraz už bohoslovci, študujú na Laterán- skej univerzite v Ríme a sú ubytovaní v pápežskom kolégiu Nepomucenum. Otec biskup Hrušovský vykonal tento jednoduchý, ale výstižný obrad z poverenia trnavského arcibiskupa Otca Sokola a nitrianskeho biskupa Otca Korca. 9 [pageend9]SEKTY ÚTOČIA NA MLADÝCH Ježiš Kristus ako Boží Syn poznal aj budúcnosť. Kresťanom všetkých čias predpovedal aj toto: « Vystúpia falošní mesiáši a falošní proroci a budú robiť znamenia a zázraky, aby zviedli, ak je možné, aj vyvolených. Vy sa však majte na pozore! » Túto Kristovu predpoveď musíme mať stále na zreteli a musíme sa mať na pozore najmä po tieto roky, keď sa na Slovensko zo Západu i z Východu začína valiť náboženská podkultúra. Sú ňou náboženské sekty najrozličnejšieho druhu. Chceli by získať najmä našich mladých. Na svojich vystúpeniach, ktoré sa podobajú skôr divadelným show ako náboženským zhromaždeniam, niekedy tvrdia, že nikomu nechcú brať jeho vieru. Ale to je zväčša iba zastierací manéver, aby boli poslucháči menej ostražití. Takýto zastretý nábor pre akúsi sektu bolo, ako sa zdá, aj vystúpenie austrálskeho protestanta Steve Rydera v Bratislave a inde v auguste minulého roku. Steve Ryder má so sebou 70-členný sbor pomocníkov. Jana, 22- ročná členka tohto sboru, v interview v Športovej hale na Pasienkoch v Bratislave povedala: « My nerozlišujeme medzi katolíkmi a protestantmi, ani medzi jednotlivými cirkvami. To nie je dôležité. To človeka obmedzuje. Podstatná je plná kresťanská viera. » Na takéto vyhlásenie treba odpovedať: Katolícka cirkev dostala od Krista plnú a pravú vieru a už dve tisíc rokov ju hlása ľuďom. Protestanti začali vznikať počnúc šestnástym storočím. Dnes sú na svete popri základných kresťanských' cirkvách, ktoré vznikli z reformy, celé stovky rozličných protestantských cirkví. A to, čím sa líšia, je práve viera, lebo každá má inú vieru. Tým však zavrhuje kus evanjelia a teda kus plnej kresťanskej pravdy. Keď teda Jana a jej organizácia tvrdí: « My nerozlišujeme medzi jednotlivými cirkvami, to nie je dôležité,» to ako keby povedala: Nie je dôležité rozoznávať, kde je pravda a kde nie. To však je obrovský omyl. Veď Ježiš Kristus hovorí: «Ja som Pravda. » A on je plná a jediná pravda! 61-ročný Jack, aj on člen 70-člennej skupiny Steve Rydera, pred reportérom na Pasienkoch vyhlásil: « Kde je moja cirkev? Práve tu, kde stojím. » Odpovedáme mu: «Mister Jack, ako tomu treba rozumieť? Máte aj vy svoju cirkev? Je ním azda organizácia, v ktorej pracujete? No tu v Bratislave, kde to hovoríte, ste len so svojou polopravdou, kým Kristus je plná pravda. Napríklad vaša organizácia vydala Bibliu a na Pasienkoch ju predávala. Potom ste ju tam na Pasienkoch aj vysvetľovali za sprievodu náboženských piesní. Ale vysvetľovali ste ju podľa svojej sekty. Hovorili ste aj o Kristovi, ale nie všetko. Boli tam vážne medzery, boli tam polopravdy. Nechceme vás obviňovať zo zlomyseľnosti, to nech súdi Boh. Ale musíme jasne povedať že ani zďaleka nehlásate plnú pravdu, a preto katolíci za vami nemôžu ísť. Niekto azda namietne: Ale čo tie uzdravenia? V novinách bol predsa nápis Zázraky prišli z Austrálie. A myslelo sa pritom na Števa Rydera. Nejakí ľudia tam predsa začali chodiť, a predtým nechodili. 12-ročná Lenka z Košícv začala normálne čuť. Istá žena zo Starej Ľubovne mohla zase otáčať hlavou atď. 10 [pageend10]O uzdravovaní na Pasienkoch a inde napísal do novín svoje kritické pripomienky Dr. Ladislav Kvasnička, slovenský pedopsychia- ter a veriaci človek. Konštatoval, že ochorenia nervového, hysterického, psychosomatického a podobného rázu možno uzdraviť aj na klinike, hypnózou alebo inou metódou. Konštatoval, že na mítingoch Steve Rydera mnohí ľudia upadajú do tranzu a že nie je náhodné, že sú to zväčša ženy. Ide tu o hypnotické stavy, ktoré môžu vzniknúť aj spontánne, lebo zhromaždenie je nabité zvláštnou atmosférou, ktorá zvyšuje sugestibilitu a začnú sa tu uplatňovať zákonitosti psychológie davu. Dr. Kvasnička ďalej poznamenáva, že uzdravenia, ktoré sa stávajú pri týchto zhromaždeniach, by mali vedecky ohodnotiť odborní lekári. Píše: « Bez možnosti komplexného odborného hodnotenia sa mi javí činnosť týchto misionárov ako neseriózna a jarmočná. » A dodáva k tomu zaujímavý náboženský postreh: « Niekto by mohol povedať, že to, čo sa deje na našich štadiónoch v súvislosti s misijnou činnosťou austrálskych misionárov, môže prebúdzať v ľuďoch vieru v Boha. Ja osobne netúžim po zázrakoch na štadiónoch. Stačí mi pozrieť na zimnú oblohu, do očí dieťaťa, na rozkvitnutú lúku, aby som onemel v tichom úžase. Sme priam zavalení zázrakmi, ale sme často slepí, preto túžime po zázrakoch jarmočných. » Ak niekto bol Stevern Ryderom uzdravený zo svojej psychicky alebo inak podmienenej choroby, nemusí si z toho robiť ťažkú hlavu. Takých ľudí, ktorí majú v sebe magnetizmus alebo inú skrytú silu a pomáhajú iným, netreba pokladať za divotvorcov poslaných od Boha. Ide o čisto prirodzené úkazy. Treba však dať pozor, aby sme sa nestali obeťami nesprávneho vykladania Svätého písma. Ježiš Kristus nás jednoznačne vystríha: « Chráňte sa falošných prorokov, prichádzajú k vám v ovčom rúchu, ale vnútri sú draví vlci. Poznáte ich po ovocí. » No pozor, my však nechceme tvrdiť, že Steve Ryder má zlý úmysel, to súdi Boh. Ryder sa môže napríklad iba mýliť a vo svojom omyle sa môže pokladať za kresťanského misionára. Ak však svojím pôsobením škodí pravej viere alebo ešte horšie, ak má úmysel bojovať proti Kristovej cirkvi, vtedy sa aj na neho vzťahuje Kristovo tvrdenie, že pekelné brány Cirkev nepremôžu. Týmto tvrdením nechceme nikomu ubližovať. Musíme si však uvedomiť, že máme byť na pozore, aby nás nikto nezviedol z pravej cesty. Sme presvedčení, že týmto ani trochu neohrozujeme pravý ekumenizmus, naopak, vytvárame preň ozajstné predpoklady. Veď ekumenizmus, to nie je dajaké zdanlivé zjednotenie, ktoré by spočívalo v tom, že si každý verí, čo chce. To by bol pravý opak jednoty kresťanov, ktorá sa zakladá na tej istej a plnej viere. Dotkli sme sa už po druhý raz problému siekt. K tejto aktuálnej téme sa však ešte mienime vrátiť na stránkach nášho časopisu, aby sme sa vedeli vyvarovať nebezpečenstiev, ktoré hrozia zo strany rôznych siekt, ktoré sa šíria v západnom a východnom svete. Ako veriaci musíme dôsledne uskutočňovať odporúčanie svätého Augustína: « Nenáviď zlo, ale miluj hriešnika.» V prípade siekt to znie takto: Odmietaj blud, ale miluj tých, čo blúdia, aby našli správnu cestu. E.M. Foto: A. Pauliny V Ríme napadne sneh priemerne iba každých päť rokov. 6. februára toho roku biely plášť snehu prikryl na niekoľko hodín mesto. Náš fotografista zachytil na fotografii túto udalosť. Sochy svätého Cyrila a Metoda na priestranstve pred kaplnkou ústavu vyzerali takto. 11 [pageend11]Ešte nestíchla vo svete ozvena veľkého stretnutia mladých v Prahe, ktoré sa skončilo 2. januára, a už sa zraky mladých celého sveta upierajú na Šiesty medzinárodný deň mládeže, ktorý sa bude konať v Čensto- chovej v dňoch 14. a 15. augusta toho roku. Už 15. augusta minulého roku Svätý Otec sa obrátil svojím posolstvom na všetkých mladých na svete a pozval ich na stretnutie v Čenstochovej. Téma stretnutia je vzatá z Listu apoštola Pavla Rimanom. Znie takto: « Dostali ste Ducha adoptívneho synovstva.» V snahe čím lepšie pochopiť dosah tejto hlbokej témy, a tak sa zďaleka pripraviť na stretnutie v Čenstochovej, prinášame niektoré úvahy o spomínanej téme z pera predsedu Talianskej biskupskej komisie pre laikov, arcibiskupa Mons. Salvatoreho De Giorgiho, ktorý bol vlani na návšteve aj na Slovensku a v Čechách. Citujeme z jeho príhovoru k mladým: « Drahí mladíci a dievčatá! Téma Šiesteho medzinárodného dňa mládeže je výzvou, aby ste lepšie spoznali najväčší dar, aký vám Boh mohol dať: Božie synovstvo. Z jednoduchých ľudských tvorov vás urobil svojich synov a dcéry v Kristovi, a to mocou Ducha Svätého. Tento nevýslovný dar ste dostali vo sviatosti krstu. Tajomstvo Božieho synovstva má v každom z vás vzbudiť stále dôvernejšie odovzdanie sa Bohu, nášmu Otcovi... Ján Pavol II. vám vrelo odporúča, aby ste s radosťou prijali dedičstvo Božieho synovstva a vás vyzýva: Nepremárnite toto dedičstvo! Žite ho odvážne a dôsledne deň čo deň a ohlasujte ho iným. Tak sa svet stane stále viac a viac veľkou Božou rodinou. » Monsignor De Giorgi potom rozoberá tri základné dary vyplývajúce z Božieho synovstva, ktoré pripomína Svätý Otec vo svojom posolstve. Citujeme z jeho príhovoru: « Je to v prvom rade dar úsilia o svätosť. Svätosť spočíva v plnení Božej vôle v každej životnej okolnosti. Iba svätí sú schopní zmeniť svet. A obnova sveta závisí od vnútor- My mladí VI. MEDZINÁRODNÝ DEŇ MLÁDEŽE V ČENSTOCHOVEJ ného obrátenia, od premeny srdca každého človeka a najmä vás mladých. Preto vám Svätý Otec zdôrazňuje: Mladí ľudia, nebojte sa stať sa svätými. Vznášajte sa na vysokej kvóte, buďte medzi tými, čo sú zameraní na ciele hodné Božích synov a dcér. Oslavujte Boha svojím životom a zmeníte svet. » Svet možno zmeniť iba láskou. Preto arcibiskup De Giorgi vo svojom príhovore tvrdí: « Bratská láska je druhý dar a záväzok dedičstva Božích synov a dcér. Ide o dar ‘všeobecného bratstva’ a o úsilie budovať bratské spolunažívanie všetkých národov v záujme spravodlivejšej a solidárnejšej spoločnosti.» Takúto spoločnosť však nemožno budovať bez slobody, ktorá je výsadou Božích synov a dcér. Sloboda Božích detí je tretí dar vyplývajúci z Božieho synovstva. Arcibiskup De Giorgi o ňom hovorí takto: « Vy mladí ste citliví na tento veľký dar, ktorý Boh vložil do vašich rúk. Musíte ho používať správne, a teda musíte dôsledne odmietať falošné formy slobody, ktoré vedú do rôznych otroctiev. Taká sloboda je však iba zdanlivá povrchná a jednostranná; nie je preniknutá celou pravdou o človekovi a o svete.» Iba « pravda vás oslobodí». Pravda je « podmienkou pravej slobody ». Svätý Otec to pripomína so svätým Pavlom: « Kristus nás oslobodil, aby sme zostali slobodní» a dodáva: « Kristovo oslobodenie — to je oslobodenie od hriechu, ktorý je príčinou všetkých otroctiev. Pravá sloboda, to je sloboda vnútorná, sloboda Božích detí, ktoré žijú podľa Ducha a sú vedení správnym mravným svedomím, ktoré je schopné zvoliť si pravé dobro. » Mons. De Giorgi mladým pripomína, že Svätý Otec ich vyzýva, aby v duchu úprimnej spolupráce budovali spoločnosť bez bariér a hraníc. Potom zdôrazňuje: « V Čenstochovej sa po prvý raz uskutoční stretnutie medzi mladými cirkvami Východu a Západu a mladí si budú môcť navzájom vymeniť svoje skúsenosti viery. Bude to po tom, čo padli múry a falošné mýty, ktoré chceli vychovať človeka bez Boha a proti Bohu. Bude to veľké znamenie nádeje. Znamenie, že sily dobra, i keď sú menej viditeľné, sú silnejšie ako sily zla a prýštia predovšetkým zo svedomia mladých ako najvzácnejšie dedičstvo Božích synov a dcér.» RB Vám mladým z krajín strednej a východnej Európy adresujem svoje zvláštne povzbudenie. Nesmiete chýbať na tomto stretnutí, ktoré sa ukazuje už odteraz ako mimoriadne zídenie sa cirkví mladých z východu a zo západu. Vaša prítomnosť v Čenstochovej bude svedectvom vašej viery a bude mať ohromný význam pre váš kresťanský život a pre vašu budúcnosť. Ján Pavol II. 12 [pageend12]9. októbra 1990 zomrel v kláštore zvanom «Kláštor bičovania » v Jeruzaleme františkánsky kňaz Bellarmino Bagatti, ktorý tu študoval a pracoval takmer päťdesiat rokov. Dožil sa vysokého veku, 85 rokov. Pochádzal z talianskeho Toskánska a bol svetoznámy archeológ. Vittorio Messori v článku uverejnenom v denníku ĽAwenire (9. decembra 1990) opisuje stretnutie s týmto významným františkánskym učencom. Vittorio Messori, autor známej knihy « Hypotézy o Ježišovi », ktorá bola preložená aj do slovenčiny, spomína: «Páter Bellarmino Bagatti pred pár rokmi v jeden zimný večer, kedy prechádzať ulicami Jeruzalema bolo veľmi nebezpečné pre stávku Palestínčanov, chcel ma silou-mocou odprevadiť z kláštora do hotela. V ten deň mi venoval vyše troch hodín svojho drahocenného času na rozhovor, ktorý som potom uverejnil v knihe «Inchiesta sul cristianesimo» (Výskum o kresťanstve). Táto moja knižka obsahuje takmer stovku rozhovorov s najrozličnejšími osobnosťami, učencami, filozofmi, umelcami, politikmi, žurnalistami, mužmi i ženami, neveriacimi i veriacimi. Hodil si veľký hnedý plášť na svoj habit, přepásaný bielym povrazom. Blížil sa už k osemdesiatke, bola veľká zima, ale on mal na nohách iba sandále. Na hlave, kde mu zostal iba chumáč vlasov bielych ako jeho brada, mal len čiapočku. Pustili sme sa do úzkych uličiek mohamedánskej štvrte, smerom k Jaffskej bráne, kde sa veru v ten deň neodvážila vkročiť ani izraelská polícia. Ja som sa celý ustráchaný neustále obzeral napravo i naľavo. Z predchádzajúceho rozhovoru som poznal pátra Bagattiho ako učenca a archeológa svetovej povesti, ale nie ako mimoriadne skromného syna pokorného svätého Františka. Uličky boli preplnené mohamedánmi, ale vždy sa našiel niekto, čo išiel pred nami a uvoľňoval nám cestu. Všetci nás úctivo pozdravovali a mnohí si prosili od skromného františkánskeho pátra požehnanie pre seba a pre rodinu. «To sú všetko dobrí ľudia, » hovoril mi, « ľudia, ktorí ešte vedia, čo znamená mať sa radi. Nie ako my profesori, často nafúkaní vzdelanosťou a pyšní na svoje poznatky, ktoré nakoniec nespasia nikoho. » Páter Bagatti bol taký. Na svojej ceste v hľadaní stôp a náznakov tej veľkej osobnosti, ktorú poznáme pod menom Ježiš z Nazareta, zastavil som aj v Jeruzaleme. V mojom výskume nemohol som nechať stranou tohto významného archeológa, ktorý spolu so svojimi spolubratmi slávneho inštitútu « Studium Biblicum Franciscanum», prispel značnou mierou k poznaniu začiatkov kresťanstva. Neúnavný páter roky a roky organizoval a viedol vykopávky v útrobách palestínskej zeme, aby vyniesol na povrch archeologické svedectvá o rozšírení kresťanskej viery v Ježišovej krajine. Robil to veľmi odborne, s modernými vedeckými kritériami, čo mu priznávali všetci kolegovia z medzinárodných inštitútov a univerzít. Páter Bagatti bol považovaný za jedného z najväčších špecialistov v štúdiu o tzv. židokresťanoch, členoch « cirkvi z obřezaných », totiž Hebrejov, ktorí prijali vieru v Ježiša Krista, ale si zachovali tradície Starého zákona. Táto svojrázna komunita ostala zahrabaná históriou a páter Bagatti svojimi štúdiami a vykopávkami ju vyniesol na svetlo a podal nám presný obraz o cirkvi « bratov Ježiša Krista », bratov podľa národa a podľa krvi. Náš archeológ sa venoval aj štúdiu pamätníkov a svätýň, ktoré vznikli na miestach 13 Načo slúži biblická archeológia? [pageend13]posvätených prítomnosťou Ježiša Krista. Prekopával vrstvu za vrstvou, až prišiel k tej primitívnej. A tak vo vykopávkach v Nazarete pod terajšou bazilikou Zvestovania prišiel na jaskyňu, ktorú tradícia označovala ako « dom Panny Márie », kde sa jej zjavil anjel Gabriel a oznámil jej neslýchané posolstvo. Aj tu bola potvrdená pravdivosť tradície. Pod lopatami robotníkov, čo pracovali pod vedením pátra Bagattiho, hľa objavenie fascinujúceho nápisu vyrytého do steny: « Chäire Maria » (Zdravas’ Mária). Je to prvé svedctvo o úcte k Panne Márii, nápis zbožného pútnika prvého storočia vrytý do steny. Pokračujúc vo vykopávkach našli sa ďalšie nápisy. Jeden z nich hovorí: « Na svätom Máriinom mieste som napísal... » Na inom je naznačené: « Panna prekrásna ». Tieto nápisy treba chápať ako dôkazy pravdivosti tradície, že toto miesto bolo domom Panny Márie a zvestovania. Nápisy však vyvracajú aj falošnosť nástojčivej protestantskej kritiky, ktorá tvrdí, že úcta k Panne Márii vznikla v Cirkvi o mnoho storočí neskôr. Nie, úcta k Panne Márii, vzývanie jej mena, prejavy lásky k nej, to všetko je dokumentované týmto spôsobom už v prvých začiatkoch kresťanstva. Otec Bagatti sa priamo rozcítil, keď mi hovoril o vykopávkach v Nazarete. «Vidíte, dakedy aj my úbohí archeológovia môžeme na niečo slúžiť. Vďaka tým nápisom vyrytým do steny, ktoré môžeme s istotou datovať do prvého storočia kresťanstva, dnešný katolík keď recituje krásnu modlitbu Zdravas’ Mária, naväzuje na tú nepretržitú reťaz pozdravov, ktoré začali v nazaretskej jaskyni. Á tak tieto skaly a steny nám jasne dosvedčujú, že úcta katolíkov a ortodoxných voči najsvätejšej Panne Márii nie je — ako sa nám to snažia nahovoriť niektorí teológovia, čo študujú len pri svojich stolíkoch — neskorý, prepiaty a prehnaný výrastok kresťanstva, akési odbočenie od pravej viery v Ježiša Krista. Dnes máme dôkaz, že vzývanie Matky Božej začalo prakticky so samotným kresťanstvom. » Páter Bagatti je ozaj františkánska priezračná duša. Je ochotný všetko odpustiť, nechce s nikým polemizovať. Keď mi však hovorí o týchto veciach, nemôže zaprieť v sebe sympatické toskánské chytráctvo a čosi ho núti vyjadriť sa aj o niektorých univerzitných profesoroch, svojich kolegoch, ktorí vynášajú neodvolateľné sentencie o Novom zákone od svojich pracovných stolíkov a univerzitných katedier. Medzi týchto «stolíko- vých» profesorov počíta aj slávneho a uctievaného nemeckého biblistu Rudolfa Bult- manna, známeho vo vedeckom svete ako zástancu mytologickej hypotézy, podľa ktorej «Ježišovo meno je len konvenčné označenie náboženského fenoménu, ktorý sa udial v prvej kresťanskej generácii». Tento učenec sa pustil do analyzovania všetkých veršov Nového zákona a zaradil ich takmer všetky do okruhu mýtu. Podľa neho evanjeliá nie sú históriou Ježišovej osoby, ale skôr dejinami o Ježišovom mýtuse. Rudolf Bultmann nikdy nevyšiel zo svojej univerzitnej knižnice v Marburgu, kde mal svoju univerzitnú katedru. Vždy rozhodne odmietol prísť osobne do Palestíny a aspoň letmo sa pozrieť na vykopávky a na tie miesta, na ktoré bezvýznamní autori evanjelií umiestnili svoj « mýtus o Ježišovi ». Pre neho bolo pohodlnejšie ostať sedieť za stoh'kom vo svojej knižnici medzi knihami. Veď, ktovie, či by ho vykopávky neboli uviedli do pochybnosti o svojej hypotéze « Kristovho mýtusu » a v či by nemusel « odmytizovať » svoj mýtus? Čo by sa potom bolo stalo s jeho teóriou, pre ktorú bol pokladaný za veľkého vedca a uctievaný nielen od protestantských a laických kolegov, ale, žiaľ, aj od nie málo katolíckych exegétov. Páter Bagatti mi potom predstavil bilanciu svojej práce ako neúnavného archeológa, ktorý organizoval a viedol mnohé vykopávky v Palestíne a na Strednom východe. A dodal: « Po mnohých desaťročiach archeologického výskumu sa mi zdá, že iba ten, kto sa nikdy nepohol zo svojej bibliotéky, môže tvrdiť, že to, čo evanjeliá rozprávajú, nie je historické.» I pokrútiac hlavou, pokračoval: « Nehovorím to z nijakého predpojatia alebo pohýnaný polemickým duchom. Som kňaz, rehoľník, ale som aj profesor a vždy som dával pozor, aby som nemiešaj rovinu vedeckú s rovinou náboženskou. Úlohou každej vedy, — a teda aj biblickej archeológie — nie je zavrhnúť alebo 14 [pageend14]PONTIFICIA STUDIORUM UNIVERSITAS SALESIANA 50 ROKOV PÁPEŽSKEJ SALEZIÁNSKEJ UNIVERZITY 1940-1990 ROMA V Ríme existujú viaceré pápežské univerzity. Mnohí zaiste poznajú slávnu univerzitu Gregoriánsku, vedenú jezuitmi a Lateránsku univerzitu, na ktorých študovali mnohí slovenskí kňazi a klerici. Okrem týchto dvoch univerzít existujú v Ríme aj viaceré iné. Od roku 1973 sa medzi tieto vysoké cirkevné školy zaradila aj Univer- žita Pápežská Saleziánska (UPS). 24. januára 1991 prijal na zvláštnej audiencii akademický zbor a študentov tejto univerzity Svätý Otec Ján Pavol II. pri príležitosti 50. výročia jej trvania. Zdôraznil študentom a profesorom, « aby boli vždy don Boscovou univerzitou v službe mladých». Ako vznikla Pápežská saleziánska univerzita? Vznikla vlastne pod tlakom rýchleho rozširovania sa saleziánskeho diela po svete v minulých desaťročiach. Roku 1934 študovalo v Ríme na rozličných pápežských univerzitách (najmä na Gregoriánskej) vyše 150 mladých saleziánov kňazov a bohoslovcov. To podnietilo vtedajšieho hlavného predstaveného don Ricaldone- ho, aby predostrel na Kongregáciu pre semináre a univerzity v Ríme žiadosť o zriadenie vlastnej saleziánskej univerzity. Sám Svätý Otec Pius XI. podporoval hlavného predstaveného v tomto podujatí. A tak 3. mája 1940 Svätá Stolica dovolila, aby si Saleziánska kongregácia zriadila svoju vysokú školu Turíne s kvalifikáciou Pontificio Ateneo Salesiano (Pápežské saleziánske ateneum) s troma fakultami: teologickou, filozofickou a cirkevného práva. Po desiatich rokoch bol pri Ateneu zriadený Vyšší inštitút pedagogiky. Roku 1965 sa Saleziánske ateneum prenieslo z Turína do Ríma do novovybudovaného moderného sídla v rímskej štvrti zvanej Salario Nuovo. Na žiadosť Svätého Otca Jána XXIII. prijalo Saleziánske ateneum do svojho sídla Pápežský inštitút klasickej latinčiny. Svätý Otec Pavol VI., vidiac rozmach a úspechy Saleziánskeho atenea, 24. mája 1973 dokumentom « Magisterium vitae » povýšil ho na Pápežskú dať za pravdu niekomu, ale predstaviť objektívne skutočnosti, faktá. Dúfam, že vy ma porozumiete, keď sa vám zverím, že aj v mojom vedeckom bádaní počas desaťročí sa uskutočnilo to, čo sa udialo vedcom prírodných a fyzických daností: pokrok v štúdiách, vo výskumoch a vo vykopávkach nikdy ma nepriviedol k niečomu, čo by mohlo ohroziť našu kresťanskú vieru. Naopak, vytvorilo vo mne novú atmosféru dôvery, že to čo evanjeliá rozprávajú, je stopercentne historické. » Na základe článku V. Messoriho spracoval A. Jakubik 15 [pageend15]univerzitu a zaradil ju tak medzi starodávne a slávne rímske pápežské univerzity. Pápežská saleziánska univerzita má päť fakult: teologickú, filozofickú, cirkevného práva, pedagogickú (vychovávateľské vedy) a fakultu kresťanskej a klasickej latinskej literatúry. Čoskoro si univerzita získala medzinárodnú povesť a začala priťahovať študentov z celého sveta, najmä pre možnosť odborného štúdia pedagogiky, čo naplno zodpovedá saleziánskemu duchu. Postupne boli na univerzite zriadené ďalšie sekcie ako napríklad interfakulta pre štúdium katechetiky a mládežníckej pastorácie. V posledných rokoch sa univerzita obohatila Inštitútom pre štúdium vied o masovokomunikačných sociálnych prostriedkoch. V rámci jednotlivých fakult a inštitútov existujú mnohé špecializácie, napríklad v dogmatike, spiritualite, katechetike, pedagógii povolania a profesionálnej orientácie. Saleziánska pápežská univerzita si získala povesť nielen preto, že je to prvá cirkevná univerzita, ktorá zriadila fakultu vied o výchove, ale aj vedeckými publikáciami a kultúrnymi iniciatívami (napr. kongresy a vedecké kurzy), svojimi kvalifikovanými časopismi (Salesianum, Orienta- menti Pedagogici, Tuttogiovani oggi). Kultúrnym výrazom univerzity je aj jej vlastné vydavateľstvo LAS (Libreria Ateneo Salesiano) s mnohými publikáciami z odboru teológie, filozofie, pedagogiky, katechetiky, mládežníckej pastorácie, psychológie a metodológie. Univerzita disponuje veľkou bibliotékou so 600.000 knihami a 2000 medzinárodnými časopismi. V tomto akademickom roku je na univerzite zapísaných 970 študentov (632 mužov a 338 žien) zo 66 národov. Z celkového počtu je 254 saleziá- nov, 109 diecéznych kňazov, 274 rehoľníkov a rehoľníčok a 333 laikov. Na Saleziánskej pápežskej univerzite študovali a dosiahli UŽ NIKDY VIAC VOJNA Počas generálnej audiencie 16. januára Svätý Otec Ján Pavol II. predniesol túto modlitbu za pokoj, ktorá vyjadruje zmýšľanie všetkých ľudí dobrej vôle. Boh našich otcov, veľký a milosrdný, Pán života a pokoja, Otec všetkých. Ty chceš pokoj a nie súženie, odsudzuješ vojny a zrážaš pýchu násilníkov. Ty si poslal svojho Syna Ježiša Krista, aby zvestoval pokoj blízkym i vzdialeným a zhromaždil ľudí každej rasy a rodu v jedinú rodinu. Vypočuj jednohlasný výkrik svojich detí, úpenlivú prosbu celého ľudstva: už nikdy viac vojna, dobrodružstvo bez návratu, už nikdy viac vojna, besná krútňava násilia a smútku. Nedopusť vojnu v Perzskom zálive, ohrozenie pre všetky tvoje stvorenia vo vzduchu, na zemi i na mori. V spojení s Máriou, Ježišovou Matkou, pokorne Ta vzývame: prehovor do sŕdc zodpovedných ľudí za osudy národov, vnukni im svojím Duchom nové riešenia, šľachetné a čestné rozhodnutia, možnosti dialógu a trpezlivého čakania, ktoré sú omnoho plodnejšie ako urýchlené termíny vojny. Dopraj našim časom dni pokoja! Už nikdy viac vojna! Amen. akademické tituly viacerí slovenskí saleziáni. Ba na univerzite v Ríme prednášajú teraz slovenskí saleziáni: prof. Dr. Jozef Heriban, ktorý prednáša biblické vedy a je odborníkom vo výklade Listov svätého Pavla; prof. Dr. Klement Poláček, špecialista v pedagogickej psychológii a najmä v profesionálnej orientácii mladých; prof. Dr. Rudolf Blatnický prednáša dogmatiku a je špecialistom v eschatologii (teologická náuka o posledných veciach). Na Vysokej teologickej škole v Nemecku v Benediktbeuerne, ktorá je priradená k UPS v Ríme, prednáša filozofiu prof. Dr. Jozef Prívoznik. Dlhé roky pracoval na univerzite (v Turíne i v Ríme) ako riaditeľ bibliotéky nebohý prof. Dr. Silvester Taliga, ktorý svojou kompetenciou, skromnosťou a húževnatosťou v práci sa hlboko zapísal do sŕdc študentov a profesorov. Svätý Otec na audiencii 24. januára 1991 povzbudil akademický zbor profesorov a tiež aj študentov, aby boli vždy aj ako univerzita v službe mladých. « Svet mladých potrebuje istoty a nádeje, hľadá učiteľov života a pevných svedkov viery. Mladí sú protagonisti budúcich rokov a tretieho kresťanského tisícročia. Saleziánska univerzita je a musí byť univerzitou don Bosca pre mladých. Toto je jej pôvodná charakteristická črta v komplexe rímskych pápežských univerzít. » Ajpy 16 [pageend16]ZNIČENÉ PÚČKY ŽIVOTA Muž, asi štyridsiatnik, sa prechádzal po brehu rieky pri blízkom lesíku. Bola jar a vzduch bol presiaknutý prebúdzajúcim sa životom. Všade bolo vidieť silu prírody, ktorá v slnečnom kúpeli jasného dňa hnala miazgu do umŕtvených konárov stromov. Okolie sa začalo obliekať do bohatstva farieb. Nová, svieža, zelená trávička akoby lákala človeka zohnúť sa a pohladiť ju. Celá príroda otvárala svoju náruč pre nový život. Muž šiel pomaly a tešil sa, že sychravú zimu vystriedala už teplá jar. Zima mu predstavovala pochmúrnosť a akoby odchod života a naopak jar akoby jeho znovuzrodenie. Ako tak prechádzal pomedzi stromami lesíka a obzeral si konáriky s naliatymi púčkami, naraz zostal akoby zmrazený. Na konárikoch divej čerešne niekto poodlamoval púčky. Aký barbarský čin, preletelo mu mysľou. Krásne biele kvety, ktoré mohli obšťastňovať svet svojou nádherou, boli zničené prv, než sa mohli rozvinúť v plnej kráse. Niekto hrubo zastavil prirodzený vývoj v prírode. Mužova prvotná dobrá nálada sa vytratila a v duši sa mu rozhostila smutná stiesnenosť. Aká škoda! Barbar zničil krásu. Bezcitný človek zabil život, prekazil jeho dozretie. Mužovou hlavou vírili smutné myšlienky, ktoré vyústili v rozhorčenie a potom v bezmocnú zúfalosť. Tak je to, povedal si v duchu, často stratíme hodnoty prv, než by sme sa mohli pokochať ich krásou. Zvyšok jeho prechádzky bol hlboko poznačený touto príhodou a zostal veľmi smutný, že zlo zvíťazilo nad krásou, že smrť zvíťazila nad životom. V jeho smutných myšlienkach vynorila sa mu iná ešte otrasnejšia skutočnosť. Áno, ľudia ničia púčky stromov a je to barbarský čin. Ale o čo barbarskejší čin je ničenie púčka v živote matky, potrat, zabíjanie nevinnej ľudskej osoby, ktorá sa rozvíja v lone rodičky. Zabíja sa brutálne život prv, než by sa mohol rozvinúť a ukázať v plnej kráse a hodnosti. A nad týmito zločinnými skutkami, ktorých počet za jeden rok presahuje vo svete stovky miliónov, prechádzame poväčšine mlčky, ako by sa nás to netýkalo, ako by sme o tom nechceli vedieť. Možno preto, že s týmto zlom neprichádzame to priameho styku, ako pri pohľade na odlú- pené púčky divej čerešne? A muž rozmýšľal ďalej. Som istý, že mnohí v duchu odsudzujú toto moderné barbarstvo, ale verejne sa o tomto probléme nechcú vyjadriť. A to z viacerých príčin: — Často sa riadia heslom « čo oko nevidí, srdce nebolí», alebo horšie «čo ťa nepáli, nehas ». — Súčasný svet nás naučil nemiešať sa do záležitosti druhého, lebo podľa moderných pravidiel spolunažívania, «by sa tak narušila sloboda jednotlivca », a to aj vtedy, keby sme naším zákrokom chceli dať najavo vážnosť Božieho príkazu. — Žiaľ, musíme si priznať, že masovokomunikačné prostriedky a verejná obhajoba zla, ktorá sa týmito prostriedkami šíri pomocou tzv. « vedeckých argumentov » úplne pomiatli hlavu miliónom ľudí. A tak mnohí katolíci sa nechali ovládať falošnou mienkou, že sloboda a demokracia sú viac, ako Božie príkazy. Takto sa postupne mnohí nechávajú zviesť a zločin vraždy (lebo potrat je barbarská vražda) a hriech proti Bohu sa snažia akosi ospravedlniť. A tak mienka založená na zjavnom rozpore s Božími prikázaniami, platnými po tisícročia, sa v našom smutnom storočí stáva adoptovanou, prijatou. Prakticky sa uviedlo do praxe heslo zneužívané všetkými totalitnými režimami, že «tisíc ráz opakovaná lož sa stane pre ľudí 17 [pageend17]pravdou » a podľa tej falošnej pravdy sa správajú. Ako sa to mohlo stať? pýtame sa zhrození. Prečo sa stráca v ľuďoch pojem hriechu a prečo sa zoslabuje a trhá spojenie s Bohom, pánom všetkého živého i neživého? Prečo sa viera toľkých stala len prázdnou formalitou? Odpovede sú mnohé, ale dajú sa redukovať na jedno podstatné. Diablovi, ktorý je luhárom od počiatku, sa podarilo prostredníctvom svojich prisluhovačov oklamať množstvo ľudí tým, že na vyložené zlo prilepil zdanie pozitívnych vlastností. Žiaľ, pre mnohých verejná mienka spracovaná v tomto smere sa stala smerodajnou aj v ich myslení a konaní. Stala sa smerodajnou aj pre mnohých lekárov, ktorí spokojne vykonávajú « potratové operácie », ba vidia v tomto «pokrokovost' lekárskej vedy» a niekedy im ani na um nepríde, že porušujú svoju lekársku prísahu zachraňovať ľudský život vždy a za každých okolností. Verejná mienka sa zachytáva na všelijakých «vedeckých» argumentoch, ktorými sa snaží ospravedlniť potrat. Najrozšírenejší je argument, že ľudský plod do 12 týždňov svojej existencie nie je ľudskou bytosťou, nie je osobou, ako naopak tvrdí učenie Cirkvi, ale len embrión, akýsi zhluk rýchlo sa deliacich buniek, ktoré sa po istom čase akoby zázrakom zmenia na človeka. Cirkev a všetci čestní vedci tvrdia, že v lone matky sa utvorila osoba od prvej chvíle počatia. Zabúda sa veľmi často, že umelý potrat zanecháva, ako každý hriech a vzopretie sa proti Bohu, veľmi negatívny vplyv v duši matky. Toľké ženy, ktoré spáchali zločin potratu sa neskoršie priznali, že museli prestáť veľké psychické poruchy a kruté, nezmazateľné výčitky svedomia ich prenasledovali po toľké roky. My kresťania, ak sa chceme nazývať synmi a dcérami Boha Stvoriteľa a bratmi Ježiša Krista, nesmieme premlčať tieto zločiny, ale odvážne pozdvihnúť svoj hlas, aby púčky života neboli barbarsky ničené. Musíme byť za život všetkými svojimi silami. Spoločnosť, ktorá nehľadí na život, ale ho ničí, alebo povoľuje ho ničiť, je spoločnosť bezcitná, totalitná, nemravná, odsúdená na zánik. J.B. Svätý Otec povedal BODOVAŤ RODINU EURÓPSKYCH NÁRODOV NA KRESŤANSKÝCH KOREŇOCH Európa je svetadiel, v ktorom mnohé národné spoločenstvá majú svoju vlastnú tvár, svoju vlastnú reč. Táto historická skutočnosť v určitej miere spôsobila, že dorozumenie medzi rozličnými národmi sa stalo ťažšie a treba priznať, že zapríčinila aj mnohé vzájomné napätia, ba aj otvorené zrážky a konflikty. Táto rozdielnosť však, aj keď na jednej strane prekáža dorozumeniu a spojeniu, na druhej strane robí toto dorozumenie nevyhnutné a plodné. Rozličné skúsenosti, ak ich navzájom porovnáme a zosúladíme, môžu sa navzájom obohatiť. Treba sa vážne zaoberať následkami snažení, ktoré sa zvlášť v posledných storočiach z mnohých strán a na rozličných rovinách, snažili vykoreniť z ducha Európ- čanov kresťanské presvedčenie, ba dokonca samotné náboženské cítenie. Ateizmus sa na európskom kontinente veľmi povážlivo rozšíril a to najmä vo forme vedeckého ateizmu a ateizmu humanistického. Obidve tieto formy ateizmu sa odvolávali na autoritu ľudského rozumu. Vedecký ateizmus sa celkom zvlášť odvolával na rozum osvietený výdobytkami vedy, ktorá sa veľmi rozšírila. Dnes sa prebúdza medzi kresťanmi v Európe nové povedomie ich osobitnej zodpovednosti v budovaní spojenej Európy. Toto povedomie čerpá svoju inšpiráciu a silu z kresťanskej tradície, ktorá spája všetky európske národy. Nemožno zabudnúť — a tým menej zavrhnúť —, že život týchto národov, tak na severe ako na juhu, na východe i na západe, je objektívne zakorenený v kresťanských hodnotách. Tieto spoločné kresťanské hodnoty môžu dať európskym národom povedomie, že patria do jednej veľkej rodiny národov. Rastie medzi rozdelenými kresťanmi rozhodná snaha nájsť znova historickú jednotu, aby spoločne mohli budovať dom rodiny európskych národov. Jednota kresťanov je hlboko zviazaná so zjednotením kontinentu: toto je naše kresťanské povolanie a naša historická úloha v dnešnej hodine. Ján Pavol II. (Ulisse 2000, Alitalia, str. 12) 18 [pageend18]Zo Slovenska POVEDALI ALEBO NAPÍSALI NÁŠ KRESŤANSKÝ CHARAKTER Predseda Křesťanskodemokratického hnutia ]án Carnogurský v príhovore do nového roku 1991 v Slovenskom denníku medzi iným napísal-. «V tomto roku bude veľmi dôležitá príprava novej ústavy, slovenskej aj federálnej. Chceme také ústavy, ktoré vyjadria skutočnú rovnosť oboch národov i národných republík. ... Chceme ju nastolovat’ v priateľskej atmosfére, vo vzájomnom porozumení, zachovávajúc zásadu, že zmluvy treba dodržiavať. V ústavách chceme zakotviť rovnosť našich národov a republík navzájom, ale po očku budeme už hľadieť aj na Európu, do ktorej sa ideme zaradiť. V Európe chceme dosiahnuť rovnosť nielen medzi Slovákmi a Cechmi, ale aj voči iným národom. Naším ideovým východiskom pri tvorbe ústav je presvedčenie, že národné putá sa ukázali v dejinách ako najpevnejšie a ony poskytujú občanom najväčší pocit istoty a bezpečia. (...) V tomto i v ďalších rokoch sa chceme znova a znova priznávať ku kresťanským a demokratickým zásadam. Na nich sa drží náš národ, im vďačí za svoju existenciu. Iba v spojení oboch zásad vidíme záruku našej slobody. Kresťanský charakter nášho národa sa nám zatiaľ nepodarilo dostatočne zreteľne premietnuť do štátnej politiky. Kresťanská a demokratická politika musí podporovať dobrovoľnú aj inštitucionálnu solidaritu medzi občanmi, a najmä solidaritu prejavujúcu sa v konkrétnej pomoci sociálne slabším spoluobčanom. » SLOVENSKÁ SUVERENITA Igor Uhrík v časopise Literárny týždenník uverejnil 21. decembra 1990 obsiahly článok pod titulom Slovenská suverenita. Citujeme z neho niekoľko statv. « Suverenita je kľúčom k riešeniu otázky, či Slováci sú alebo nie sú rovnoprávni s ostatnými národmi. Miera suverenity vyjadruje mieru politickej samosprávy a z nej vyplýva aj miera partnerstva s inými národmi. Bez politickej samosprávy, bez práva rozhodovať o Foto: Š. Turanský Pod nitrianskym hradom umiestnili pred nedávnom toto umelecké súsošie svätého Cyrila a Metoda od akademickej sochárky Cvengrošovej. sebe samom na vlastnom území niet suverenity. Národ bez zvrchovanosti nemôže byť rovnocenným partnerom pre tie národy, ktoré sú svojprávne. Podobne je to v živote jednotlivca: osoba, ktorá nie je svojprávna, nemôže robiť zásadné rozhodnutia o svojom živote ani uzatvárať dohody s inými: môže to za ňu urobiť len jej poručník. Práve tak ani etnická skupina, ktorá nemá politickú samosprávu — a preto je len etnickou skupinou — nemôže byť partnerom pre iné národy. Nemôže s nimi sedieť za jedným stolom ako rovný s rovným. Jej miesto preberá poručník — národ, ktorý drží politické právomoci vo svojich rukách. Strata zvrchovanosti či jej obmedzenie má závažné dôsledky: politické, ekonomické, sociálne i kultúrne. Treba sa usilovať o také usporiadanie, v ktorom politická samospráva a partnerský štatút ako hlavné charakteristiky zvrchovaného národa, ostávajú zachované. Federácia, tak ako sa začína rysovať, nie je takým usporia19 [pageend19]daním. Federácia je sama osebe zvrchovaným štátnym útvarom a jej zložky majú len správny, administratívny charakter. Môžu sa nazývať štátmi, regiónmi, dokonca ‘republikami’ — nemení to však na skutočnosti, že nie sú zvrchované. Federácia preto nemôže byť zväzkom zvrchovaných národov: jedno vylučuje druhé. » PRE CIRKVI LEN MINIMUM Koncom decembra 1990 poslanci SNR diskutovali o štátnom rozpočte Slovenskej republiky. Do víru pozornosti sa dostali aj prostriedky navrhnuté pre cirkevné spoločenstvá (ktorých je na Slovensku uznaných 20) a pre ich činnosti. Niektorým sa navrhovaná suma 414 miliónov korún zdala vysoká a snažili sa 25 miliónov korún preradiť pre kultúrne ciele a špecificky pre filmovú tvorbu. Vtedy vystúpil podpredseda vlády SR Ján Čar- nogurský a vo svojom obšírnom referáte (uverejnenom v Slovenskom denníku 20. decembra) vysvetlil, na aké ciele budú plánované peniaze použité. Ján Carnogurský uviedol, že v tomto roku začali cirkvi a náboženské spoločnosti postupne obnovovať svoju činnosť, ktorá bola za obdobie posledných štyridsať rokov znemožňovaná. 414 miliónov je ozaj to minimum, čo štátny rozpočet uvoľnil pre cirkvi na rok 1991. V tejto položke je zahrnuté: 120 miliónov korún je určených na mzdy duchovných jednotlivých cirkví a náboženských spoločností, v ktorých je celkove asi 2500 osôb. To znamená, že na každú osobu sa ujde 48000 korún na mzdy v jednom roku. 40 miliónov korún je určených na mzdy laických učiteľov náboženstva, ktorí budú učiť náboženstvo v štátnych školách. Ich predpokladaný počet je 1500. Niektorí učia už od septembra 1990 prakticky bez toho, aby im bola vyplácaná aká-taká mzda. Na každého vyučujúceho sa ujde cez rok 26600 korún. 75 miliónov korún je určených na obnovu rehoľných objektov. Roku 1950 boli rehoľníkom násilne odobraté a prevedené do štátneho vlastníctva stovky a stovky budov. Odvtedy mali tieto budovy viacero užívateľov, ktorí do ich obnovy investovali len minimálne, teda objekty sú väčšinou v zlom technickom stave. 30 miliónov korún je určených na potreby Slovenskej katolíckej charity, a to na prevádzku charitných domovov, ktorých spravuje charita osemnásť. Bývajú v nich kňazi a rehoľné sestry v dôchodkovom veku. Náklady na jednu osobu v týchto zariadeniach sú o polovicu ba až o dve tretiny nižšie ako náklady na jednu osobu v štátnych domoch. 36 miliónov korún je určených na prevádzku dvadsiatich ústrední cirkví a náboženských spoločností na Slovensku. Ostatné prostriedky — 113 miliónov korún — sú určené na dotácie nových kostolov a modlitební a na opravy a rekonštrukcie už existujúcich. V tejto položke sa počíta s príspevkami veriacich. Napríklad v Rímskokatolíckej cirkvi sa plánuje asi 30 percent investičných nákladov kryť z príspevkov veriacich. Navrhnutý rozpočet, ako aj metódy a spôsoby krytia potrieb cirkví a náboženských spoločností, majú v sebe určitý prvok provizória z toho hľadiska, že na jednej strane nebol ešte vrátený cirkvám zhabaný majetok a na druhej strane neboli doriešené iné nástroje eventuálneho financovania potrieb cirkví. Ako sme sa však neskoršie z dennej tlače dozvedeli, 25 milión korún bolo predsa len zo štátneho rozpočtu prevedených na detskú literatúru. Teda štátny rozpočet pre cirkvi je len 389 miliónov, teda ozaj minimum. BUDÚ RENOVOVAŤ BUDOVY TRNAVSKEJ UNIVERZITY Piatok 25 januára 1991 sa na ministerstve výstavby a stavebníctva SR v Bratislave uskutočnila z iniciatívy ministra J. Dubnická porada s ministrom kultúry SR Ladislavom Snopkom a arcibiskupom Jánom Sokolom o možnostiach rezortu stavebníctva podieľať sa na pamiatkovej obnove kostolov, cirkevných objektov i výstavbe nových kostolov na Slovensku. Metropolita Katolíckej cirkvi na Slovensku, arcibiskup Ján Sokol ocenil ponuku ministra J. Dubníčka, že už v tomto roku môžu stavbári nastúpiť na obnovu národnej kultúrnej pamiatky komplexu budov trnavskej univerzity. Tešíme sa tomuto rozhodnutiu štátnych slovenských úradov a máme nádej, že budovy slávnej trnavskej univerzity sa čoskoro zaskvejú v pôvodnej kráse. Nebolo by od veci, keby tieto budovy boli dané Katolíckej cirkvi pre sídlo trnavského arcibiskupa a metropolitu Slovenska. 20 [pageend20]Na kultúrnom poli ODVRÁTENÁ TVÁR SLOVENSKA Pod týmto titulo uverejnil Blažej Belák v novinách Slovenský denník (10. januára 1991) článok o výstave Slovenskej exilovej literatúry v Matici slovenskej v Martine, z ktorého vyberáme niektoré state. Aj takto by sme mohli označiť predmet výstavy: Slovenská exilová literatúra 1945- 1990, ktorú na sklonku minulého roka otvorili v Matici slovenskej v Martine. Je to prvá výstava u nás, ktorá v ucelenom prehľade predstavuje plody kultúrnej, náboženskej, umeleckej i vedeckej aktivity slovenského exilu v zahraničí po roku 1945 a ktorá sa usiluje aspoň napovedať to, čo sa o našich exulantoch za celé desaťročia nesmelo ani len šepnúť: že totiž nielen pôvodom, ale aj dielom patria do našej národnej kultúry a že spoluvytvárajú obraz kultúrnej Európy práve zdôrazňovaním identity Slovákov. Je dobre, že výstavu s takýmto obsahom pripravila práve Matica slovenská, a je dobre, že ju pripravila v neľahkom období zápasu o vlastnú tvár. Dielo, i keď nesie niektoré znaky improvizácie, možno prirátať k aktívam jej poslania voči zahraničným Slovákom. Výstava obsahuje asi 600 exponátov — predovšetkým kníh slovenských autorov žijúcich vynútené v zahraničí. Patrí k tým výstavám, ktoré rozprávajú čistým jazykom dokumentu. Nepokúša sa vôbec hodnotiť — dokumenty triedi iba typologický, bez náznaku triediť autorov podľa politických, náboženských alebo ideových smerov. Takto v skupine prozaických autorov vedľa diel Pavla Hrtúsa Jurinu či J. C. Hronského, ležia diela Ladislava Mňačku. Čas na kritické posudzovanie úrovne či rozsudzovanie ideových aspektov tejto literatúry ešte nenastal. Nenastal aj preto, lebo poznanie exilovej literatúry čerpá zatiaľ z veľmi nedostatočných trendov tejto literatúry v našich knižniciach (Jozef M. Rydlo zo Švajčiarska, popredný znalec slovenskej exilovej literatúry, uvádza, že Slovenská národná knižnica má zatiaľ iba desatinu kníh vydaných v zahraničí), a najmä z nepřipravenosti našej vedy posudzovať tento fenomén. Preto je dobré a chvályhodné rozhodnutie vystaviť produkciu nášho povojnového exilu v objektívnych typologických radoch bez vnášania nezrelých hodnotiacich úsudkov. Povojnový exil, pofebruárová emigrácia a tzv. tretia emigrácia po okupácii 1968 — to sú tri základné podoby slovenského vyhnanstva po roku 1945. V týchto troch podobách sa odohráva zápas o prežitie nielen autorov vyhnaných zo Slovenska, ale istým spôsobom aj o prežitie zanechanej vlasti. Oficiálne boli slovenskí vyhnanci vždy zradcami, nehodnými synmi, v najlepšom prípade pomýlenými jedincami. Všetko je, samozrejme, inak. Texty básnikov (R. Dilong, Zelenka-Vesnin, M. Šprinc, K. Strmeň, Gorazd Zvonický, I. Kružliak, z novších J. Milučký) svedčia skôr o nekonečnej túžbe týchto po vlasti a jej slobodnom rozvoji. Texty prozaikov sú plné mučivých analýz príčin diskontinuitného vývinu národného života i životných osudov autorov (J. C. Hronský, P. Hrtús - Jurina). Texty historikov a politológov (S. Pola- kovič, J. Kirschbaum, E. Lôbl) svedčia o úprimnom úsilí nájsť v tragickej minulosti Slovenska prvky optimizmu pre jeho vývin v budúcnosti. Vrúcnosť spolucítenia slovenského exilu s domovinou mocne podčiarkujú aj diela náboženského obsahu, po celé desaťročia vydávané nielen pre zahraničných Slovákov. Aj táto výstava ukazuje, povedané slovami Imricha Kružliaka, že kultúra nie je pre slovenské národné spoločenstvá ani v cudzine len sviatočnou záležitosťou, ale vyšetisícročným obsahom jeho dejín. Z toho obsahu čerpá doteraz svoju mravnú a duchovnú silu. VYZNAČENIE MURGAŠOVI Začiatkom decembra 1990 sa americké mesto Wilkes Barre stalo svedkom ďalšieho víťazstva slovenského ducha. Otcovi Jozefovi Murgašovi, kňazovi, exulantovi a vedcovi tu bola štátom venovaná pamätná tabuľa. Pracovníci Pennsylvánskeho historického a múzejného výboru ju umiestnili na budovu slovenského kostola Najsvätejšieho Srdca, kde Murgaš pôsobil ako farár. Zároveň bola otvorená výstava o živote o diele Otca Murgaša a vo Wyomingu prebiehajú i ďalšie prehliadky slovenského umenia a kultúry. Gestorom a organizátorom týchto spomienok je Historická a geologická spoločnosť Wyomingu, ktorá považuje pôsobenie Jozefa Murgaša v Spojených štátoch amerických za « historicky veľmi významné ». Náš priekopník v oblasti bezdrôtovej telegrafie sa dostal i do amerického kongresu. Štát Penn- sylvánia totiž ako svojich zástupcov do federálnej súťaže menoval práve dve deti amerických Slovákov — Michaela Novrockého a Scotta Stefanidesa. Ich dielo, ktoré získalo cenu Národnej asociácie, sa zaoberá vedeckou činnosťou a tiež aj misionárskym pôsobením Jozefa Murgaša a znesie i to najprísnejšie porovnanie s prácami ostatných študentov z celých Spojených štátov a Kanady. Michael a Scott, dediči slovenskej kultúry a duchovného bohatstva, sa zúčastnili vo Washingtone na 50. slávnostnom výročnom odovzdávaní cien a zastupovali pred americkou verejnosťou nielen seba, ale aj celú komunitu Slovákov v USA. Škoda len, že na Slovensku stále pretrváva o niektoré naše osobnosti menší záujem, ako v zahraničí. Dúfam, že za priťažujúcu okolnosť sa Otcovi Murgašovi nepovažuje fakt, že si ho Slovenská republika rokov 1939-45 uctila vydaním príležitostných známok. Zaslúži si to aj dnes. R. M. Procházka (SD, 11. dec. 1990) 21 [pageend21]SAKRÁLNA ARCHITEKTÚRA NA SLOVENSKU PROJEKT, revue slovenskej architektúry, ktorá vychádza na Slovensku už 32 rokov, vo svojom dvojčísle 9.-10./1990 sa zaoberá témou sakrálnej architektúry. Milan Moncoľ píše v úvodníku, že «v Česko-Slovensku v uplynulých štyridsiatich rokoch tvorba a výstavba kostolov a cirkevných objektov boli spojené s prekážkami až s prenasledovaním. Boli to vlastne podmienky ilegality.» V časopise sa píše, že PROJEKT mal prísne zakázané komunistickým režimom čo i len letmo sa dotknúť problému stavby kostolov. Je teda do určitej miery prekvapujúce, že aj napriek takémuto brutálnemu zásahu režimu, niektoré kostoly sa predsa len podarilo odvážnym architektom a nadšencom postaviť. PROJEKT ich predstavuje (aj keď nie všetky) na svojich stránkach s bohatým ilustračným materiálom (farebnými a čiernobielymi fotografiami, nákresmi a plánmi) a s popisom od autorov, staviteľov a dodávateľov. A tak čitateľ dostáva bližšiu predstavu o kostole v Zborové nad Bystricou, o kostole v Hornej Lehote, Zeleneči, v Sečovciach, Kazimíři, Bukovci, vo Vojčiciach, v Koškov- ciach, Podhoranoch, Oravskej Polhore, Kuzmiciach. Veľmi zaujímavý je aj opis originálneho projektu kostola a charitného domu pre duchovné cvičenia v Piešťanoch. Čitateľ si so záujmom prečíta aj opis projektov a stavby oltára na vajnorskom letisku pri Bratislave pri príležitosti návštevy Svätého Otca Jána Pavla II. 22. apríla 1990. Revue prináša aj pozoruhodné štúdie o svojskosti a duchu sakrálnych stavieb. Po prelistovaní časopisu človek má dojem, že na Slovensku existujú dobré predpoklady pre sakrálnu architektúru, ktorú si ľud žiada a ktorá je pre Cirkev nevyhnutná po štyridsiatich rokoch prekážok. Pri realizovaní stavby kostolov (treba pripomenúť, že Svätý Otec posvätil 200 základných kameňov pre nové kostoly) bude závisieť veľa aj od postoja štátnych úradov, ktoré, dúfajme, budú rešpektovať vôľu veriaceho ľudu. Ajpy NOVÉ ČÍSLO SLOVAK STUDIES V polovici januára vyšlo najnovšie číslo ročenky SLOVAK STUDIES. Ide o čísla 26.-27. (1986- 1987). Vydal Slovenský ústav v Ríme pod predsedníctvom Prof. Dr. Milana S. Ďuricu. Copyright a distribúcia u CLEUP (Cooperativa Libraria Editrice delľUniversitá di Padova). Strán 269. Cena neudaná. Toto objemné dvojčíslo obsahuje šesť dôležitých štúdií. J. Frydecký v štúdii písanej po anglicky predstavuje Dielo Ľudovíta Štúra o ľudovej slovanskej literatúre medzi Slovanmi. Š. Pola- kovič tiež po anglicky predstavuje Filozofiu L. Štúra o národe. Milan S. Ďurica v článku, ktorý do francúzštiny preložil J. Kočík, píše na tému Šlovensko v kontexte Druhej svetovej vojny. S.J. Kirschbaum sa v článku písanom po anglicky zaoberá témou Nacionalizmus vo Východnej Európe: choroba alebo liečenie. E. Orlof vo svojom článku písanom po nemecky predstavuje Poľské priateľstvá Karola Sidora. V poslednej obsiahlej štúdií J. Vav- rovič predstavuje v článku písanom po anglicky Katolícke osobnosti a inštitúcie v slovenskom kultúrnom živote od 17. do 20. storočia. Tešíme sa tomuto číslu, lebo je to ďalší prínos na lepšie poznanie Slovenska a jeho kultúry vo vedeckom medzinárodnom svete. Prof. Rudolf Šandorfi: BUĎME HRDÍ NA DEJINY SLOVÁKOV. SEMINÁR V BAD GODESBERGU Klub slovenských kresťanských demokratov v zahraničí poriada v dňoch 15. až 18. marca 1991 v Bad Godesbergu pri Bonne, Spolková republika Nemecko, seminár na témy: 1. CIRKEV A POLITIKA, 2. POLITICKÁ A HOSPODÁRSKA SITUÁCIA NA SLOVENSKU. Referujú: banskobystrický biskup Otec Baláž, nemeckí cirkevní predstavitelia, poslanci CDU z nemeckého parlamentu, podpredseda SNR Ing. Ján Klepáč a JUDr. Kunz za KDH. Ubytovanie a stravovanie pre členov Klubu je bezplatné. Hostia sú vítaní. Prihlášky treba poslať čím skôr na adresu: Prof. Dr. V. Perichta, Am Strununensbrunnen, 5 D-6600 SAABRÜCKEN, tel.: 0049-681-65361. Vydala Zahraničná Matica Slovenská v Kanade roku 1990. Obálku navrhol Július Behúl. Strán 124. Cena neudaná. Autor v úvode predstavuje knihu veľmi výstižne, keď píše: << Pravdou je, že história slovenského národa je dávna a život Slovákov v srdci Európy veľmi bohatý. Čechoslovakizmus a komunizmus sa usilovali za dlhé roky zastierať, prekrúcať dejiny Slovákov, aby podkopali národné povedomie nášho ľudu. Je najvyšší čas, aby slovenský národ poznal svoje dejiny bez maskovania a v pravom svetle. Nemá sa čoho báť. Príslušníci starších generácií vedia čo-to o národných dejinách Slovákov. Nezaškodí im prečítať a oživiť si kapitoly našej histórie. Treba oboznamovať s ňou predovšetkým našu mládež, aby poznala, ako žili naši predkovia, čo vytvorili, s čím sa museli boriť. Treba poznať jej mravné a národné ideály, ktoré nedali zahynúť národu v cudzom mori.» Kiež sa tieto želania autora uskutočnia prečítaním si jeho diela. Dostali sme do redakcie POHĽADY č. 13., časopis pre kultúru, ktorý vydáva Slovenská spoločnosť pre vedu a kultúru. Takmer na 200 stranách čitateľ nájde veľa pozoruhodných článkov, podnetov a analýz o slovenskom kultúrnom a sociálnom živote. 22 [pageend22]telegraficky z Vatikanu • 11. januára 1991 vymenoval Svätý Otec Ján Pavol II. tajne vysväteného slovenského biskupa jezuitu Otca Petra Dubovského za pomocného biskupa bankoby- strického, prideliac mu titulárne sídlo Carcabia. • Utorok 15. januára poslal Svätý Otec posolstvo americkému prezidentovi Bushovi a irackému prezidentovi Saddámovi Husajnovi, prosiac ich, aby v poslednej chvíli zabránili vojne. • 17. januára Ján Pavol II. usporiadal katolícku hierarchiu na Ukrajne. Potvrdil Mons. Ster- niuka, ČSSR, ako zástupcu kardinála Lubačivského vo Lvove; Mons. Dmyterku, OSBM, za biskupa v Ivano-Frankivsk; Mons. Ivana Semedija za biskupa v Užhorode. Pridelil Mons. Kurczabo- vi titulárne sídlo Abritto a vymenoval ho za pomocného biskupa do Lvova; Mons. Sabrichu urobil titulárnym biskupom Bu- cella a pomocným biskupom vo Lvove; Mons. Bylika, OSBM, titulárnym biskupom v Nove a pomocným biskupom vo Ivano- Frankivsk; Mons. Vasilyka titulárnym biskupom v Plotino- poli a pomocným biskupom vo Ivano-Frankivsk; Mons. Margity- cha titulárnym biskupom v Sco- pelo a pomocným biskupom mukačevským. Svätý Otec vymenoval za ľvovského arcibiskupa pre katolíkov latinského obradu Mons. Jaworského; za biskupa mesta Zitomír tiež pre katolíkov latinského obradu kňaza Jána Purwinského a za biskupa do Kamienca kňaza Jána Olszan- ského. Za pomocných biskupov pre ľvovského arcibiskupa latinského obradu vymenoval Otca Kiernického, OFM conv. a kňaza M. Trohmiaka. • Vo štvrtok 17. januára Svätý Otec vyjadril svoj smútok a bolesť nad vypuknutím vojny v Perzskom zálive. Na zvláštnej audiencii poďakoval sa doterajšiemu svojmu vikárovi pre mesto Rím kardinálovi Polettimu za jeho službu a vymenoval za nového vikára arcibiskupa Kamila Ruiniho, doterajšieho generálneho sekretára Talianskej biskupskej konferencie. • V utorok 22. januára predstavil Otec kardinál Tomko na tlačovej konferencii vo Vatikáne najnovšiu encykliku Jána Pavla II. o misiách. Titul encykliky je: REDEMPTORIS MISSIO — Vykupiteľovo poslanie. • 24. januára na sviatok svätého Františka Saleského bolo zvere- jenené vo Vatikáne posolstvo Svätého Otca pre najbližší Medzinárodný deň komunikačných prostriedkov: «Hlavné ciele sociálnej komunikácie a všetkých prostriedkov, ktorými si posluhuje, spočívajú v upevňovaní jednoty a v pokroku ľudskej rodiny. » • V piatok 25. januára riaditeľ Vatikánskej tlačovej sály Navarro Valls na konferencii vyhlásil: « V týchto dňoch bolo pozorovať vo verejnej mienke isté nedorozumenie a zmätok ohľadne ‘uznania’ izraelského štátu Svätou Stolicou. » Vo svojom dlhšom vyhlásení Joaquin Navarro povedal, že skutočnosť nenadviazania diplomatických stykov medzi Izraelom a Svätou Stolicou neznamená, že Vatikán neuznáva izraelský štát. Podľa medzinárodného práva uznanie daktorého štátu je implicitné a nepotrebuje nijaké slávnostné vyhlásenie. Diplomatické styky sú však iná vec. Tieto uzatvárajú štáty slobodne a po vzájomnej dohode, keď sa splnili určité požiadavky. A tieto požiadavky nie sú ešte medzi Izraelom a Vatikánom dohodnuté. • Z Vatikánu potvrdili, že na posolstvá Svätého Otca americkému prezidentovi Bushovi a irackému prezidentovi Saddámovi Husajnovi, obidvaja štátnici odpovedali. • Na tlačovej konferencii riaditeľ tlačovej sály Navarro Valls vyhlásil, že ani v najčiernejšich časoch pre Cirkev vo východnej a strednej Európe, neboli «tajne vysvätení za kňazov ženatí mužovia a tým menej ženy ». A ak by sa muselo aj pripustiť, «že by dajaká choromyseľná osoba bola také vysviacky vykonala, sú na to všetky dôvody, aby sa pochybovalo o ich platnosti». Navarro potom vysvetlil, že sa stali prípady, keď biskupi susedných krajín vysvätili kňazov a biskupov z krajín, kde to bolo znemožné, ale toto sa vždy stalo podľa kanonických predpisov a vždy bola o tom informovaná Svätá Stolica. • V patriarchálnej bazilike svätého Pavla v Ríme, počas slávnostnej svätej omše na zakľúčenie oktávy modlitieb za jednotu Cirkvi, Svätý Otec vyzval prítomných, aby sa modlili za Európu, ktorá «je síce presiaknutá evanjeliovým posolstvom, ale dnes je hluchá na evanjelium ». Spomenul tiež, že na budúcu synodu európskych biskupov v októbri budú pozvaní aj zástupcovia iných kresťanských cirkví a náboženských spoločenstiev. • Na deň 12. februára toho roku pripadlo 60. výročie založenia Vatikánskeho rozhlasu. Pri tejto príležitosti Mons. Sodano, prose- kretár Svätého Otca, slúžil svätú omšu pre všetkých pracovníkov rozhlasu. Prvú rádiovú stanicu pred šesťdesiatimi rokmi vybudoval sám Guglielmo Marconi, vynálezca bezdrôtového vysielania. K udalosti sa ešte vrátime v nasledujúcom čísle. 23 [pageend23]SLOVENSKÁ OTÁZKA DNES Známy profesor Dr. Polakovič napísal v časopise SLOVENSKÝ ŽIVOT V ARGENTÍNE (november-december 1990, č. 77) pozoruhodný článok o situácii na Slovensku, z ktorého vyberáme niektoré dôležité state: «Nežná revolúcia veľmi rýchlo prišla a ešte rýchlejšie prešla, takže dnes nevieme, či národ urobí nejaké kladné kroky dopredu vo svojom dejinnom vzraste. [...] Po nežnosti prvých chvíľ revolúcie neostalo nič. Skôr sme svedkami duchovného chaosu, výbuchov neznášanlivosti. [...] Z jedného dňa na druhý sa národ našiel pred nesmierne dôležitými udalosťami, na ktoré sú dejiny skúpe (V. Mirga), a nemal ani jedného politického vodcu, ktorý by bol býval schopný primerane reagovať na udalosti a vysvetliť národu ich zmysel. [...] Nedostatok dobre pripravených politických vodcov bola jedna z príčin myšlienkového chaosu a národnej neorientovanosti na Slovensku. Ale to nie je jediná príčina. Ešte väčším národným nešťastím bolo násilné porušenie kresťanských tradícií slovenským marxistickým ateizmom. Nesmierne škody sa urobili na duchovnom postoji k človeku, rodine a národu, na duchovnom zmysle ľudského jestvovania a na zošľachťovaní človeka cez hodnoty, ktorých nositeľom je náboženstvo. Výsledkom toho je výlučne marxistické ponímanie života, ktoré prispieva k rozkladu politickej spoločnosti a národnej pospolitosti, ako na to ustarostené poukazoval roku 1967 historik D. Rapant: ‘Súčasný atomis- tický názor na spoločnosť priraďuje jednotlivcov k sebe viac-menej mechanicky, bez vzájomných vzťahov... má i v národnom ohľade nepriaznivé dôsledky.’ Človek bez Boha hľadá len svoje osobné hmotné ciele, čo presne zodpovedá logike materialistického svetonáhľadu a preto nemá zmysel pre národnú pospolitosť, ktorá je pre neho už prekonaným stanoviskom. Mládež vychovaná v tomto duchu, už nebola tou krásnou mládežou štúrovskou, ktorú spravodlivo vychválil V. Mináč. [...] Bezohľadný protináboženský boj, neľudské potláčanie slobody tvorby básnikov- ,spisovateľov a umelcov, čechoslovakizácia verejného života na Slovensku a nedostatok pripravených politických vodcov sú príčinami spustošeného duchovného stavu slovenskej národnej pospolitosti. [...] Neistota sa netýka základu slovenskej politiky, lež vyjadrenia slovenských politických cieľov. Pre nedostatok skúseností a prípadne vedeckej prípravy, slovenskí predstavitelia sa stali zajatcami nimi samými prijatých dvoch protirečných princípov: suverenita a federácia. Suverenitu vyhlásili, lebo tak to kázal zjavný mandát slovenského dejinného vývinu, avšak nevedeli z toho pojmu vyvodiť dôsledky hneď pri určovaní názvu štátu. Práve názvom Česká a Slovenská Federatívna Republika zamotali sa do pojmu federácie, hoci podľa ich konania vlastne mali na mysli prerogatívy a právomoci konfederácie ako napr. keď slovenská vláda žiadala, aby prezident Mitterand a iné hlavy štátu pri návšteve Česko-Slovenska boli uctení ako sa patrí aj na bratislavskom hrade, sídla slovenských suverenných orgánov. Túto pojmovú ústavnoprávnu zamotaninu budú môcť rozriešiť len také nové voľby, v ktorých sa väčšina národa rozhodne aspoň za konfederáciu.» Dr. Š. Polakovič SLOVENSKÉ HLASY Z RÍMA ROČNÍK XL - 1991 SLOVENSKÉ HLASY Z RÍMA — VOCI SLOVACCHE Dl ROMA — periodico menšite. Autorizzazione del Tribunale di Roma n. 17112 del 3. febbraio 1978. Direttore responsabile: Domenico Hrušovský. Spedizione in abbonamento postale - Gruppo III (70%). Vydáva Slovenský ústav svätého Cyrila a Metoda v Ríme. Rediguje Andrej Paulíny s redačným kruhom. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, v Rakúsku, vo Švajčiarsku a vo Švédsku na adresy tamojších slovenských katolíckych misií. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V USA na adresu Rev. Ján Ondič, 18. S. Chestnut St. TRESCKOW, Pa. 18254. Naša adresa: Istituto Slovacco dei Santi Cirillo e Metodio, casella postale 6175, 00100 Roma, Italia. Korešpondenciu a príspevky posielajte na adresu: Slovenské hlasy z Ríma, Istituto Slovacco dei Santi Cirillo e Metodio, Via Cassia 1415, 00123 Roma (La Storta), Italia. Tlačí Typografia Ugo Detti, Via Girolamo Savonarola, 1 - 00195 Roma, Italia - Tel. (06) 380009. [pageend24]