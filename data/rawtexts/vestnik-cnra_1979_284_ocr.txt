VĚSTNÍK ČESKOSLOVENSKÉ NÁRODNÍ RADY AMERICKÉ Čís. 284 Únor 1979 Dr. Mikuláš Feijenčík: Februárové úvahy Mesiac február oživíme v nás - aspoň u februárových exulantov - úvahy a myšlienky o tom, čo bolo, čo je a čo bude s nami, našou starou vlasťou a s celým slobodným svetom. Pred 31 rokmi stali sme sa obeťou a boli sme pripravení o vlasť sovietsko-komunistickým nástupom o svetovú moc. Boli sme obeťou ľahkou a nepripravenou, hoci sme mohli a mali vedieť a vidieť už dávno predtým, čo sovietsky komunizmus je a o čo sovietskym komunistom ide, akými prostriedkami a ako sa chcú toho zmocniť. Nebola to žiadna tajnosť. Dávno pred druhou svetovou vojnou sme počúvali reči našich komunistov, ako nám chcú podřezat1 hrdlá. Čítali sme prejavy Lenina a Marxa, v ktorých rozvádzali svoje plány a popisovali prostriedky, ktoré chcú použiť, aby zničili demokraciu a nastolili komunistickú svetovú diktatúru. My a s nami celý slobodný svet venoval málo pozornosti týmto plánom, práve tak ako venoval málo pozornosti svojho času Hitlerovmu “Mein Kampfu”. Videlo sa nám to absurdným, nemysliteľným. Ale splnilo a splníme sa to. Môže to byť len veľmi slabá útecha pre nás, že to postihlo a postihuje nielen nás, ale s nami qj celý svet. Príliš sme sa spoliehali na našich spojencov, na náš spravodlivý demokratický poriadok, na našich politicky a národne uvedomelých občanov, ba dokonca na našich komunistov, ktorým sme chceli a boli ochotní priznať ľudskejšie vlastnosti než v skutočnosti mali a m^jú. Robili sme a bohužiaľ robíme dosiaľ toto všetko len a len zo strachu, ktorý nás ochromoval. Obávame sa o svoj blahobyt, o naše pohodlie, postavenie a majetky. Kojili sme sa naivnými nádejami, že to s nami tak zle nedopadne. Nevideli sme a nechceli sme vidieť, že Gottwald a s ním všetci ostatní sa v ničom nelíšia od tých, čo boli okolo Stalina. Ešte qj tu, po toľkých rokoch skúseností, nájdu sa ľudia, ktorí sú ochotní veriť, že komunista môže zmýšľať a konať samostatne, ľudsky a čestne. Cím viac spomínam a premýšľam o komunistoch, ktorých som poznal a pozoroval, počnúc Stalinom (návšteva prez. Beneša v Moskve v r. 1945) až po tých drobných poslušných psíčkov ako boli Duriš, Fierlinger, Čulen, Š ling a pod., tým viac som presvedčený, že komunista z povolania, t.j. ten, ktorý sa hlási k tejto ideológii bez donútenia, je tvorom zbaveným akýchkoľvek ľudských citov, ako je láska, milosrdenstvo, vlastenectvo, bratstvo. Je to sekta ľudí tak spracovaná, indóktrinovaná, že sú ochotní priznať sa i k vlastným omylom a činom, ktorých sa nikdy nedopustili (Slánský, dementis, Šling a iní). Slúžia a to s presvedčením pravých sektárov zvrátenej,neľudskej ideológii, pre ktorú sú ochotní na príkaz strany mučiť a zabíjať nevinných, ba i vlastných bratov. Niet pritom rozdielu, či ide o intelektuála, ako bol napr. dementis, alebo o chytrého a mazaného, ako bol Slánský. Ako však s týmito ľuďmi zaobchodiť, ako sa bránit1 komunizmu? Proti každej pliage sa nájdu prostriedky. Predovšetkým sa musíme zbaviť strachu. Nesmieme sa dat zastrašovať. Zastrašený človek je už vopred stratený. Musíme mať stále na mysli s kým a s akými ľuďmi máme do činenia. Neveriť žiadnym dohodám, žiadnym sľubom, ani sladkým priateľským rečiam. V komunizme niet priateľstva, ani rodinných alebo krajanských zväzkov. Musíme byť opatrní pri rokovaniach s bývalými komunistami, pokiaľ sa komunistami stali z vlastnej vole. Kto raz mohol pomáhať hrdlorezom a zbavovat1 ľudí všetkej ľudskej dôstojnosti, ľudských práv, od toho ťažko očakávať, že sa zasa neobráti, ak mu to niečo vynesie. Nezabúdajme, že jeden z účinných prostriedkov komunistov na opanovanie ľudí je snaha rozoštvať ich, znepriateliť ich navzájom, katolíka proti luteránovi, Slováka proti Čechovi, robotníka proti intelektuálovi. V tomto postupe majú veľké úspechy hlavne medzi dôverčivými, často až naivnými našimi kriváňmi. Nečakajme od komunistov nič trvalého, žiadne výhody, žiadne služby, žiadnu milosť a žiadne zľutovanie. Keď si toto všetko uvedomíme a k tomu pridáme vlastné skúsenosti, staneme sa do značnej miery odolnými a schopnými odporu a o toto nám dnes ide, nebáť sa a odporovať. T. G. M. Na den 7. března letošního roku připadá 129. výročí narození presidenta-osvoboditele Tomáše G. Masaryka. Při této příležitosti otiskujeme závěrečný úryvek přednášky dr. F. Schwarzenberga, pořádané v Bostonu dne 4. března 1979 na oslavu Masarykových narozenin: “Nyní bych chtěl ještě dodat několik slov o šíři našeho odkazu, jehož znalost je dnes upírána mladému pokolení vyrůstajícímu v Československu. Vzpomínám, jak jsem onoho smutného zářijového dne roku 1937 - v den pohřbu T.G.M. - stál na prvním hradním nádvoří a slyšel přímo z úst Masarykova nástupce onen často opakovaný slib, že Masarykovu odkazu “věrni zůstaneme”. O jedenáct let později, ve dnech únorového puče jsem se ptal Jana Masaryka, zda půjde s námi do ciziny a povede nové osvobozovací úsilí. Jan Masaryk mi tehdy řekl, že zůstane doma, aby se pokusil zachraňovat z “tátova odkazu”, co se ještě zachránit dá. Tož jaký je ten odkaz, kterému “věrni zůstaneme” a který jeho syn chtěl zachraňovat? Jistě tím slovem nemíníme pouze životní dílo Masaryka samotného, ale celý odkaz národa. Nemíníme tím pouze svobodu, sebeurčení, neodvislou svrchovanost a soužití Čechů, Slováků a Podkarpatských Rusínů ve společném státě. [pageend1]VĚSTNÍK February 1979 Organ of the Czechoslovak National Council of America Published monthly (Except bi-monthly July-August) Subscription $2.00 a year - Outside U.S.A. $3.00 Editor - Vlasta Vraz Office: 2137 So. Lombard Avenue, Cicedro, Illinois 60650 Tel.: 656-1117 Second Class Postage paid at Chicago, Illinois VĚSTNÍK Únor 1979 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročně. - Mimo U.S.A. $3.00 Redaktorka - Vlasta Vrázová Úřadovna: 2137 So. Lombard Avenue, Cicero, Illinois 60650 Telefon: 656-1117 Nemíníme tím jen celoživotní moudrost Masarykovu, nejúplněji snad shrnutou v Čapkových “Hovorech s T.G.M.” Tak jako význam koruny svatováclavské nespočívá ve zlatě a v drahokamech korunovačního klenotu, ale ve ztělesnění našeho nároku na státnost a na samostatnost, tak dnes “Masarykův odkaz” neznamená pouze zásluhy jednoho člověka, ale nepřeberné bohatství plodů tisíciletého zrání. Do tohoto celonárodního odkazu patří ve zkratce a jen příkladmo: světlo ze Soluně; svatováclavské zapojení do společenství vzdělaných národů; kulturní vzepětí doby Karla IV., kdy Praha jako sídlo římského císaře byla politickým středem křesťanského světa; husitská snaha o mravní obrodu a o autonomii svědomí; českobratrská mírumilovnost; mystický až vzlet náboženského cítění za gotiky a za baroka; písemnictví a výtvamictví doby rudolfínské; Komenského synthesa celosvětového křest’naštvi a všelidské vzdělanosti s láskou k vlastní zemi a k vlastnímu národu; vlastenectví rázu Balbínova či Vavákova v dobách zlých; osvícenecké osamostatnění zvídavého ducha a vědeckého bádání; buditelská ochota k obětem ve službě národa; Palackého důraz na nutnost sdružení malých středoevropských národů na ochranu proti ruské a německé rozpínavosti; úsilí státoprávníků o uchování celistvosti historických hranic a obnovení samostatnosti; idealismus těch, kteří připravovali 28. říjen; hrdinství legií a konečně rozpuk všech skrytých sil národa v době mezi světovými válkami; a za všech údobí našich dějin nejvlastnější mluva české a slovenské duše - naše hudba. K národnímu odkazu ovšem patří též kapitola, kterou psala již naše vlastní generace po Masarykově smrti. Vzpomeňme jen na celonárodní solidaritu za odboje; na Slovenské národní povstání, na Nechanice; patří sem také vše, co pro nás znamenají jména jako generál Pika, dr. Milada Horáková, Jan Palach, kardinál Beran, profesor Patočka . . . To vše a mnohem více je částí odkazu, kterému věrni zůstaneme a který chceme odevzdat příštím pokolením národa, aby si náš lid mohl svůj příští, svobodný Stánek národního bytí opět vybudovat pod heslem: “Národ Sobě” Zpráva z předsednictva Schůze se konala 6. února v místnostech CSNRA. Omluveni: bři. Dellin, Krákora, dr. Micka, Netík. Dr. Feijenčík schůzi zahájil v 6:30 hod. - S uznáním promluvil o velkém úspěchu plesu ČSNRA (3. února v Continental Plaza hotelu) a poděkoval ses. Vrázové (předsedkyni plesu) a ses. Langové (tajemnici) za jejich práci na jeho přípravě. Ples byl vskutku representaění. Byl schválen zápis z předchozí předs. schůze a přikročeno k jednání. Br. Vičko, předseda Michiganské oblasti, se v zaslaném dopise vrací k myšlence utvoření výboru proti diskriminaci. Br. Halaška upozorňuje na zápis z předs. schůze z 9. ledna, v němž je uvedeno naše rozhodnutí. - Předsednictvo se několikrát pokusilo o založení výboru, každý to zamítl, neprojevil se nikde zájem. - Rozhodnuto br. Vlčka v tomto smyslu informovat. Anton Bartoš doporučuje, aby jeho kniha “Clay - Eva volá Londýn” byla vydána v angličtině. Překlad do angličtiny si již zařídil v Anglii. Žádá o adresy organizací, kterým by mohl knihu nabídnout. Metropolitan Opera New York děkuje za náš dopis vyslovující dík a uznání za uvedení Smetanovy Prodané nevěsty. Congressman Derwinski vzpomněl 10. výročí smrti Jana Palacha prohlášením uveřejněným v Congressional Record 18. ledna t.r. - Rozhodnuto congr. Derwinskému poděkovat a zaslat mu únorové číslo American Bulletinu. Odbočka ČSNRA v New Buffalo uzavírá svoji činnost pro stáří a nemoc mnoha členů. Zasílá $300. - Úřadovna poděkuje odbočce za dosavadní činnost a finanční dar a vysloví politování nad rozpuštěním odbočky. Členové odbočky budou vyzváni, aby zůstali nadále přímými členy ČSNRA či alespoň předplatiteli časopisů. Pošta došlá od ses. Faltusové: elaborát o Polish-American Day Conference a dopis George S. Vest-a, Assistant Secretary for Foreign Affairs. K námětu zahájen dr. Feijenčíkem rozhovor, kterého se zúčastnili dr. Rozbořil, ses. Vrázová, ing. Papánek, dr. Schwarzenberg. Dr. Schwarzenberg předložil ku schválení text dopisu Mr. George Vestoví. Mínění je, abychom se ucházeli o obdobnou příležitost. Text dopisu schválen. Ses. Faltusovou zaslaný elaborát převzal dr. Schwarzenberg k podrobnému prostudování. - Na Czechoslovak-American Day, došlo-li by k jeho uskutečnění, by z Chicaga byla vyslána representační skupina. Ses. Faltusová zaslala též kopie své korespondence s úřady, senátory, atd., a řadu výstřižků z novin. Oznamuje, že 12. ledna přijela do USA dcera spisovatele Jana Beneše a rodina byla sloučena. Zpráva ses. Vrázové: - Ses. Vrázová sděluje, že obdrží 100 kusů výtisků časopisu United Nations Association k 30. výročí - s ilustr. článkem o chartistech, který napsala. Předkládá k úvaze, komu časopis rozeslat. Dr. Rozbořil převezme několik výtisků pro Alliance of Friendship, br. Čierný pro Slovenský Sokol, dále bude výtisk zaslán všem předsedům našich odboček, Americkému Sokolu, SVU - předsedovi dr. Třískoví, atd. - Dalším obsahem zprávy ses. Vrázové je ples ČSNRA, jeho příprava a úspěch a zpráva o zájezdu, plánovaném p. Šuchmou pro zpěváka J. Hutku, sign. Charty. Ses. Langová podala zprávu za úřadovnu a zprávu finanční, a předložila ku schválení účty. Dr. Rozbořil pozval přítomné na banket Alliance of Friendship, který je pořádán 10. března. Schůze skončena v 8:25. 2 - Věstník [pageend2]Výroční zpráva Výroční zpráva washingtonských členů zahraničního výboru ČSNRA (od Sjezdu ČSNRA v r. 1978) ses. A. Faltusové a br. Dr. J. Haška 1. Desáté výročí sovětské okupace Po sjezdu bylo největší úsilí vynaloženo na získání Resolucí v americkém Kongresu k 10. výročí sovětské invase a okupace Československa. Jak již bylo referováno, v posl. sněmovně přednesl 17. července 1978 Resoluci č. 667 posl. Edward J. Derwinski, který pro ni získal dalších 40 sponsorů. V Senátě Resoluci č. 526 dne 26. července 1978 přednesl senátor Robert Dole, který získal podporu dalších 13 senátorů. Resoluce byly předány zahraničním výborům obou komor Kongresu, odkud byly postoupeny min. zahraničních věcí. 2. Šedesáté výročí Československé republiky Před odročením Kongresu počátkem října 1978, byl některým senátorům a poslancům dodán příslušný materiál týkající se historie Československa. Projevy k 60. výročí měli senátoři Percy a Dole a poslanci Blanchard, Derwinski a Fenwicková. Mimo to senátor Dole zařadil do Congr. Record stručnou historii Československa od 9. století až do r. 1960, jak ji sv. času vydala ČSNRA. Poslanec Derwinski zařadil Deklaraci Nezávislosti, kterou 18. října 1918 předal T. G. Masaryk presidentu Wilsonovi. 3. Desáté výročí úmrtí Jana Palacha Na základě dodaných informací zařadil poslanec Edward J. Derwinski do Congr. Record upomínku na tohoto národního hrdinu. Před tím zařadil již v lednu 1978 anglický text PETICE 78, která byla dne 21. srpna 1978 předána Spojeným národům a všem 35 signatářům Helsinské Dohody. 4. 20. výročí “Captive nations Week” - washingtonští členové zahr. výboru ČSNRA, s. A. Faltusová a br. Dr. J. Hašek se zúčastnili recepce, kterou v rámci 20. výročí Týdne Porobených Národů uspořádal senát amerického kongresu, jakož i oběda a zvláštního symposia v posl. sněmovně. Symposia se zúčastnilo kolem 20 poslanců a asi 70 zástupců etnických skupin. 5. 30. výročí Universální Deklarace Lidských Práv - Oba zástupci Ústředí ve Washingtoně se také v Bílém Domě zúčastnili vzpomínkové oslavy 30. výročí universální deklarace lidských práv. 6. Dále se zúčastnili recepce v Kongresu, uspořádané na počest nových senátorů etnickými skupinami, a oslavy ukrajinského a litevského národního svátku. 7. Během roku měli několik schůzek se zástupci Státního Departmentu a jinými vládními úředníky, jakož i s představiteli International Communications Agency (dříve USIA). 8. Před odjezdem delegace senátorů do Prahy v listopadu 1978, vypracovala sestra Faltusová pro ně memorandum ve věci tak zv. “hard-core” případů rozdělených rodin a zamítnutých vis. 9. Na případech rozdělených rodin se stále pracuje a za uplynulý rok bylo sloučeno celkem 10 rodin (pokud byly ve spojení s ČSNRA), a to tři v USA, jedna v Kanadě a šest v Německé Spolkové Republice. Ve věci rozdělených rodin, zamítnutých vis a porušování lidských práv v Československu se udržuje styk s Helsinskou Komisí amerického Kongresu, se State Departmentem, s amer. vyslanectvím, s Bílým Domem a jinými úřady, které se věcí zabývají. 10. V květnu 1978 vydala Helsinská Komise amerického Kongresu t.zv. “Red Book" pod titulem "Documents of Helsinki Dissent from the Soviet Union and Eastern Europe” (The Right to Know - The Right to Act), která zahrnuje dokumentaci o porušování lidských práv ve státech sovětského bloku. Pro sekci o Československu připravil předmluvu Dr. Vilém Prečan, historik, nyní žijící v Německu. Překlad jeho předmluvy, jakož i některých dokumentů Charty 77 pořídila ses. Faltusová. Komise plánuje vydání další publikace ve věci porušování lidských práv, a to zejména v Polsku a v Československu. I na této publikaci aktivně spolupracujeme. 11. Byl navázán styk s některými Chartisty, kteří žijí v Rakousku. Od nich dostáváme také určité dokumenty a sdělení Charty 77. Překlady, které pořizuje s. Faltusová, se pak posílají na příslušné vládní úřady. Helsinské Komisi, Evropské Radě, Atlantické Alianci, atd. Kopie českých textů se posílají Ústředí ČSNRA a některému čs. krajanskému tisku v USA. Chartistům se posílá Věstník ČSNRA. 12. Byly získány informace ve věci “Polish-American Day”, který byl uspořádán na State Departmentu. Byla také opatřena obšírná zpráva o této konferenci, kterou vydal State Department. Konference se zúčastnilo asi 150 Američanů polského původu, kteří jsou činni v různých polsko-amerických organizacích, jakož i řada úředníků State Departmentu. Spolupracuje se se State Departmentem na přípravě “Czechoslovak-American Day”, který bude uspořádán na State Departmentu asi počátkem dubna t.r. 13. Telev. síti ABC byl poslán dopis ve věci programu ‘‘Politics of Torture” a reagovalo se na články některých žurnalistů ve věci Československa. Byly vyměněny dopisy s Bílým Domem ve věci porušování lidských práv v Československu. 14. Udržuje se styk s různými organizacemi, jako Amnesty International, PEN, Internet, ASPEN Institute, Association of American Publishers, Freedom to Publish Committee a mnoha dalšími. 15. Ústředí ČSNRA je podrobně informováno o zdejší činnosti členů zahraničního výboru. Jsou mu postupovány kopie všech přípisů, publikací, zpráv a jiné dokumentace získané z jiných pramenů. - afa - Washington, 16. února 1979 DARY NA ČINNOST ČSNRA: Odbočka “28. říjen”, IL $1000.00 Mrs. Mary Bohac, MI 25.00 Jan K. Šedivý, WI 25.00 Standa Prostředník, PA 25.00 The Charlotte G. Masaryk Society, Inc., NYC 25.00 Mr. and Mrs. Paul A. Hahn, WI 20.00 Mrs. Emilie Vranchik. PA 20.00 Mr. and Mrs. Hugo Ickovitz, MI 20.00 Dr. Jaroslav Jíra a Dr. Angela Kozáková-Jírová, CA 20.00 Mr. a Mrs. Josef Růžička, MN 15.00 Mr. and Mrs. Carl Brablec, MI 10.00 Dr. A.J. Celerin, London, Canada 10.00 Bohumil Polata, CA 8.00 Marie Benes, IL 5.00 Mr. a Mrs. Frank A. Šimek, FL 5,00 Věstník - 3 [pageend3]Úspěšný 28. ples Oblastního výboru ČSNRA v Chicagu V sobotu 3. února se konal v hotelu Continental Plaza v Chicagu 28. výroční ples Oblastního výboru ČSNRA, který se opravdu po všech stránkách vydařil. Jestliže se někdo snad dal odradit od návštěvy plesu nepříjemným studeným počasím letošní dlouhotrvající kruté zimy - (sál Wellington, ve kterém byl ples pořádán, byl však plně zaplněn) - může jen litovat a udělat si již teď předsevzetí, že příští rok výroční ples oblastního výboru ČSNRA nevynechá, ať mrzne jak chce. Předsedkyně plesu Vlasta Vrázová, která s tajemnicí Marií Langovou nastavovala hodiny práce na plesových přípravách, jen aby vše bylo včas a správně hotovo, s místopředsedy Františkem Kalkusem a Miladou Feijenčíkovou, s plesovým výborem a s dobrovolnými pracovnicemi a pracovníky - (kterým alespoň touto cestou chceme vyjádřit své díky) - mohou mít opravdu radost z úspěchu tohoto významného večera. Nevíme, kde začít chválit, neboť vše bylo zdařilé. Plesová síň Wellington je prostorná a příjemná, a také odevšad je dobře vidět. Jídlo bylo výborné. K poslechu a tanci hrál známý a dnes v celé chicagské oblasti proslavený orchestr F. Bentelera. Obdiv vzbudilo samostatné vystoupení F. Bentelera a jeho houslistů. V naprostém tichu mu s napjatopu pozorností naslouchal celý sál! Všichni jsme si odnesli radostný a nezapomenutelný prožitek z jeho hudebního podání polky ze Smetanovy Prodané nevěsty, kterým doprovázel taneční vystoupení mladých tanečnic a tanečníků Besedy, Klubu Domova a Moravské kulturní společnosti. Za mladistvě radostné taneční předvedení a za malebný obrázek čtrnácti krojovaných tančících párů, za všechnu práci a nadšení, se kterým “polkový komitét” vystoupení nacvičoval a obětavost, kterou vložil do přípravy krojů - (když pro nedostatek místa nemůžeme vyjmenovat všechny tanečnice a tanečníky) - uvádíme alespoň jména jeho členů: Zdenka Židlická, Jan Uhlíř, Rosemarie Přitasilová, Ema Mikušová, Cynthia Machová a Zdenek Martínek. Milý byl pohled na půvab svěžího mládí debutantek, které v doprovodu svých otců byly představeny společnosti. Se svými tanečníky předvedly polonézu v úpravě dr. Mojmíra Viktorina. Přítomné společnosti byly představeny tyto mladé dívky z rodin českého a slovenského původu: Judith Marie Kukralová, Patricia Maja Kraupnerová, Marcela Svehlíková, Kathleen A. Lobanová, Deborah Kristine Fajnorová, Lelia Roubalová, Kristina Wolfová, Kim Neprašová, Irena Balášová. Skvěle se zhostila svého úkolu “Mistress of Ceremonies” Judy Baar-Topinková. V dnešní době, kdy stará krajanská sousedství již neexistují, kdy jsme roztroušeni po tak mnohých předměstích Chicaga a kdy mladé rodiny se stěhují stále dále na západ, musíme hledat nové cesty a nová prostředí pro udržení společenského života naší tak dosud početné etnické skupiny, chceme-li ji zachovat i nadále živou. O representační události jako byl letošní 28. výroční ples musíme se snažit vzbudit další zájem i u Čechoameričanů z třetí i čtvrté generace. Sama předsedkyně plesu Vlasta Vrázová ve své zahajovací řeči nás opět utvrdila o nutnosti pořádání těchto representačních zábav zvláště v dnešní době. Jasně a výstižně v ní vzpomenula práce našich zdejších pionýrů - i duchovních hodnot naší staré, dnes porobené vlasti, jež je nejen důležité, ale stále nutné připomínat a propagovat v naší nové vlasti americké. Se vší skromností můžeme říci, že letošní ples ČSNRA splnil právě tento úkol. A ještě vám prozradíme, že po mimořádném, radostném úspěchu letošního plesu se oblastní výbor ČSNRA již nyní rozhodl příští výroční ples uspořádat v sobotu 9. února 1980 - opět v krásném prostředí hotelu Continental Plaza a za účinkování orchestru F. Bentelera. Za tiskový výbor oblastního výboru ČSNRA: . . . F.U. JOŽKA PEJSKAR mezi námi v Chicagu Ve středu dne 14. února 1979 jsme se s ním sešli v chicagském Velehradu. Byl to (- viděno zvenku letošních “Čigágovi- ček”) samozřejmě studený a zasněžený večer, avšak - pro oněch asi sedmdesát přítomných to byly užitečně strávené hodiny. Jožka Pejskař byl od roku 1951 členem redakce čs. vysílání Svobodné Evropy v Mnichově, a od r. 1955 patřil k vedoucím vydavatelského kruhu měsíčníku České Slovo, jehož byl až do letoška šéfredaktorem. Na cestě do “kalifornské penze” si jako zastávku vybral také Chicago. Upřímně řečeno, byl jsem rád, že naší odbočce ČSNRA “Milada Horáková” odřekla ta běžná schůzoviště, a že jsme skončili ve vždy pohostinném Velehradu. Tam se člověk cítí nějak jinak, než jen na “schůzi” . . . Pejskařův referát se opíral především o rozhovory, které měl v době před odjezdem z Evropy s několika signatáři “Charty 77”, jimž bylo dovoleno vycestovat. Například spisovateli Škutinovi, Ivanu Medkovi, synu známého ruského legionáře a čs. spisovatele. Lidem se v Československu prý vcelku daří dobře. Z pracovní 48-hodinové doby se oddělávají asi tak dvě hodiny, “ostatní se profláká”. Na vkladních knížkách “jsou biliony korun, protože není co kupovat”. Starší generace (60 roků a víc), ta prý již rezignovala, ta střední (25-60) si údajně říká - cituji Pejskara - “mládí ztraceno, do penze daleko” a snaží se “utrhnout, kde se co dá”. Moc hezky mluvil Pejskař (opíraje se o zmíněné prameny) o nej mladší české generaci: “Chtějí vidět a slyšet, co jim nedává režim”. Citoval bývalého komunistu Škutinu (dnes Švýcary), který byl za Novotného a za Husáka vězněn padesát měsíců bývalými spoluvěrníky: “Je to krásná mládež, ta které je dnes kolem patnácti ...” Plní prý i kostely. Hovořil Pejskař, kterého znám přes čtvrtstoletí jako poctivého novináře. Schůzku s ním vzorně řídil nový předs. odbočky ČSNRA “Milada Horáková” pan Fr. Desenský. Že si neodpustil pochválit hostovo (a svoje) rodné Královéhradecko - to jsem mu samozřejmě prominul. Dyť sem taky “votrok” . . . Kromě hostů, kteří byli zvědaví na Jožku Pejskara, přišli na schůzi “M. Horákové” ve Velehradě i návštěvníci nečekaní a vzácní: předseda Desenský mohl například přivítat vedoucího Čs. národní rady americké dr. M. Feijenčíka a jeho choť Miladu, která řídí práci našich žen v Chicagu a okolí. A bývalého předsedu odbočky těžko zapomenutelného Toníka Hřebíka . . . Byl to tedy hezký večer. Víc takových! TOJN 4 - Věstník [pageend4]Odbočka “28. říjen” - Večer Jana Palacha Milí přátelé, v mrazivém lednovém navečeru před deseti lety se roznesla po Praze i ostatních českých městech a osadách neuvěřitelná zpráva, že na Václavském náměstí v Praze vzplanula živá pochodeň. Student filosofické fakulty Karlovy university Jan Palach se rozhodl obětovat svůj mladý život, aby protestoval proti křivdě a násilí, jež bylo spácháno na jeho národě, a aby tento národ vyburcoval k obraně ztracených práv a svobody. Jeho statečného činu nikdy nezapomenou doma a nezapomene ho ani ostatní svět. Toto desetileté smutné výročí uctíme vzpomínkovým pásmem, na němž projev prof. Františka Svejkovského “Jan Palach a mladí roku 1968” bude doplněn autentickými záznamy smutečního obřadu Palachova pohřbu. Řečníka uvede místopředseda Cs národní rady americké prof. František Schwarzenberg. Pořad bude zahojen v neděli 18. března 1979 ve 3 hod. odpoledne v auditoriu Havlíčkovy školy v Berwynu, lil. (Ridgeland Ave. a 15. ulice). Těšíme se na Vaši účast. Za pořádající výbor: Emanuel Lát předseda odbočky “28. řyen” Z oblastí a odboček Oblastní výbor Československé národní rady americké v Chicagu, Illinois pořádá výroční schůzi v sobotu 24. března 1979 v 5:00 hod. odpol. v Lincoln Federal Savings, 6655 W. Cermak Road, Berwyn, Illinois. Členskou schůzi pořádal chicagský oblastní výbor 8. února 1979 Za onemocnělého předsedu br. Františka Kalkuse vedla schůzi ses. M. Feijenčíková, I. místopředsedkyně. Ses. Marie Langová podala zprávu tajemnice. S radostí referovala o úspěšném plesu oblast, výboru. Ses. Feijenčíková se o úspěchu plesu vyslovila s uznáním a všem, kteří na přípravě plesu pracovali, poděkovala, obzvl. předsedkyni plesu ses. Vrázové a tajemnici M. Langové. Ses. Langová vyjádřila, že díky patří všem, že se každý snažil pomoci dle svých možností. Pokladník br. Ženíšek podal zprávu finanční. O finančním výsledku plesu nemůže ještě referovat, protože dosud nedošly účty od hotelu a p. Bentelera i další. Jednáno o datu valné hromady. - Kandidátní komise zvolena ve složení: br. E. Lát, E. Krzyvoň, ses. Nehasilová, Uhlířová, Vrázová. - Delegáty byly podány zprávy z odboček a organizací. Jednáno o Československém dnu. Ses. Nehasilová dává v úvahu, zda na Čs. dnu má být prosloven politický projev, neboť ve Wozniakově zahradě lidé považují Čs. den spíše za piknik a námětu projevu nevěnují dostatečnou pozornost. - Ses. Feqenčíková soudí, že na Čs. dnu má být politický projev pronesen, neboť Den uvádíme jako manifestaci za svobodu. Ses. Langová uznává námitku týkající se piknikového ovzduší ve Wozniakově zahradě, ale k opodstatnění politického projevu připomíná, že je důležitý už proto, že jeho text je uveřejněn v krajanském tisku v USA a i ostatním čs. zahraničním tisku a československé otázce se tím znovu dostává publicity. - Ponecháno k definitivnímu projednání na valné hromadě oblast, výboru. - Zatím doporučeno zjistit volný termín v červnu ve Wozniakově zahradě - na radu ses. Uhlířové také nové ceny, které prý jsou podstatně vyšší. Další možností by snad byla restaurace p. Samce u Forest Preserve, kde jsme již jednou bezúspěšně vyjednávali. Vyšetřením pověřena ses. Langová. Jednáno o datu příštího plesu. Usneseno uspořádat ples 9. února 1980 opět v hotelu Continental Plaza a o účinkování požádat orchestr p. Bentelera. Jak krásné prostředí hotelu, tak orchestr - kromě účinkování tanečních skupin a vystoupení debutantek - nemálo přispěly k úspěchu plesu. Jednáním pověřena ses. Langová. Schůze skončena v 8:30 hod. Odbočka “28. říjen” pořádající vzpomínkové pásmo “Jan Palach a mladí roku 1968” v neděli 18. března ve 3 hod. odpol. v Havlíčkově škole v Berwynu, je jednou z nej aktivnějších odboček chicagské oblasti ČSNRA. 11. února zaslala odbočka ústředí dar na činnost ve výši $1,000. Činnost odbočky si zaslouží uznání. Odbočka “Generála Milana R. Štefánika” v Chicagu uspořádá v rámci činnosti chicagského oblastního výboru ČSNRA v neděli 29. dubna ve 2:30 hod. odpoledne pietni oslavu československého národního bohatýra gen. Milana Rastislava Štefánika, od jehož tragické smrti uplyne letos 4. května 601et. Oslava bude pořádána v sálech Česko-amerického kulturního střediska “Velehrad” (2657-59 S. Lawndale Ave., Chicago). - Slavnostní projev pronese předseda Čs. národní rady dr. Mikuláš Feijenčík. Odbočka “Západní předměstí” pořádá členskou schůzi v úterý 20. března v 7:30 hod. večer v Mid America Federal (5900 Čermákova třída, Cicero). V kulturní části programu bude promítán zajímavý film, k němuž promluví předsedkyně ses. Vlasta Vrázová. Odbočka “Dr. Milada Horáková” pořádá příští členskou schůzi 8. března v Mid America Federal. Místopředseda br. Jaromír Netík bude mít projev o okupaci Československa a jejích důsledcích. Čs. ženská národní rada pořádá výroční schůzi v neděli 25. února ve 12:30 hod. v poledne v Lincoln Federal na Čermákově třídě, Berwyn. - V sobotu 21. dubna přivítáme jaro po letošní tuhé zimě zvlášť radostně na věnečku ČŽNRA v sále budovy ELK (Ridgeland a 26. ulice, Berwyn). - 17. června uspořádá ČŽNRA laskavostí manž. Feijenčíkových tradiční piknik na Temple Farms ve Wadsworth, 111. Věstník - 5 [pageend5]Klub Domov pořádal v úterý 20. února valnou hromadu. Za onemocnělého předsedu Ferdinanda Kussela vedl jednání výroční schůze místopředseda dr. František Schwarzenberg. Úředníky byli zvoleni: duchovní rádce - otec Vojtěch Vít, O.S.B.; předseda - Ferdinand Kussel; I. místopředseda - dr. F. Schwarzenberg; II. Frank Desenský; III. Pavla Kůrková; tajemnice - Františka Uhlířová; pokladník - Josef Zacharda. 24. února pořádal Klub Domov úspěšný maškarní mumraj v sálech Velehradu, na květen je plánován tradiční Majáles, v létě obvyklý piknik a také autobusový zájezd. SVU - Společnost pro védy a umění, místní skupina v Chicagu uspořádala v pátek dne 23. února hodnotnou přednášku Rodericka A. Gormana “Život a dílo Albína Poláška” - u příležitosti stého výročí umělcova narození. Přednášku za omluveného p. Gormana přečetl p. Karel Prchal. Albín Polášek, rodem Moravan, působil dlouhá léta v Chicagu a vyučoval na zdejším Art Institutu. Jeho sochařské práce našly své umístění v mnoha místech Spojených států. Další večer SVU bude v pátek 16. března, opět v restauraci “Stará Praha” v Ciceru. Na téma “Srdeční choroby a jak jim předcházet” promluví Dr. Ruth Picková. IN MEMORIAM: Únor 1979 K uctění památky zes. p. Johna Nováka, věnuje pí. Anna Beneda, IL $20.00 K výročí osudného 25. února 1948 zveřejňujeme protestní notu, kterou poslední nekomunistický velvyslanec Československé republiky u Spojených národů podal 10. března 1948 tehdejšímu generálnímu tajemníkovi OSN Trygve Lie: “Pán Generálny tajomník: 25. februára mal som česť s Vami hovoriť o vývine udalostí v Československu. Zmienil som sa o svojom stanovisku a prípadnom vyšetrovaní Bezpečnostnou radou. Po rozhovore s Vami som sa rozhodol odložiť akýkoľvek zákrok alebo rozhodnutie jednak preto, aby som vyčkal ako sa veci ďalej vyvinú, jadnak aby som získal ďalšie priame zprávy o udalostiach v Československu. Dnes však vidím, že svoj zákrok musím vykonať bezodkladne, keď mám splniť svoju povinnosť voči svojej vlasti a svojmu umlčanému a terorizovanému národu. Preto sa v tejto veci dovolávam ustanovení Charty Spojených národov, ktoré sa vzťahujú na určité situácie, keď jeden člen Spojených národov násilne porušil nezávislosť druhého člena. Vláda Československej republiky, ktorá bola ustavená podľa výsledkov všeobecných volieb do parlamentu v máji 1946, bola 22. februára 1948 komunistickou menšinou násilne podlomená a otvorene ohrozená. K tomuto činu bola komunistická menšina povzbudzovaná a dostala pre prípad potreby i prísľub pomoci od úradných činiteľov SSSR, ktorí za tým účelom prišli do Prahy na čele s V. A. Zorinom, námestníkom ministra zahraničia SSSR. Politická nezávislosť Československa, člena Spojených národov, bola porušená hrozbou použitia násilia druhým členom Spojených národov, Svazom sovietskych socialistických republik. Tým bol priamo porušený štvrtý odstavec druhého články Charty. Ako zástupca svrchovaného štátu Československej republiky, předkládám podľa 34. článku Charty túto záležitosť k pozornosti Bezpečnostnej rady a žiadam, aby ju vyšetrila, lebo ide o situáciu, v ktorej je ohrozená nielen sloboda a nezávislosť Československa, ale i medzinárodný mier a bezpečnosť. Je dnes už jasné, že puč komunistickej menšiny bol prevedený za úradnej účasti predstaviteľov SSSR a v dôsledku hrozby, že v prípade potreby zasiahne vojenská moc Sovietskeho svazu, ktorá čaká v pohotovosti na hraniciach Československa. Úradní a vojenskí predstavitelia SSSR sa zúčastnili tajných i verejných shromáždění komunistickej strany a sotrvali na území Československa tak dlho, zakiaľ sa nepresvedčili, že slobodný a demokratický ľud Československa teroru podľahol. Fotografie z pražských ulíc, ktoré uverejnila svetová tlač, ukazujú sovietskych dôstojníkov, oblečených v nových čs. uniformách, ako spolupracujú s ozbrojenou políciou na rozličných schôdzach a demonštráciách. Od tej chvíle, čo sa komunistická menšina násilím zmocnila vlády Československej republiky, prezidentovi Benešovi nie je dovolené verejne vystupovať alebo učiniť verejný prajav a má zakázané prijímať i návštevníkov, okrem Valeriana Zorina, námestníka ministra zahraničia SSSR, ktorého však odmietol prijať. Prezident Beneš nie je viac slobodným človekom. Komunistickí uchvatitelia moci šíria teror a porušujú každý zákon, na ktorom spočívajú, alebo ktorý zaručuje prirodzené ľudské práva a demokratické inštitúcie - pritom však súčasne vyhlasujú, že konajú podľa vole ľudu. V Československej ústave z roku 1920 je ustanovenie, že ľud je jediným zdrojom štátnej moci a všeobecné tajné voľby prostriedkom, ktorým ľud svoju vôľu prejavuje. Za prejavy vole ľudu nemôžu byť považované davy, ktoré komunisti vyštvali do ulíc a dedín k demonštráciám alebo stávkam. Komunistická menšina sa zmocnila vlády v Československu a vnucuje svoju vôľu celému národu, bez ohľadu na ústavu a zákony. Prezidentovi je znemožňované vykonávanie jeho ústavných právomocí. - Politické strany boly prinútené zmeniť svojich vedúcich činiteľov; členovia snemu boli zo svojej funkcie odstránení a pozbavení parlamentnej imunity; viacerí z nich boli brutálne zbití a uväznení. Univerzitní profesori, sudcovia, vysokí štátni úradníci vo všetkých ministerstvách, ktorí sa zprotivili komunsitickému diktátu, boli prepustení, alebo degradovaní. Ústavné práva a výsady občanov sú bezohľadne porušované. Osobná sloboda je všeobecne obmedzená. Demokratickým ideálom verní občania sú hromadne zatýkaní. Intelektuálni pracovníci sú nútení do ťažkej menuálnej práce. Právo súkromného vlastníctva je zrušené. Vačšina denných a periodických časopisov bola zastavená, redaktori prepustení a bola im zakázaná akákoľvek žurnalistická činnosť. Nejestvuje viac nedotknuteľnosť súkromia domáceho krbu. Sloboda tlače bola zrušená. Právo shromažďovania, petície a volnost’ prejavu přestaly existovať. UPOZORNĚNÍ členům ČSNRA Z rozhodnutí sjezdu bude zvýšen členský roční poplatek ze $4. na $5. počínaje 1. lednem 1979. 6 - Věstník [pageend6]Československá ústava je v slove i v duchu zásadne a fakticky porušovaná nielen sposobom vytvorenia tejto tzv. ľudovej demokracie, ale každým jednotlivým činom. Dnešná vláda “ľudovo-demokratického” Československa je nie len neústavnou a nezákonitou, ale je to i mocenský nástroj Svazu sovietskych socialistických republík. Mníchov, v septembri 1938, a okupácia Československa odkryly svetu plány ďalších výbojov Nemecka. Tragédia komunsitického prevratu v Československu, ktorý bol vyplánovaný a prevedený za pomoci úradných a vojenských činiteľov Sovietskeho svazu, odhaľuje neúprimnosť premiéra Stalina, ktorý v Moskve v marci 1945 osobne sľúbil prezidentovi Benešovi, že Československo sa bude vždy slobodne a demokraticky vnútorne vyvinovat’, že Sovietsky svaz chce mať len priateľských súsedov, a že zahraničná politika má sledovať spoločný plán. Smluva priateľstva o vzájemnej pomoci a povojnovej spolupráci, podpísaná 13. decembra 1943 medzi Sovietskom svazom a Československom, ustanovuje v článku 4., že smluvné strany si budú vzájomne rešpektovať nezávislosť a suverenitu a jeden druhému nebude zasahovať do jeho vnútorných záležitostí. Československo - jeho vláda a ľud - dodržaly slovo i ducha tejto smluvy. Preto jej porušenie Svazom sovietskych socialistických republík otrasia základy mieru a bezpečnosti nie len Československa, ale i Európy a celého sveta. Preto žiadam ako zástupca suverénnej demokratickej Československej republiky, aby táto situácia: znásilnenie Českoslovenka komunistickou menšinou za pomoci Sovietskeho svazu a ohrozenie mieru a bezpečnosti sveta, bola predložená Bezpečnostnej rade k prejednaniu. Ján Papánek stály delegát Československej republiky u Spojených národov The Czechs and Slovaks in America: Bibliography (in English) by Esther Jeřábek, published by CNCA and SVU. Price for Council members $15. - $17.50 for non-members. A work of considerable research and necessary for anyone studying or writing about the history of our people. Panorama A historical Review of Czechs and Slovaks in the United States of America - 328 pp. with illustrations - Chapters on Immigration - History of Pioneers in New York, Iowa, Michigan, Illinois, Oklahoma, Texas, Minnesota. - Founding of Organizations and Societies - Personal Histories - Published by the CNCA. Price $7. Order directly by mail. Czechs and Slovaks in North America Bibliografie, vydaná společně Československou národní radou americkou a SVU, konečne se stala skutečností. Až když má čtenář před sebou toto významné dílo a listuje v něm. dovede ocenit, co nekonečné práce a obětí to vyžadovalo od autorky Esther Jeřábkové, aby se dílo uskutečnilo. Ve svém úvodu Dr. Paul L. Horečky z Library of Congress podává stručný přehled o české a slovenské emigraci a končí slovy: Ample documentation - especially in the chapters on biography, education, history, journalism, language and philology, law. literature, and music - discloses the impressive roster of Americans of Czech and Slovak extraction who have made distinguished individual contributions in public service, the arts and music, the professions, literature, social and political science, sports, entertainment, and many other fields of human endeavor. (The sciences have remained outside the scope of this work). A true labor of love, this bibliography is the result of meticulous collection of source material and research by its author. Ms. Esther Jeřábek, herself a second-generation American of Czech descent. As a seasoned bibliographer, librarian, archivist, and teacher, she has eminent credentials for bringing this complete enterprise to a successful completion. The first stage of an important task is now completed with the production of this copious record of materials on Czechs and Slovaks in North America. Yet many of the publications listed are scattered over a variety of private and institutional collections, and many have remained uncataloged, without bibliographic control, and are susceptible to deterioration with the passage of time. The major goal ahead is the preservation of these materials and the establishment of a clearing-house to facilitate their location and utilization. Esther Jeřábková podává vysvětlení o své práci, která čítá přes 7,t>00 záznamů, o těžkostech, které musela překonávat při zjišťování údajů, hledání ztracených publikací atd. Byl skutečně nejvyšší čas. aby tento důležitý doklad českého a slovenského života v Americe byl zachycen a zachráněn. V budoucnu bibliografie bude sloužit jako nenahraditelný pramen informací. Dílo by nemělo chybět v žádné odborné knihovně, v žádné universitní a městské knihovně, kde žije naše etnická skupina. Krajanské organizace mají příležitost podat americké veřejnosti trvalý doklad o činnosti amerických Čechů a Slováků. Objednejte výtisk do místní nebo universitní knihovny, do knihoven studujících. Bibliografie podává jedinečný doklad o významu Čechů a Slováků v Americe. Objednejte si v ČSNRA, 2137 So. Lombard Ave., Cicero, 111. 60650. - Cena pro členy $15.- a pro nečleny $17.50. Čítá 448 stran, 7,600 záznamů. Prosíme oznamte včas změnu adresy Bibliografie Esther Jeřábkové: Czechs and Slovaks in North America $15.00 pro členy ČSNRA a SVU, $17.50 pro nečleny Věstník - 7 [pageend7]Č. S. A. Nejstarší bratrská a sesterská podpůrná jednota v Americe jest pripravená poskytnouti Vám nejvýhodnéjší druhy životních pojistek plné zabezpečujících Vaši ochranu. Rovněž nabízíme pojistky poskytující pravidelný starobní důchod jakož i pojistky hypoteční. Další informace ochotně podají: CZECHOSLOVAK SOCIETY OF AMERICA “Pioneer of Fraternal Life Insurance” CSA PLAZA Telefony (312) 795-5800 - (312) 242-2224 2701 SOUTH HARLEM AVENUE BERWYN, IL 60402 VĚSTNÍK VĚSTNÍK CZECHOSLOVAK NATIONAL COUNCIL OF AMERICA 2137 So. Lombard Ave. - Room 202 Cicero, Illinois 60650 Second Class Postage Paid at Chicago, Illinois [pageend8]