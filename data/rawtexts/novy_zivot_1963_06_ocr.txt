;5n;i¡58*«t» [pageend1]život m EsICn Ik CYRILOMETODĚJSKÉ l i g y p r o k u l t u r u a ž iv o t z v i r y • VYDÁVÁ KŘESŤANSKÁ AKADEMIE V ŘÍME • ADRESA REDAKCE A ADMINISTRACE: NOVÝ ŽIVOT, VIA DELLA CONCILIAZIONE, 1. ROMA-ITALIA. Řídí redakční kruh. Vychází 20. s označením následujícího měsíce. • Předplatní na rok 1963: V Itálii 1800 lir (podpůrné 2500 lir). Pro ostatní zemi 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvláší a třeba je platit předem. Předplácí se v Itálii: polt. slož.: C. c. post. 1-33428 Accademia Cristiana Ceco- slovacca - Via della Conciliazione, 1. Roma (617) s pozn. NŽ 1963. • Z jiných evropských zemí (Belgie, Dánska, Francie, Holandska, Lucemburska, Německa, Norska, Portugalska, Rakouska, Švédská, Švýcarska) a z Maroka, můžete poukázat přímo na pošt. ůřadi 1800 lir na : Nový život - Accademia Cristiana Cecoslovacca, Roma, Via della Conciliazione 1. - Italia. • Z ostatních zemí mezinár. pošt. poukázkou, šekem, peněžním dopisem římské administraci (na jméno Mong, hrancesco Planner), nebo našim zástupcům v jednotlivých zemích : Anglie : CML (P. Jan Lang S. J.), 114, Mount Street, LONDON, W. 1. — Francie : zasláním 15,— NF poštovní složenkou na adresu : Jaroslav Jáchym, 4, rue General Chappuis, Belfort; c/c 1724-81 Dijon. — Německo : zasláním 12 DM poštovní složenkou na : Karl Fořt, Konto München (13b), Nr. 151283. — Austrálie: CML (Dr. Stanislav Hofírek), 519, Dryburgh Str., North Melbourne, Vic. — Kanada: Zemská CML (Václav Vostřez), Box 541 Main P. O., Hamilton, Ont., nebo místní CML v Montrealu (Rev. A. Pelikán S. J.), 4605 West Broadway, Montreal 26, Que. — USA : Rev. Jaroslav Tománek, Veseleyville, P. O. Grafton, No. Dakota. Vita Nuova. - Mensile. • Con approvazione ecclesiastica. • Autoriszazions Tribunale Roma N. 3779 del 16-3-54. • Direttore respon- sabile : P. Vincenzo Insolera S. J. ENCYKLIKA “ MÍR NA ZEMI,, Nebylo asi dosud papežské encykliky, která by měla tak velký a příznivý ohlas jako encyklika » Pacem in terris — Mír na zem i«, vydaná na Zelený čtvrtek. » Protestanti, židé, buddhisté, mohamedáni, komunisté i bezbožci chválili spolu s katolíky oduševňu- jící a napomínající slova papeže Jana,« psaly New York Times. Své kladné prohlášení vydal generální tajemník OSN U Thant, mnoho politických osobností na Západě. A když se na zasedání Výboru 18 států pro odzbrojení zase došlo k mrtvému bodu, brazilský delegát volal k ostatním, aby se zamyslili nad pokyny encykliky a v jejím duchu se konečně dohodli na něčem pozitivním. Americký delegát navrhl, aby slova sv. Otce o odzbrojení byla připojena k aktům Konference. Celkem příznivé komentáře přinesl i tisk v komunistických zemích. Marockého ministra výchovy souhlas s encyklikou stál křeslo : v duchu encykliky totiž nabádal k usmíření s Izraelem a k zřeknutí se nároků na Saharu. A v denním tisku 28. dubna jsme četli, že jedna brazilská kulturní společnost navrhla, aby papeži Janu byla za encykliku dána Nobelova cena míru na rok 1963. Kdežto v USA — máme-li věřit Lidové demokracii — se horšili, že papež zastává stejný postoj k Východu i k Západu, že též Spojeným státům klade za vinu, že dosud nedošlo k dohodě o odzbrojení, na Východě si z encykliky vybrali jen odstavce o míru, o odzbrojení a o konci éry kolonizátorské, a přešli mlčením základní první části encykliky, kde jsou vypočítána práva a povinnosti občanů a států. Právě na těchto ideologických sloupech stojí odstavce, v nichž je řeč o sociální a mezinárodní situaci. Encyklika jedná o míru, o tom, žě k míru lze dojít jen uspořádáním společenských vztahů podle požadavků pravdy, spravedlnosti, lásky a svobody. Poprvé v dějinách je encyklika adresována nejen katolíkům, nýbrž všem lidem dobré vůle: ideologický podklad encykliky vyplývá z příkazů přirozeného zákona, vrytého do svědomí všech lidí, katolíků i nekatolíků. » Mír na zemi, tuto vroucí touhu lidí všech dob, nelze uskutečnit a upevnit, leč když bude nastolen řád stanovený Bohem a když ho všichni budou mít v úctě,« zní první věta encykliky. Svatý Otec pak ukazuje na podivuhodný pořádek ve vesmíru a na křiklavý opak: nedostatek řádu mezi lidmi. V pěti Částech encyklika vykládá, jak mají být uspořádány vztahy mezi lidm i; mezi občany a státní mocí uvnitř jednotlivých států; mezi státy navzájem; mezi státy a světovými společenstvími ; nakonec podává několik praktických pokynů pro katolíky. V první části Jan X X III. opakuje základní zásady katolické sociální nauky. » Aby soužití mezi lidmi bylo uspořádané a aby bylo plodné, musí mít za základ zásadu, že každý člověk je osoba, obdařená rozumem a svobodnou v ů lí; že je nositel práv a povinností, které plynou ze samé jeho přirozenosti. Tato práva jsou proto všeobecně platná, neporušitelná a nezcizitelná. A kdo se dívá na důstojnost lidské osoby ve světle Božího zjeVení, pak ji vidí na stupni ještě vyšším : lidé jsou vykoupeni krví Ježíše Krista, nadpřirozenou milostí se stali děti Boží, Boží přátelé a dědici věčné slávy «. Sv. Otec pak vypočítává tato základní lidská práva; jsou to právo na život a na důstojnou 122 [pageend2]USA. — Náhrobek služebníka Božího Jana Nepomuckého Neumanna ve filadelfské katedrále, postavený k 100. výročí smrti tohoto »Kristova pionýra ze Šumavy«, jak jsme psali v NŽ na str. 76. Bude prohlášen za blahoslaveného 23. června v bazilice sv. Petra. Jsou už ohlášeny dvě velké pouti našich bývalých německých krajanů a pouť z Filadelfie. Bl. Jan Nep. Neumann bude první světec, naturalizovaný Američan. Jeho americký pas byl vydán v říjnu 1854: Ani čeští katolíci nebudou scházet při oslavě svého krajana; všechny z exilu i z domova budou zastupovat knězi i laici bydlící v flintě. životní úroveň, na úctu k vlastní osobě, na dobrou pověst, na svobodný projev, právo žít podle svého náboženského přesvědčení, zvolit si svobodně svůj životní stav, právo svobodného podnikání a soukromého vlastnictví, právo na práci člověka důstojnou a na spravedlivou mzdu, tak aby z ní mohl žít on i jeho rodina, právo vystěhovat se a přistěhovat a právo účastnit se politického života. Práva, která člověk má, nesou s sebou i povinnosti ; i ty mají svůj základ a svou sílu v přirozeném zákoně. Důstojnost lidské osoby, její práva a povinnosti — to je největší bohatství lidstva ; bohatství, které patří stejným způsobem všem lidem. Lidé jsou si navzájem naprosto rovni. Papež Jan ukazuje tuto rovnost všech lidí na třech případech. » Především je to hospodářský a sociální vzestup pracujících tříd. V prvních údobích svého vzestupu dělníci soustřeďovali své úsilí na to, aby si vydobyli svá hospodářská a sociální práva ; pak je rozšiřovali i na práva politická a konečně na právo účastnit se i na kulturních statcích. Druhá věc, která vyznačuje naši dobu, je vstup ženy do veřejného života. U ženy se víc a více probouzí smysl pro její důstojnost. Je si vědoma, že nesmí být považována jen za nástroj, ale za plnoprávnou osobu, a to jak v rodině, tak i ve veřejném životě. A konečně, svět už dnes nerozdělujeme na národy kolonizátorské a kolonizované. Nikdo nechce být podřízen politické moci, která by byla mimo jeho zemi nebo národnostní skupinu. U velmi mnoha lidí tak mizí pocit méněcennosti, trvající už staletí, ano tisíciletí. A na druhé straně se zase zmenšuje nebo mizí pocit nadřaděnosti, pocházející z výsadního postavení hospodářského nebo sociálního. Právě 123 [pageend3]naopak, šíří se vědomí, že všichni lidé jsou si rovni, protože všichni mají stejnou lidskou přirozenost. A když vztahy v lidském soužití budou prodchnuty vědomím vlastních práv a povinností, pak se před lidmi otevřou i duchovní hodnoty ; lidé budou chápat, co je to pravda, spravedlnost, láska a svoboda. Budou si vědomi, že i oni patří k onomu světu duchovních hodnot. A tak se octnou též na cestě, která je vede k lepšímu poznání pravého Boha, osobního a přesažného. « Na začátku druhé části encykliky — vztahy mezi občany a státní mocí — Jan X X III. hájí nutnost autority ; ta pochází od Boha, Stvořitele člověka i společnosti. M oc státní autority není neomezená. I ona se musí řídit mravním řádem. Státní moc, která spočívá výhradně nebo skoro jen na strachu a na slibování odměny, nedovede účinně přimět občany, aby přes všecky oběti s tím spojené uskutečňovali společné dobro. » Nauka, kterou jsme právě vyložili, plně souhlasí s kterýmkoliv vládním systémem opravdu demokratickým. « Smysl státu a veřejné moci je uskutečňovat společné dobro. » Všichni lidé a jejich zřízení a sdružení uvnitř státu mají podávat svůj přínos k uskutečnění společného dobra. Mají sledovat svůj vlastní prospěch v souladu s požadavky společného dobra a vykonat vše, co zákonná státní moc stanoví v oblasti své pravomoci v souhlase s požadavky spravedlnosti. Uskutečňovat společné dobro je smysl státu. A státy je uskutečňují tím, že uznávají práva občanů a mají je v úctě. « Novým jevem v dnešním sociálním životě je zásah státu do objasti hospodářské a soukromého podnikání. I liberalistické pojetí je připouští. Encyklika Pacem in terris zde opakuje zásadu katolické sociologie o tzv. vzájemné výpomoci, subsidiarité : stát z jedné strany bdí nad všestranným rozvojem národního hospodářství, tedy navenek je řídí, omezuje, a z druhé strany je ale též má podporovat. » Přes (někdy až rozsáhlé a hluboké) zásahy státu do hospodářského života zůstává stále platná zásada, že stát nesmí omezovat svobodné podnikání občanů ; naopak je musí podporovat, aby tak byla zachována podstatná práva každého člověka « (z ene. Matka a učitelka). V třetí části je řeč o vztazích mezi státy. I tyto vztahy se musí řídit požadavky přirozeného mravního zákona : požadavky pravdy, spravedlnosti, účinné solidarity a svobody. Státy mají svá práva, ale též své povinnosti. »Jako nejsou rozdíly mezi lidmi a všichni mají stejnou důstojnost, tak ani nejsou státy vyšší a nižší, všecky politické útvary si jsou navzájem rovny. Je tedy nutné vyloučit jakýkoli rasismus, jakékoliv odlučování, Rozdíly v kultuře, civilizaci a stupni hospodářského vývoje nejsou důvodem k vyvyšování jednoho státu nebo národa nad druhý, nýbrž spíše pohnutkou k tomu, aby se více přispělo k povznesení všech. <' Požadavky spravedlnosti žádají plnění vlastních povinností, respektování práv druhých států nebo národů. Encyklika mluví výslovně o národnostních menšinách. Nejen odsuzuje vše, co omezuje jejich životnost a jejich životní projevy ; nabádá státy, aby menšinám pomáhaly k jejich plnému rozvoji. Také národnostní menšiny mají své povinnosti: nesmějí považovat své národnostní prvky za nejvyšší lidské hodnoty, mají se hledět stát mostem překlenují- cím rozdíly mezi sousedními státy. Účinná solidarita žádá, aby státy považovaly svůj blahobyt za součást blahobytu celé lidské rodiny. Má se podporovat výměna statků ; je nutné přiznat občanům právo a přímo povinnost stýkat se s občany druhých států. Sv. Otec se zde dotýká i některých praktických otázek, např. vztahů mezi zeměmi s různým stupněm hospodářského vývoje, otázky politických uprchlíků a odzbrojení. Požadavkům svobody odpovídá, aby jeden stát neutlačoval druhý a aby se nevměšoval do jeho vnitřních záležitostí. To platí především při poskytování pomoci zemím na nižší hospodářské úrovni. » Je nutné — opakuje papež Jan z encykliky » Mater et magistra« — aby tyto země samy na prvním místě byly odpovědny za uskutečnění svého hospodářského rozvoje a sociálního pokroku, a aby si toho byly vědomy. « » Bolestná otázka uprchlíků dokazuje, že některé země nezaručují svým občanům dostatečnou svobodu. Tam neexistuje správný společenský řád, protože smysl státu je uskutečnit všeobecné dobro a jeho základním prvkem je uznat onu oblast osobní svobody a zaručit její nedotknutelnost. Není zbytečné připomenout, že i političtí uprchlíci mají všechna práva lidské osoby ; neztratili je tím, že ztratili svou vlast. A mezi jejich právy je i právo zapojit se do státu, v kterém doufají že si budou moci zbudovat novou budoucnost pro sebe a pro svou 124 [pageend4]rodinu. Proto státy v mezích společného dobra mají povinnost dovolit jim ono zapojení a ze své strany je ulehčit. S radostí používáme této příležitosti a vyslovujeme své uznání pro všechny podniky, jak učinit méně bolestným převedení osob z jednoho státu do druhého. Též všechny lidi poctivě smýšlející vděčně upozorňujeme na práci, kterou v této tak citlivé oblasti vykonávají příslušné mezinárodní organizace. « Jan XXIII. se připojuje k všeobecně rozšířenému přesvědčení, že rozpory mezi státy mají být vyřešeny vyjednáváním, ne zbraněmi. » Spravedlnost, moudrost a vzájemná úcta a láska žádají, aby bylo zastaveno závodění ve zbrojení ; nechť se sníží současně a na obou stranách stav výzbroje ; ať jsou zakázány atomové zbraně a dojde se k odzbrojení doplněnému účinnou kontrolou. Nesmíme dopustit, aby hrůza nové světové války se svými hospodářskými a sociálními škodami, se svými omyly a zmatky po mravní stránce, se po třetí snesla na lidstvo. Je nutné ale přiznat, že zastavení výroby zbraní, jejich účinné snížení a jejich zákaz budou nemožné, nebo skoro nemožné, jestliže se nepřistoupí k všestrannému odzbrojení; to je : když nedojde k změně ve smýšlení. Lidé musí ze všech sil hledět ze svého srdce zaplašit veškeru válečnou horečku. Místo zásady míru, který se opírá o rovnováhu ve zbraních, musí nastoupit přesvědčení, že pravý mír se dá zbudovat jen na vzájemné důvěře. Domníváme se, že tohoto cíle lze dosáhnout. Žádá ho zdravý rozum, všichni po něm touží a bude z jeho dosažení plynout všem obrovský užitek. Doufáme, že se' lidé sejdou a budou vyjednávat, a tak lépe odhalí svazky, které je spojují, protože mají společný původ ; že odhalí, že jeden ze základních důsledků jejich společného původu je, aby mezi národy vládl ne strach, ale láska. A láska se projeví v čestné mnohostranné spolupráci, z které vzejde lidem mnoho dobrého. « Čtvrtá část: Státy a světové společenství. Mír mezi všemi národy má za cíl uskutečnění všeobecného dobra celé lidské rodiny. Tento požadavek cítíme tím více dnes; vzájemná závislost mezi státy je tak velká, že se žádný stát nemůže uzavřít sám v sebe a hledat jen vlastní zájem a rozvoj. » Všeobecné dobro dnes vyvolává otázky velmi složité, nanejvýš významné, naléhavé a světového dosahu. Jednotlivé státy je samy nedovedou jak náleží a úplné vyřešit. Je nutné vytvořit nové orgány na světové úrovni; takové orgány musí být vytvořeny společnou dohodou, jejich cílem musí být všeobecné dobro a ochrana a šíření práv jednotlivců a států. Podle zásady vzájemné výpomoci musí čelit otázkám týkajícím se společného všeobecného dobra, které jednotlivé státy samy nedovedou vyřešit; tím však nebudou jednotlivé státy nahrazovat, nýbrž jim ulehčí jejich úkoly. « Jan X X III. se zde zmiňuje o Organizaci spojených národů a jejích přičleněných mezivládních orgánech a komisích. K nejvýznamnějším činům OSN patří schválení Charty lidských práv 10. prosince 1948. I když se ozvaly námitky a výhrady stran některých bodů Charty, přece jen není pochyby, že tento dokument znamená velký krok vpřed k právně politickému ustavení světové organizace. V Chartě je slavnostním způsobem uznána důstojnost lidské osoby a všech lid í; prohlašuje se jako základní lidské právo svobodně hledat pravdu, uskutečňovat mravní dobro a spravedlnost, právo na důstojný lidský život atd. » Vyslovujeme přání, aby jak struktura OSN, tak i její prostředky byly úměrné jejím velkým úkolům. Kéž přijde den, kdy všichni lidé najdou v ní účinnou ochranu svých práv všeobecně platných, neporušitelných a nezcizitelných. Lidé dnes z jedné strany se sice činně účastní politického života ve svém státě, ale projevují též větší a větší zájem o osudy ostatních národů, a tak si tím více uvědomují, že jsou živé údy velké světové rodiny. « V páté části sv. Otec připomíná katolíkům • jejich povinnost účastnit se činně veřejného života a přispívat k dosažení společného dobra. Mají se na tuto svou práci náležitě připravit. Mezi jejich činností časného řádu a náboženským přesvědčením má být jednota; nesmí nastat nepoměr mezi vědomostmi odbornými a znalostí svaté víry. Jan X X III. se dotýká též vztahů mezi katolíky a nekatolíky na poli hospodářském, sociálním a politickém. Tyto vztahy vyžadují pozornost, jednotu ; nikdy nesmí dojít ke kompromisům v otázkách náboženských a mravních. Z druhé strany však katolíci mají mít pochopení pro opačnou stranu, jednat s nezištností, být ochotni ke spolupráci, když jde o uskutečnění věcí, které jsou samy v sobě dobré nebo kterých se k dobrému dá použít. » Nikdy se nesmí ztotožňovat blud s bloudícími, i když jde o omyl nebo nedostatečné poznání pravd na poli mravním a náboženském. Bloudící je vždy a v první řadě člověk, uchovává si důstojnost lidské osoby. U člověka nikdy neuhasíná úplně touha zlo125 [pageend5]mit pouta bludu a otevřít se poznání pravdy. I v srdci bloudícího je činný Bůh. Proto tomu, kdo v nynějším životním okamžiku nemá ve věcech víry jasno nebo se hlásí k mylným názorům, může se zítra dostat světla víry a uvěří. Schůzky a dohody v oblasti časného řádu mezi katolíky a nekatolíky mohou být pro nekatolíky příležitostí odkrýt pravdu. Dále : není správné ztotožňovat mylné filosofické nauky o přírodě, o původu a smyslu vesmíru a člověka s hnutími a směry, které vznikly v dějinách a které mají cíle hospodářské, sociální, kulturní a politické, i když snad tato hnutí měla svůj podnět z oněch mylných nauk a jimi byla nebo ještě jsou prodchnuta. Nauky, jednou vypracované a definované, zůstávají vždy tytéž ; avšak hnutí, o nichž je řeč, jednají podle dějinných situací neustále se vyvíjejících, a proto nezbytně podléhají jejich vlivům. A konečně kdo může říci, že na oněch hnutích, pokud odpovídají požadavkům přirozeného rozumu a oprávněným touhám lidské osoby, nejsou též kladné stránky, které zasluhují souhlasu ? Proto se může stát, že jisté přiblížení nebo styky, které včera byly považovány za méně vhodné a méně užitečné, dnes vhodné a užitečné jsou nebo mohou být zítra. Rozhodnout, zda ten okamžik nadešel, stanovit způsob a stupeň spolupráce k dosažení cílů užitečných po stránce hospodářské, sociální, kulturní a politické, to dovede jen ctnost opatrnosti. Je to věcí těch, kdo žijí a pracují v příslušných oborech ; jejich rozhodnutí ale musí souhlasit s příkazy přirozeného práva, se sociální naukou Církve a pokyny Církve. Nesmíme zapomenout, že Církev má právo a povinnost nejen chránit zásady řádu mravního a náboženského, ale též zasáhnout s plnou mocí pro katolíky v oblasti řádu časného, když jde o to, jak ony zásady provádět, « Závěrem ještě připomíná sv. Otec, že při přeměně lidských zřízení směrem k lepšímu jc zákonem života ve všech jeho projevech stupňovitost. -—- Obrací se ke Kristu, Knížeti pokoje, s prosbou, aby lidem dal svůj pokoj ; katolíkům posílá své apoštolské požehnání a » všem lidem dobré vůle, jimž též je adresována encyklika «, pozdrav a vyprošuje na Bohu blahobyt. Ja r o s l a v p o l c VÁCLAV IV. A JAN Z JENŠTEJNA ( Dokončení) Ohlas Janovy smrti Již ve své stížnosti papeži Jan z Jenštejna (v červenci r. 1393, pouhé tři měsíce po událostech) označil svého bývalého generálního vikáře titulem » martyr sanctus — svátý mučedník« (viz str. 128) a jeho smrt nazývá mučednictvím. Těž-, ko připustit, že by jeho slova byl pouhý básnický obrat. Jen on mohl plně zhodnotit zásluhy svého vikáře, poněvadž jediný snad znal všechny podrobnosti i důvody, jež jeho smrt předcházely. Ta byla zapsána i v mnoha současných kronikách domácích a zahraničních. Jsou to ovšem stručné záznamy události, kterou nijak nechtějí hodnotit. V létě 1393 vyschla v Praze Vltava. Tato pohroma byla uváděna do spojitosti s utopením Janovým. Petr Klarifikátor, který už r. 1402 psal posmrtný životopis arcibiskupa Jenštejna, učinil v něm zmínku i o smrti Jana z Pomuka. Prý je o ní psáno podrobněji jinde a vědí o ní celé Čechy, proto že se o ní nešíří. Praví pouze, že Jan se stal Boží milostí mučedníkem a že byl oslaven skvělými zázraky. Bohužel, vypsání smrti a zázraků se nedochovalo. Nebylo asi příliš rozšířeno, a není nepravděpodobné, že to byly záznamy úřední. Památka Janova však přesto přežila nepřízeň časů, i když jak text Jenštejnovy stížnosti zachovaný mimo Čechy, tak tento životopis Klarifikátorův zapadly. Pozdější úcta se vyvíjela kolem Janova hrobu v katedrále sv. Víta v Praze a čerpala údaje o jeho smrti, jak se zdá, jen z ústního podání, stejně jako kronikáři vzdálení a cizí. Nemalý podíl na tom, že se kult vyvíjel jen zvolna, mají nepochybně události domácí : občanská válka šlechty proti Václavu IV., jež začala v roce 1394, pak hned následovala bouřlivá léta působení Husova, dlouholeté husitské války. V nich vzalo za své nesmírné množství klášterů a chrámů a s nimi i mnoho psaných dokladů. Ještě před husitskými válkami udává ve svc Chro- nicon generale řezenský augustinián Ondřej, když hovoří o násilné povaze tehdy ještě žijícího Václava IV., že také dal utopit slavného mistra theologie Jana, který mu pravil, že není hoden říkat si král ten, kdo nevládne dobře. Vídeňský dvorní dějepisec a profesor Tomáš Ebendorfer z Haselbachu, který dlel v roce 1433 tři měsíce jako jeden z vyslanců basilejského koncilu v Praze, opakuje ve svém díle » Chronica regum Romanorum« z r. 1449 zprávu Ondřejovu, ale dodává k ní, že Jan byl zpověd- 126 [pageend6]níkem královny a byl utopen » také, jak se říká, protože se zdráhal vyzradit zpovědní tajemství«. Zmiňuje se o tom i pražský kanovník Pavel Žídek ve své » Správovně « (1470); ten tu zřejmě opakuje starou místní tradici. Tak se stalo, že se v době husitských válek a po nich zdůrazňovala tu druhá příčina jeho smrti, tu zase první, aniž se obě uváděly vedle sebe. Zdvojení osoby Jana z Pomuka a svatořečení Děkan pražské kapituly Jan z Krumlova (zemřel r. 1488) za svého vyhnanství mimo Prahu v roce 1480 zaznamenal podle paměti různé historické poznámky o pražské kapitule, a mezi nimi i smrt Jana z Pomuka, jehož spletl s Janem z Dubé a v letopočtu se zmátl o deset let. Tak vzniklo mylné datum 1383. Tento chybný rok se dostal mezi lety 1534-1548 na nový náhrobní nápis Jana z Pomuka, a asi odtud do » Kronyky České« kněze Václava Hájka z Libočan, píšícího v téže době (1541). Ten nekriticky rozdělil jednu osobu na d vě: generální vikář Jan z Pomuku byl podle něho utopen roku 1393, poněvadž stvrdil proti vůli krále Václava IV, volbu kladrubského opata, kdežto Jan z Nepomuku (druhé jméno téhož města), zpovědník královnin, byl utopen týmž králem už 1383, protože se zdráhal vyzradit zpovědní tajemství. Skutečný hrob generálního vikáře v kryptě katedrály sv. Víta byl pak považován za hrob » druhého « Jana a kolem něho se soustřeďovala (nejpozději v první polovině 15. století) úcta, takže náhrobní kámen byl později opatřen mříží, aby se na něj nešlapalo. Jan z Pomuku, utopený r. 1393, byl téměř zcela zapomenut, a onen domněle druhý, »zpovědník královnin «, byl ctěn jako světec. Každý nový životopis se snažil jeho život zpestřit novými podrobnostmi. Tak vznikla skutečná » legenda «, používáme-li toho slova pro životopis zčásti vymyšlený, ale její jádro mělo za podklad historickou osobu i událost. Tento Jan Nepomucký, stále populárnější, byl pro svou mučednickou smrt blahořečen 15. března 1721 a jeho úcta se už tehdy rozšířila po Rakousku, Německu, Belgii, Portugalsku, ba až do Mexika, nemluvě o českých zemích. Svatořečen byl 19. března 1729. Beatifikační ani kanonizační proces nebyl bez těžkostí. Ačkoliv bylo po ruce mnoho důkazů o jeho dávné úctě, přece scházel nějaký jeho raný životopis a nebylo známo hodnověrné vylíčení jeho ctností itmtínřaílbuJjpcDnmi eťaiaaSjtmi* pttcomiiajimt íc tú m G io mor Ijoítmt mrnplfcta nmntu Ba rc mamtMtř mtfttmk m&ifttM ífčfta*«mííH m u% m cQ ů€tm ^oanteasquůpjuM W& imnůmiHadnífotfenuu ? Jí kmalirfkv «strnu untus dfi*« ectnmůVftmzmů ttrteu ' c tV tic m m m * $ n am * úmttuá m i£4flHtiu Ů!i&m$‘Ubt«mrcm f Úryvek z textu stížnosti arcibiskupa Jana z Jenstejna proti Václavu IV., podané papeži Bonifáci IX . v červenci 1393, v opise kodexu Vatikánské knihovny (Vat. Lat. 1122); kodex byl psán za JenŠtejnova dohledu před rokem 1400. Na konci třetí a počátku druhé řádky zdola f. 165r nazývá Jan z Jen- štejna svého generálního vikáře Jana z Pomuka » MARTIR SANCTUS — SVATÝ M U ČED N ÍK «. a smrti. A ještě se to zhoršilo tím, že chybné datum smrti a rozdvojení osoby způsobilo, že i ty záznamy kronik ze sklonku 14. a z 15. století, o nichž se vědělo a v nichž se hovořilo o Janu z Pomuka utopeném roku 1393, byly odsunuty stranou, ačkoliv v procesu samém bylo na ně poukazováno ; nebyla v nich totiž udána příčina smrti jasně, a proto scházel důvod k svatořečení. Hlavním pramenem tedy zůstaly jen pozdější historicky nepřesné a značně přibásněné životopisy, jejichž pozornost se soustřeďovala pouze na zpovědní tajemství. Jedním z hlavních důkazů pro důvod smrti však byl jeden ze zázraků uznaných jak pro blahořečení, tak i pro svatořečení, totiž světcův zachovaný jazyk, nalezený v zetlelém těle při otevření hrobu vyšetřující komisí 15. dubna 1719. Při ohledání naběhl a měl barvu živého jazyka. I při druhém zkoumání před svatořečením dne 27. ledna 1725 se zázrak opakoval. Tak byl svatořečen i blahořečen jako mučedník zpovědního tajemství, a kanonizační bula kromě chybného data obsahovala také souhrn údajů čerpaných ze životopisů vytvořených Janovými pozdějšími zbožnými, ale příliš romantickými životopisci. 127 [pageend7]Pokrok kritického bádání v novější době V roce 1752 nastal v studiích o novém světci obrat. Prefekt Vatikánské knihovny Josef Šimon Assemani objevil v rukopisném sborníku arcibiskupa Jana z Jenštejna opis původní jeho stížnosti z roku 1393, podané papeži Bonifáci IX., s podrobným vypsáním jak smrti Jana z Pomuka, tak i jejích okolností a příčin, i s prvním titulem »svaty mučedník«. Kodex byl psán ještě za života Jana z Jenštejna ( 1400), tedy několik let po události a pod jeho dohledem. Brzy nato, v roce 1793, našel a vydal Josef Dobrovský Klarifikátorův životopis Jana z Jenštejna. Kdyby tyto důležité prameny byly známy v době jednání o svatořečení, nebylo by došlo k omylům v datu a podrobnostech o jeho životě a smrti. — Tím však dosud nejsou vyčerpány všechny prameny, jež by mohly lépe objasnit jeho skutečnou svatost. Je však zajímavé, že již v roce 1747 dokazoval augustinián Eliáš Sandrich omyl kronikáře Hájka a po něm se otázkou kriticky zabýval roku 1779 a 1783 býv. jesuita Josef Dobrovský. Oba upozornili na to, že sv. Jan Nepomucký a Jan (Johánek) z Pomuku je jedna osoba. Konečně v 19. století se otázky chopili racionalisti čti historikové jako zbraně proti církevní autoritě a její neomylnosti, a snažili se dokázat, že vskutku byla svatořečena v moderní době přes dlouhé a spletité Šetření osoba vybájená a neexistující. Teorii o historické neexistenci kanonizované osoby zastávají ještě dosud někteří pisatelé, většinou pro neznalost pramenů a okolností, jež dnes smrt světcovu již postavily do jasného světla. Mučedník zpovědního tajemství? V době procesu nebyla otázka zpovědního tajemství z pramenů psaných brzy po události samé nijak dokazatelná. Kde také by se byl zachoval úřední nebo kronikářský záznam o tom, že se sv. Janu královna vyzpovídala ? Stížnost Jana z Jenštejna o tomto druhém důvodu ani nehovoří, ale ani mu neodporuje : arcibiskup však již nebyl oěitým svědkem výslechu zostřeného mučením. Tato část žaloby, hodně povšechná, se zakládá již na vyprávění jiných. Vyplývá však z ní, že zatčení byli propuštěni, když se zavázali králi přísahou, že o ničem nebudou hovořit a že nikde nebudou říkat, že byli zatčeni nebo mučeni. Tento poslední slib se vlastně týkal jen Mikuláše Puchníka. Všechny z nich Václav IV. přežil. Líčení Jenštejnovo samo udává pouze události, jež se staly veřejně. Kdyby i byl chtěl vložit do svých článků proti králi vyzvídání zpovědního tajemství, byl by musel být schopen svou obžalobu dokázat hodnověrnými svědky. Kdo z nich by byl ochoten svědčit v tak choulostivé záležitosti ? Jasně o tom však hovoří poprvé na základě ústního podání Tomáš Ebendorfer z Haselbachu. Namítalo se, že generálnímu vikáři arcibiskupa, jehož král tak nenáviděl, by se nikdy královna Žofie nebyla chodila zpovídat. Určité náznaky však ukazují, že by to nebylo tak nemožné, jak se a priori předpokládalo. Právě na opak můžeme usuzovat. Díváme-li se na ústní podání ve světle některých zpráv, které se nám dochovaly o manželství Václava a Žofie, vidíme, že se v něm tají historické jádro. Není sice mnoho známo o vzájemném poměru královských manželů, je však ze svědectví různých současníků jasné, že královna Žofie byla žena nábožná. Václav IV. naopak je téměř jednohlasně líčen v současných zprávách dosti nepříznivě: není ani v životě veřejném, a tím méně soukromém, vzorem křesťanského krále. Při důvěrných jednáních krále a jeho rady s avignonským vzdoropapežem Klimentem VII., který se ho snažil získat pro svou stranu, vyšlo teprve z nedávno uveřejněných dokladů najevo, že se na jaře roku 1391 uvažovalo o tom, nabídnout mu za manželku dceru aragonského krále, jenž byl přívržencem Klimentovým, poněvadž tam z Čech došla zřejmě z dvorských kruhů zpráva, že král by snad rád svou nynější manželku propustil. T o ovšem vrhá na situaci jiné světlo. Václav IV. se buď snažil, nebo by se byl časem snažil, o církevní prohlášení svého dosavadního sňatku za neplatný, jak se o to králové častěji pokoušeli. Takovému prohlášení by ovšem musel předcházet proces, při němž by byla musela být vyslechnuta i druhá strana, královna, K tomu bylo třeba rady odborníka v církevním právu. Ani osobní kaplan-zpovědník královně oddaný, jehož si snad přivezla do Prahy z Bavorska, nebyl v tom oboru zkušený, stejně jako kaplani a milci krále Václava IV., kteří ještě navíc stáli na jeho straně. Zbýval by tedy někdo spolehlivý a zkušený z mimo- dvorních kruhů. Generální vikář a oficiálové arcibiskupští byli kompetentní na projednávání a rozhodování běžných manželských pří. Mikuláš Puch- ník, který byl zároveň také oficiálem (nejvyšším soudcem po arcibiskupovi) byl Čech, Jan z Pomuku byl 128 [pageend8]po otci Velflínovi asi německého původu a současně i dobrý právník. Jak svědčí příručka mistra Štěpána z Roudnice, někdejšího generálního vikáře pražského arcibiskupa Arnošta z Pardubic, sepsaná kolem poloviny čtrnáctého století pro faráře pražské arcidiecéze, bývalo zvykem, že zvláště vdané ženy se radily o svých manželských problémech při zpovědi, aby byly jisty, že jejich tajemství nebude prozrazeno. Když máme před očima tyto zprávy, začínáme chápat, proč korunovace Žofie byla odkládána až do roku 1400. Otevřela by se tím snad i nová cesta k řešení záhady s drobnomal- bami v pověstné německé bibli a jiných knihách Václavových, kde se stále na okrajích textu kromě jiných bohatých dekorací objevuje sám král se symboly milenců : jako vězeň v kládě, symbolizující jeho poměr k jakési milence oděné jako lazebnice, jejíž barvu jinde nosí na svém šatě, nebo si pohrává s písmenem » e «, zřejmě iniciálou jejího jména. První z těchto rukopisů s lazebnicí byl dopsán roku 1387, dva roky před svatbou Václava se Žofií. Historikové se dosud neshodli, co to všecko znamená ; někteří z nich se snažili vidět v polooblečené lazebnici první nebo druhou manželku Václavovu. V době, kdy vznikala veliká bible — na počátku let devadesátých — královna Jana však byla už několik let mrtvá. A poněvadž zpráva avignonská zřejmě přichází z pramene králi blízkého, nezdá se, že by Václavovo druhé manželství bylo tak šťastné, aby bylo zobrazováno alegorickým poměrem Václava k jeho milence-lazebnici Žoíii, latinsky nazývané Sophia, staroněmecky OfFney. Že král byl obzvlášť zaujat proti Janu z Pomuku, nasvědčuje i ta okolnost, že se Mikuláš Puchník po svém mučení objevil v úřadě tak brzy, kdežto jeho kolega byl v stejné době utrápen k smrti. — Mluvíme zde ovšem o pouhé možnosti a náznacích. Největší a stejně současný důkaz o existenci zpovědního tajemství je ovšem světcův zachovaný jazyk, který hrál tak velkou roli při obou procesech v Římě. O něm a o věrohodnosti jeho nálezu není možno rozumně pochybovat. Proto nevěřící badatelé tuto skutečnost už nepopírají, ale pokoušejí se zoufale ji nějak jakž takž přijatelně vysvětlit. Arcibiskup Jan z Jenštejna dával zapisovat své dopisy, kázání a spisy do svého sborníku, aby v budoucnosti, až se nebude moci bránit sám, hovořily výmluvně za něho. A jistě netušil, že tomu, jehož si vybral za svědka své nevinnosti, bude svědčit sám. Pod mlčenlivými sochami světcovými se na jaře hrnou přívaly kalných vod. K němu však nedosahují. Nepodaří se jim vyrvat mu jeho vítěznou palmu. A on se přimlouvá za to, aby neškodily lidem. závis zupsky HROB SVATÉHO PETRA V RIME ( Dokončení) Soudobé vykopávky Už jsme řekli, že v antické době procházelo Vatikánskou rovinou několik cest. Jedna z nich, zdá se, ne právě nejširší a nejvýznamnější, sledovala směr dnešní Via della Conciliazione, Svatopetrského náměstí a samé baziliky knížete apoštolů. V I. století se kolem ní už pohřbívalo, ale hrobky byly jen skromné. Místo bylo asi dosti málo navštěvováno a hroby zapomenuté. V II. století se situace mění. Podél cesty rostou hrobky skutečně honosné, jak je odkryly vykopávky z let 1939-49. Zůstaly pod podlahou Konstantinovy baziliky zaházené hlínou, takže se velmi dobře zachovaly i s nejmenšími ozdobami. Podle římských zákonů hroby byly nedotknutelné. Proto také stavitelé baziliky je neodstranili, ba ani nezbořili, jen je opatrně sťali ve výšce, kterou potřebovali, aby mohli pohodlně položit podlahu v bazilice. První období nových vykopávek se omezilo na linii, jež by v bazilice vedla od konfese sv. Petra k oltáři nejsvětější svátosti. Dál, v jednom i druhém směru, se bude kopat až teď, ve fázi druhé. Na první pohled překvapí, že nekropole, která v podstatě vznikla až potom, co tam byl pohřben sv. Petr, je vcelku nekropole pohanská. Po krátké úvaze to však dosti snadno chápeme. Statého Petra pohřbili nedaleko místa jeho smrti v době, kdy se v okolí ještě nepohřbívalo. Když se pak asi po sto letech zájem vzbudil, členové křesťanské římské obce ne* byli ještě dost bohatí, aby si mohli celé okolní pozemky skoupit. Počítá se, že ty hrobky vznikaly v době od r. 130 do r. 300. Římští stavitelé postavili hrobky se svědomitostí skoro příkladnou z pálených cihel, někde i z kamene 129 [pageend9]ve formě tzv. opus reticulatum. Travertinové ozdoby na průčelí a mramorové tabule nad vchodem nejsou vůbec zvláštností. Tak se také zachovala jména majitelů, obyčejně libertů neboli propuštěnců řeckého původu. Příjmení mají totiž řecké, kdežto nomen gentilitium latinské. Svého bohatství, o kterém svědčí již samy hrobky, dosáhli jistě obchodem nebo řemeslem. Výzdoby nechybějí ani uvnitř hrobek. Někdy tam najdeme malby, řidčeji mozaiky. Postranní schody vedly pravděpodobně na terasu anebo přímo na vysoký břeh pahorku za hrobkou. Samostatné sarkofágy z terracoty (pálené hlíny) nebo mramoru dělají dojem osamocené výjimky. Majitelé hrobek byli lidé zřejmě zámožní, ale z veřejně činných je tam poznamenán jen designovaný konsul Ostorius Euhodianus, jako otec jedné zemřelé, jež má pěkné jméno, Ostoria Chelidon. Chelidon znamená řecký vlaštovka. Chelidon byla uložena ve zvláštním mramorovém náhrobku. Archeologové ho otevřeli a našli balzamované tělo ženy oblečené do purpuru a zahalené do závoje protkaného zlatém. Avšak při závanu vzduchu se všecko obrátilo v prach. Tomu, kdo by chtěl popsat všelijaké pohanské názory Římanů pohřbených v nekropoli, by jistě látka nechyběla. Zde se spokojíme se suchým výpočtem některých posmrtných symbolů. Vedle únosu Proserpiny, Amora a Psýché a klasické Minervy tam najdeme egyptskou Isidu, Apollona s citerou a Jupitera Dolichena; jsou to božstva cizího původu, ale Římanům císařské doby už sympatická. Postava Dionysia-Baccha jako výrazu nejvyššího štěstí jak pozemského, tak i posmrtného, je ovšem skoro všude. Hrobky Mesiánské V tomto čistě pohanském pohřebišti se zvláštním způsobem vyjímá několik křesťanských hrobů, které se od ostatních liší nápisy a znameními. Tak v hrobce Valeriů najdeme tento nápis : Petrus roga PRO SANC(t i)s h o m (in i)btjs CHRESTIANIS AD co(r)pus tvvm sep(vltis) Petře, pros za zasvěcené lidi, za křesťany, pohřbené u tvého těla. Jinde najdeme známou formuli » in páce — v míru« s palmovou nebo olivovou ratolestí. Jiný zemřelý čerpá vodu ze studny života. Za známku křesťanského hrobu se považuje také datum pohřbu. Den památný pro křesťana, protože proň znamená vstup do věčné radosti; kdežto pro pohana je to synonymum věčného smutku, okamžik, který nejlépe co nejdříve zapomenout. Nemusíme zdůrazňovat, že ^ se vyskytuje často. Jedna hrobka však celou svou výzdobou prozrazuje křesťanský původ. Je to hrobka Juliů a vetřela se, řekli bychom, mezi dvě pohanské. Archeologové v ní sice našli ještě zbytky pohanských popelnic ze starší doby, ale obdivuhodná mozaiková výzdoba je poučila, že ji postavili křesťané někdy začátkem III. století. Jak jinak než křesťansky vysvětlit postavu dobrého pastýře, rybáře jako symbol křtu, Jonáše zachráněného ze chřtánu velryby jako symbol zmrtvýchvstání a pak hlavně jedinečnou nástropní mozaiku Krista-slunce na vítězné cestě nebem se čtyřspřežením. Právě tuto hrobku otevřeli už v 16. století, a skutečně ještě dnes vidíme ve stropě otvor, kterým se tam tehdy prokopali. Pozadí celé mozaiky je zdobeno mystickou révou. Taková hojná výzdoba by se zdála přílišnou pro místo poměrně velmi omezené, kdyby tu nebyl zvláštní důvod, blízkost hrobu sv. Petra. Památka čili Memoria svátého Petra Poutník, který přijde dnes do baziliky, vidí pod baldachýnem Berniniho oltář z doby Klementa VIII. (1592-1605), zdánlivě velmi prostý, a ani netuší, kolik archeologických pokladů se nachází pod ním v podzemí. Nejvyšší sloje zaujímají zbytky oltářů Kalixta II. (1119-1214) a Řehoře Velikého (590-604). Kdo jde hlouběji, narazí na Memorii nebo Památku Konstantinovy baziliky a na jejího předchůdce tró- paion prvních tří století, oddělené od okolních hrobek všem archeologům výborně známou Červenou zdí. Před Červenou zdí se prostíral skrovný prostor, kam se lidé chodili modlit, za ní vede směrem vzhůru příkrý svah. Na nejvyšším stupni schodiště tohoto svahu je místo, kde se dnešní poutníci co nejblíže přibližují k hrobu knížete apoštolského. Ale kde je vlastně hrob sám ? Před trópaiem bylo nalezeno velmi mnoho mincí z různých zemí, i z Čech, z doby od I. do XV. století. Pod trópaiem zprava a zleva je umístěn hrob, zřejmě křesťanský. Jeden z nich ji dětský, druhý dospělého člověka. Ještě hlouběji se našel velmi prostý hrob, pokrytý příkrou stříškou ze dvou tašek, jakoby kapucí, a proto také zvaný alla cappuccina. Nejposvátnější místo největšího chrámu křesťanstva je tedy do jisté míry zklamáním : bylo v něm nalezeno jen několik kostí, které ještě k tomu nebyly řádně 130 [pageend10]prozkoumány. Kdo by se mohl divit, že za takových okolností se ozvaly hlasy pochybovačů, že sv. Petr ve Vatikáne pohřben nebyl a možná ani do Říma nepřišel. Ti zřejmě očekávali pohřební komoru egyptského faraóna anebo přinejmenším solidní starokřesťanský sarkofág. lovou, císař Konstantin vystavěl mohutný chrám. Musel přitom vyrovnat nerovný svah vedlejšího pahorku. Musel zčásti zasypat a i zbořit pohanské pohřebiště na jeho úpatí. Kdo si přeje víc ? Zaver Dodatečná úvaha Nezapomínejme však na to, že hrob sv. Petra, stejně jako hrob sv. Pavla, ležel dlouhou dobu za hradbami města. Už bohatá výzdoba, jež ho obklopovala, lákala k lupu. Piráty a lupiči se Středomoří ve středověku jen hemžilo. Mnohdy ani jejich křesťanský původ je od svatokrádeže neodstrašil; vzpomeňme jen na lancknechty Karla V. při pověstném Sacco di Roma. Pak, jak známo podle tradice, hlavy sv. knížat apoštolských se uchovávají ne v jejich hrobech, nýbrž ve stříbrných schránách za mřížemi konfese nad hlavním oltářem Lateránské arcibazi- liky, katedrálního to chrámu římské diecéze. To samo už znamená, že jejich tělo nezůstalo ve hrobě cele. V pozdním starověku bylo známo ještě jiné místo zasvěcené paměti sv. apoštolů. Zvali je Basilica Apostolorum, Memoria apostolorum, Platonia SS. Petři et Pauli, věřící se shromažďovali » iuxta vestigia Apostolorum«. Ten chrám ještě existuje a dnes se jmenuje katakomby a basilika sv. Sebastiána na Apij- ské cestě. Místo spojují s památkou na sv. apoštoly především grafity v katakombách samých se vzýváním apoštolů, ale i záznamy písemné. Nejvýznamnější z nich je nápis papeže Damasa, jenž se důstojně řadí mezi jeho ostatní básnické výtvory. Nemáme však originál nápisu, nýbrž jen částečný opis ze XIII. století. Více podrobností přináší tzv. Chronograph r. 354 z pera Furia Dionysia Filocala, kde se připomíná svátek sv. Petra v katakombách a jako rok přenesení ostatků se označuje rok konsulů Tusca a Bassa, tj. 258 po Kr. Jiné martyrologium z V. století zaznamenává společný svátek sv. Petra a Pavla v katakombách, také se zmínkou r. 258. Jistě otázka úcty sv. apoštolů v dnešní bazilice sv. Sebastiána není bez těžkostí, problémů a otázek. Je však dosti hojně dokumentována a nedá se jen tak přejít. Byly-li však kosti apoštolů skutečně přeneseny jinam, pak aspoň poněkud můžeme vysvětlit své zklamání nad otevřeným skrovným hrobem » alla cappuccina«. Nejpádnějším důvodem pro správnost místa je a zůstane ovšem bazilika sama. Nikdy se nemluvilo o jiném hrobu sv. Petra. Na tomto jediném místě, spojovaném s památkou apošto- Doba důvěřivé víry prostého lidu skončila protestantismem. Náraz protestantismu otřásl Církví do základů, ale nezbořil ji, nýbrž jen upevnil; dnešní ekumenické hnutí a zájem o všeobecný církevní sněm je toho důkazem ; lépe, je to jeden z důkazů. Dnes kritika církevního učení kvete víc než kdy jindy. A ve většině případů vyjadřuje jen zdravou snahu dostat se na kořen pravdy ve službě Boží. Kritické duchy ovšem nejvíce zajímají tvrzení obsažená v Písmě a v podání s Písmem spojeným. Místo a doba smrti a pohřbu sv. Petra patří k takovým pravdám. I když s hrobem sv. Petra nestojí a nepadá papežský primát, přece se vždy tvrdilo, že papež sídlí v Římě nad hrobem sv. Petra. Starověké doklady, jak písemné tak i archeologické, vcelku potvrzují starodávnou tradici. Ukazují na Řím, na Vatikán, na baziliku Konstantinovu, na trópaion čili memorii sv. apoštola. Sám hrob se však nedá srovnat s úmrtní komorou faraónů v pyramidách a neposkytl nám ani podívanou na skvělý starokřesťanský náhrobek. Hrob je ve shodě — abychom to vyjádřili dnešním obratem — se sociálním postavením zemřelého v okamžiku smrti. Pro odsouzence stačí docela prostičký hrob. Archeologické zbytky trópaia, memorie, oltářů z různých dob, mincí z patnácti křesťanských století mluví o úctě křesťanů k tomuto posvátnému místu. Nejvýmluvněji však hlásá slávu sv. Petra Vatikánská bazilika. K ní putují věřící z celého světa, vědomi slov Páně: » Šimone, Šimone, hle satan si vyžádal, aby vás tříbil jako pšenici. Ale já jsem prosil za tebe, aby tvá víra nepřestala, a ty jednou po svém obrácení posiluj své bratry! « Člověk potřebuje Boha jako potřebuje vody a kyslíku. Vliv modlitby na mysl a tělo člověka se dá zrovna tak lehce dokázat, jako vylučování vnitřních žláz. Vliv modlitby lze měřit na zvýšení tělesných sily rozumové a mravní síly, na hlubším pochopení základních skutečností. Odpověď víry je nesrovnatelně víc uspokojující než odpověd vědy. Alex Carrel, nositel Nobelovy ceny Stupeň lidské moudrosti se soudí podle stupně naděje všecko ostatní je pošetilost. Emerson > 131 [pageend11]M ILAD A SOUČKOVÁ S. PETRUS AD VINCULA Místo obvyklé povídky přinášíme úryvek z dramatu >> S. Petrus ad vincula — Sv. Petr v okovech «, a to třetí dějství. Jsme v Římské Campagni. Je svítání krásného dne. Petr : Tak bývalo zrána. Ba ani tenkrát nebyl den tak krásný jako dnes. Ve tmě vše děsí, slovo i myšlenka. Ve dne každá tráva u cesty, každý strom slouží k výkladu Slova. Jak dobře a s chutí se začíná, když člověk ví, že pracuje pro pána, jenž neskrblí. [Za chůze se k Petrovi přidá Pokušení. Nyní je oblečeno jako pastýř', má vysokou hul, plást přes rameno, tak jak lze dodnes vidět pastýře v Campagni.) Petr [sdílně): Pěkné ovce. Pokušení : Jenže nevynášejí. Zdražilo, To už není jako bývalo. To tady k moří [ukáže rukou směr) je lip. Kdo dnes ještě nosí oblek z hrubé vlny?! V obchodě rychle zbohatneš, žiješ ve světě. Do Ostie přijíždějí lodi z celého světa. [Petr zvýší pozornost.) Pokušení : Lodi z Afriky, z Hispánie, z Galie. Přivážejí obilí, látky, lidi. Divou zvěř, slony, lvy. [Idiotsky se zasměje.) Pouštějí je na křesťany, honičky na ně pořádají. Petr [nepokojně): Mám naspěch. Pokušení : Do světa ? Petr : Ovce se ti rozbíhají a já mám naspěch. Pokušení [za Petrem): Eh co, nejsou moje a od toho mám psa, aby je sehnal. Vlky tu nemáme, tak nanejvýš si ovce nohu zlomí. Z cizího krev neteče. [Cestou. V dáli Petr vidí Albánské hory. Na počátku pokládá Jeho přítomnost za svůj vnitřní hlas, teprve pozvolna si uvědomuje, kdo k němu mluví.) H las : Petře, komu jsi dal k opatrování svěřené stádo ? Petr [vyhýbavě): Anděl Boží mě vyvedl z vězení. H las : Dovedl tě až sem ? Petr : Neviděl jsem ho od vchodu do domu Pudenciova. [Petr stále ještě neví o přítomnosti svého Pána. Snaží se zahnat pocit viny, rád by přivolal zpět právě minulý pocit jarosti a volnosti.) Petr : Každý večer požehná mému chlebu a vínu. Každý den naplní mé sítě. Ne mrtvý, ale živý tě chválí, Hospodine. [Petr jde nesen rytmem své chůze a vůle k životu, až ho udeří světlo a Hlas.) H las : Ne. [Petr sražen na kolena v pokoře.) H las : Ne, Šimone, nejdeš rovně. Zacházíš. Petr : Ukaž, Pane, kam, a půjdu. [Oddaně) Rád. Víš, že jsem vždy šel za tebou. H las : Tenkrát jsme zůstávali blízko domova. Vraceli jsme se, jedli jsme s tvými bratřími a sestrami. Vyvedl jsem tě z Judeje do Říma. Petr [odevzdaně): Šel jsem, ty víš, že jsem šel. H las : Svěřil jsem ti bratry a sestry. Protože jsi přišel mým jménem, vítali tě ve svých domech. Petr [Již nejistě) Podle tvé vůle... H las : Svěřil jsem ti klíče. [Petr hmatá po klíči, a nenalézá ho.) H las : Neztratil jsi jej snad cestou ? [Petr neodpovídá a začíná chápat.) H las : Vykoupil jsem ti Ducha svátého, abys rozuměl Písmu jako proroci; aby ti rozuměli i ti, kdo se pyšní moudrostí. Není to snad dost pro chudého rybáře ? Kázal jsi, křtil, rozvazoval a svazoval. Svěřil jsem ti klíče, sítě, svou rodinu. Poznal jsi, že se mnou zvítězíš i nad nejmocnějšími. [Petrova hlava klesá stále hlouběji.) H las : Vyvedl jsem tě z vězení, ale ne proto, abys zestárl ve svém úřadě. Vím, co si myslíš. Kdo bude pastýřem ? Ptáš se, proč neopevňuji skálu, na níž buduji svou Církev ? Proč tě odvádím od začatého díla ? Proč jsi musel odejít z Judeje do Říma, abych tě obětoval ? A právě teď, v tomto okamžiku se ptáš, proč jsem tě vyvedl z vězení, jen abych tě tam zas poslal. [Láskyplně) Jako vždy, Šimone, buď příliš rozumuješ, anebo nerozvažuješ ani chvilku. Ptají se : Kde je jejich Bůh ?! Kde mešká, zatím co je házejí lvům ?! A ty, Šimone, štkáš : prodlévá! Ne. Bůh nikdy neprodlévá, ale stává se, že Ho člověk nepotká tam, kde by si přál, a potkává se s Ním, kde mu stojí v cestě. Jako já teď stojím tobě. V úniku před něčím, čeho se bojíš. [Petr tiše pokyne na souhlas.) 132 [pageend12]H l a s : Říkáš: Proč ? proč mi dal okusit znovu chleba a vína ? Dýchat ranní vůni pinií, vidět barvu trávy u cesty, stezku, jak se vine k horám ? Víš proč, Šimone ? (Petr zkrušený, mlčí.) H l a s (s něhou): Snad proto, abych se s tebou ještě jednou setkal, jak za onoho rána, kdy jsi pro mne opustil své sítě. Pe t r (s láskou): Pane, můj Pane! H l a s : V takový den jako dnes, den jako nevěsta, jež se probouzí v ráno svého sňatku. Lidé si den mezi sebou rozdělovali, prodávali ho na trhu. Pastýři ho hlídali se svými ovcemi. My jsme se vypravili přijmout jej z ruky Otce celý, nedělený. Jak cesta stoupala, kamení pod naší obuví zvonilo, den voněl aromaty nasbíranými na východní straně hory. Viděli jsme, jak nám jde vstříc. Pe t r : Na vrcholu hory se zastavil nad Tebou. My jsme čekali opodál (oddává se šťastnému vzpomínání). Napili jsme se ze studánky z bílého mramoru, ač Jan namítal, že je to pohanská svatyně. Ale Ty ses jen usmál. To bylo již po poledni a ukázaly se první dlouhé stíny. H l a s : Purpur divokých růží byl zmačkaný jako háv po velké hostině. Pe t r : Do údolí se s námi vracel večer. V dáli bylo vidět dům, kde nás čekal pohostinný stůl. H l a s : K tomu všemu ses chtěl vrátit, Petře. Pamatuji se. S tebou jsem byl člověkem. Viděl jsem lidskýma očima cestu, pole, zahradu, dům. Nebylo to snadné rozloučit se s vámi, jako je dnes tobě zatěžko dát sbohem těmto piniím, pohledu na Albánské hory. Kdybys byl nevyšel z vězení, kdybys byl nevečeřel u Pudencia, kdybys byl nešel po Via Appia, nebyl bys mě následoval, něco by zůstalo nevyplněno v našem společném životě, něco bys mu odňal. (Pomlčka. Náhle, velmi náhle přejde Hlas z jemného tónu téměř lyrického zabarvení do ostře znějícího, nesmlouvavého...) H l a s : Ne, Petře, nic neusmlouváš, n ic; ani já pro tebe nic neusmlouvám. Pokušení úporně vyčkává, kdybys snad přece nakonec povolil. Pe t r (Znepokojeně a snad i trochu pokrytecky se ohlédne): Není tu nikdo ; a jak by to bylo možné v Tvé přítomnosti... H l a s (Velmi přísně): Ty sám je máš v sobě. Jako tehdy u Césareje Filipovy. (Petr padne v zoufalství na zem.) H l a s (neúprosně): Dnes jako tehdy. (V pozadí se objeví kříž nadlidských rozměrů. Bez těla Ukřižovaného. Jeho dřevo svítí, září leskem a jeho ramena se klenbu nad krajem jako duha. Krajina i Petr pod ním se objeví ve změněných rozměrech.) H l a s : Tenkrát jsi také nevěřil v utrpení Syna člověka. Nechtěl jsi přijmout pomyšlení, že musí být zavržen od svých vlastních, od cizích i od kněží. Věřil jsi v Mesiáše a myslil, že bude pro něho hračkou usvědčit lidi ze lži, ze špatnosti, obrátit je zázrakem, slovem. Nechtěl jsi připustit možnost, že by Syn člověka měl být ukřižován. Zloba, pohoršení, strach byly vepsány ve tvé tváři... Odtáhl jsi mě stranou, vyčítavě, skoro jsi mi hrozil. Tvůj Mesiáš byl Syn Boží, vítězil nad nemocemi, kněžími, poslouchalo ho moře a pokořil dabla. Jeho život měl končit v triumfu (malá pomlčka), na němž by ses podílel. Ne mezi lotry. Ne. Nechtěl jsi rozumět, bál ses o sebe ; věděls, že pak bys se mnou sdílel i smrt, hanebnou smrt. V té chvíli okřál v tobě Satan. Viděl jsem ho dobře. Doufal, že se mě dotkne alespoň tvým prostřednictvím. (Petr se zvedá na kolena a vzhlíží ke kříži, jehož rozměry jsou opět lidské. Němě prosí o smilování a odpuštění.) H l a s : Nyní sedí opodál zkrušený naší láskou. (Lehce) Vždycky jsi mě, Šimone, napodobil, žádný div ti nebyl dost velký, aby ses o něj nepokusil. To proto, žes mi věřil více než ostatní. Pro tebe nebyly zázraky, byl jen život, jak jsem ti ho ukazoval. Pro tebe jsem byl člověk, jehož jsi nade všecky miloval. (Velmi vážně) Musíš mě následovat do konce. (Petr slzí a přikyvuje své »ano«) H l a s : Není to pro tebe lehké. Pro někoho je to snazší. Někdo se vrhá do mučednické smrti s nadšením, jaké nemá pro život. Vrhnout se do zkázy je pro něho lehčí než toužit po lásce Božího náručí. Takový člověk nemyslí na život, nemá se čeho vzdávat, jen sám sebe. (Petr stále na kolenou) H l a s : Jako ty jsem se na kolenou modlil kOtci. Ty jsi spal. Tehdejší den byl tak krásný jako bude dnešní. (Pomlčka) Nesmím tě ušetřit, Šimone. (Zvolna, tiše, výrazně a s láskou) Ty se musíš vrátit. 133 [pageend13]rozhledy ZPYTOVÁNÍ NÁRODNÍHO SVĚDOMÍ NAD EN CYK LIK O U PACEM IN TERRIS Encykliku Pacem in terris, dokument jak křesťanské lásky, tak státnické moudrosti, měl by pečlivě studovat každý, kdo se účastnil nebo účastní veřejného života. Měl by se nad ni naklonit v zamyšlení i každý z nás exulantů — jako jedinec i jako člen svého národa. A jako stálou a pevnou mírou měl by jí měřit minulé děje, aby si je vysvětlil a prosvětlil tak, aby nedávná historie našeho národa vskutku mohla být učitelkou budoucnosti. Naše první republika v letech 1918 až 1938 byla jistě nejšťastnější dobou národa ve 20. století. S hrdostí snad smíme tvrdit, že se proti většině odstavců papežské mírové encykliky těžce neproviňovala. Připomeňme si jen, že naše zahraniční politika byla mírumilovná, zásadně a uvědoměle podporovala ženevskou Společnost národů a jistě nepřekážela cestě lidstva za světovým politickým řádem, který autor encykliky doporučuje. V sociálním zákonodárství, 0 němž papež J r o v n ě ž mluví s velkým souhlasem, první republika byla často v předních řadách nejpokrokovějších států, a většina lidských práv, počítajíc v to i práva menšin, byla zachovávána v teorii 1 (skoro vždy) v praxi. Účelem tohoto článku není však chvála zašlých dob, nýbrž zkoumání, zda mnoho dobrého nebylo pošlapáno i naší vinou. Naše první ústava z roku 1920, v mnohém tak vzorná, se zakládala na zásadě, že jediným zdrojem státní moci je lid. Tato zásada, převzatá a přebíraná od jiných již z dob Velké francouzské revoluce, nevyhovuje slavnému konstatování encykliky Pacem in terris, že všichni, kteří vládnou, přejímají svou autoritu od Boha, který jediný uskutečňuje pravý řád v přírodě i mezi lidmi. Papež Jan výslovně říká, že toto přejímání politické autority od Boha nesmí bránit lidem, aby si své pozemské vládce sami nevybírali, a nelze tedy zásadu nejvyšší autority Boží pokládat za něco nedemokratického. Mluví-li se však o lidu jako jediném zdroji vší státní moci, bývá demokratičnost vlády často brzy ohrožena oligarchií politických stran, klik a vůdců, z nichž mnozí -— jak nás historie učí — dovedou snadno zapomenout na to, že mravní řád, na němž stojí i řád státní, je od Boha. Přiznejme si, (Petr stále na kolenou, vzhlíží vzhůru. Je zalitý světlem. Dlaně má obrácené vzhůru. Slzy mu tečou po tvářích. Kříž vyrostl opět do nadlidských rozměrů. Petr pod ním odchází, samozřejmě a odevzdaně, jako jde člověk za neodkladnou povinností.) že se naše politická a právní věda v teorii i v praxi už v první republice obyčejně vyhýbala důležitému pojmu » přirozeného práva «, které pomalu a nevědomky a jaksi bez zlé vůle přestalo být věčným a pevným podkladem našich zákonů a nařízení, takže některá státní ustanovení začala se povážlivě odchylovat od věčného mravního zákona, který lidé nemají právo novelizovat. Došlo proto k jistým uvolněním rodinného svazku a manželství, která národu jako celku neprospěla. Někdy ani právo na svobodu náboženství nebylo respektováno, spíše v praxi než v zákoně, docházelo k beztrestnému boření soch, drahých některým občanům, a k rušení veřejných náboženských obřadů a průvodů, což právem se odsuzuje encyklikou, jež nemluví jen o obřadech katolických. Encyklika v právu veřejného kultu vidí nezadatelné právo svobodného člověka, které všecko státní určování nebo omezování předchází. Nejhůře se první republika prohřešila tím, že zanedbala náboženské vychování naší mládeže na všech stupních školního vyučování, takže porušila zdravou rovnováhu mezi vědomostmi technicko vědeckými a filo- soficko-náboženskými, o které okružník Pacem in terris mluví s tak velkou moudrostí. V druhé republice nebyli jsme již docela pány ani ve svém polozbořeném domě, a období nacistického panství bylo krutým výsměchem všem zásadám studované encykliky. Bohužel ani po květnu 1945 jsme nenapravili vše, co jsme napravit mohli a měli, a v mnohém naše činy byly v příkrém rozporu s duchem i textem, vyhlášeným papežem Janem XXIII. Encyklika mluví o nutnosti zachování svobody autonomních skupin a ústavů, stojících uprostřed mezi jednotlivci a státem, a právě svoboda mnohých takových skupin a společností byla okleštěná nebo docela zničena. Vždyť v třetí republice jsme zakázali i některé politické strany a vyřadili z veřejného života mnohé instituce, jimž žádný zločin nebyl a ani nemohl být dokázán. Encyklika mluví o právu na soukromé vlastnictví i výrobních prostředků, a přece třetí republika bez zákona a nařizovací cestou zabavila bez náhrady majetek nesčíslných pilných občanů, často na úkor nejprimitivnčjších zásad řádného hospodaření. UŽ v třetí republice se činil rozdíl mezi třídami privilegovanými a neprivilegovanými, zas proti zásadám demokratické vlády, založené na přirozeném právu. Již tehdy, mezi rokem 1945 a 48, byla porušena zásada dělení moci na moc zákonodárnou, správní a soudcovskou — všecky tři byly často k nerozeznání spleteny v uzel, jehož existenci uvítali jen komunisté, a proti kterému tak vážně mluví naše encyklika, znalá hříšných nedostatků lidské přirozenosti. Už třetí republika zabíjela iniciativu jednotlivců a dotvářela onu situaci, o níž encyklika mluví jako o » absurdní «, podle níž veřejný úředník je jen kolečkem státního stroje, kolečkem, které již nerozhoduje o každém ze svých činů. Taková situace dávala moc do rukou všelijakým větším i menším Eichmannům, kteří neproslavili naše jméno po světě ani způsobem provedení odsunu Němců, který se provedl bez zjišťování individuál- 134 [pageend14]nich vin, často strašných ; to ovšem nebylo v duchu humanitních idejí našich vlastních dějin. Stav, nastolený komunistickým pučem po roce 1948, je ovšem naprostým a důsledným popřením všech zásad, které okružník Pace*n in terris znovu tak slavnostně vyhlašuje. Komunismus, popřev poprvé v dějinách vědomě a výslovně Boha, zabil i vládu lidu. V teorii, a zvláště v praxi, docela odstranil lidská práva, jak jsou vyjmenována v Prohlášení lidských práv, přijatém Spojenými národy a v zásadě se shodujícími, až na menší úchylky, s právy člověka, jak je uvádí encyklika. Vybírání osob, které mají mít autoritu, lidem, se za komunismu stalo paskvilem. Doba vlády diktátorů není již omezena. Rodina je právně i hospodářskými fakty rozbita, práva rodičů na výchovu dětí odstraněna. Soukromé vlastnictví i osobních věcí často zničeno, nastolen státní kapitalismus nejhoršího druhu. Lidé se rozdělují na přátele a nepřátele, třídní boj a nikoliv křesťanská láska se staví do základů státního zřízení. Celé národy jsou děleny na národy vládnoucí a podmaněné — stav, který podle naší encykliky nemůže být stálý. Jen » strana «, nikoliv člověk, stvořený k obrazu Božímu, je nositelkou odpovědnosti. Zjev politických uprchlíků se stává jedním z příznačných rysů naší » pokrokové « doby. Nikoliv vědecky schopní, nýbrž politicky spolehliví dělají mocenské kariéry. A tak dále. Naprosto jistě komunistický řád v našich zemích nelze nazvat » řádem založeným na pravdě, vybudovaným podle spravedlnosti, oživeným láskou a uskutečňovaným ve svobodě «, jak encyklika definuje řád, který by zaručil mír na zemi. Čtu v novinách, že encyklika nalezla milost na některých komunistických místech. Snad proto, že se přimlouvá za odzbrojení ? Vždyť přece se v ní výslovně říká, že odzbrojení není možné bez účinné kontroly a bez odstranění příčin napětí. Snad proto, že papež Jan říká, že politika má co činit s problémy tak obtížnými, že je nutno řešit je ve světovém měřítku a že politický řád budoucnosti bude řádem světovým ? Vždyť říká také, že politická jednota světa se uskuteční jen svobodně a ve svobodě, a že mír ve světě není možný bez uskutečnění řádu Božího na zemi. Encyklika je adresována nejen katolíkům, nejen křesťanům, ale třeba i komunistům, za jediné podmínky : jsou-li to lidé dobré vůle. Přináší pokoj, ale zas jen lidem dobré vůle. Nalezne dost této dobré vůle na světě ? Měla by ji nalézt především u všech exulantů. I my tápavě hledáme svůj politický program. Podle slov samé encykliky Pacem in terris takový program se musí přizpůsobovat místu i okolnostem, musí být historicky propracován. O toto propracování měli bychom se i v exilu pokusit: o zásadách však není již třeba se přít •—• jsou dány i pro nás v dokumentu vydaném v Římě na Zelený čtvrtek léta Páně 1963. Ladislav Radimský ČECHOVÉ NA BASILEJSKÉM SNĚM U (11) Při odpoledních poradách vybízel Prokop Holý členy poselstva, aby se nezúčastňovali sněmovních zasedání, pokud by mluvil Jan Stojkovič. Jeho návrh však nebyl přijat. Prokop tedy prohlásil, že se nenechá od dominikána » kaceřovat« a že ho nebude chodit poslouchat. Totéž prohlásil pan Vilém Kostka. A skutečně, oni dva přišli do kláštera k dominikánům, až když začal se svou obhajobou mistr Jiljí Carlerii. Ostatní členové poselstva se rozhodli, že budou vyjednávat s předsedou kardinálem Cesarinim. Vypravili k němu čtyři zástupce, totiž Petra Engliše, Mikuláše z Pelhřimova, Jana Velvara a Matěje Loudu. S pergamenovými listinami, na kterých byly smlouvy napsány, se odebrali ke kardinálovi. Tam očekával Čechy hlouček mistrů se zástupci sněmu. Po odchodu poselstva z dopoledního bouřlivého zasedání Cesarini přednesl Otcům stížnosti, které mu předešlého dne Čechové předložili. Koncil pak jmenoval čtyři zplnomocněnce, kteří měli zjistit, zda chebské smlouvy jsou skutečně dodržovány. K zvoleným mužům patřil též Čechům dobře známý arcibiskup z Lyonu, který o sobě tvrdil, že v jeho žilách koluje česká krev. Mluvčí poselstva byli vlídně přijati a počali kardinálovi přednášet svoje stížnosti: Sněm porušuje ujednané smlouvy; Jan z Dubrovníka znemožňuje jednání o čtyřech článcích a nemluví jménem koncilu ; Čechové chtějí Stojko- vičovi na jeho řeč odpovědět. Cesarini se poradil se svými důvěrníky a potom počal vymlouvat českým pánům jejich stížnosti. Nabídl jim, že mohou Janovi z Dubrovníka odpovědět, kdy se jim zlíbí. Omlouval také dominikána, žě jistě svou řečí nechtěl poselstvo urazit. Mají prý protp mít na zřeteli jeho dobrou vůli a nechytat se jednotlivých slov. Dominikán Jan, který byl přítomen jednání, se znovu zapřísahal, ať prý ho Bůh potrestá, chtěl-li Čechy urazit nebo jim škodit. Po delším vyjednávání mluvčí poselstva odešli od kardinála, aniž se na čem dohodli. V neděli 8. února po bohoslužbách se čeští páni sešli v domě u sirotků a znova rokovali o včerejším zasedání. Před obědem se všechny strany, vyjma Pražany, dohodly na požadavku, aby řečníci sněmu mluvili jménem koncilu. Zdálo se jim též, že » ten mnich Jan z Dubrovníka utrhačně mluvil nejen o poselstvu, nýbrž hanil i celé Království«. Po obědě však pořady byly přerušeny návštěvou. Přišli zástupci sněmu, totiž arcibiskup lyonský Amadeus de Talaru s několika mistry, aby společně prozkoumali chebská ujednání, zda skutečně byla porušena. Čechové si hned trpce stěžovali na Jana Stojkovíče. Žádali, aby dal poselstvu zadostučinění a slíbil, že se už tak nebude chovat. Otcové dominikána omlouvali, že neměl v úmyslu Čechy urazit. Plyne prý to již z jeho veřejného prohlášení, které samovolně učinil, aniž byl o ně žádán. Čeští páni se mezi sebou chvíli radili a přes odpor Petra Engliše svěřili při k rozhodnutí arcibiskupovi. Ten pověření s povděkem přijal a slíbil, že přednese české požadavky sněmu. Poselstvo pak žádalo, aby řečníci mluvili jménem koncilu, Rokycana však nechtěl na arcibiskupa nalé135 [pageend15]hat, aby tuto žádost předložil sněmu. Obával se, aby naléhání dalším jednáním neuškodilo. Arcibiskup po poradě s mistry prohlásil, že tuto záležitost nemůže sám rozhodnout. Slíbil však, že se přičiní, aby další tři řečníci sněmu mluvili stručně a důstojně. Petr Payne žádal svým jménem, aby konciloví řečníci přednášeli svoje nauky závazně a s konečnou platností. Arcibiskup uklidnil české pány slibem, že přednese všechny jejich stížnosti a žádosti ve sněmovním zasedání. Když v pondělí 9. února čeští páni usedli ve sněmovní síni, lyonský arcibiskup počal líčit shromáždění průběh své včerejší návštěvy u Čechů a zdůraznil roztrpčenost pánů vůči Janu z Dubrovníka. Mistr Jan prý sice už prohlásil, že neměl v úmyslu poselstvo svou řečí urazit. Aby se tedy celá zápletka vyřešila, arcibiskup vyzval dominikána, aby znova veřejně prohlásil, s jakým úmyslem pronášel ona osudná slova » kacíř « a » bludař «. Stojkovič poděkoval lyonskému arcibiskupovi za jeho snahu zjednat mír a opět slavnostně prohlásil: » Ať mě Bůh na věky zavrhne, nemluvím-li pravdu. Neměl jsem v úmyslu svou řečí české poselstvo urazit ani mu škodit nebo je očernit. Použil jsem oněch slov, protože i čeští řečníci jich používali. « Poté stvrdil své prohlášení přísahou. Mistr Engliš však Chorvata znova napadl: » Mistře Jene, řekl jste, že kdo se zdráhá uznat římskou Církev za rozhodčího ve víře, je bludař. Udělejte si sám závěr z toho tvrzení!« (Protože Čechové nechtěli uznat římskou Církev za rozhodčího v otázkách víry, plynulo tedy z toho, že jsou bludaři.) Mistr Roky- cana, aby předešel novému hašteření, ihned povstal a smírně řekl svým druhům: » Pánové, včera jsme svěřili celou záležitost do rukou arcibiskupa lyonské- ho. « Pak prohlásil jménem celého poselstva : » Mistře Jene! Chcete-li používat i nadále oněch výrazů, dávám vám k tomu dovolení, « Čeští páni prý jsou také srozumění, aby Jan z Dubrovníka pokračoval ve své řeči. Rokycanovo smířlivé prohlášení naplnilo radostí a novou odvahou Chorvata. I všichni Otcové si zhluboka oddechli. Byli rádi, že se takto uklidnila hádka, která hrozila započatá jednání rozbít. Jan z Dubrovníka se ujal slova a s větší opatrností po několik hodin odpovídal na Rokycanovu řeč. Přitom sám prohlásil, že ve svých tvrzeních tu a tam poněkud upřilišuje. Činí prý tak úmyslně, aby si Čechové uvědomili, že pravda je uprostřed. Touží po tom, aby poselstvo našlo cestu k jednotě s Církví a vrátilo se tak s radostí domů. Když přešlo poledne a dominikán Jan ustal ve svém výkladu, Petr Engliš ho žádal, aby mu objasnil jednu otázku. Stojkovič prý tvrdil, že způsoby svátosti oltářní neobsahují v sobě žádnou sílu. Zdá se proto, že svěcená voda, kterou zavedl v Církvi papež Alexandr V., je účinnější než svátostné způsoby. — U čený pařížský mistr chtěl Paynovu otázku hned objasnit, avšak Otcové namítali, že je už pozdě a čas jít k obědu. Může prý se o tom mluvit až příští den. Kardinál předseda Cesarini tedy shromáždění rozpustil. Po obědě šli čtyři mluvčí českých pánů k papežskému legátovi Juliánovi a přednesli mu znovu žádost, aby řečníci mluvili jménem sněmu a aby poselstvu byla dána možnost odpovědět Janovi z Dubrovníka. Kardinál Cesarini je pěkně přijal, přátelsky se s nimi pobavil, konečnou odpověď jim však toho dne ještě nedal. V úterý 10. února dominikán Jan zase od časných hodin až přes poledne odpovídal na Rokycanovu řeč. Zmínil se též velmi obezřetně o Jakoubkovi ze Stříbra, že on začal šířit přijímání pod obojí způsobou. Před ním prý nikdo o něčem takovém nemluvil. Na zakončenou odpověděl mistru Englišovi na jeho včerejší otázku. Ani svěcená voda, ani svátostné způsoby nemají prý samy v sobě žádnou sílu. — Payne, narážeje na sv. Tomáše, namítal: »Váš svátý doktor yšak tvrdí, že svěcená voda odpouští všední hříchy. « » Ano, « odpověděl dominikán, » říká to na více místech. Voda však není účinná sama o sobě, nýbrž účinnosti se jí dostává svěcením. « Mistr Engliš chtěl ještě něco namítat, avšak celé shromáždění se rozesmálo, protože zase označil sv. Tomáše slovy : »Váš svátý doktor«. Čas kvapil a dominikán chtěl jen stručně vysvětlit učení některých církevních učitelů o této otázce. Kardinálové však naléhali, aby toto zajímavé téma osvětlil podrobně. (Slavný španělský dominikán Jan Torquemada sepsal z pověření kardinála Cesariniho o Englišově otázce dosti obsáhlé pojednání.) Stojkovič žádal o svolení Rokycanu a české poselstvo, aby mu pak nemohli vytýkat, že odbočuje od stanoveného předmětu. Rokycana mu odpověděl: » Pro Krista Pána, můžete o tom mluvit ještě i zítra, a zlíbí-li se vám, třeba i celý týden, ba dva.« Tato odpověď všechny rozesmála. Po obědě šli zase čtyři mluvčí poselstva ke kardinálovi Juliánovi, aby si vyžádali odpověď na včerejší požadavky. Cesarini jim slíbil, že další tři řečníci budou mluvit jménem sněmu, avšak bez závazné platnosti. Při rozhovoru žádal Petr Engliš kardinála, aby mu karmelitánský provinciál z Anglie vyhledal ve Viklefových spisech doslovné znění odsouzených článků. Slíbil prý vyhledat články do dvou hodin, ale doposud je neukázal, ačkoliv už uplynulo několik dní. Kardinál vysvětloval, že provinciál našel ve Viklefových spisech ty články jen podle smyslu. Engliš však naléhal, že » mnich « musí dostát slovu. Konečně však prohlásil, že bude spokojen, najde-li je aspoň podle smyslu. Když se navečer čeští páni vrátili od kardinála a vyprávěli o tom o všem svým druhům, přišli kolem šesté hodiny večer dva kardinálovi sluhové a přinesli Prokopu Holému svazek se spisy Tomáše Valdského proti Viklefovi. Prokop s potěšením knihu přijal, a -sotva sluhové odešli, hned ji poslal Englišovi. Payne, když knihu uviděl, projevil radost, že si ji bude moci důkladně prostudovat. (.Pokračování) Alois Krchňák Pošlete co nejdříve předplatné na rok 1963. A za rok 1962 nedlužíte Novému životu nic ? 136 [pageend16]K SVÁTKU SV. JANA KŘTITELE Modlitba, kterou ve špitále křižovníků svatojanských v městě Akkonu každodenně říkávali za časů království jeruzalémského. Páni nemocní (1), modlete se za mír : ať nám ho Bůh sesle z nebe na zem. Páni nemocní, modlete se za úrodu zemskou ; ať ji Bůh rozmnoží ke své službě a k zachování křesťanstva. Páni nemocní, modlete se za Nejvyššího velekněze a kardinály římské, za patriarchu jeruzalémského, za legáty, za arcibiskupy, za biskupy a za všecky stavy svaté Církve : dej z Bůh a svátá Církev, aby plnili své povinnosti ke cti Boží, k spasení svých dusí a ku prospěchu křesťanstva. Páni nemocní, modlete se za krále (2) : nechať mu Bůh odplatí všecko dobré, které činí v této Svaté zemi a svátému Špitálnímu domu (3). Páni nemocní, modlete se za Mistra špitálu (4), za všechny bratry, kteří jsou strážci svátého Špitálního domu : dejž Pán Bůh, aby jednali k jeho službě, ke cti Boží, k spasení svých duší a ku prospěchu nemocných. Páni nemocní, modlete se za všecky, kdož nosí hábit našeho Rádu ; dejž jim Bůh, aby jej nosili ke cti Páně, k spasení svých duší a na dobrý příklad lidu. Páni nemocní, modlete se za všecky bratry Špitálu, kteří jsou na moři a jinde ; dejž jim Bůh sílu a moc proti pohanům, k vyvýšení křesťanstva a ponížení pohanstva. Páni nemocní, modlete se za spolubratry (5) Špitálu a za sestry (6) a za ty, kdož v tomto svatem Špitálním domě s láskou slouží (7) : nechť jim Pán odplatí. Páni nemocní, modlete se za ty, kdož svátý Špitální dům založili a kdož jej udrželi, kdož ho udržují a budou udržovati svými almužnami, modlitbami a duchovními dobrodiními ke službě Boží a k péči o duše : dejž jim Bůh život věčný. Páni nemocní, modlete se za křesťanské poutníky, kteří se plaví na moři nebo cestuji po ‘ zemi : nechať Bůh je vede a dovede do přístavu spásy těl i duší jejich. Páni nemocní, modlete se za všecky své bratry polem pracující a vlasti vzdálené : nechať Pán je vašimi modlitbami ode všeho zla vysvobodí. Páni nemocní, modlete se za sebe a za všecky křesťany nemocné, kteří jsou po světě : dejž jim Pán příhodné zdraví tělesné i duševní. Páni nemocní, modlete se za duše svého otce a své matky, svých bratří ve zbrani (8), všech vašich dobrodinců a všech křesťanů, kteří z tohoto světa sešli na onen svět : dejž jim Bůh odpočinutí věčné. Amen. — Otče náš. De profundis. Zdrávas Maria Panně Marii Filermské. Sláva Otci... Ke sv. Janu a sv, Kateřině. (Překlad z Ducaud-Bourget, La spiritualité de l’Ordre de Malte, Řím 1955.) Poznámky : (1) Jelikož Zákon sv. Jana byl ustanoven ke službě nemocných, nazývají je křižovníci svatojanští čili maltézáci svými pány. (2) Králové jeruzalémští po ztrátě Jeruzaléma sídlili v pevných přístavních městech Akkonu a Tyru ; po ztrátě celé Svaté země vládli na Kypru. Na následnictví koruny jeruzalémské si činí nárok královské rody savojský (s nejlepším právem!), španělský, sicilský a lotrinský. (3) Starobylý Špitál v Jeruzalémě byl původním sídlem Řádu svatojanského. Podobný špitál byl zřízen v Akkonu, když toto město bylo střediskem království. (4) Myslí se zde velmistr celého Řádu, jehož bezprostředním úkolem ovšem byl dozor na Špitál při středisku — tak jako dnešní Kníže-Velmistr do- hlížívá na řádové ústavy v Římě. (5) V předešlé prosbě byla patrně řeč o řádových rytířích, kteří sloužili zejména na řádových válečných lodích ; zde je řeč o donátech, k Řádu přičleněných. (6) Řád měl tehdy na různých místech kláštery vlastních řeholnic ; do naší doby udržel se jenom dům v Siguenze ve Španělích. (7) Řád měl a má mimo vlastní členy i služebníky- zaměstnance ve svých špitálech a ústavech. (8) Předpokládá se, že nemocní v akkonském špitále většinou sami jsou křižáci, kteří přišli bránit jeruzalémské království. ★ ★ ★ Sociální otázku možno správně a dobře řešit jenom na základe Otčenáše. Modlíme se » Otče náš! « Kde je otcovství, tam je i synovství, a tedy i bratrství. Kde se neuznává Bůh jako otec, tam také není možné žádné bratrství, tam se nedá čekat ani žádná náprava poměrů sociálních. Otokar Březina 137 [pageend17]EINSTEIN A VÍRA V BOHA Běžná představa, jako bych byl ateista, spočívá na velkém omylu. Kdo něco takového vyčetl z mých vědeckých teorií, sotva jim porozuměl. Nepochopil mě a prokazuje mi špatnou službu, když šíří něco zcela nesprávného o mém postoji k náboženství. Věřím v jednoho osobního Boha a mohu s klidným svědomím říci, že jsem nikdy v životě neholdoval žádnému bezbožeckému životnímu systému. Už jako mladý student odmítl jsem vědecký postoj osmdesátých let, a považuji vývojové teorie Darwinovy, Haeckelovy a Huxleyovy za beznadějné a zastaralé. Nesmíme zapomenout na to, že i vývoj pokračuje, a to nejen v technice, nýbrž i ve vědě, a především v jejích přírodovědeckých odvětvích. O většině představitelů této vědy můžeme ř íc i: Jsou v tom zajedno, že víra a věda nestojí nepřátelsky proti sobě. Jistě, existuje dosud několik vědců, kteří ještě stojí na stejném bodě jako jejich předchůdci z let kolem 1880. Jsem přesvědčen, že bez náboženství by lidstvo ještě dnes bylo na úrovni barbarů. Úroveň sociálního života by byla na velmi primitivním stupni, sotva by existovala bezpečnost života a vlastního majetku, a boj všech proti všem, který je jedním z lidských pudů, by se znetvořil ještě více, než tomu je dnes. Právě náboženství pomohlo lidstvu k pokroku ve všech oblastech. Jedině katolická Církev se ozvala proti útokům Hitlerovým na lidskou svobodu. Do té doby Církev nikdy nezaujala mou pozornost. Dnes ale dávám najevo svůj velký obdiv a svou oddanost vuci ní : jedině ona měla nezdolnou odvahu bojovat za duchovní a mravní svobodu. Prozkoumali jsme seznam největších 150 vedcu devatenáctého století. Musili jsme oddělit jména dvanácti vědců, jichž víru nemáme dokázánu. Na 130 zbývajících vědců připadá devět agnostiků, pět vyslovených nevěrců, ale 124 vědců, kteří věřili v Boha, v nesmrtelnost duše a v posmrtný život. Duplessy Nechápeme ani život, ani smrt; nechápeme sebe samy, a přece bychom chtěli jasně proniknout všechna tajemství nebe a Boha ? Veuillot stalo se doma, v exilu a jinde ve světe VE VATIKÁNE V dubnu sv. Otec přijal v audienci mj. Otto Franka, otce Anny Frankové, třináctileté autorky světoznámého Deníku; tureckého ministra zahraničí Feriduna Černala Erkina, anglikánského biskupa z Huronu v kanadské provincii Ontario George Luxtona, belgického ministerského předsedu Theo Le- fěvra, ministra zahraničního obchodu Spolkové republiky konžské Ondřeje Anekonzapu a — podle informací Lidové demokracie — při jedné všeobecné audienci pozdravil sovětského skladatele Arama Chačaturjana. Delší proslov pronesl při audiencích udělených účastníkům sjezdu Mezinárodní společnosti pro léčení zranění na silnicích, františkánským terciářům z Mexika, kteří mu darovali umělecký obraz P. Marie Quada- lupské, zhotovený z pírek tropických ptáčků, a italským dětem, členům tzv. Živého růžence ; děti se zavazují, že se denně budou modlit jeden desátek růžence a obětovat ho na úmysly sv. Otce a za zdar koncilu. • Pozdravný list sv. Otec poslal portugalským katolickým jinochům a dívkám, kteří se sjeli do Lisabonu na studijní sjezd s heslem » Mládež si volí Krista«, a účastníkům Světového sjezdu o právech dítěte, konaného v půli dubna v Bejrútu v Libanonu. Svatá stolice přispěla mimořádným darem 10 000 dolarů na zvláštní pomocný program Vysokého komisariátu OSN pro uprchlíky. Dar ohlásil její zástupce při zasedání výkonného výboru Komisariátu mons. Maltoni, který též připomněl novou výzvu sv. Otce ve prospěch uprchlíků v encyklice Pacem in terris. — Symbolický dar 1000 dolarů Sv. stolice věnovala i letos orgánu OSN na pomoc dětem UNICEF. Prostřednictvím apoštolského delegáta v USA mons. Va- gnozziho sv. Otec vyjádřil svou soustrast presidentu Kennedymu a severoamerickému národu nad tragickou smrtí osazenstva atomové ponorky Thresher. Příslušníky rodin obětí ujistil svou modlitbou za věčný pokoj jejich drahých. Kongregace obřadů jednala o dvou zázračných uzdraveních, která se připisují přímluvě služebníka Božího Leonarda Mu- rialda, italského kněze, který zemřel r. 1900 ; založil Společnost sv. Josefa k práci o povznesení chudé dělnické mládeže a o její odbornou přípravu pro život. Dále se jednalo o mučednické smrti bl. Mikuláše Taveliče, františkána ze Šibeníku v Dalmácii, který byl umučen pro víru 14. listopadu 1391 v Palestině. Jeho úctu dovolil papež Lev X III. r. 1889. • Delegace arabských uprchlíků z Palestiny přijela do Ítíma, aby poděkovala sv. Otci za veškeru pomoc, kterou jim poskytuje Sv. stolice. Papežská mise pro Palestinu, založená papežem Piem X II. r. 1948, pomáhá asi miliónu a půl uprchlíků v okolních arabských státech. • V pavilónu Svaté stolice na Světové výstavě v Novém Yorku v r. 1964 bude vystaven model hrobu sv. Petra. Bude to přesná rekonstrukce podle archeologického bádání začatého pod bazilikou sv. Petra r. 1940. • Po prvé v dějinách bude katolická Církev přítomna prostřednictvím svých pozorovatelů zasedání Světové luterské federace. Zasedám se koná od 30. července do 11. srpna v Helsinkách ve Finsku. 8. května vydaly Vatikánské pošty dvě pamětní známky; připomenou veřejnosti, že papeži Janu X X III. byla udělena první Balzanova cena míru. Známky představuji sv. Otce na trůně a dole je latinský nápis. — Podle sdělení římského deníku II Messaggero bude příští série, kterou vydá Vatikán, věnována 1100. výro ií příchodu sv. Cyrila a Metoděje na Velkou Moravu. Vatikánský L’Osservatore Romano uveřejnil 8. dubna ve své rubrice o novinkách na knižním trhu recenzi německého výboru povídek Jana Čepa (Zeit und Wiederkehr, vyd. Herder, Wien). Autor zdůrazňuje, že Cepový povídky prýští z hluboce křesťanského srdce a jak jeho hrdinové v dramatických okamžicích nalézají vnitřní rovnováhu, naději a křesťanský^ smysl lidského života. Z recenze se dovídáme, že papežský Rád sv. Silvestra byl Čepovi udělen právě na svátek sv. Václava a že 138 [pageend18]Cep toto uznání přijal se svou obvyklou jemnocitnou skromností za všechny, kdo v jeho vlasti musí trpět a mlčet, — Čepovu povídku » Cikáni « v německém překladu manželů Demetzových uveřejnil rakouský katolický týdeník Die Furche 27, dubna ve své literární příloze. V ČESKOSLOVENSKU NÁBOŽENSKÉ ZPRÁVY V CSSR se objevil v televizi na Hod Boží velikonoční sv. Otec, jak ho přivedli na hlavní balkón Svatopetrské baziliky a jak žehnal. Když pak byly zprávy v noci opakovány, byl už tento snímek vyřazen. Také o velikonočním poselství a o jeho řeči k vatikánským diplomatickým zástupcům v Sixtinské kapli se u nás dověděli, ale vždycky jen, že mluvil o míru. Do Lidové demokracie napsal úvodník ministr Plojhar, je to jeho komentář k encyklice » Mír na zem i«. Před velikonočními svátky nabádali k dobrovolné práci v neděli a pondělí, zvláště do dolů, na pole a k vykládání železničních vagónů. • 30. března udělil nitranský biskup mons. Eduard Néscey všem litoměřickým bohoslovcům nižší svěcení; bohoslovci z posledního ročníku dostali podjáhenství a hned na druhý den jáhenství. Počet bohoslovců Katolické noviny ve své zprávě neudaly. • Z úředních zpráv v dubnovém čísle Duchovního pastýře, časopisu pro kněze, se dovídáme, že v litoměřické diecézi musí jeden kněz — vikář v Liberci — spravovat dalších devět far ve svém vikariátě ; více kněží spravuje po třech až pěti farnostech. • Pedagogický časopis Komenský po několikaměsíčním odmlčení obnovil rubriku » K ateistické propagandě«. Jsou podány recenze tří knižních novinek ateistické propagandy : Náboženství, církve a válka od Jaroslava Celky (slovenský), Sto otázek věřících nevěřícím (vyšlo česky i slovenský) a O tak zvané » dialektické« teologii současného protestantismu od Milana Machovce (vydala ČSAV). • V časopise Dějiny a současnost neschvalují učebnici dějepisu pro sedmý ročník; též proto, že podává málo protináboženského a nemnoho věcí, které kladou do temného světla katolickou Církev a papežství. Vůbec o náboženské stránce dějin a křesfanství prý se píše jakoby v rukavičkách. O encyklice Pacem in lerris se v ČSSR veřejnost dověděla hned, když ji sv. Otec prvně ohlásil, pak když ji podepsal a dal uveřejnit. Text však nikdy uveřejněn n ebyl; po vzoru sovětské tiskové služby Tass se v rozhlase a tisku zmiňovali jen o částech, které komunistům vyhovovaly. K encyklice se ve dnech po jejím vydání několikrát vrátili, např. v úvaze v předvečer velikonočních svátků, v relaci o zahraničním tisku (na prvním místě) ; též se zmínili o pochvalném prohlášení generálního tajemníka OSN U Thanta. Ve vysílání pro Itálii mluvil o encyklice ředitel Charity P. Jan M ářa; v ČSSR prý bylo plně uskutečněno, co sv. Otec nazývá pokrokem naší doby : dělnická třída dosáhla svého plného povznesení, žena se v lidovědemokratickém systému těší plné rovnoprávnosti s mužem a tento systém hájí naprostou rovnost všech lidí a národů. Vědomosti o encyklice Mářa i všichni ostatní čerpali z italského komunistického tisku. Tisk, i tzv. katolický, opakoval slova dopisovatele rozhlasu z Říma Slováka Ilji Šeplíka (který si neodpustil sem tam nějakou kousavou poznámku, zvi. když se dotkl zemřelého Pia X II., a nejednou dal najevo i trochu neznalosti), jako by encyklika byla první dokument katolické Církve, věnovaný zcela míru. Seplík a ostatní, kdo jeho slova po něm papouškovali, ukázali, že znají málo z dějin Církve, i nedávných. Otázka míru se vrací znovu a znovu v řečech papeže Jana. Pius X II. za necelých dvacet let svého pontifikátu vydal pět encyklik o míru, např. jen dvě za maďarského národního povstání proti komunismu, a ve svých vánočních poselstvích každý rok řekl, jak Církev o míru smýšlí a jak ho lze dosáhnout, aby to byl mír spravedlivý a trvalý, mír Kristův. SÍM . — 6. dubna pronesl prof. F. Schwarzenberg v římském sálu Oratorio přednášku » V ČSSR se stále doufá... « Na zpestření programu zahrál kvartet » Maličkosti« od Antonína Dvořáka (viz str. 144). Pohled do sálu. KNĚŽSKÉ HROBY V Kněžském domově v Senohrabech zemřel 1. dubna ve věku 88 let papežský prelát, býv. profesor bohosloví v semináři v Českých Budějovicích, plodný církevní spisovatel a kdysi slavný kazatel ThDr, Antonín Melka. Byl pohřben ve svých rodných Hrádešicích u Horažďovic za účasti 75 kněží. Na smutečním oznámení čteme, že podle výslovného přání nebožtíkova bude pochovávat buď věrný přítel z mládí, nebo některý kněz z příbuzenstva, a místo smuteční řeči budou se účastníci pohřbu modlit společně růženec. Pravděpodolně si nepřál » vlastenecké « řeči. Dále zemřeli : v předvečer svých 75. narozenin prostějovský arcikněz Ignác Dragoun; pohřební obřady vykonal olomoucký kapitulní vikář Josef Glogar a prelát dr. František Činek; kapitulní děkan z Hradce Králové Ludvík Tjuma v 82 letech; František Bébar, děkan a farář v Žatčanech, bylo mu 87 let, z nichž 63 byl knězem; Pavel Kutný, vikář v Klatovech ; v Sokolově mons. dr. Josef Hofmann-, Milík Blahák, administrátor v Hrádku n. Nisou ; konsist. rada Antonín Holada ; Ferdinand Kraupner, čestný kanovník a farář v Potvorově ; Václav Tangl, děkan v Krásném Dvoře u Podbořan ; Alois Telenský, farář v Příbrami; Jan Häusler, člen maltézského řádu, arcikněz ve Slivenci ; Alois Jiřiiný, farář v Kounicích u Čes. Brodu ; děkan Bohumil Bláha ; Bedřich Matějka, farář v Ivančicích; Evžen Konečný, adm. v Hraběticích; mons. František Pelan, farář v Radkovicích ; František Houdek, děkan z Ronova n. D., pohřben 4. května v Smidarech. — R.i.p. Vzpomínky na CM jubileum v ČSSR a jinde Do propagování výročí » příchodu byzantské kulturní m ise« zapojí v ČSSR i pro zahraničí též filatelistické organizace, Čedok, zahraniční odbor ČSM, ÚRO, Brněnské výstavní veletrhy, zahraniční vysílání rozhlasu, televizi a film. Společnost pro šíření vědeckých a politických znalostí — tj. pro boj proti náboženství — pořádá řadu přednášek; jistě budou mít za cíl zatlačit co nejvíc do pozadí náboženský význam díla svátých bratří. V půli dubna se konala v Liblicích konference čs. archeologů a historiků o nejstarších dějinách národa českého a slovenského. Ústředním tématem diskuse byla otázka Velké Moravy. Cyrilometodějská misie prý znamenala vyvrcholení dlouhodobého formování slovanských kmenů a kulturního rozvoje tehdejšího slovanského obyvatelstva. 139 [pageend19]K CM jubileu pecí Akademie věd SSSR vyšla kniha prof. V. Istrina »1100 let slovanského písma«. Autor srovnává obě nej starší slovanská písma, kyrilici a glagolici, zkoumá, které písmo vytvořil Cyril, a zabývá se podílem svátých bratří na vytvoření slovanského a zvláště ruského písemnictví. Také v Bulharsku slaví výročí příchodu sv. Cyrila a Metoděje mezi Slovany jako výročí vytvoření slovanské abecedy a písemnictví. Oslavy řídí akční komitét, jehož předsedou je clen tJV BKS Stáj kov. Před Národní knihovnou » Vasil Kolarov « v Sofii bude postaven pomník původcům slovanského a bulharského písemnictví. Bulharská akademie věd a sofijská Státní universita chystají vědecká zasedání a sborník. 24. květen — v Bulharsku svátek sv. Cyrila a Metoděje a zároveň národní svátek — je » Den bulharské osvěty a kultury a slovanského písemnictví«. (Jak psal očitý svědek v dieeézním věstníku z Mohuěe v NSR, už loni 24. května byla nesena v slavnostním průvodu transpa- renta s obrazem sv. bratří.) Na 16, až 24. září je ohlášen do Sofie V. mezinárodní sjezd slavistú, na který už koncem djibna bylo přihlášeno asi 1200 učenců z celého světa, mj, z ČSSR ředitel Slovanského ústavu Julius Dolanský a ředitel Ústavu pro jazyk český Boh. Havránek (bude mít referát » O srovnávacím studiu spisovných jazyků slovanských«), ze SSSR V. Vinogradov, z USA prof. R. Jakobson. » Vrcholným bodem bude přehled dnešního bádání o působení a díle slovanských učitelů Cyrila a Metoděje « (Lid. dem. 26. dubna). Středem oficiálních slavností na Slovensku bude zasedání Slovenské národní rady v Nitře 7. července. Slovenské národní divadlo z Bratislavy uvede Suchoňovu operu » Svatopluk«. V Bratislavě bude současně zahájena výstava » Bratislava v době Velké Moravy«, která zaznamená výsledky výzkumu Bratislavského hradu a archeologických nalezišť na západním Slovensku. Tématem Mezinárodní vědecké konference v Nitře zač. října bude hlavně úloha Nitranská v rámci Velkomoravské říše. Předtím bude sjezd slovenských archeologů, dějepisců, literárních historiků, filologů a hudebních vědců, kteří budou z různých hledisek projednávat podíl Velké Moravy na vzniku uherského státu. Časopis Slovenská archeologie vydá koncem června zvláštní CM číslo. Archeolog dr. A. Točík chystá knihu » Předvelkomoravská nekropole na Slovensku«, v které po prozkoumání asi 1200 hrobů ukazuje, že to jsou hroby slovanské, ne avarské. Pro poučení veřejnosti vydá nakladatelství Osvěta knihu » Tradice Velké Moravy a dnešek«, Česky už ke konci roku 1960 vydalo Krajské nakladatelství v Gottwaldově knihu Josefa Poulíka » Staří Moravané budují svůj stát«. Do Hodonína je ohlášen seminář, který svolává Cs. společnost pro šíření politických a vědeckých znalostí. Ředitel brněnské odbočky Archeologického ústavu ČSAV doc. dr. J. Poulík přednáší na téma : » Oslavy příchodu byzantské mise a jejich společenský význam «, doc. dr. V. Hrubý o výsledcích archeologického výzkumu ve Starém Městě, dr. A. Točík na tém a: » Nitransko ve velkomoravském období«, dr. J. Večerka z Brna o jazykových problémech Velké^ Moravy a dr. M. Solle z Prahy o vztazích Velké Moravy k Čechám. Nadarmo ale hledáme v tisku ohlášení CM oslav náboženského rázu; Katolické noviny občas přinesou články s obsahem více » duchovnějším «, ale jsou to jen vzpomínky na to, co » bylo « Tak 10. března uveřejnily vzpomínku Václava Kosmáka o oslavách na Velehradě a v brněnském semináři z r. 1863 ; z článku z 31. března se dovídáme, že jen na Moravě bylo od poloviny 19. století vybudováno 25 farních kostelů cyrilometodějských, nepočítaje v to mnoho kaplí menších nebo větších. RŮZNÉ ZPRÁVY Západní tisk oznámil, že při prvomájových slavnostech v Praze došlo letos zase k manifestaci proti vládě. Celá Malá Strana prý byla ve večerních hodinách obklopena policií a směl projít jen ten, kdo se mohl prokázat, že tam bydlí. V Petřínských sadech blízko Hladové zdi a Máchova pomníku prý se shromáždila skupina studentů ; od poezie se přešlo k politice. Až k půlnoci se policisté vrátili do kasáren. Cs. tisk a rozhlas napřed o incidentech mlčely, ale pak uveřejnily zprávu ČTK, že policie zakročila proti chuligánům, kteří obtěžovali chodce v jednom pražském parku. Odstaliníťování v CSSR, zdá se, učinilo krok vpřed; můžeme to usoudit z odvážnějšího způsobu psaní v některých stranických časopisech, kde najdeme zřejmé narážky proti Novotnému a těm, kdo obhajují své přestupky » za doby kultu osobnosti« tím, že jednali v zájmu strany, zmínky o nespravedlnostech, k nimž došlo, a volání dát veřejně zadostučinění všem, jimž se ukřivdilo. Na sjezdu novinářů se objevila výzva, aby psali, aby se nebáli uveřejnit » názor, s kterým nesouhlasíme a který odporuje našemu myšlení«. Za člena Slovenského svazu spisovatelů byl znovu přijat Laco Novoměstský, kdysi obviňovaný z revizionismu atd. Když se po prvé objevil na konferenci Svazu, prý ho slavnostně přivítali. Naproti tomu tisk mlčí o Bacílkovi. Že by to byla první» oběř«? Rehabilitace se dostalo na sjezdu Svazu čs. skladatelů několika hudebním skladbám; např. bylo prohlášeno, že životní odkaz Bohuslava Martinů »patří do živého pokladu naší hudební kultury«; sjezd ale odmítl ideologii kapitalistického světa a jeho účastníci se zavázali čelit všemu, čím tato ideologie zasahuje i do hudebního dění. Ve Svazu je organizováno 775 skladatelů, hudebních vědců a výkonných umělců. — Na sjezdu CSM na » uzavřeném zasedání« nebyl znovu zvolen za předsedu Svazu ani do 123 členného vedení Vladimír Vedra, třebas měl ještě hlavní projev. Novým předsedou je Miroslav Zavadil, bývalý horník a předseda severomoravského KV ČSM. Na sjezdu řečnil také president Novotný proti nezájmu o politiku a společenský život. K velikonocům bylo v CSSR málo vajec. Ještě v půli dubna, v měsíci, kdy slepice nejvíce nesou, se platila v obchodech za vejce tzv. zimní cena, tj. Kčs 1,40-1,60. Letní cena byla loni Kčs 0,80-1,00 ; letos od 21. dubna je 0,90-1,20 Kčs. Od 1. května stojí litr mléka Kčs 1,80-1,90. • Velká zima způsobila národnímu hospodářství v CSSR ztráty a šrámy, které budou bolet po celý rok, řekli v rozhlase. Nelze očekávat, že bude letos dostatek uhlí, třebas havíři stále těží nad plán. CSSR ani nedodržuje exportní dodávky, např. Rakousku ; vídeňské plynárny nemohly proto udržet plný provoz. • Na Hlučínsku došlo v únoru k demonstraci. Na transparente byl nápis : » Nechceme rakety, chceme maso «. • Staré občanské průkazy v ČSSR se vyměňují za nové, protože se změnil státní znak a název republiky. • Od 1. dubna byly též dány do oběhu nové pade~ sátihaléřové mince. • Nové poštovní známky vyšly : k sjezdu ČSM, k 10. výročí Čs. televize, známky s námětem Výzkum vesmíru a sedm známek připomínajících jubilea letošního roku, jako 100. výročí založení pražské Umělecké besedy, 80 let Národního divadla, 60. narozeniny Eduarda Urxe, 90. nedožité narozeniny Maxe Švabinského, 250 let od smrti Jánošíkovy, 200. výročí narození Juraje Pálkoviče a 100 let Matice slovenské. • Na zasedání ÚV KSČ začátkem dubna bylo rozhodnuto uskutečnit přestavbu řízení zemčdelské výroby. Za vše jsou odpovědny výrobní ředitelské správy, které budou založeny v okresích a krajích. • Praha bude mít podzemní dráhu. První linka bude dána do provozu kolem r. 1974. Jsou plánovány tři podpovrchové tunelové trasy: Vinohrady- Muzeum-Václavské náměstí-Klárov-Špejchar ; Moráň-Vodičko- va ulice-Jindřišská-Sokolovská, poblíž Florence ; a třetí, spojující Holešovice s Pankrácem. • » Ostravsko a jeho lid — po stopách práce, uhlí a železa«, je název výstavy otevřené k 200. výročí nálezu uhlí na Ostravsku. Výstava zobrazuje vznik uhlí, historický vývoj Ostravy a kamenouhelného revíru, založení Vítkovických železáren a zachycuje i období bojů dělnické třídy s kapitalismem. • Za první čtvrtletí letošního roku došlo v ČSSR k 9785 nehodám, při nichž zahynulo 162 osob. • Cestovní ruch v ČSSR řídí Koordinační výbor. Na otázku, zda v dohledné době lze počítat i s organizováním turistických 140 [pageend20]zájezdů do západních zemí, odpověděli, že zájezdy už pořádají, a to ve spolupráci s výrobními sektory; na zájezdy se prý obyčejně přihlašují dělníci novátoři, kostruktéři a technici; účastníci zájezdů mají přivážet nové technické poznatky (snad napodobovat, co viděli?). • KSC má 1 684 000 clen i a kandidátu. Režim si slibuje dobrý vliv od činných buněk strany na zemědělská družstva, ale družstevníci, zdá se, vábení odolávají. Také mezi mládeží je o stranu malý zájem. ® V roce 1962 melo CSR nejvhsí zahraniční obchod se SSSR, NDR, Polskem, Macarskem, Rumunskem, NSR atd. Poklesl ve srovnání s r. 1961 s tvz. kapitalistickými státy, s Mongolském a Albánií. • V časopisu Plamen kritizoval Jiří Lederer způsob rozhlasového a televizního informování, že např. vnitropolitické komentáře na posluchače nepůsobí; příčinu vidí v nedostatečné informovanosti novinářů ; když prý hledí získat co nejvíc informací, budí podezření. Lederer též odsoudil mlčení o katastrofách, k nimž dochází, neochotu přiznat těžkosti a obtíže, mluvit pravdu. Americký Bulletin, uveřejňovaný Cs. národní radou americkou, vyslovuje ve svém říjnovém čísle nespokojenost nad tím, že USA se přece jen účastnily pražské Světové filatelistické výstavy v září m.r. Pak ukazuje, že výstava byla čistě komunistický propagační podnik. Dovídáme se též zajímavost ze zákulisí soutěže : řada zahraničních členů poroty navrhla jednu z hlavních cen sbírce známek s obrazem P. Marie, která se těšila velké pozornosti na jiných výstavách. Komunisté ale návrh odmítli, sbírka svým náboženským námětem prý do soutěže nepatří; Velká cena námětová byla udělena sbírce daleko slabší s námětem » Železnice « z NDR. Z politických důvodů dostala Čestnou cenu přátelství a míru expozice Sovětského svazu a druhou nejvyšší cenu k velkému překvapení všech zahraničních porotců expozice Kubánské republiky. Už před časem vydalo umělecké nakladatelství pro cizinu Artia v Praze knihu Ferdinanda Bučiny » A book of Madonnas« s nádhernými obrazy gotických soch Panny Marie v Cechách ; nejstarší z nich jsou madony z Rudolfova a Strakonic (z r. 1320). Ale nejzajímavější je madona Třeboňská z r. 1382 ; je kamenná, z velmi jemné opuky, takže byla dlouho považována za mramorovou. Rovněž další — Krumlovská — je kamenná, všecky ostatní jsou ze dřeva. Tyto dvě jsou z počtu pěti tzv, » krásných madon« jdalší jsou Vimperská, Plzeňská a Pražská, které jsou všecky z kamene a staly se prototypem nesčetných jiných madon jihočeských. Nejkrásnější ze všech je ona Třeboňská ; je také ze všech nej Zachovalejší, ačkoliv je z nich nejstarší. (Mimochodem: u Suchdolské madony se do textu vloudila chyba : v Suchdole nad Lužnicí je kostel sv. Mikuláše, nikoliv sv. Michaela.) — A nyní v témže nakladatelství vyšla anglicky Pešinova » Česká malba gotická a renesanční z let 1450-1550 «. V EXILU A JINDE VE SVĚTĚ České Emauzy v Itálii Na svátek sv. Vojtěcha byl položen základní kámen k novým Emauzům v Itálii. Budou stát u poutního místa P. Marie, matky milostí, v Rasiglii nedaleko Foligna v Umbrii. Slavnosti byl přítomen místní biskup mons. Širo Silvestři, arcibiskup ze Spoleta, mnoho kněží z okolí, velký zástup věřících z vesnice a okolí, skupina českých kněží pracujících v Itálii a první dva beneditini spolu se svým opatem Maurem Verzichem, jimž nový klášter bude domovem. Po zpívané mši svaté v poutním kostele kněží i věřící za zpěvu žalmu Miserere a modlitby růžence šli v průvodu k místu, kde bude stát oltář klášterní kaple. Obřady vykonal folignský biskup, který předtím při mši svaté v kázání promluvil o významu kláštera a dnešní slavnosti: Klášter bude zasvěcen neposkvrněnému Srdci P. Marie ; do základního kamene bude zazděn kámen ze skály ITÁLIE. — Emauzský opat a předseda slovanské benediktinské kongregace P. Maurus Verzích děkuje všem, kdo se zúčastnili slavnosti položení základního kamene k jejich novému klášteru neposkvrněného Srdce P. Marie v Rasiglii. ve Fatimé, který posvětil sv. Otec na Zelený čtvrtek před mší svátou v Sixtinské kapli — tak je znovu naznačen vztah nových Emauz k Slovanstvu : ve Fatimě P. Maria slíbila, že se Rusko jednou obrátí a světu se dostane pokoje. Dále byla vložena do základního kamene hlína z pole u koncentračního tábora v Dachau, na kterém byl rozsypán popel opata Arnošta Vykoukala, a pergamen s latinským popisem události pro budoucí věky. Krátkou, ale dojemnou slavnost zakončili hymnem sv. Vojtěcha přítomní čeští kněží. Klášter jsme nazvali »novými Emauzy«, protože většina jeho budoucích řeholníků je z našich pražských Emauz. Klášter ale bude patřit k slovanské benediktinské kongregaci sv. Vojtěcha, která zahrnovala kromě emauzského též břevnovské, raj hradské a broumovské opatství v CSR a prioráty v Lubini v Polsku a v Opatiji v Jugoslávii. Benediktinské a vůbec mnišské kláštery jsou totiž právní jednotky'samy pro sebe — benediktini nemají » provinciála « — a teprve v poslední době z praktických důvodů se sdružují v kongregace, které pak mají společný noviciát, dům pro bohoslovce atd. Slovanskou kongregaci schválil papež Pius X II. dne 12. listopadu 1945. Jejím prvním předsedou byl zvolen opat emauzský Maurus Verzích. Všechna opatství v CSR zničila komunistická nenávist vůči Církvi, Jejich členové pracují v občanských povoláních. Zvlášč bolestný byl osud Emauz, založených r. 1347 císařem Karlem. Po 600 let byly jejich zlaté a smutné stránky odrazem dějin českých zemí. Velké zásluhy si získaly o kulturní a náboženský rozvoj ; zmínky zasluhuje alespoň z poslední doby liturgický apoštolát, který se z Emauz šířil zásluhou misálků P. Schallera a nadšeného P. Metoda Klementa. První bouře se nad Emauzy strhla 8. července 1941. 30 kněží a 20 bratří dostalo rozkaz najít si nové zaměstnání, jinak že budou posláni na práci do Německa. Klášter byl změněn na školu pro německé ošetřovatelky a kostel v koncertní sál. Knihovna (asi 60 000 svazků) odvezena do Německa a dosud se nenašla. Při velké vlně zatýkání v květnu r. 1942 byl zatčen i opat Arnošt Vykoukal a odvezen do Dachova ; už 9. září tam podlehl útrapám — bylo mu 63 le t; tělesné pozůstatky byly spáleny a popel rozsypán po polích jako hnojivo. Za nacistů zahynuli ještě další tři emauzští řeholníci •— novic Ivan Novák byl zastřelen v Oranienburgu. 14. února 1945, krátce před skončením války, se staly klášterní budovy obětí náletu. Záchranné práce a hašení musely být na přímý rozkaz K. H. Franka zastaveny. U zřícenin kláštera se hned po válce sešly i trosky někdejší řeholní komunity, 17 141 [pageend21]kněží a 12 bratří, aby začali znovu benediktinský řeholní život. Zvolili si nového opata — Maura Verzieha — a hned se dali do práce, aby si obnovili svůj dům. Zanedlouho ale přišla komunistická vichřice, a ta dokončila dílo nacistů : 26. dubna 1950 byl klášter po druhé zrušen a řeholníci odvezeni do koncentračního kláštera. Jen opatu a jednomu řeholníkovi se podařilo utéci za hranice. P. Schaller po pětiletém věznění byl propuštěn : měl vyražené oko a jitřící ránu na jazyku. 20. března 1955 Pán ukončil jeho utrpení. Obnovením tohoto slavného emauzského kláštera a ostatních našich benediktinských opatství chce být nový dům u Foligna. Radujeme se, že jeho řeholníci našli v Itálii pohostinství, svůj » Boží dům «, a přejeme jim, aby se tento dům stal střediskem budoucího apoštolátu mezi Slovany a prozatím pomohl změnit ve » františkánskou « tu dnes » rudou « Umbrii. P. O. MAĎARSKO. — 18. dubna vykonal znenadání návštěvu v budově amerického velvyslanectví u primasa kard. Minds- zentyho vídeňský arcibiskup kard. František König. Mluvili spolu přes čtyři hodiny. O obsahu rozhovoru jak kard. König, tak i ostatní úřední místa zachovala naprosté mlčení — kard. König prý měl přimět maďarského primasa, aby se vzdal hodnosti ostřihomského arcibiskupa a dobrovolně opustil Maďarsko. Ve světovém tisku se objevila zpráva, že kard. Mindszenty byl ochoten tak učinit, ukáže-li napřed maďarský komunistický režim skutkem, že mu záleží na narovnání mezi Církví a státem a že to myslí upřímně. POLSKO. — Začátkem května kard. König navštívil Polsko. 3. května byl přítomen poutním slavnostem v Censtochové. Kard. König byl pozván do Polska už loni v srpnu, ale nedostal včas vstupní vízum. Primas kard. Wyszyňski odsoudil v kázání vládní potratář- skou politiku. » Varšava vymírá, vymírá jako za let nacistické okupace. Říká se nám, že Polsko má nedostatek pracovních sil, ale denně ruce dětí jsou házeny do stoupy. Každé zabití klíčícího života v mateřském lůně je zločin vraždy. Není správné dopouštět se hromadného vraždění doma, když jsme je odsuzovali na druhých, « Lékaře napomenul, aby nešli ve šlépějích Kainových. Omezovat počet dětí, které se smějí narodit, znamená přiznat, že nejsme schopni zaručit ani hmotnou budoucnost národa. V společném pastýřském liste polští biskupové zavrhli opatření, jimiž vláda překáží svobodnému vyučování náboženství v kos- telích a farních budovách. Polské úřady zakázaly všem řehol- níkům i řeholním sestrám vyučovat náboženství, a kdo přestoupí tento zákaz, může být potrestán pokutou nad 1000 zlotých. Biskupové vyzývají, aby kněží i řeholníci dál učili náboženství bez ohledu na zákazy, a děkují rodičům za všechnu jejich dosavadní neohroženost, s kterou posílají děti na ná- bo ženství. NSR. — Podle zprávy německé katolické tiskové služby KNA odjelo před velikonocemi do CSSR 19 zástupců katolických spolků z Hamburku. Navštívili místa, která nejvíce trpěla za nacistické okupace. Skupina prý položila u pomníků v Terezíně, Lidicích a Praze květinové věnce s nápisem : » Vzdáváme hold obětem strašné minulosti, a 5. května se konalo svěcení kostela P. Marie Královny mučedníků, postaveného na území záp. Berlína blízko věznice v Plötzensee, v níž bylo za nacismu popraveno mnoho odsouzenců. Kostel je památníkem na všechny oběti z let 1933-1945. Slavnosti byli přítomni biskupové z mnoha evropských států; ze zemí obsazených komunisty jen světící biskup ze'Záhřebu. Byl pozván též polský kard. Wyszyňski, ale nedostal povolení k odjezdu. USA. — Svatý Otec jmenoval mons. Jana Ludvíka Mořkov- ského, dosavadního biskupa v Amarillu, koadjutorem biskupa z Galvestonu-Houstonu s právem nástupnickým, Mons. Moř- kovskému, jehož rodina pochází z Valašska, blahopřejeme k novému jmenování a budeme mu vyprošovat Boží pomoc pro jeho odpovědný úkol. Kard. Bea, předseda koncilového sekretariátu pro jednotu křesíanů, dlel začátkem dubna ve Spojených státech. Pronesl řadu přednášek o katolickém ekumenickém hnutí, o II. vatikánském sněmu a o vyhlídkách na sjednocení. Největší ohlas vzbudila jeho přednáška na universitě Harvardově ; zahájil tam schůzku 150 katolických a protestantských odborníků. Sál nestačil pojmout všechny zájemce, a tak bylo nutné televizí přednášku přenášet do přilehlých menších místností. V Novém Yorku promluvil na bratrské agapé, hostjně lásky pro příslušníky různých vyznání, o jednotě lidstva a jak lidstvo k jednotě může dojít. Agapé pořádalo americké sdružení » Demokracie s Bohem«. Byl přítomen kard Spellman, dále guvernér státu Nový York Nelson Rockefeller, starosta města Nového Yorku Robert Wagner, generální tajemník OSN U Thant, předseda posledního Valného zasedání Mohamed Zaffrulah Chán a jiné osobnosti amerického náboženského i občanského světa. KANADA. — V Torontu byl založen ze zástupců krajanských organizací Výbor pro oslavu 1100. výročí příchodu sv. Cyrila a Metoděje na Moravu. Do Montrealu zavítal koncem března prof. americké Harvardské university dp. dr. František Dvorník, aby pronesl tři přednášky o působení našich věrozvěstů: v budově university mluvil nejdříve francouzský na téma » Sv. Cyril a Metoděj a pokřtění Slovanů«, pak anglicky » Slované mezi Východem a Západem « a česky » Svatý Cyril a Metoděj na Moravě ve světle nových objevů«. Všechny přednášky byly hojně navštíveny a zájem se projevil mnoha dotazy. Přednášku o našich slovanských apoštolech měl prof. Dvorník též na Fordham University v Novém Yorku. V neděli 24. března byla v kapli koleje sv. Jana de Brebeuf po obvyklé mši svaté vzpomínková cyrilometodějská slavnost. FRANCIE. —: O velikonocích přijelo na pout do hurd 2000 slepců z některých francouzských diecézí. Cestou mezi sebou vykonali sbírku na koupení kalicha pro Bernarda Delabyho, prvního slepce, kterému se zvláštním dovolením sv. Otce bude uděleno kněžské svěcení. Pošty TURECKA vydaly sérii čtyř známek s podobiznou mariánské svatyně v Efesu. Je to poprvé, že stát s mohame- dánskou většinou vydává poštovní známku s křesťanským námětem. SOV. SVAZ. — Časopis Literaturnaja Gazeta vyslovil svůj podiv nad tím, že i v Sov. svazu jsou ještě dosud skuteční učenci, kteří věří v Boha ; jako příklad uvádí 851etého pravoslavného arcibiskupa ze Simferopole a Krymu Lukáše. Byl to profesor chirurgie a jeden z nej slavnějších sovětských lékařů, dokonce byl za své zásluhy vyznamenán Stalinovou cenou. Pak se ale vzdal lékařské praxe, přijal svěcení na kněze a potom byl vysvěcen i na biskupa. Are. Lukáš prohlásil údajnou neslučitelnost mezi vědou a vírou za velký omyl. Chcete pomoci našim benediktinům při stavbě jejich nového kláštera ? Objednejte si v jejich edici Emauzy své blahopřejné pohlednice nebo dřevoryt » Svatý Cyril a Metoděj«. Pište na adresu: P. Adalbert o O.S.B., San Anselmo, Roma-Ostiense (Italia). 142 [pageend22]p o z n á m k y Kdy trpěl Kristus Pán? Pod tímto titulem odpověděl v NŽ (c. 4, str. 95-96) omp na potíže jednoho čtenáře při čtení Písma svátého a lícení Kristova utrpení, kdy totiž Kristus Pán jedl velikonočního beránka a jak dlouho trvalo jeho utrpení. Je pravda, že v této věci jsou jisté rozdíly mezi vyprávěním synoptiků a sv. Jana. Aby tyto rozdíly odstranil, omp přijímá řešení nebo spíše domněnku Fran- couzky Jaubertové, která našla ohlas i u jiných učenců (Delorme, Stephan, Walter, Schwank, Giglioli, Moraldi aj,). Jaubertová bere za základ, že evangelisté neměli v úmyslu popisovat přesně chronologii událostí, ale jen události — teologii. A v tom má pravdu. Avšak jiní vědci (Brown, Benoit, Gaechter, Leel, Jeremiáš, Blinzler, Milík aj.), aniž popírají tuto skutečnost, chronologii Jaubertové nepřijali. V dějinách Izraele se skutečně vystřídala řada různých kalendářů; můžeme ale s určitostí říci, že toto současné užívání různých kalendářů bylo obvyklé mezi palestinskými Židy v době Krista Pána ? Kumránské rukopisy mluví o užívání slunečního kalendáře, a Jaubertová se domnívá, že zavedení tohoto kalendáře spadá do doby po babylónském vyhnanství (5. st. př. Kr.). Nevíme přesně, kdy tento sluneční kalendář byl nahrazen kalendářem měsíčním, jehož se užívalo v jeruzalémském chrámě, tedy i za časů Krista Pána. Jistě se tak nestalo po 2. st. př. Kr. Milík myslí, že zavedení měsíčního kalendáře v jeruzalémském chrámě způsobilo, že se eséni oddělili od ostatních židů a odešli do pouště. Užívání slunečního kalendáře a tedy slavení večeře v úterý večer potvrzuje i křesťanská tradice sahající do konce 2. století (viz Didascalia Apostolorum, sv. Epifanius a Viktorin z Petau). Všechny tyto křesťanské památky nemají však za cíl vyřešit chronologii utrpení Páně, nýbrž odůvodnit zachovávání postu ve středu. Didascalia se nám nezachovala v řeckém originálu; syrský překlad mluví o ústním podání, že velikonoce se slavily v úterý, kdežto habeš- ský překlad o tom mlčí. Proto nemůžeme brát tyto doklady za rozhodující, hlavně stran chronologie. Pak máme řadu Otců a církevních spisovatelů, kteří výslovně udávají, že Kristus Pán slavil poslední večeři ve čtvrtek. Je tu však ještě jiná skutečnost. Přijmout a sledovat určitý kalendář bylo znamením náboženské právo věrnosti, jak nám to ukazuje vášnivost esénů, kteří lpěli na svém náboženském systému. Zvolit si kalendář nebylo osobní záležitostí: v Kumránu měli svůj vlastní kalendář, poněvadž tvořili samostatnou náboženskou sektu. Kristus Pán však žil v jiném prostředí. V evangeliích nenajdeme ani jedinou zmínku, že by byl Pán Ježíš obviněn, že nezachovává židovské svátky. Naopak, přichází do Jeruzaléma slavit velikonoce (Jan 2,13), na slavnost Stánků (Jan 7,2), na posvícení (Jan 10,22). Jsou to zde oficiální svátky, poněvadž sv. Jan mluví o svátcích » židovských «, tj. ve smyslu čtvrtého evangelia, o svátcích » jeruzalémské autority «. Je nepravděpodobné, že by tyto svátky, jak podle slunečního, tak i podle měsíčního kalendáře, padly na tentýž den. Dále : slavnost posvícení nenajdeme v esén- ském kalendáři slunečním; tuto slavnost zavedli Makabejci, kteří byli v Kumránu nenáviděni. Nemůžeme tedy tvrdit, že Kristus Pán, který se po celý život řídil kalendářem měsíčním, z ničeho nic před svou smrtí přijal kalendář sluneční. Stal se snad esénem nebo s nimi tajně sympatizoval? Chronologie uvedená omp je naprosté přepracování událostí, které nám odevzdalo ústní podání, a nemůžeme ji přijmout za jistou, jak on to Činí. Schází nám pro to důkazy. Brown podává jiné řešení. Sleduje chronologii sv. Jana, podle něhož poslední večeře se udála ve čtvrtek; nebylo to však legální slavení židovských velikonoc, to začínalo až v pátek večer. Aby však Kristus Pán ukázal souvislost mezi obětí eucha- ristickou a židovskými velikonocemi, úmyslně přejal některé podrobnosti velikonoční večeře židovské. Velikonoční beránek se mohl dostat jen v den oficiálních velikonoc židovských v jeruzalémském chrámě, když byl předtím zabit a připraven kněžími. Pravděpodobně mnoho židů z Galileje nechodilo slavit velikonoce do Jeruzaléma (Jan 5,4), ale slavili večeři doma, bez velikonočního beránka. Pán Ježíš při poslední večeři s apoštoly mohl tedy slavit velikonoce po způsobu galilejském, den před velikonocemi židovskými, legálními. Proto v podání prvotní katecheze, která směřovala k zjednodušení událostí a jejímž ohlasem jsou synoptikové, tato večeře, mající ráz velikonoční večeře židovské, stala se slavením židovských velikonoc. Jistě, ani teorie Brownova nevyřeší všechny potíže v chronologickém uspo- -RIM. — Prof. Schwarzenberg při své přednášce o situaci v ČSSR (viz str. 144), řádání vyprávění o utrpení Páně, ale zdá se mi pravděpodobnější než domněnka Jaubertové a více shodná jak s tradičním učením Církve (» pridie quam pate- retur — v předvečer svého utrpení«, modlí se liturgie od nepaměti), tak i s vyprávěním synoptiků a také sv. Jana. K. A. Funkce a fráze Čtenáři si jistě se zájmem přečetli poznámku Frázovitost (NŽ 1963, str. 71). A právě v době, kdy březnové číslo už běhalo ve stroji, uveřejnila jak na zavolanou Lid. demokracie (13. února) potvrzení všeho toho, nač Ryšánek upozornil. LD totiž uspořádala besedu na nám ět: » Dovedu využít svého volného času?« Přetiskujeme zde některé názory, které tam byly řečeny o schůzování u nás doma : Někdy slyšíte jen ryze formální projev, snůšku frází. Často jsou to nic neříkající řeči, které znají všichni nazpaměť. Vesele se diskutuje, schůze trvá tři hodiny, a účastníci přitom přemýšlejí, co udělat k večeři nebo jakou práci jeste musejí vykonat. Čím je to zaviněno? Jsme přeor- ganizováni, přeschůzováni. Už i děti mají schůze. A uvažte, kolik každý z nás má funkcí! Dnes je přemíra funkcí, a nezřídka se funkce přejímají jen proto, aby se to kladné promítlo v kádrovém posudku. Dokonce se říká : » Vezmi si funkci, ať máš pokoj ƒ « Nedávno vyšla publikace, co všecko má dělat správný učitel. Stálo tam, že kromě jiného se má zúčastnit prá- 143 [pageend23]d o p is y • dotazu • odpovédí V Československu se stále doufá Tento titul měla přednáška, kterou 6. dubna v sále Oratoře v Římě pronesl dr. František Schwarzenberg, profesor na katolické universitě Loyola v Chicagu. Přednáška byla též vzpomínkou na výročí smrti sv. Metoděje, který spolu se svým bratrem Konstantinem právě před 1100 lety přišel mezi naše předky. Prof. Schwarzenberg nejdříve mluvil o politické, hospodářské a kulturní situaci v ČSSR v nejposlednější době. Sami komunisté přiznávají neúspěch znárodněného hospodářství, zvláště zemědělství. Nejednou v tisku vyvracejí hlasy, jako by obchod se Sovětským svazem a pomáhání africkým a asijským zemím byly pro ČSSR nevýhodné a ztrátové. Z donucení připouštějí poněkud diskuse a kritiky i veřejných orgánů. To však neznamená ústupek po stránce ideologické. I Stalin za druhé světové války musel ustoupit, aby mohl všechny síly, skryté v ruském lidu, usměrnit do boje proti německým vojskům. Mezi lidmi vládne nespokojenost, a nebojí se to říci. Prof. Schwarzenberg vyprávěl o zkušenosti svých studentů při návštěvě v Praze: jen jeden student z Iráku jim v rozhovoru vykládal, jak v CSSR vše je krásné a jak všichni jsou spokojeni. Pražský student se ale nad tímto povídáním dal do smíchu. — Je pravda, že u mnoha lidí v CSSR je velká skleslost, zajímají se jen o to, jak přežít; z toho však nesmíme usuzovat na nezájem o věci duchovní a náboženské. V malých skupinách, zvlášť mladých, se ohnivě diskutuje a společně hledá odpověď na základní filosofické a též náboženské otázky. Mezi věřícími, tře- ce ve čtrnácti nebo patnácti různých komisích. Podle redaktorů LD všecek ten nešvar je působen staletou poddanskou mentalitou : » Cí chleba jíš, toho píseň zpívej ƒ« A to vše ještě pak bylo propleteno metodami kultu osobnosti, spojenými se zastrašováním, jako : Kdo mluví upřímně, má potíže, bude sesazen. A následky : Žijeme ve skutečně revoluční době, a naše mládež někdy jako by stála stranou, jako by ji to nezajímalo. Určité věci, které nám se líbí, jsou pro dnešní mládež formální nebo vzdálené jejím u myšlení. Chceme-li mít úspěch, musíme vychovávat mládež tak, aby nepoznala, že je vychovávána, organizovat ji tak, aby nepoznala, Že je organizována. Uvedené věty jsme vybrali z LD doslovně. Každý komentář je zbytečný. bas patří k rozdílným náboženským skupinám, vznikla pevná solidarita. Prof. Schwarzenberg poznamenal, že stále platí, co o biskupech z ČSSR píše Vatikánská ročenka. Jen tři z patnácti církevních oblastí jsou řízeny biskupy. Třebas obraz situace je z lidského hlediska dost temný, přece jen přednáška měla optimistický ráz a končila slovy naděje. V ČSSR se stále doufá. » Sémě křesťanství, které v našich zemích zaseli před 1100 lety sv. Cyril a Metoděj, neudusil ani nynější režim ; a s Boží pomocí vzejde a rozkvete znovu k dobru naší země, která za tisíc let svých dějin šťastně překonala i jiné bolestné chvíle bojů a dočasných porážek. Nikdo nevyrval našim lidem ze srdce naději ve vzkříšení. S touto nadějí žijí a čekají. Ale nám, kterým je dáno žít v ovzduší svobody, nesmí tato jejich naděje stačit. Musíme dělat vše, co je v našich silách, abychom urychlili příchod dne, kdy lid v ČSSR bude moci bez obav chválit Boha a žít pod vládou svobodně zvolenou. Dokud se to nestane, nesmíme být klidní a spokojeni, Jinak bychom zradili své bratry a také sebe. Dej Bůh, aby se to nikdy nestalo! « Máte zaplacen Nový život ? Naši čtenáři dobře vědí, co to znamená, když administrace zařadí na poslední stránku tento obrázek. Ano, těžko se protloukáme. Vycházíme v Římě už desátý rok, tiskárna během té doby čtyřikrát zvýšila ceny, a my přesto žádáme předplatné stejné jako roku 1954. Rádi bychom viděli, aby se ve vás hnulo svědomí. Těší nás to sice, když stále slyšíme na Nový život chvály co se týká obsahu, úpravy i jazykové pečlivosti, jenomže těmi chválami dluhy nezaplatíme. V pozměněném vydání bychom mohli opakovat výrok Karla Havlíčka Borovského : » Kéž se to nadšení už jednou ráčí vrazit v naše oudy! « V kartotéce odběratelů máme zaznamenány Čechy, Slováky i poměrně mnoho našich bývalých německých krajanů, NZ čtou katolíci i evangelíci, dokonce i dvě velvyslanectví v Římě si náš časopis předplácejí po dvou výtiscích. Jsme upřímně vděčni našim dobrodincům, že nás už několikrát svou pomocí vytrhli z nejhoršího, ale mrzí nás, když čtenáři sami jsou si málo vědomi své povinnosti vůči časopisu, který jim obětavě slouží. Kdybychom měli více platících čtenářů, mohli bychom vydávat všecka čísla o 28 stranách; materiálu máme velmi mnoho, naléhavého i zajímavého, ale řada příspěvků musí čekat. Jen redakce ví, kolik zpráv z domova i ze světa jsme nuceni vynechat, abychom do těch 24 stránek vpravili aspoň to nejdůležitější. Nejhůř je na tom náš pokladník. Popírá sice, že by měl v pokladně myš a pavučiny (on je člověk velmi čistotný), ale že jeho pokladna pře- často zeje prázdnotou, to bohužel popřít nemůže. Pomozte mu tedy v jeho starostech. Tím dodáte nové chuti k práci i chudákům redaktorům, kteří celou redakční práci konají za Zaplať Pán Bůh a často po nocích, když časopis mohou dělat jen levou rukou, protože jejich hlavní zaměstnání je jiné. Doufáme proto, že Pán Bůh našim čtenářům pohne srdcem i peněženkou. A spoléháme hlavně na chudší z nich, protože ti mívají pro pomoc potřebným větší porozumění. Redakce Nového života Z dopisů Celý rok se vždycky těším na velikonoce. Snažím se je prožívat dobře, dají mi radost, že patřím do velké katolické rodiny. I letos jsem je tak prožívala, děti mi věrni doprovázely. Na Boží hod jsme přišli z obřadů až ve 2 hodiny v noci. (Z Cech) ★ ★ Nemyslete si nic jiného, než že všecko řídí Bůh. A kde není lásky, zasejte lásku, a sklidíte lásku ... (Sv. Jan od Kříže v dopisu krátce před svou smrtí) Není větší zkoušky mužnosti nad odříkání bez trpkosti. (Ernst Wiechert) -x * ★ PŘÍŠTÍ ČÍSLO, 7-8, bude věnováno sv. Cyrilu a Metoději k 1100. výročí jejich příchodu mezi naše předky. Vyjde 20. června. Uzávěrka pro dvojčíslo 9-10 až 15. srpna. 6. číslo Nového života vyšlo v Římě 20. května 1963. — Vytiskla P.U.G. Roma, Piazza Pilotta 4. - Italia. [pageend24]