Slovenské hlasy z Ríma časopis slovenských katolíkov Ročník XXXI január 1982 Mons. Dominik Hrušovský: Naša bilancia vo svetle pápežových slov, 2 — Ozveny sa návštevu Svätého Otca v našom Ústave, 5 — Milan St. Ďurica: Poznáme naše dedičstvo?, 7 — Cirkev vo svete, 10 — KIPA, M. Mazák: Biblia nás spája, 12 — Slovenská rodina v šírom svete, 13 — HeVa: Našli ho v chráme, 16 — František Škoda: Práca sa musí stať ľudskejšou, 17 — Ján Hnilica: Maľby o našich národných apoštoloch v bazilike svätého Antona v Pádové, 19 — Zo života SÚSCM v Ríme, 21 — Spectator: Vedia narábať s číslami, 22 — Na kultúrnom poli, 23 — Gorazd Zvonický: Ide o dedičstvo, 24. 1 [pageend1]ZOSTAŇTE VERNÍ DEDIČSTVU NAŠA BILANCIA vo svetle pápežových slov Návšteva Svätého Otca Jána Pavla II. v Slovenskom ústave sv. Cyrila a Metoda je udalosťou, na ktorú nemôžeme a nesmieme zabudnúť. Nezanechala v nás len spomienku na čosi, čo bolo, skončilo sa a pominulo, ale zostáva živo prítomná v srdciach i medzi nami, dáva nové podnety, vedie — prečo nie? — aj k spytovaniu svedomia a k chuti do ďalšej činnosti. Preto iste niet divu, že aj tohoročný pohľad na život a činnosť Ústavu sa nesie v jej svetle. Ako po iné roky tak i teraz výročný prierez našou prácou zhrnieme pod štyri základné ciele, vymedzené v Stanovách Ústavu, no zahľadíme sa na ne pod zorným uhlom toho, čo nám kládol na srdce Svätý Otec, keď bol u nás. Úsilie vychovať si nástupcov « Pozdravujem s mimoriadnou láskou Vás, milí seminaristi » — povedal Ján Pavol II. na začiatku homílie. V jej strede pripomenul: «Príkladom rozumnej bedlivosti svätých vierozvestov je aj ich úsilie vychovať si nástupcov. Je totiž známe, že na ceste do Večného mesta ich sprevádzal zástup učeníkov, ktorých vybrali a pripravili na kňazskú službu. Nie je to i jedným zo základných cieľov tohto Ústavu? Sledujte ho teda s rozumnou bedlivosťou, podľa veľkého vzoru svätého Cyrila a Metoda. » V krátkosti je tu povedané mnoho: pápežova láska k mládeži, dôležitosť výchovy seminaristov so zameraním na kňazskú službu, starostlivý výber kandidátov, dôkladná príprava podľa vzoru svätých vierozvestov, opatrnosť zo strany vychovávateľov, veľkodušnosť učeníkov v nasledovaní učiteľov, duchovná jednota s Rímom, výchova kňazského dorastu ako jeden zo základných cieľov Ústavu. Body, ktorých sa takto Svätý Otec dotýka, klopú na svedomie a stávajú sa smerovkou. Možno s určitosťou povedať, že naši bratia saleziáni v Ústave ich mali na zreteli od začiatkov a celý Ústav je za ne Jánovi Pavlovi II. vďačný. Berieme si ich však ešte lepšie a povedomejšie k srdcu, aby skupina mladíkov ■— teraz ich je dvadsať — v našom Ústave kráčala odhodlane ku kňazstvu, spolu s tými, ktorých Pán Boh povolal a umiestnil ako slovenských bohoslovcov, diecéznych i rehoľných, v iných seminároch. Od viery k životu Z podobenstva o múdrych a nerozumných pannách, na ktorom sa Svätý Otec v homílii pozastavil, vyplynuli aj slová o živote z viery. Svätý Cyril a Metod — zdôrazňoval Ján Pavol II. — «z viery v Boha vyvádzali účinné dôsledky pre každodenný život jednotlivca, rodín a celej spoločnosti, aby každý úsek, každý krok života vyvieral z Boha a k Bohu smeroval. Takto kládli základy novej spoločnosti, novej spravodlivosti a pokoja. Nebáli sa za tieto zásady bojovať a trpieť. V Bohu nachádzali cieľ, oporu a silu. » 2 [pageend2]Ako tu nevidieť jasné smernice pre pastoračnú činnosť Ústavu, ba pre každú pastoračnú činnosť na brázde, ktorú začali orať naši vierozvestovia? Hlboká viera a dôkladná znalosť jej náplne, šírenie svetla a tepla viery, život z viery v osobných a spoločenských rozmeroch, cieľ človeka v Bohu, spravodlivosť a láska ako hlavné čnosti spoločenského poriadku na ceste k pokoju, dôvera v Boha, ochota prinášať aj obety za vlastné presvedčenie: to všetko možno bez silenia vyčítať zo slov Svätého Otca a hľadať v nich svetlo, keď niekedy bezradne hľadíme i na neúspechy, slabú ozvenu a sklamania vo svojej práci. Ústav na pastoračnom poli aj tohto roku vyvinul rozvetvenú činnosť. Dve kňazské stretnutia, duchovné cvičenia bohoslovcov, duchovné cvičenia pre veriacich vo Vallendari, Zürichu, Königsteine a vo Viedni, duchovné obnovy na viacerých miestach, účasť na púťach v Kevelaeri, Ellwangene a Einsiedelne, letné tábory mládeže, činná účasť na viacerých kultúrnych podujatiach: to je iba stručný záznam o najdôležitejších podujatiach, kde náš Ústav mal iniciatívu alebo slovo. Podrobnosti zaznačili slovenské tlačové orgány, na prvom mieste naše Slovenské hlasy z Ríma. Skupina pracovníkov Ústavu v úzkej spolupráci so všetkými slovenskými misionármi a v zásadnom súhlase so všetkými slovenskými kňazmi v zahraničí sa vždy usilovala pracovať nezištne na udržaní a zveľadení cyrilometodského dedičstva medzi krajanmi v cudzine a pre slovenských veriacich vo vlasti, bez priamej účasti na politickej práci, ale s jasným a vyhraneným slovenským postojom. Boli chvíle, keď sa nám vyčítala národná vlažnosť, no aj vtedy sme boli presvedčení, že medzi najlepších vlastencov patria i tí, čo ticho pracujú pre národ, bez veľkého hluku ba možno i bez viditeľných úspechov, a to najmä na jeho náboženskom a mravnom zdokonalení. Takto sme chápali a chápeme svoju prácu na zachovaní « dedičstva otcov », v celej jeho kresťanskej a duchov- no-kultúrnej náplni. V tomto duchu s vďačnosťou prijímame i výzvu Svätého Otca: « Zostávajte verní tomuto dedičstvu! Poznávajte ho stále lepšie, do hĺbky, vo všetkých životných rozmeroch, so všetkými dôsledkami pre osobný a spoločenský život. Žite podľa neho neprestajne! » Nad minulosťou sa vážne zamýšľame, aby sme prípadné nedostatky odstránili a chyby neopakovali, do budúcnosti berieme pápežove slová ako záväzok a program. Korene našej kultúry: v kresťanstve, v Bohu Predĺžením pastoračného úsilia Ústavu je vlastne i ďalší náš základný cieľ: kultúrne podujatia a vydavateľská činnosť. Svätý Otec nám pripomenul: « Tu sú teda korene slovanskej kultúry, v kresťanstve, v Bohu. Viera v Boha je jej predpokladom a zárukou plnosti. Platí to o každom prejave kultúrneho života a diania. Nech je to i pre Vás pravidlom života a činnosti! » A na záver, keď hovoril o vernosti dedičstvu otcov, pridal: « Buďte mu verní, ochraňujte a zveľaďujte ho v tej istote, že Svätý Otec počas homílie v kaplnke ústavu svätého Cyrila a Metoda v Ríme 8. novembra 1981. Ako odpoveď na výzvu Svätého Otca prehĺbiť v našom spoločenstve poznanie cyrilo- metodského dedičstva, budeme sa snažiť aj v našom časopise písať o tejto téme. Stránky časopisu sú otvorené pre všetky príspevky o tomto predmete. Januárové číslo (1-1982) je zredigované v tomto smere. Už vopred ďakujeme všetkých prispievateľom za ich články, štúdie, správy a povzbudenia, ktorými prispejú k prehĺbeniu a utvrdeniu všetkých nás vo vzácnom dedičstve našich vierozvestov. 3 [pageend3]ono je základom Vašej duchovnej veľkosti a skutočnej kultúrnej výšky Vášho národa a každého národa. » Nech sa v tom nevidí samochvála, ale myslím, že môžeme so všetkou skromnosťou no so spokojným svedomím povedať, že naša práca na kultúrnom poli a vydavateľská činnosť Ústavu mali vždy na zreteli tieto ciele a tu hľadali svoje zdôvodnenie. Naše časopisy Slovenské hlasy z Ríma, Diakonia a Magnifikat i v roku 1981 vychádzali z Ríma do sveta s kresťanským posolstvom a s povedomým programom duchovne obohatiť čitateľov. Cez rok vyšlo v našom vydavateľstve súhrnne 25 titulov knižných publikácií v celkovom náklade asi 103.000 exemplárov. Nové knihy boli vždy ohlásené na stránkach Slovenských hlasov z Ríma, preto sa k nim podrobne nevraciame. Raz nám dvaja z našich mladých seminaristov chceli akosi pomôcť pri príprave rukopisov do tlačiarne. Keď sa už trochu natrápili, jeden z nich poznamenal: « Nikdy by som si nebol myslel, že s prípravou knihy do tlače je toľko práce. » Mal pravdu. Každý, kto berie do rúk knihu, najmä knihu vytlačenú v cudzine, by si to mal uvedomiť. Preto je o toľko väčšie ocenenie práce tých, ktorí na tomto poli pracujú: patrí im naozaj to najväčšie uznanie a vďaka! Za hradby mesta Svätý Otec začal svoju homíliu v Ústave spomienkou na pápeža Hadriána II., ktorý « šiel osobne privítať svätých Cyrila a Metoda, keď prichádzali do Ríma a prinášali so sebou aj pozostatky svätého Klementa, mučeníka a rímskeho biskupa. Terajší Klementov a Hadriánov Nástupca vychádza dnes za hradby mesta, aby pozdravil svätých solún- skych bratov a uctil si ich pamiatku v tomto chráme, v dome, ktorý im je zasvätený. » Keď zakladatelia Ústavu zostavovali stanovy a zaradili do nich ako štvrtý cieľ ustanovizne službu slovenským pútnikom a prijímanie návštevníkov na kúsku « slovenskej pôdy » vo Večnom meste, iste nemohli ani len pomyslieť, že raz tu privítame aj viditeľnú Hlavu katolíckej Cirkvi. Dnes však môžeme povedať, že krajšej a dôležitejšej návštevy sa tu nemôžeme dožiť. Preto je ôsmy november 1981 najväčším dňom v doterajšom živote Slovenského ústavu svätého Cyrila a Metoda. Nezabúdame pri tom ani na iné vzácne návštevy, počínajúc Otcom biskupom Grutkom, ktorý bol tu s nami, ako otec domu, aj pri návšteve Svätého Otca. Nezabúdame, že Otec biskup Grutka sa vo februári 1982 dožíva strieborného jubilea svojej biskupskej služby a života diecézy v Gary. Už teraz myslíme v modlitbe na tieto vzácne jubileá a pripravujeme sa osláviť ich dôstojným a primeraným spôsobom. Nezabúdame ani na zriedkavé ale milé návštevy zo Slovenska. Niektorí pútnici nám hovoria i o zákazoch navštíviť Ústav: tým nám je ich prítomnosť a smelosť vzácnejšia. « Láska viedla aj moje kroky do Ústavu » Takto sa vyjadril v homílii Svätý Otec. Priviedla ho k nám teda láska, ktorou miluje sv. Cyrila a Metoda i nás, aj všetkých Slovákov, doma a v cudzine. Ako sa dá odpovedať na takúto lásku, ak len nie zase láskou? Dobrota Jána Pavla II., prejavená návštevou u nás v Ústave, je novým dôvodom, aby sme Svätého Otca ešte viacej mali radi, boli mu oddaní, verne ho nasledovali a veľa sa za neho modlili. Nech ôsmy november 1981 zostáva zlatým dňom pre náš Ústav, no i pre všetkých Slovákov a Slovenky, pre celý náš národ! Nech je súčasne i uistením celej slovenskej verejnosti, že Ústav v Ríme, zasvätený našim vierozvestom svätému Cyrilovi a Metodovi, sa usiluje zo všetkých síl, aj pri všetkých ľudských slabostiach, plniť svoje poslanie: pracovať na zachovaní, ochrane a zveľadení cyri- lometodského odkazu, toho, čo nazývame « dedičstvom našich otcov ». Nech je nám v tom Pán Boh, na príhovor Sedembolestnej, vždy na pomoci! Mons. Dominik Hrušovský 4 [pageend4]OZVENY Návšteva Svätého Otca v Slovenskom ústave svätého Cyrila a Metoda v Ríme vyvolala vlnu nadšenia a ozveny nielen na Slovensku, ale po celom svete. Prinášame niektoré ukážky z listov z vlasti i mimo nej. • Zo srdca sme si mohli zaspievať Magnificat v tú nedeľu, keď bol Svätý Otec na návšteve vo Vašom ústave. Všetko sme krásne počuli, rozumeli a tešili sme sa s Vami. Boli sme v duchu všetky sestry v kútiku Vašej kaplnky a tam sme pozorne načúvali každému slovu. Srdcia sa nám chveli radosťou a ozaj sme ďakovali Pánu Bohu, že nám dal takého OTCA, ktorý s radosťou navštívil Slovákov pod Tatrami, lebo veď návšteva patrila aj nám. Všetko bolo veľmi dojímavé, fascinujúce, že sa to ani nedá vypovedať. Viete, že sme až sem cítili vôňu tých dobrých slovenských koláčov, čo ste pripravili Svätému Otcovi. Bol to deň, na ktorý veru nikdy nezabudneme. Sestry zo Slovenska © Po návšteve Svätého Otca vo Vašom ústave aj my tu na Slovensku žijeme v radostnej duchovnej atmosfére. Prijmite aj odomňa jednoduchej poľnohospodárskej robotníčky prejav vďaky. Bol to vzácny deň ten 8. november 1981, v ktorom ste reprezentovali všetkých nás Slovákov pred Svätým Otcom. K tomuto dňu častejšie upieram svoj duchovný zrak a v modlitbe svätého ruženca vyprosujem potrebné milosti pre Svätého Otca a pre Vás všetkých tam v Ústave. Poľnohospodárska robotníčka © Cez vatikánsky rozhlas boli sme s Vami spojení, keď ste prežívali najkrajší deň, totiž návštevu Svätého Otca. Dni pred a po návšteve sme priam s dychtivým srdcom počúvali všetky správy. Aj sme si poplakali a veru sa za tie slzy nehanbíme, ako to spomenul ten váš seminarista. « Pán Boh zaplať » Mons. Hrušovského povedané Svätému Otcovi najlepšie vyjadrovalo naše city lásky a vďaky. Od Otca biskupa Grutku cez Vatikánský rozhlas sme sa dozvedeli o vašich finančných starostiach. Hneď sme sa začali modliť k svätému Jozefovi, aby Vám pomáhal a aby nám ešte dlho, dlho zachoval náš drahý Slovenský ústav svätého Cyrila a Metoda v Ríme. Sestra z Talianska 9 S veľkou pozornosťou, pietou a vďakou sme sledovali prenosy Vatikánskeho rozhlasu o historickej návšteve Svätého Otca v Slovenskom ústave svätého Cyrila a Metoda v Bime. Všetkým spolupracovníkom v ústave pri tejto príležitosti z celého srdca prajeme hojnosť Božích požehnaní a dobrého zdravia, aby mohli stále pokračovať v takej významnej činnosti pre nás a pre náš národ. Utečenecká rodina z Nemecka ® Píšem Vám spolu s mojou sestrou a chcem Vám vyjadriť radosť nad návštevou Svätého Otca v ústave. Všetko sme vypočúvali z Vatikán5 [pageend5]skeho rozhlasu a veru sme aj plakali od radosti, keď sme počuli pápeža hovoriť po slovensky. Správne ste to pripomenuli vo vašom prejave, že Slováci sa po atentáte ešte horlivejšie modlia za Svätého Otca. My budeme aj naďalej posilňovať Svätého Otca svojimi modlitbami a dobrými skutkami voči blížnemu. Moja sestra mi stále hovorila, aby som Vám napísal, tak som Vám teda opísal, akú radosť sme mali my a celá rodina z vašej veľkej slávnosti. Brat a sestra spod Tatier • Bola som veľmi šťastná, keď som počula o návšteve Svätého Otca u Vás. Ako len veľmi miluje Svätý Otec Slovensko, Vás v ústave a Vašich seminaristov. Ako som len túžila, aby o návšteve počúvali všetci ľudia na Slovensku. A veru to bolo tak. Ľudia mi hovorili, že počas návštevy večer všetci chceli počuť, ako to tam u Vás bolo. Sestra v Rakúsku • Čítam tu v časopise, že Svätý Otec Ján Pavol II. navštívil Slovenský ústav svätého Cyrila a Metoda. To musela byť veľká radosť pre Vás všetkých. Božie cesty sú nevýslovné. Modlím sa, aby Svätý Otec žil ešte mnoho rokov a mohol preukazovať slovenskému národu svoju veľkú lásku. Aké by to bolo nádherné, keby raz mohol pricestovať aj na Slovensko. Slovenská Američanka • Som veľmi rád, že ste uistili Svätého Otca o našej vernosti k nemu. Sme mu verní všetci, dospeli i mladí. Modlíme sa za neho a snažíme sa žiť podľa jeho smerníc. Povedzte Svätému Otcovi, že mladí zo Slovenska sa za neho modlia a sú mu verní a vernými ostanú. Mladík z východného Slovenska © Nesmiernu radosť som mala z návštevy Svätého Otca v Slovenskom ústave svätého Cyrila a Metoda. So slzami v očiach som počúvala ja a moje deti kázeň Svätého Otca po slovensky. Dobre ste to všetko pripravili. Piatkové vysielanie dva dni pred návštevou nás dobre pripravilo a v nedeľu večer sme boli v duchu s Vami. Veľmi sa nám páčilo to, čo rozprávala sestrička po návšteve o tom « oštiepku spod Tatier ». Rodina od Váhu ® Našich chorých veľmi povzbudilo, že ste na nich nezabudli a že ste aj v ich mene pozdravili Svätého Otca. Všetci chorí a telesne a duševne postihnutí ešte viac sa budú modliť za Svätého Otca a budú zaňho obetovať svoje utrpenia. Ďakujeme Vám aj za to, že ste oboznámili Svätého Otca s niektorými prípadmi našich chorých. Spolutrpiaci ® Boli ste poctení vznešenou návštevou. Veľké šťastie pre Vás, ktorí ste blízko « Kormidelníka ». Ale kto viac dostal, od toho sa bude veľa požadovať. My sa už len tak prizeráme, čo sa to robí. A zbierame odrobinky, ktoré sú tiež veľmi výdatné a chutné. Veď vieme, že Vy sa s nami o všetko podelíte. Teda Vám úprimne ďakujeme a tešíme sa, že Vás tak Svätý Otec vyznačil. Veriaci zo Záhoria © Boli sme s Vami spojení počas prevzácnej návštevy. Sledovali sme slovo za slovom, keď pápež hovoril pekne po slovensky (a kde sa to tak pekne naučil?) svoju kázeň. Bolo v kázni veľa ponaučenia pre nás všetkých. Najviac ma dojalo, že sa máme od Se- dembolestnej učiť znášať naše utrpenia a nereptať. Deva od Nitry ® Návštevu Svätého Otca v Slovenskom ústave v Ríme sme sledovali s veľkým záujmom. Pripravovali sme sa na ňu modlitbou. Najmä naši syn- kovia sa veľmi vrúcne modlili. Pred zapečatím vysielania Slovenského vatikánskeho programu som telefonovala viacerým slovenským rodinám, aby si nenechali ujsť túto jedinečnú, historickú udalosť. Ako som Vám len závidela, že ste tak blízko Svätého Otca! Všetko bolo veľmi krásne! Slovenská rodina v Nemecku Do našej veľkej radosti kvapla aj slza bôľu. Nášmu spolupracovníkovi Mons. Františkovi Škodovi zomrela v novembri r. 1981 na Slovensku mamička. Ako viacerým iným pri podobnej príležitosti, ani jemu československé vyslanectvo v Ríme nedalo vízum a povolenie cestovať na Slovensko. Je to ďalší prípad, ktorý jasne dokazuje, ako československé štátne úrady šliapu základné ľudské práva. 6 [pageend6]Symbolický obraz Mateja Benku, ktorý dojemne vyzdvihuje nábožnosť slovenského národa. POZNÁME NÁŠE DEDIČSTVO? Téma, o ktorej by som tu chcel uvažovať, mohla by sa zdať ošúchanou. Veď o dedičstve svätého Cyrila a Metoda sa už písalo hodne. Napriek tomu mám dojem, že my Slováci sa často uspokojíme len s takým všeobecným povedomím tohoto cyrilometodovského dedičstva, bez toho, žeby sme doň trocha hlbšie nahliadli a jasnejšie si uvedomili, čo ono vlastne znamená, aký malo historický obsah a čo nám z neho ostalo až po dnešné časy. Nerozumne by sa správal človek, ktorý keď zdedil pokladnicu so vzácnymi hodnotami, uspokojil by sa len pohľadom na tú pokladnicu a vedomím, že teraz patrí jemu, bez toho, aby ju otvoril a náležíte preskúmal, z čoho vlastne ten poklad pozostáva. A to už aj preto, aby mohol zistiť, akého druhu hodnoty pokladnica obsahuje. Veď vieme, že sú hodnoty trváce, ale sú i také, ktoré čas môže znehodnotiť, ak nie sú náležíte opatrované. Ak to platí o mnohých hodnotách materiálnych, tak pre duchovné hodnoty je to všeobecným pravidlom. Duchovné hodnoty patria k životným prejavom a ako všetky životné prejavy bez náležitej starostlivosti a úsilia o ich zachovanie a zveľadenie nevyhnutne vädnú, ochabujú, hynú. Preto je dôležité pozastaviť sa, nahliadnuť trocha pozornejšie aj do pokladnice dedičstva svätého Cyrila a Metoda, aby sme si jasnejšie uvedomili aspoň daktoré z jeho obsahov a mohli ich vedome pestovať pre seba i pre budúce pokolenia nášho národa. Ale ešte prv, než by sme tú pokladnicu pootvorili, nebude od veci, ak si jasne povieme, že to cyrilometodovské dedičstvo je naskutku naše. Treba to povedať, lebo nechýbajú medzi nami Slovákmi aj takí, ktorí sa ešte stále boja prísť na meno našim najstarším dejinám. Keď už musia hovoriť a svätých Cyrilovi a Metodovi, tak ich označia zaužívaným síce, ale historicky nepodloženým titulom « apoštoli Slovanov », prípadne — aby to trocha učenejšie znelo — « apoštoli Slovie- nov », použijúc v písme dvojhlásku « ie »; tí ešte učenejší nahradia túto dvojhlásku českým «č», ktoré tam už naozaj pasuje ako psovi zvonec. Tí všetci zabúdajú — alebo jednoducho nevedia —, že ak niekto zo slovanských národov môže sa plným historickým právom považovať za priameho a bezprostredného dediča duchovného diela svätého Cyrila a Metoda, tak sú to predovšetkým a takmer výlučne Slováci. Medzi vtedajším a dnešným územím Slovákov je prakticky dokonalá identita. Dnešné územie Slovenska je menšie, než bolo v IX. 7 [pageend7]storočí, ale všetko to, čo dnes máme, bolo už i vtedy naše. A takisto medzi obyvateľstvom, ktorého vládca Rastislav roku 862 prišiel na geniálnu myšienku založiť kresťanskú cirkev jeho vlastného jazyka, a medzi dnešným slovenským národom je tu taká biologicko-etnická kontinuita, akú môže vykázať iba málo slovanských (ale i neslovanských) národov. Misia Konštantína-Cyrila a Metoda bola teda ideou Slovákov. Ak už chceme vedecky zvýrazniť, že vtedajší pojem národa nemal ešte iste taký obsah, ako ho poznáme dnes, po filozoficko-práv- ne-politickom vykryštalizovaní z XIX. storočia, tak ich môžeme volať Praslovákmi, alebo — trocha dvojzmyselne — Starými Slovákmi (s obidvoma veľkými S). Táto misia sa uskutočňovala a podstatne vyčerpala medzi Slovákmi. Nemáme nijakej historickej dokumentácie o činnosti Konštantína a Metoda u iných Slovanov. K nim sa dostalo ich dielo iba « z druhej ruky », skrze ich zo Slovenska vyslaných, ale najmä potom vyhnaných žiakov. (Krátku návštevu Metodovu u cisára Vasila I. v Carihrade roku 882 nemožno považovať za misijné dielo. Išlo o celkom normálne diplomatické spravodajstvo, obšírny priamy referát o činnosti, ktorou solúnskych bratov bol poveril Vasilov predchodca Michal III.) Medzi Slovákmi Metod svoju misiu plnil a aj dokonal, uzavrúc tam svoj pozemský život. Preto — opakujem — prvými a jedinými bezprostrednými vlastníkmi cyrilometodovského dedičstva z historického hľadiska boli a ostávajú Slováci. Že ich o najväčšiu časť tohoto vzácneho dedičstva onedlho potom pripravil ich vlastný panovník Svätopluk, obohatiac ním prakticky všetky slovanské národy, najmä však Bulharov a potom Rusov, to už je ďalšou historickou skutočnosťou, ktorá na predchádzajúcich faktoch nič nemení. Nazrime teda trochu do tej pokladnice a zachyťme aspoň pár hodnôt, ktoré nám z nej napriek všetkému ešte ostali. Naučili nás mariánskej úcte 1. Keď sa hovorí o Panne Márii Sedmobolest- nej ako Patrónke slovenského národa, tak sa obyčajne odvolávame na pápežov Pia XI., alebo najďalej na Benedikta XIII. (1724-30), ktorí zverili náš národ pod ochranu Panny Márie. Nuž a to si ľahko zvádzame zo skutočnosti, že Uhorsko bolo predsa už od svojich svätých kráľov známe ako « Regnum Marianum » a teda aj Slováci ako časť Uhorska mohli si osvojiť mariánsku úctu. Veď podobne aj Poliaci uctia si Matku Božiu Cz^stochowsku ako Kráľovnú Poľska. Ale sotva kto si uvedomuje, že korene osobitnej úcty Slovákov k Panne Márii sú oveľa strašie, ako Uhorské i ako Poľské kráľovstvo a teda aj ako ich nebeské patrocíniá. V jednom z dôležitých prameňov našich najstarších dejín, v bulharskom tzv. Proložnom Živote Konštantína a Metoda čítame, že svätý Metod « leží vo veľkom chráme moravskom z ľavej strany v stene za oltárom svätej Bohorodičky ». Ak si uvedomíme, že cirkevné osobnosti takého formátu, ako bol metropolitný arcibiskup a pápežský legát Metod, dávali a podnes dávajú dispozície, kde majú byť uložené ich telesné pozostatky po smrti, tak z citovaného historického svedectva poučíme sa o veľkej úcte a láske svätého Metoda k Panne Márii. Ale dozvieme sa z neho i to, že Metod túto mariánsku nábožnosť počas svojho účinkovania vštepoval do duší Slovákov, keď v ich hlavnom chráme dal zasvätiť oltár (a možno i celý chrám, lebo také osobnosti sa pochovávali v blízkosti hlavného oltára) Božej Rodičke. Je to v plnom súlade s tým, čo vieme o duchovnej formácii Konštantína a Metoda. Veď vyrástli, študovali a účinkovali predovšetkým v Carihrade, kde umelecká výzdoba veľchrámu Božej Múdrosti predstavovala vznešený Triumf Panny Márie podľa predstáv cisára Justiniána z roku 537. Hlavným prameňom mariánskej úcty v prvých storočiach kresťanstva bol práve byzantský východ. Rímska cirkev na Západe postupovala v tom síce paralelne, ale často so značným časovým odstupom. Tak na Východe vznikol i sám pojem a názov « Bohorodička » - « Theotokos. » (Použil ho Alexander, biskup alexandrijský, v liste carihradskému biskupovi Alexandrovi roku 325). Tam sa rozvili aj vášnivé teologické diskusie na túto tému, až kým o sto rokov neskôr zase len na Východe Efezský koncil roku 431 ich rozriešil vyhlásením dogmy o Božom materstve Panny Márie (proti nestoriánom). Carihradská cirkev zaviedla už v VI. storočí sviatok « Usnutia Panny » — naše Nanebovzatie Panny Márie — ktorého dogmatický obsah definoval až Pius XII. roku 1950, podobne ako od VII. storočia východná cirkev slávila sviatok Nepoškvrneného Počatia Panny Márie, ktoré za článok viery vyhlásil len Pius IX. roku 1854. Z Východu pochádza aj asi najstaršia modlitba k Panne Márii « Pod tvoju ochranu sa utiekame... », ktorú iste svätý Cyril a Metod naučili našich slovenských predkov spolu so vzývaním Panny Márie na začiatku i na konci všetkých liturgických litánií. Akiste aj u nás už vtedy zaviedli okrem spomenutých dogmatických mariánských sviatkov aj byzantské mariánske sviatky, spojené s roľníckym životom, ako sviatok Panny Márie patrónky sejby (15. januára), patrónky klasov (15. mája) a patrónky viníc (15. augusta). Každá streda bola na Východe dňom osobitne zasväteným Panne Márii, ako na Západe sobota, ale až neskôr, od X. storočia. A Panne Márii bol zasvätený aj celý mesiac august, podobne ako neskôr v Latinskej cirkvi mesiac máj. Stopy po niektorých týchto tradíciách možno konštatovať v ľudovej nábožnosti ešte i teraz, najmä na východnom Slovensku. Nikto ich však doposiaľ systematicky neštudoval. Ak si ešte pripomenieme, že už pri samom 8 [pageend8]založení východného « Druhého Ríma » Carihradu toto neskôr preslávené mesto bolo dané pod ochranu Panny Márie (jej patrocínium — Pokrov — svätilo sa 1. októbra), ďalej že v Carihrade oslavovalo sa aj výročie prvého chrámu, zasväteného Matke Božej (15. júna), že aj na byzantských minciach od VII. do XV. storočia býval razený obraz Bohorodičky — tak z tej kusej správy o mieste uloženia telesných pozostatkov Svätého Metoda môžeme s veľkou pravdepodobnosťou uzatvárať, že jednou z podstatných zložiek obsahu duchovného dedičstva svätého Cyrila a Metoda bola aj veľká úcta a láska k Panne Márii, ktorú Slovákov naučili vzývať modlitbami, ospevovať umeleckými skladbami, zasväcovať na jej počesť oltáre i chrámy, venovať jej spomienke deň v každom týždni a mesiac v každom roku. Slovenský národ teda poznal a uctil si Matku Božiu dávno pred uhorským «Mariánskym kráľovstvom» i pred ostatnými susednými národmi. Má teda právo nazývať sa « národom mariánskym » a mal by si pokladať za česť a svätú povinnosť nedať sa nikomu prekonať v horlivom úsilí o udržanie a zveľadenie tejto vzácnej zložky svojho cyrilometodovského dedičstva. Zaujímavá podobnosť 2. Náboženská misia solúnskych bratov medzi Slovákmi nebola však jediným obsahom ich diela. Vieme, že Rastislava pri jeho plánoch viedli aj — a možno predovšetkým — politické zámery. Išlo mu o to, získať oporu Byzantskej ríše, aby mohol čeliť náporu Frankov zo západu a neutralizovať ich spojencov Bulharov, ktorých ríša hraničila so Slovenskom na rieke Tise. Teda od samých počiatkov štátotvorných snažení Slovákov vidíme ich politiku v úzkom súvise s cirkevno-náboženskými a kultúrnymi záujmami pri plodnej spolupráci predstaviteľov obidvoch zložiek spoločnosti. Ba práve v slovenských dejinách stretávame sa s jedinečným príkladom toho, čo novšia cirkevno-sociálna náuka nazýva « princípom subsidiarity », podľa ktorého Cirkev a jej predstavitelia, kňazi, majú právo i povinnosť aktívne zasiahnuť do vývoja civilnej spoločnosti, ktorej sú členmi, v takých okolnostiach, kde bez ich účasti boli by ohrozené vrcholné záujmy národa. Keď sa roku 871 štátny útvar Slovákov dostal do područia a dočasnej okupácie franko- germánskej nadvlády, v neprítomnosti zajatých vladárov Rastislava i Svätopluka na čelo slovenského odboja postavili kňaza Slavomíra, pod ktorého vedením si Slováci znovu vydobyli svoju samostatnosť. A po viac než jednom tisícročí, keď už Európou otriasali kritické predznaky poslednej svetovej vojny, opäť pod vedením kňaza Jozefa Tisu si slovenský národ obnovil svoju štátnu zvrchovanosť a do jeho rúk zveril aj vedenie Slovenskej republiky. Ide tu o natoľko výnimočné, doslova jedinečné prípady v dejinách nielen Slovanov, ale aj všetkých národov, že sa priam nanucuje myšlienka určitej hĺbkovej spojitosti medzi týmito dvoma historickými skutočnosťami. A iste sa nemýlime, ak tento charakteristický postoj Slovákov pokladáme za ďalšiu, veľmi dôležitú, lebo exkluzívnu zložku cyrilometodovského dedičstva, ktorá sa udržala práve v našom národe. Dva spomenuté prípady možno považovať za extrémne prejavy, akoby vrcholce morského ľadovca, ktoré prezrádzajú prítomnosť mohutnej masy hlboko siahajúcich základov. Tomuto obrazu zodpovedá skutočnosť, že v slovenských dejinách povždy katolícki i evanjelickí duchovní plnili dôležité funkcie nielen na čisto náboženskom a cirkevnom poli, ale aj v najrozličnejších sektoroch verejného života, od drobnej sociálnej práce počnúc, cez ľudovýchovné iniciatívy až po vrcholce kultúrnych i vedeckých prejavov národa, nevylučujúc pritom ani čisto politické snaženia. Systematickému ovplyvňovaniu duchovných prúdení v slovenskom národe zo strany tlmočníkov kresťanskej náuky načim akiste pripísať jednu z jeho historických charakteristík: že totiž pod vplyvom náboženského myslenia a zásad kresťanskej etiky slovenský národ sa nikdy nedal strhnúť k radikálnym a nezodpovedným prejavom ani ducha, ani fyzického násilia. Slováci nedali ľudstvu ani heretikov, ani revolucionárov. Aj tie najradikálnejšie európske ideológie medzi Slovákmi stratili svoje nespravodlivo agresívne prvky a barbarské absurdnosti. Tak napríklad pri typologickom štúdiu slovenského nacionalizmu bolo konštatované, že sa v ňom nenachádza ináč typický « Paradox A-B-C » (H. J. Morghentau), že totiž národ A, ktorý revindikuje svoje práva voči národu B, súčasne odopiera tie isté práva národu C, ktorý ich revindikuje voči nemu. Sem patrí tiež pozoruhodná historická skúsenosť vo veci trestu smrti: počas celého trvania Slovenskej republiky, keď totiž Slováci mohli zvrchovane rozhodovať o svojich vnútorných záležitostiach, napriek vojnovému stavu ani jeden občan nebol pozbavený života následkom súdneho výroku. A na poli medzinárodných vzťahov práve tomuto vplyvu kresťanských mravných zásad načim pripísať gesto, aké sa zriedka zaregistrovalo v dejinách: Keď totiž išlo o delenie Poľska medzi Hitlerovým Nemeckom a Stalinovým Ruskom a Hitler ponúkol Slovensku značné územie na sever od Tatier, obývané Poliakmi, slovenský prezident Tiso túto ponuku zásadne odmietol s odôvodnením, že na to územie Slováci nemajú nijaké právo. Sami Hitlerovi agenti, ktorí ináč neprestávali žalovať v Berlíne na « klerikalizmus » a « politický katolicizmus » na Slovensku — túto žalobu neskôr veľmi intenzívne opakovali aj Stalinovi agenti a podnes sa ona periodicky objavuje v slovenskej komunistickej propagande, ktorej echá prenikli už i do niektorých slovenských časopisov v západnom 9 [pageend9]svete — boli veľmi prekvapení, keď po antikleri- kálnych výpadoch proti katolíkom a proti prezidentovi Tisoví, ktoré oni sami organizovali na Slovensku po Salzburgu, vtedajší minister školstva Jozef Sivák využil prvú príležitosť a pri odhalení pomníka Martina Kollára v Nádaši (25.8.1940) v obsiahlej reči vyhlásil, že slovenské dejiny, kultúru i politiku bez slovenských kňazov nemožno si ani len predstaviť a že Slováci čo najdôraznejšie odmietajú názory, podľa ktorých duchovní majú sa starať iba o cirkevné veci a strániť sa každej účasti na politickom živote národa. (PA AA, Preßburg 65/3 - Kult 4 - Kirchenwesen - 328/Og 40: Major Minkus z Trnavy na Hauptamt für Presse u. Prop. DP) Nemeckých agentov veľmi prekvapilo, žc na obranu slovenských kňazov v národe postavil sa slovenský laik, najvyšší vládny predstaviteľ slovenskej kultúry. Z načrtnutých súvisov vidíme, že minister Sivák svojím postojom voči hitlerovcom reprezentoval nielen cítenie slovenského národa, ale zvýraznil aj jednu z tých vzácnych duchovných hodnôt, ktoré nám doposiaľ ostali z dedičstva sv. Cyrila a Metoda: živú, aktívnu účasť hlásateľov evanjelia a predstaviteľov Kristovej Cirkvi na duchovnom prúdení, na kultúrnej tvorbe i na politickom živote slovenského národa. Ako sme i pri tomto veľmi zbežnom pohľade do pokladnice dedičstva svätého Cyrila a Metoda zistili, obsahuje ona vzácne hodnoty, ktorých zachovanie, pestovanie a zveľadenie má byť čestnou povinnosťou, národným záväzkom všetkých Slovákov. Kiež nám i táto úvaha poslúži na lepšie poznanie a jasnejšie uvedomenie si tejto našej národnej tradície a z nej vyplývajúcich záväzkov. Dedičstvo otcov zachovaj nám, Pane! Milan St. Ďurica Cirkev vo svete zingerovi predstaveného nevšedných kvalít na vysokom a zodpovednom mieste. © Na sviatok Nepoškvrneného Počatia Panny Márie Svätý Otec posvätil po modlitbe Anjel Pána veľký mozaikový obraz, umiestnený na jednej vatikánskej budove (tzv. « Palazzo del Maggior- domo »), ktorá hľadí na námestie svätého Petra. Mozaikový obraz je verná reprodukcia starodávneho obrazu Matky Božej, ktorý sa nachádza vo vnútri svä- topeterskej baziliky. Mozaika sa skladá z 50.000 polychrómovaných kamienkov a zhotovili ju v rekordnom čase za dva mesiace umelci Mozaikového inštitútu vo Vatikáne pod vedením profesora Cassa. V spodnej časti mozaiky je umiestnený pápežský znak Jána Pavla II. s latinským nápisom TOTUS TUUS. Ideu vystaviť pred oči pútnikov, čo sa uberajú do svätope- terskej baziliky obraz Matky Božej, vnukol Svätému Otcovi istý mexický študent zo skupiny OPUS DEI počas jednej audiencie roku 1979. Ako vidno, Svätý Otec si vedel všimnúť a uskutočniť aj návrh jedného chlapca. ® Svätý Otec menoval koncom novembra r. 1981 za vedúceho Kongregácie pre otázky viery mníchovského kardinála Jozefa Ratzingera. Doterajší vedúci kardinál Fraňo Šeper odišiel na odpočinok po dlhej a plodnej práci. Koncom roku 1981 zomrel. Nový vedúci sa ujme svojho úradu pravdepodobne v januári r. 1982. Mníchovskí veriaci stratia svojho obľúbeného pastiera, ale všeobecná Cirkev získa v kardinálovi Rat- • Na výročnom zasadaní koncom novembra 1981 v Ríme 60-ti delegáti z trinástich krajín dobročinnej organizácie KIRCHE IN NOT zvolili za nástupcu doterajšieho riaditeľa Otca Werenfrie- da van Straatena belgického Monsignora Henriho Lemaitra, ktorý pracoval veľa rokov v službách vatikánskej diplomacie. Bol nunciom v Ugande, Jeruzaleme, na Madagaskare a v Haagu. Otec Werenfried van Straaten ostáva aj naďalej duchovným vedúcim organizácie, ktorá vykonáva toľko dobra pre trpiacu Cirkev aj u nás na Slovensku a podporuje aj náš Slovenský ústav svätého Cyrila a Metoda v Ríme. On bude aj naďalej redigovať časopis OZVENA LÁSKY, pomocou ktorého táto organizácia zozbiera potrebné sumy na podporovanie cirkevných diel. Vedúcich organizácie KIRCHE IN NOT prijal na audiencii Svätý Otec Ján Pavol II. a úprimne sa poďakoval Otcovi Werenfriedovi za jeho krásnu prácu. Novému riaditeľovi želal veľa úspechov na novom mieste. • Pred 450 rokmi (12. decembra 1531) udiali sa v Mexiku v Guadalupe zázračné zjavenia Mat10 [pageend10]ky Božej Indiánovi Juanovi Die- govi. Panna Mária na dôkaz pravdivosti zjavení dala vykvitnúť krásnym « kastílskym » ružiam na temeni kopca Tepeyac a poslala ich biskupovi. Okrem toho « odzrkadlila » na chudobný plášť Diega svoj obraz vo forme a oblečení indiánskej mladej princezny. Obraz sa doteraz uchováva v bazilike postavenej na jej česť. Nová bazilika bola vystavená pred nieskoľkými rokmi a Svätý Otec Ján Pavol II. zasvätil pred týmto obrazom v novej bazilike celú Latinskú Ameriku Panne Márii. Dňa 12. decembra boli v Guadalupe nádherné oslavy, na ktorých sa zúčastnil ako pápežský legát kardinál Augustín Casaroli. Doteraz sa nepodarilo vysvetliť akého pôvodu je obraz na chudobnom plášti Indiána. Podľa všetkého plášť bol utkaný z rastlinných vlákien, ktoré vydržia najviac tridsať-štyridsať rokov. Obraz má už 450 rokov. Vedcom sa podarilo zistiť, že obraz nie je urobený štetcom. Stojíme vlastne pred tou istou záhadou, ako pri Turínskom plátne, na ktorom sú stopy po umučenom človeku. Posledný senzačný objav je z roku 1956. Na zväčšených fotografiách očí možno čítať v zreničkách postavu muža. Snáď by to bol obraz Juana Diega? ® Dňa 9. decembra 1981 bolo predstavené žurnalistom a pozvaným osobách zvláštne číslo vatikánskeho denníka ĽOSSERVA- TORE ROMANO. Zvláštne číslo formátu tabloid na 144 stranách predstavuje písmom a fotografiami stodvadsaťročnú históriu tohto dôležitého denníka, ktorého prvé číslo vyšlo 1. júla 1861. Počas predstavenia zvláštneho čísla odzneli v sale « Augustiniánům » v Ríme príspevky niektorých žurnalistov a historikov (ako napr. Guida Gonellu, Stanislava Grygiela, Pier Giorgia Liverani- ho, Petra Nicholsa), ktorých mená figurujú medzi hlavnými « spolupracovníkmi » tohto dokumentárneho čísla, ktoré nesie výrečný titul: 120 ROKOV HISTÓRIE CIRKVI A SVETA. V čísle je aj príspevok Otca arcibiskupa Tomka. © Lekárska fakulta Katolíckej univerzity SACRO CUORE v Ríme oslávila koncom minulého roku dvadsať rokov svojho trvania. Pri tejto príležitosti bol udelený Matke Terézii z Kalkuty doktorát « honoris causa». V motivácii tohto ojedinelého vyznamenania sa hovorí, že Matka Terézia obetovala celý svoj život tým najchudobnejším medzi chudobnými a svojou veľkorysou podnikavosťou vytvorila diela, ktoré jedinečne pomohli zachrániť životy toľkým núdznym bratom a sestrám. Matka Terézia v poďakova- cej reči pripomenula, že aj v západnom svete je veľa chudobných, ktorým treba pomáhať. A treba sa zaujímať o tých, čo trpia samotou a opustenosťou. «Veľkou chudobou dnešného sveta je potrat. Potrat sa robí, lebo rodičia majú strach z dieťaťa. Majú strach, že dieťa ohrozí ich egoizmus, a preto dieťa musí zomrieť. Preto prosím Svätá Katarína Labouré. Pripravili slovenské Dcéry kresťanskej lásky na základe I. vydania, ktoré vyšlo v Ladcoch r. 1947. Vydal Slovenský ústav svätého Cyrila a Metoda v Ríme, 1981. Strán 128 + 8 strán dokumentárnych fotografií. Výrobná cena 2 S US. všetkých lekárov tejto nemocnice: nedovoľte, aby matka zabila svoje dieťa», — povedala vo svojej reči Matka Terézia. Svätý Otec Ján Pavol II. poslal Matke Terézii vlastnoručný gratulačný list. • Rehoľná kongregácia Dcér Panny Márie Pomocnice kresťanov, ktorú založili svätý Don Bosko a svätá Mária Dominika Mazzarellová, majú novú hlavnú predstavenú. Je ňou Rosetta Marcheseová, Talianka, pochádzajúca z Aosty. Nová hlavná predstavená má 59 rokov. Po formačnom období a začiatočnej práci v rozličných ústavoch, bola riaditeľkou dôležitých učiteľských ústavov a škôl. Posledných šesť rokov bola členkou generálnej rady s poverením vi- zitátorky. Pozná veľmi dobre situáciu svojej kongregácie a je veľmi obľúbená pre svoju priamosť, konkrétnosť, jasné idey a hlbokú saleziánsku duchovnosť. Kongregácia Dcér Panny Márie Pomocnice kresťanov počíta dnes vyše 17.000 rehoľníčok s 1.430 výchovnými dielami v 56 štátoch sveta. Knižočka predstavuje životopis svätej Kataríny Labouré, omilostenej rehoľnej sestry z kongregácie Dcér kresťanskej lásky, ktorá mala veľké šťastie « vidieť a rozprávať sa s Pannou Máriou » počas viacerých zjavení. Sestrička sa stala roz- širovateľkou medaily, ktorá je dnes známa pod menom «zázračná me- dajla». Prečítať si dejiny týchto mimoriadnych udalostí je vždy osviežujúce pre duchovný život. 11 [pageend11]Čo nás najviac delí je to, čo by nás malo spájať: Sväté písmo — Biblia. Prečo? Lebo Biblia je najstaršia kniha, najužívanejšia a tiež aj naj- zodranejšia, ktorá prišla k nám vo forme pergamenov a papyrusov. Ďalej sú v nej niektoré nezrozumiteľné a neisté slová a výrazy, ktoré si každý prekladal podľa svojho úsudku. A toto zapríčinilo, utvrdzovalo a predlžovalo naše trieštenie a delenie. Aby sa vyhlo tomuto neporiadku a zmätku, popredné svetové cirkvi sa rozhodli urobiť spoločný preklad Biblie a tak vznikla « Ekumenická Biblia », známa ako TOB — « Traduction Oecumé- nique de la Bible ». Bol to veľký pokrok a úspech. Všetky svetové cirkvi začínajú používať teraz ten istý text. Treba však poznamenať, že sekty —■ ktorých sú stovky — ešte stále používajú pochybné texty a vysvetľujú si ich tak, ako sa im to hodí. Ekumenická Biblia však nevyriešila všetky ťažkosti. Neisté slová a výrazy boli označené ako pochybné, a v poznámkách bolo pripomenuté, aký zmysel dávajú tomu textu protestanti, katolíci a pravoslávni. Takýchto slov a výrazov je približne 5000 v knihách Starého zákona. Aby sa tieto slová a výrazy objasnili, « Všeobecná biblická spoločnosť » vymenovala pred desiatimi rokmi vedecký výbor pozostávajúci zo šiestich členov — štyria profesori protestanti a dvaja katolíci z New Yorku, Oxfordu, Utrechtu, Frankfurtu, Tubingenu a z Friburgu vo Švajčiarsku, — aby preštudovali hlavné ťažkosti hebrejského textu, na ktorých sa prekladatelia nezhodujú. Výbor preštudoval za desať rokov 4700 prípadov a ostatné odmietol ako vymyslené. Spolu je to 2300 strán — päť zväzkov — ktoré čakajú na definitívne vydanie. V budúcnosti nebude už nikomu dovolené opravovať hebrejský text z vlastnej iniciatívy. Čo dopomohlo k tomuto mimoriadnemu prekladu Starého zakona? Boli to najprv stovky biblických rukopisov — papyrusov a pergamenov — ktoré sa našli počas druhej svetovej vojny v jaskyniach nad Mŕtvym morom, známe ako rukopisy z Kumrámu. Beduíni našli zvláštne nádoby — amfory — plné rukopisov z prvého storočia pred Kristom. Jeruzalemskej univerzite sa podarilo mnohé zvitky odkúpiť. Všetci prekladatelia sa donedávna opierali na hebrejský text z desiateho storočia, napísaný v Ti- beriade, v Galilei. Teraz je možné kontrolovať tento text a porovnávať ho s rukopismi, ktoré boli napísané takmer tisíc rokov predtým. Čo je pozoruhodné v tomto porovnaní, je verné zachovanie pôvodného textu: slová a výrazy, ktoré sú neisté, nezrozumiteľné v texte z desiateho storočia, sú nezrozumiteľné aj v pôvodnom texte, ktorý bol napísaný sto rokov pred Kristom. Týmto padá aj povrchná námietka, že Sväté písmo bolo pozmenené, prispôsobené postupom času. Aké iné príčiny umožnili tento ekumenický preklad Starého zákona? Sú to v arabskej reči napísané diela židovských jazykovedcov, ktorí písali aj hebrejské gramatiky a slovníky v desiatom a v jedenástom storočí v Palestíne, v Maroku a v Španielsku. Ďalej je to šesť veľkých rukopisných glosárov v starej francúzštine, ktoré napísali tiež Židia v jedenástom a dvanástom storočí a ktoré sa nachádzajú v Paríži, v Lipsku, v Parme a v Bazileji. Glosár je slovník, ktorý vysvetľuje v domácom jazyku, v ľudovej reči, nové a nejasné slová a výrazy. Neisté slová a výrazy Starého zákona boli objasnené a vysvetlené pomocou týchto starodávnych dokumentov. Ďalej to, čo umožnilo tento mimoriadný preklad Starého zákona, je nová technika pri kolovaní historických dokumentov. Kedysi, keď sa niekto chcel dostať k dajakej vzácnej knihe, k dajakému vzácnemu dokumentu, musel cestovať a ísť do mesta, v ktorom sa dokument nachádzal. Dnes je možné obstarať si z týchto vzácnych dokumentov mikrofilmy, ktoré pošlú múzeá, knižnice, archívy, a tieto dokumenty sú vám k dispozícii kedykoľvek doma. Friburská univerzita má jedinečnú filmovú knižnicu: 500.000 strán rukopisov v hebrejčine, arabčine, gréčtine, latinčine, starej francúzštine, ktoré sa nachádzajú v New Yorku, vo Vatikáne, v Egypte, v Leningrade, v Budapešti alebo v Oxforde. Čo z toho vyplýva? Biblia je najdôležitejšia kniha na svete. Nesmieme sa považovať za vzdelaných, ak nepoznáme Bibliu. My v našej dobe poznáme Bibliu lepšie než ju poznali v minulých storočiach. Čítať a študovať Bibliu znamená pracovať aj na zjednotení kresťanov. Materiál agentúry KIPA spracoval M. Mazák 12 BIBLIA NÁS SPÁJA [pageend12]Slovenská rodina v šírom svete SLOVENSKÍ VERIACI V MNÍCHOVE MAJÚ NOVÚ FARSKÚ RADU V nedeľu 22. novembra 1981 boli v Mníchove voľby do novej Cirkevnej rady, ktorá sa čoskoro bude volať « Farská rada », lebo naša cirkevná obec v diecéze München-Freising dostane status fary. Voľby pripravil v zmysle stanov Otec Zeman spolu s odstupujúcou cirkevnou radou a s volebnou komisiou. Na voľbe sa zúčastnil pomerne veľký počet krajanov z Mníchova a okolia. Podľa stanov veriaci zvolili osem členov Farskej rady v tomto poradí: Jozef Šrámek (46 hlasov), Antónia Magdolenová (42), Pavol Culík (37), Peter Jakubička (34), Martin Oscitý (29), Zuzka Ferinová (28), Beata Jakubičková (28) a August Konrád (28 hlasov). Farská rada je v zmysle stanov pomocným orgánom misionára. Jej úlohou je pomáhať prebúdzať a prehlbovať duchovno- náboženský a spoločenský život medzi našimi slovenskými krajanmi v bavorských diecézach. Ich počet sa odhaduje okolo tisíc v oblasti mesta Mníchova a okolia a asi 1.500 v oblasti celého Bavorska. « DORTMUND ’82 » Ak sa v priebehu necelých desať rokov koná v exile akcia už po šiestykrát, tak možno bezpochyby hovoriť o tradícii. Sme radi, že môžeme širokej slovenskej verejnosti avizovať: ŠTUDIJNÉ - TEMATICKÉ STRET- NÚTIE «DORTMUND ’82» bude sa konať v zaužívanom jesennom termíne a to v čase 15.-17. októbra 1982. « RODINA » PRIPRAVUJE NA ROK 1982 Na Piatom seminári pracovného teamu RODINY (Rimsting, 30. okt. - 2. nov.) pod vedením Otca biskupa Dominika Kaľatu sa dohodlo, že RODINA usporiada v roku 1982 tieto podujatia: • DESIATE VEĽKONOČNÉ STRETNUTIE «TATRY 82» v dňoch 4.-12. apríla na chate v Münstertali. Stretnutie bude mať dve časti: duchovnú (duchovné cvičenia) a štúdijno-pracovnú. Ústrednou témou bude MIER s týmito podtémami: — Duchovný a mravný aspekt mieru — Politický a sociálny mier — Spravodlivosť základom mieru — Mierové hnutia mládeže — Príčiny sociálneho nepokoja — Mier v slovenskej spoločnosti. • PÚŤ DO ĽURDOV v dňoch 10.-15. augusta v rámci celonárodnej francúzskej púte. • JEDENÁSTY LETNÝ TÁBOR « MASSA 82 » v dňoch 16.-31. augusta v Massa Carrara. Bude to opäť spoločný tábor slovenskej rodiny. • ZÁJAZD DO RÍMA po skončení tábora v Massa v dňoch 31. augusta - 5. septembra. Bližšie informácie o všetkých týchto podujatiach možno dostať od Dr. Jozefa Šramka (Gebelstrasse, 11 - 8000 MÜNCHEN 80, tel. 089-982692). Stretnutie naväzuje tématicky na predchádzajúci seriál o slovenskej rodine v emigrácii a bude projektovať skúsenosti staršej generácie na podmienky, v ktorých sa zakladajú mladé rodiny dneška. Patronát nad akciou ako obyčajne prevzalo Ústredie slovenských katolíckych intelektuálov (USKI), ktoré prizýva k spolupráci všetkých krajanov ochotných priložiť ruku k dielu, a k účasti na akcii všetkých bez akéhokoľvek rozdielu. Ďalší informačný list vyjde k Veľkej noci a prinesie konkrétnejšie údaje ohľadne témy, ako aj organizačne-technické detaily. Už teraz však dovoľujeme si Vás poprosiť, aby ste si « Wochenend » 15.-17. októbra 1982 poznačili do osobného termínového kalendára. Prof. Dr. Vladimír Perichta tajomník USKI 13 [pageend13]“All the News That’s Fit to Print” The New York Times VOL.CXXXI.... No. 99,129 -NEW YORK, MONDAY, NOVEMBER 9, 19S1-• Fotografia o návšteve Svätého Otca v Slovenskom ústave svätého Cyrila a Metoda v Ríme sa dostala do denníka THE NEW YORK TIMES. Podtitulok nespomína náš Ústav, ale hovorí len všeobecne, že po vyzdravení Ján Pavol II. sa vydáva znova na svoje apoštolské cesty po Taliansku a po svete. Pre nás je však veľkou radosťou, že Svätý Otec v našom Ústave, pod slovenskou zástavou a slovenským znakom je vyobrazený v takom slávnom denníku ako je THE NEW YORK TIMES. Najmä keď si pomyslíme, že len tak zriedka sa píše o našich veciach v tomto významnom americkom denníku. POČUJTE NÁŠHO MISIONÁRA Reo, v októbri 1981 Flores Kristovi! Drábi misijní priatelia! Srdečný misionársky pozdrav z Flo- resu. 19. októbra 1981 končím 60 rokov. Polovicu svojho života (31 rokov) som strávil tu na Florese ako misionár. Iste pekná príležitosť pod'akovať sa Pánu Bohu za jeho ochranu a pomoc a informovať misijných priateľov o mojom misionárskom živote. Na Flores som prišiel koncom februára 1950. V rokoch 1950- 52 som pracoval ako kaplán pri staršom misionárovi v rozsiahlej farnosti Manus. Neskoršie (1952- 1960) ako farár v Mukun a potom od roku 1967-69 ako dekan v novoutvorenom dekanáte Borong. Roku 1969 som bol zvolený za regionála v novozriadenej provincii Ruteng. Od roku 1975 pracujem ako dekan v rozsiahlom dekanáte na severnom pobreží Manggarai v Reo. Prvé začiatky misionárskeho života neboli najľahšie. Bolo treba privykať na horúce tropické podnebie, na novú reč, jednoduchú stravu, ťažké horské terény, kam sa misionár môže dostať len pešo alebo na koni. No všetko som mohol zniesť nesený misionárskym elánom. Neskoršie som sa vyrovnal s realitou, prišiel do styku s jednoduchým, prirodzene dobrým ľudom, pre ktorý stal som sa « všetko-všetkým »: dušpastie- rom, staviteľom, ošetrovateľom, organizátorom, inšpektorom škôl, ochrancom a pomocníkom vo všetkom a tým som našiel ozajstnú náplň života. Cítim sa ozaj šťastným, že som misionárom tu na Florese. Za 31 rokov misionárskeho života som pokrstil vyše 20.000 duší, požehnal do 2.000 rnlado- ženíchov, otvoril 56 ľudových škôl, 2 stredné školy, 1 vyššiu školu, školu pre domácnosť. Založil som stolársku školu, s ktorou som postavil desiatky kapli- čiek a škôl a mohol postaviť vyše 400 lepších, zdravších obytných domkov. Zasadil som sa o otvorenie malého seminára, z ktorého už vyšlo 22 domorodých kňazov. V seminári máme teraz 251 seminaristov. Postavil som 8 kostolíkov v dekanáte Borong a Reo. Minulého roku som začal stavať Stredisko dekanátu sv. Cyrila a Metoda v Sengari-Reo, dom s 12 izbičkami pre 12 misionárov z dekanátu, kultúrny dom na schôdzky, obnovy a men- 14 [pageend14]sie skladiště pre celý dekanát a potom aj kostolík pre prístav a okolie v rozpočte na dobrých 90.000 $ US. Dom pre misionárov by už bol pod strechou, ale na ostatné nám finančné prostriedky nedostačujú. Toto ma núti pýtať, prosiť, urobiť všetko, čo sa dá, aby sme mohli ochrániť toto naše severné pobrežie dekanátu sv. Cyrila a Metoda pred vlnobitím veľkého mohamedánského mora, ktoré nás obklopuje a ktorého vlny vždy viac a viac dorážajú a ohrozujú tak sľubne sa rozvíjajúcu, mladú lokálnu Cirkev. Ja úfam, že mi Pán Boh pomôže dostavať aj tieto dva už započané komplexy: stredisko dekanátu sv. Cyrila a Metoda a našu strednú a vyššiu katolícku školu v Reo. Odporúčam seba a tieto misionárske podujatia do Vašich modlitieb a do Vašej láskavej pozornosti. Sek a peniaze v každej internacionálnej valute môž- me tu ľahko zameniť. Podporu možno tiež poslať poštou. Pozdravuje Vás vďačný slovenský misionár P. Juraj Vojenčiak Dekan Reo, Post Ruteng Flores, Indonesia SLOVENSKÁ ÚČASŤ NA DANTEOLOGICKOM KONGRESE V DUBROVNÍKU V dňoch 26.-29. októbra 1981 zišlo sa v malebnom Dubrovníku vyše sto vedeckých pracovníkov z najrozličnejších krajín a národov sveta, aby študovali, ako prijali slovanské národy kultúrne dedičstvo veľducha všeľudskej poézie Danteho. Medzinárodný danteologický kongres Dante a slovanský svet organizovala Juhoslovanská akadémia vied a umení za spolupráce Filozofickej fakulty univerzity v Záhrebe, talianskych ministerstiev Zahraničných vecí a Kultúrnych hodnôt pod najvyšším protektorátom prezidenta Ju- Záber z Vedecko-náučného seminára o slovenskom umení v Zürichu (30. a 31. októbra 1981). Za predsedníckym stolom L. Cibuľka, predseda Združenia priateľov Slovenska vo Švajčiarsku, Mons. Jozef Vavrovič, predseda Slovenského ústavu a O. Andrej Pauliny, ktorý hovoril o náboženských prvkoch v slovenskom výtvarnom umení. hoslovanskej federácie Sergeja Kraighera a prezidenta Talianskej republiky Sandra Pertiniho. Sotva by sa bol mohol nájsť primeranejší rámec pre túto dôležitú kultúrnu manifestáciu, aký poskytlo mesto Dubrovník, bohaté na jedinečné prírodné i umelecké hodnoty, ale i na prastarú kultúrnu a štátnu tradíciu. Medzinárodný charakter kongresu podčiarkla a zvýšila formálna účasť na jeho organizovaní zo strany kompetentnej zložky UNESCO. Nás Slovákov iste najväčšmi zaujíma, či a ako sme boli zastúpení na tomto kongrese my a naša národná kultúra. Z obsažného programu vyše 90 prednášok špecificky slovenskej té- matike boli venované dve samostatné relácie: prof. Milan S. Ďurica z univerzity v Pádové prednášal na tému Osudy Danteho v slovenskej literatúre, oboznámiac medzinárodné publikum so všetkými doposiaľ zistenými odrazmi Danteho diela v slovenskej literatúre od počiatku XIV. storočia po dnešné časy. Celkom vymedzenej slovenskej tématike venovala svoju reláciu asistentka univerzity v Pádové, Dr. Maria Grazia Pensa, ktorá predniesla referát Tretie slovenské Peklo: na okraj prekladu Andreja Žarnova a Mikuláša Pažítku. Obidva referáty pripadli poslucháčom nové a vzbudili veľmi živý záujem. Medzi účastníkmi kongresu bol zaregistrovaný aj prof. Viliam Tur- čány z Bratislavy, ktorý mal prednášať na tému Dante a Vergílius. Turčány, ktorého podobne ako aj Ďuricu organizátori poctili aj tým, že ho menovali za predsedu jednej z pracovných sekcií, na kongres však neprišiel, ako neprišla ani značná časť prihlásených poľských a sovietskych vedcov. Kým ale z týchto posledných krajín predsa len boli prítomné menšie delegácie, zo Slovenska, odkiaľ bol prihlásený jediný Turčány, nebol na kongrese nikto. V rámci kongresu prebiehali v Dubrovníku aj viaceré iné kultúrne podniky na dantovskú tému: Talianske ministerstvá organizovali výstavu všetkých knižných vydaní so vzťahom k Dan- temu, Chorvátska národná knižnica výstavu « Dante v chorvátskom umení a literatúre» a mesto Dubrovník venovalo Dan- temu ulicu, ktorá vedie k palácu Inter-univerzitného postgraduálneho štúdia. s.h. 15 [pageend15]— Jozef, nevieš, kde môže byť náš syn? — Neviem, ale možno medzi príbuznými alebo susedmi z Nazaretu. Veď vieš, ako ho majú ľudia radi a aj on má tiež ľudí mimoriadne rád. Nevšimla si si to? Asi takto zbadala Panna Mária, že Ježiš nie je v sprievode pútnikov, čo sa vracali z Jeruzalema. Keď sa potom zvečerilo, jej materinské srdce znepokojnělo ešte viac a preto sa vybrali strateného syna hľadať. Viete si predstaviť, aké je to, keď sa vám stratí dieťa? Ja áno. Ja som to prežila. Azda preto mi je toto tajomstvo svätého ruženca také blízke. Keď už hľadanie počas jednej-dvoch hodín a či pol dňa je neopísateľným utrpením, čo potom tri dni! Čo všetko sa muselo odohrať v Máriinom srdci! Otec jej zveril svojho Syna. Jeho poslaním bolo vykúpiť svet. Mária po celý život vedome plnila vôľu Otca. Podrobila sa jej bez výhrad aj vtedy, keď ju navštívil anjel. A teraz zrazu sa jej zdalo, že zlyhala. Prečo? Ako sa to mohlo stať? Opustil ju Otec? Alebo — mýlila sa a On vôbec nebol Otcom jej syna? Čo Otec teraz chce? Aké má plány? Nechápala nič. Mlčan- livo kráčala pri Jozefovi a spytovala si svedomie. Ale akokoľvek uvažovala, nemala pocit, že je to celkom jej vina. Ježiš predsa vždy behal od jedného príbuzného k druhému. Jozef má pravdu, jej syn miloval ľudí a ľudia mali radi jeho. Dôverovali mu a on sa vždy vrátil. Ježiš vie. že patri k ním. A ona mu dôve- ruie. Veď ie už skoro dospelý. Má dvanásť rokov, vie. čo robí. vie. čo chce. Ale je tu niečo, čomu nerozumie, čo presahuie jei chápanie, jej sily. Nechápala, že Otec azda tu — po zvestovaní — najhlbšie zasiahol do jej života tým, že skúšal jej materinské srdce a jej vieru. V bezradnosti sa začala modliť: Otče, pomôž nám! Len ty a ja vieme, že on je tvoj Syn. Zveril si mi ho. Len ty vieš, kde teraz môže byť, preto ťa prosím, pomôž! V tej chvíli, keď si spomenula na Otca a obrátila sa na neho v modlitbe, zrazu vedela, čo má robiť! — Jozef, poďme do chrámu. V tichu a v modlitbe, v blízkosti Božej si vec ešte raz premyslíme a poprosíme Pána, aby nám on pomohol. NAŠLI HO V CHRÁME Obaja sme unavení a vyčerpaní po dvoch bezsenných nociach. Urobili sme všetko a musíme si priznať, že sme v závoze. — Veľmi správne, Mária, i ja som to chcel povedať, veď sme celkom blízko k Jeruzalemu, — doložil pokorne Jozef. A tak vykročili s novou silou, plní nádeje a dôvery, že Ten, ktorý im zveril do rúk Syna a ktorému sa dávajú aj oni do ochrany, ich nesklame. Zaujímavé, že ho našli na tretí deň, ako píše evanjelista Lukáš (2,46). Nevdojak tu myslím na iné dve miesta z Evanjelia: Na zmŕtvychvstanie, ktoré sa tiež udialo na tretí deň. Bol to predobraz? A na návrat márnotratného syna (Lk 15,1-24). «Môj syn bol mŕtvy a ožil, bol stratený a našiel sa, — zvolal radostne otec, — a začali sa veseliť. » Neprítomný človek je pre nás akoby mŕtvy. Aká veľká je však radosť, keď sa medzi nami znova objaví! Ba ešte väčšia je vtedy, ak sme ho sami našli po dlhom hľadaní! Mária a Jozef došli konečne do chrámu. Zostali vzadu, aby nerušili vpredu debatujúcich zákonníkov a kňazov. Utiahli sa pri stĺpe a začali sa modliť. Vtom však začuli známy hlas svojho syna, ako vysvetľuje týmto znalcom ťažšie state Písma. Badosť sa tu mieša s ľudskou slabosťou: — Synu, prečo si nám to urobil?, — vyčítala mu. Bola unavená a vyčerpaná a po toľkom utrpení a prekonaní pokušení (Je môj syn naozaj syn Boží?). Ale všetko sa jedným razom vyriešilo. V chráme, kde je Boh prítomný, veď je to jeho dom, je prítomný aj Syn, ktorý musí byť v tom, čo je Otcove (Lk 2,50). Keď má človek starosti, často stráca mnoho času tým, že tvrdošijne rieši problém opierajúc sa len a len o svoje vedomosti a skúsenosti. Od Panny Márie sa učme vkladať všetko do rúk Otca. On nám pomôže vyriešiť všetko. Musíme však ísť k nemu s dôverou a vierou. Boh aj na nás čaká v chráme, kde je prítomný vo svojom Synovi vo svätostánku. Mnohí ľudia sa sťažujú, že Boha nenachádzajú, že ich nepočuje a oni nepočujú jeho. A predsa v chráme je tak blízko! Vstúpme tam! Sústreďme sa na Ježiša, ktorý je tam prítomný. On nechce obety a nechce ani počuť, čo chceme. On to vie. On žiada našu dôveru, našu vieru a najmä našu lásku. Keď mu ju prinesieme a sústredíme sa na neho — a nie na svoje malé problémi- ky — vtedy ho aj my začujeme a poznáme, že na nás čakal, aby nám daroval svoju lásku a aby nám nosvietil na ďalšiu cestu, veď On sám je Svetlom (Jn 12,46)!! HeVa 16 [pageend16]V novembrovom čísle Slovenských hlasov z Ríma (11/1981) sme uverejnili obsiahly článok o encyklike Svätého Otca Jána Pavla II. o ľudskej práci. V tomto čísle sa znovu vraciame k pápežovmu okružnému listu, ktorý vyvolal v celom svete veľký ohlas. Predložili sme Mons. Františkovi Škodovi niekoľko otázok, aby nám hlbšie vysvetlil náplň tohto dôležitého cirkevného dokumentu. Práca sa musí stať ľudskejšou Monsignore, ako by ste charakterizovali poslednú pápežovu encykliku? Encyklika LABOREM EXERCENS Jána Pavla II. obracia pozornosť na človeka, podobne ako jeho prvý okružný list SPASITEĽ ČLOVEKA. Je veľmi zaujímavé, že Ján Pavol II. vychádzajúc z pojmu práce, rieši mnoho sociálnych problémov. Práca je stará ako ľudstvo, hovorí sa v encyklike. Cirkev sa vždy zaoberala týmto starým a stále aktuálnym problémom. Svätý Otec nechce opakovať v encyklike celé cirkevné učenie o práci, ale chce len zdôrazniť, že ľudská práca je kľúčom k vyriešeniu všetkých spoločenských problémov. Je túžbou celého sveta urobiť život ľudskejším. To sa však bude môcť uskutočniť len vtedy, keď sa práca stane ľudskejšou. Je potrebné najprv zdokonaliť človeka po morálnej stránke a len potom bude možné zreformovať celé ľudské spoločenstvo. Treba si uvedomiť, že ani tá najdokonalejšia forma režimu, vlády alebo hospodárskeho a právneho poriadku nestane sa ľudskejšou dovtedy, kým ľudia nebudú mravnější, to jest kým nebudú dokonalejšie zachovávať zákony mravnosti a hlavne požiadavky lásky a solidárnosti. Aký vzťah má sociálne učenie Cirkvi k jej poslaniu, ktoré je duchovného a náboženského rázu? Svätý Otec Ján Pavol II. zdôrazňuje vo svojej encyklike o ľudskej práci, že poslanie Cirkvi je misionárske. Encyklika o ľudskej práci prichádza po dvoch eminentne teologických, duchovných encyklikách SPASITEL ČLOVEKA a BOŽIE MILOSRDENSTVO. Tieto dve encykliky jasne ukazujú, že prvotným poslaním Cirkvi je hlásať ľuďom Ježiša Krista a Božie milosrdenstvo a tak ich povolávať k viere. Viesť však ľudí k viere a k Ježišovi Kristovi je možné len vtedy, keď sa im ukáže cesta k spáse. A touto cestou je zachovávanie mravného poriadku. Do tohto mravného poriadku patrí aj zachovávanie a podrobenie sa zákonu práce. Chcete tým povedať, že sociálne učenie Cirkvi je morálnym učením, aplikovaným na sociálne otázky? Áno, sociálne učenie Cirkvi je vlastne učenie morálneho druhu. Cirkev čerpá svoje poznatky aj z mnohých ľudských vied, ale nepřivlastňuje si vedeckú kompetenciu na poli ľudských disciplín. Cirkev si privlastňuje právo vysvetľovať a riešiť problémy vo svetle Božieho zjavenia a vo svetle morálnych zákonov. Práve preto, že učiteľský úrad Cirkvi a jeho učenie má svoj prameň v Božom zjavení, Svätý Otec môže tvrdiť, že učenie Cirkvi o práci má všeobecný a trváci charakter. Jadro učenia Cirkvi o práci sa dá zhrnúť do dvoch viet: — Bohom stvorené veci sú určené pre dobro všetkých ľudí. — Práca ako činnosť ľudskej osoby má prvenstvo pred vecami a pred hocijakými hmotnými dobrami. Vieme, že nestačí hlásať všeobecné princípy a pravidlá, keď ide o sociálne učenie. Treba vypracovať praktické smernice pre konkrétny sociálny a hospodársky život. Dáva Svätý Otec vo svojej encyklike aj takéto smernice? Svätý Otec dáva v encyklike o ľudskej práci aj smernice, ale len všeobecného rázu. On a v jeho mene Cirkev nechcú nútiť štáty k tomu, aby budovali ideálny typ spoločnosti podľa kresťanských mravných zásad. Ján Pavol II. je presvedčený, že rešpektovanie hodnosti ľudskej osoby a práce človeka sa stane kvasom, ktorý postupne pozmení v lepšie a ľudskejšie všetky spoločenské a hospodárske systémy. Vyjadril sa Svätý Otec v najnovšej encyklike o hospodárskych systémoch? Hej, vyjadril sa napríklad o kapitalizme a o socializme, ale urobil to na základe kresťanského 17 [pageend17]poňatia práce. Práve toto je to nové v encyklike. Základom jeho úsudkov je vždy hodnota ľudskej práce, prvenstvo človeka a jeho práce pred vecami, pred výrobnými prostredkami, pred kapitálom. Spomenuli ste kapitál a kapitalizmus. Už v encyklike RERUM NOVARUM čítame, že nie je možné mať kapitál bez práce a ani prácu bez kapitálu. Aký názor má Svätý Otec o vzťahu medzi kapitálom a prácou? Svätý Otec učí, že materialistický duch, ktorým je preniknutý kapitalizmus, ako aj rozličné formy socializmu, spôsobil, že kapitál a ľudská práca boli považované za hmotné činitele výroby, medzi ktorými sa vraj nutne vytvárali konflikty a opozície. Podľa kresťanskej sociálnej náuky práca nie je hmotným činiteľom, ale prejavom duchovnosti človeka. Prácou človek zdokonaľuje samého seba a celú spoločnosť. Práca má teda prvenstvo pred vecami, pred hmotnými dobrami a pred výrobnými prostriedkami. Aj kapitál, to jest súhrn výrobných postriedkov, závisí od ľudskej práce, je plodom ľudskej činnosti. Aké dôsledky vyvodzuje Svätý Otec z náuky o prvenstve ľudskej práce pred kapitálom vo vzťahu ku kapitalistickému alebo socialistickému hospodárskemu systému? Keďže ľudská práca je slobodnou, vedomou a dobrovoľnou činnosťou človeka, ktorou tento zdokonaľuje seba a spoločnosť, aj výrobné vzťahy majú odzrkadľovať prvenstvo práce pred kapitálom. Veď vo výrobe a vo výrobných vzťahoch nepanujú anonymné sily, ktoré si podrobujú človeka. Za výrobou a výrobnými vzťahmi stoja živí a konkrétni ľudia, ktorí tieto vzťahy slobodne vytvárajú a usmerňujú. Keďže ľudská práca má prvenstvo pred kapitálom, kapitál má slúžiť ľudskej práci a nie naopak. Keď vlastníkom kapitálu, to jest výrobných prostriedkov, je výlučne štát, vtedy malá skupina ľudí disponuje kapitálom a nie pracujúci. Veď sa vie, že pomerne malá byrokratická skupina určuje plán výroby, bez akejkoľvek predbežnej spolupráce pracujúcich a bez ich súhlasu. Takýto spôsob hospodárenia nerešpektuje prvenstvo ľudskej práce pred výrobnými prostriedkami, to jest pre kapitálom. Ako treba teda organizovať hospodársku výrobu, aby sa uskutočnilo vo výrobných vzťahoch prvenstvo ľudskej práce pred kapitálom? Pri samom vypracovaní plánu majú spolupracovať s vládnúcou plánovacou skupinou aj sami pracujúci. Veď oni sú na základe svojej činnosti V polovici decembra minulého roku Svätý Otec vydal tzv. apoštolské povzbudenie o rodinnom spoločenstve (FAMILIARIS CONSOR- TIO). Naširšie sa o ňom zmienime v budúcich číslach. najhlavnejšími činiteľmi výroby. Ako prvoradí činitelia výroby majú mať možnosť zúčastniť sa nielen na výrobnom pláne, ale aj na riadení podnikov a celého hospodárstva. Rešpektovanie práva robotníkov na plánovaní a riadení hospodárstva je demokratickým prvkom v hospodárstve, ktorý je prítomný v socialistických systémoch len podľa hesiel a nie v skutočnosti, ako to ukázali udalosti v Poľsku. Rešpektovanie ľudského práva na vlastnú slobodnú iniciatívu v hospodárskej oblasti je požiadavkou kresťanskej sociálnej náuky, vyjadrenej v sociálnych encyklikách i v poslednom okružnom liste Jána Pavla II. Sú v encyklike LABOREM EXERCENS aj iné kritériá, ktoré Svätý Otec má na zreteli pri hodnotení hospodárskych systémov? V sociálnej náuke Cirkvi existujú také kritériá, ktoré sa týkajú rovnako kapitalizmu ako aj socializmu. Svätý Otec učí napríklad, že výrobné prostriedky (kapitál) boli nadobudnuté prácou všetkých pracujúcich. To, čo bolo nadobudnuté úsilím všetkých, má slúžiť dobru všetkých. Aj zemské dobrá, dané prírodou a teda Bohom, sú určené pre všetkých ľudí. Vlastníctvo jednotlivcov ako aj štátne vlastníctvo výrobných prostriedkov nie je absolútnym právom. Kapitál jednotlivcov ako aj štátny kapitál majú slúžiť človeku, majú slúžiť jeho práci, majú umožniť všestranný rozvoj a dokonalosť človeka. Kapitál neslúži ľudskej práci, keď sa stane výhradným majetkom malej skupiny súkromníkov, ktorí často podriaďujú ľudskú prácu robotníkov svojmu zisku. Tak isto ani štátny kapitál neslúži ľudskej práci, keď malá skupina byrokratov spravuje výrobné prostriedky bez ohľadu na ľudské práva robotníkov, na vlastnú iniciatívu a na osobnú zodpovednosť. Robotník bude pracovať s chuťou a zápalom v štátnych podnikoch, keď bude presvedčený, že pracujúc na kolektívnom majetku pracuje zároveň na svojom. To sa uskutoční len vtedy, keď práca robotníkov bude rešpektovaná ako prvoradý činiteľ vo výrobe dobier a kapitál bude slúžiť požiadavkám zdokonaľovania ľudskej osobnosti, to jest slobodnej iniciatívy, spolupráce a pocitu vlastnej zodpovednosti. František Škoda 18 [pageend18]Maľby o našich národných apoštoloch v bazilike sv. Antona v Padove Je všeobecne známe, že pápežská bazilika svätého Antona (1) patrí medzi najnavštevovanejšie pútnické miesta nielen mesta Padovy, ale aj celého Talianska vôbec. Dôvody sú tiež známe: V bazilike sa nachádza hrob s pozostatkami svätého Antona a relikviár s jeho jazykom. Ďalej sú to umelecké diela, ktoré v tomto veľkom stavebnom komplexe (bazilika, kláštor a škola) zanechalo mnoho významných umelcov, ale zvlášť Giotto, Donatello, Mantegna a Tiziano. V minulom roku, kedy sa slávilo 750-výro- čie smrti svätého Antona, ktorého pápež Lev. XIII. právom nazval « svätcom, ktorý patrí celému svetu », sa tieto návštevy ešte znásobnili. Veď je to len tretí raz v histórii tohto « svätca » (ako ho ľudia v Pádové a na okolí nazývajú), že od 6. januára až do konca februára 1981 boli jeho pozostatky vystavené verejnej úcte pútnikov a návštevníkov. V dôsledku vyhlásenia svätého Cyrila a Metoda za spolupatrónov Európy (2) pápežom Jánom Pavlom II. aj kaplnka svätého Leopolda (nazývaná tiež rakúsko-uhorskou) s ich vyobrazeniami začala byť pútnikmi viacej navštevovaná a obdivovaná. Pápežovo rozhodnutie z 31. decembra 1980 bolo prijaté s mimoriadnou radosťou hlavne príslušníkmi slovanských krajín, kde sú veriaci veľa ráz prenasledovaní za svoju vernosť k cyrilome- todskému dedičstvu. Pre nich je pápežovo vyhlásenie nielen morálnou posilou, ale vidia v ňom aj reálne ocenenie zásluh slovanských vierozvestov svätého Cyrila a Metoda. Viacerí zástupcovia Slovákov a iste aj iných slovanských krajín sa Jánovi Pavlovi II. za tento čin poďakovali nielen písomne, ale aj ústne. Jemu patrí vďaka za zvýšený záujem o cyrilometod- ské dielo tak medzi Slovanmi, ako aj medzi inými európskymi národmi. Spomínaná kaplnka svätého Leopolda má z národných kaplniek pádovskej baziliky najkrajší oltár, autorom ktorého je Ferdinand Stuflesser (1855-1926) z Tirolská. Nástenné maľby na ľavej strane znázorňujú svätého Leopolda na koni medzi svätým Vojtechom a svätým Jánom Nepomuckým. Pod nimi je hrobka bratov Alvarottiovcov z konca 14. storočia. Na pravej strane kaplnky sú maľby svätej Alžbety Uhorskej medzi svätým Jánom Kantom a svätým Hieronymom. V klenbových výklenkoch sú maľby svätého Jozefa a Nepoškvrnenej. Na čelnej strane nad oknom je maľba Zvestovania. Po stranách okna sú umiestnené dosť nezvyčajné fresky našich vierozvestov svätého Cyrila a Metoda v biskupských ornátoch. (3) Je to prípad nie ojedinelý, ale dosť nezvyčajný, že obidvaja svätí sú vyobrazení ako biskupi. Všetky maľby v kaplnke pochádzajú od Nemca Gerharda Fugela z r. 1905. Je dokázané, že pápež Hadrián II. vysvätil r. 869 Metoda za arcibiskupa sriemskeho (Syr- mium), ktoré biskupstvo obnovil na žiadosť našich kniežat. Týmto činom jeho jurisdikcii podliehala nielen Koceľova dŕžava v Panónii, ale bola rozšírená aj na dŕžavu Rastislavovu a na Nitrianske údelné kniežatstvo spravované Svätoplukom. Známe je tiež Metodovo menovanie za pápežského legáta pre ostatné slovanské národy. 19 [pageend19]Otázka, či obidvaja svätí bratia Cyril a Metod boli biskupmi, je ešte stále otvorená a predmetom vedeckých diskusií historikov a slavistov. V liturgických knihách rímskeho obradu boli obidvaja bratia vedení ako biskupi a vyznavači až do najnovšej reformy. Ani zástancovia biskupskej hodnosti svätého Cyrila netvrdia, že obaja boli biskupmi súčasne, ale najprv svätý Cyril a až po jeho smrti svätý Metod. Najvýznamnejším zástancom takejto mienky bol chorvátsky jezuita Štefan Sakač (1890-1973) profesor na Pápežskom Východnom Ústave v Ríme. Najvýznamnejším odporcom jeho tvrdení je belgický jezuita bollandista Otec Pavol Devos. Tento po objavení a zverejnení « Latinského žitia » v kódexe knižnice metropolitnej kapituly v Prahe r. 1955, ktorý je dobre čitateľný a zhodný s poškodeným a vydavateľmi nesprávne doplneným Vatikánskym kódexom « Latinského žitia », kategoricky odmieta biskupskú hodnosť svätého Cyrila, pretože v Pražskom kódexe niet o nej zmienky. (4) Už spomínaný odborník cyrilometodskej doby Otec Štefan Sakač neprestal obhajovať biskupskú hodnosť svätého Cyrila ani po objavení Pražského kódexu. Podľa neho filozof Konštantín bol menovaný a vysvätený za biskupa pápežom Hadriá- nom II. r. 868 pri tom istom oltári svätého Petra a pri tej istej príležitosti, pri ktorej sa Metod stal kňazom. Je totiž ťažko prijateľné, aby pápež nebol vybral za prvého biskupa hlavného učiteľa a osnovateľa mladej rodiacej sa Cirkvi vo Veľkomoravskej ríši, akým bol svätý Cyril. Koncom roka 868 Konštantín ťažko ochorel. Od pápeža dosiahol oslobodenie od biskupskej hodnosti a utiahol sa do kláštora, kde 14. februára 869 zomrel v povesti svätosti. Aj keď sa zriekol biskupskej hodnosti a stal sa mníchom, pápež Hadrián II. nariadil, aby mních Cyril bol pochovaný ako biskup, ba čo viac, rovnako slávnostne ako sám pápež v jeho hrobke v chráme svätého Petra. Svätý Metod však dosiahol, aby bol pochovaný v chráme svätého Klementa, pozostatky ktorého priniesli do Ríma. Jeden z učeníkov svätého Cyrila a Metoda, Kliment Ochridský v « Pochvalnom slove » na česť svätého Cyrila hovorí, že « Slovenskému národu ... bol daný za pastiera a učiteľa ». Výrazom pastier sa však obyčajne označujú biskupi. Čo sa týka staršej tradície, či už písanej alebo výtvarnej, svätý Cyril je v nich znázornený až do XVI. storočia ako biskup a len odvtedy aj ako mních, podľa záľuby svojich ctiteľov. Pod týmto pohľadom je veľmi poučný príklad z baziliky svätého Klementa. Svätý Cyril je tu znázornený osemkrát v rôznych storočiach: IX, XI, XVII, XIX, a XX. Z toho je šesťkrát znázornený ako biskup. Aj náš slovenský odborník dejín Veľkomorav- CYRILOMETODSKÝ PROGRAM NA TALIANSKEJ TELEVÍZII RAI-TV, Talianska televízia pripravila r. 1980 z príležitosti výročia svätého Benedikta dokumentär o jeho živote v piatich pokračovaniach. Podobný dokumentär sa rozhodla pripraviť aj na počesť svätého Cyrila a Metoda v minulom roku. Programom bol poverený prof. Robert Altamura. Za poradcu v historických otázkach si vybral Otca Michala Lacka. Spomenutý profesor najprv preštudoval životopis svätého Cyrila a Metoda z knihy Otca Lacka a počas čítania často ho navštevoval, aby si ujasnil niektoré otázky. Spočiatku sa plánovalo, že dokumentär bude čiastočne aj televíznou hrou, v ktorej by herci sprítomnili rôzne historické udalosti. Tak isto sa plánovalo zájsť na miesta, kde žili a účinkovali svätí Bratia a sfilmovať prírodné, dokumentárne a archeologické objekty. Riaditeľstvo talianskej televízie však z finančných dôvodov nie všetko povolilo. Použili sa viaceré filmové zábery, čo už mala RAI-TV v archíve. Nanovo však sfilmovali tie miesta v Ríme, v Taliansku a v Nemecku, ktoré sa týkajú našich vierozvestov. Niektoré vážnejšie historické otázky sú vyzdvihnuté a objasnené rozhovormi s kompetentnými osobnosťami. Otca Lacka požiadali o dva rozhovory: o význame kniežaťa Rastislava a o niektorých staroslovenských rukopisoch. Tie boli na patričných miestach vložené do seriálu. Celý dokumentär (pod titulom « Alle fonti del cirillico» — « K prameňom cyriliky») bol rozdelený do štyroch vysielaní, každé po polhodine. Prvé vysielanie bolo 30. novembra 1981, o 15. hodine, na prvom kanále. Ďalšie vysielania boli v nasledujúce pondelky, posledné 21. decembra 1981. Od riaditeľa programov RAI-TV sa dozvedáme, že štyri vysielania budú opakované počiatkom roku 1982, vo večerných hodinách na treťom kanále. Treba priznať, že hoci všetko nebolo dokonalé, predsa vysielania splnili svoju úlohu. Názorne priblížili talianskemu obecenstvu postavy svätého Cyrila a Metoda, spo- lupatrónov Európy. Osobitne oboznámili obecenstvo s územiami, kde účinkovali svätí Bratia, hlavne s ústredným územím Veľkomoravskej ríše, okolo rieky Moravy, teda na západnom Slovensku a východnej Morave. skej ríše a cyrilometodských dejín jezuita Otec Michal Lacko, profesor na Pápežskom Východnom Inštitúte v Ríme prispel do diskusie o tomto probléme svojimi príspevkami. Hlavne na základe najstaršej ikonografie sa prikláňa k tvrdeniam Otca Štefana Sakača, že svätý Cyril bol biskupom. (5) Ján Hnilica 20 [pageend20]Poznámky. 1) S jej výstavbou sa začalo r. 1232, rok po smrti svätého Antona. Dokončená bola koncom XIII. stor. 2) Apoštolský list pápeža Jána Pavla II. z 31. decembra 1980 je uverejnený v Acta Apostolicae Sedis, 73 (1981) s. 258-262. 3) Ako biskupi sú tiež znázornení: v Lorete — bazilika, v Ríme — bazilika svätého Klementa, bazilika svätého Jána v Latetáne, Poľské pápežské kolégium, Chorvátsky kostol svätého Hieronyma. 4) Podrobnejšie viď: P. Mayvaert - P. Devos, «Lé- gende Italique » v Analecta Bollandiana, (Bruxel), LXXIII, 1955, s. 375-461. LXXIV, 1956, s. 189-240. Tiež M. Lacko: Nový cyrilo-metodský objav, Most, 3, 1956, s. 122. Výskum cyrilometodského obdobia v rokoch 1946-1958, Most, ’5, 1959, s. 50-60; Sv. Cyril a Metod, Rím, 1971, s. 130-131. Počiatky Slovenských dejín a Obdobie Veľkomoravskej ríše v Slovensko v retrospektíve dejín, Lausanne 1976, s. 33. 5) Š. Sakač; De dignitate episcopali S. Cyrilli Thes- salonicensis, Orientalia Christiana Periodica XVI, 1950, s. 237-266. XXII, 1956, s. 386-389. I Santi Cirillo e Metodio a Roma, v Cirillo e Metodio i Santi Apoštoli degli Slávi, Roma, 1964, s. 71-101. M. Lacko: Sv. Cyril a Metod, Rím, 1971, s. 133-144. L’épiscopat de St. Cyrille dans le Codex Vaticanus 9668, v Orientalia Christiana Periodica (Roma), XXII, 1956, s. 386-388. Early iconography of Sts. Cyril and Methodius in Slav Eastern Churches, v Slovak Studies, XII, 1972, s. 193-200. Vychovávatelia nielen odporúčajú chlapcom úctu k Nepoškvrnenej, ale ju aj sami praktizujú. Preto sa don Luigi nechal vyfotografovať pred obrazom Panny Márie. Zo života SÜSCM v Ríme • Po návšteve Svätého Otca podávali si u nás kľučku fotografisti. Dlhý stôl vo veľkej knižnici sa ohýbal pod hromadami fotografií — na výber. Stálo nás to dosť času (a aj dosť peňazí), lebo každý si chcel niečo zadovážiť na pamiatku pre seba i pre príbuzných. • Len si pomyslite! Každý z nás (mladých) dostáva v tomto období niečo zo zabíjačky, niečo k Vianociam. A stáva sa, čo sa predtým nestávalo: na peknom balíku je nápis: A toto je pre toho Otca v bielom, čo bol u vás a s ktorým si na fotografii. • Často sa nám stáva, že jedného rána nám chýba ten abo onen duchovný otec alebo aj vyučujúci. Až neskôr sa dozvieme, že musel kázať niekde na púti, na exercíciách, na stretnutí krajanov. Je to v rámci prípravy na veľké sviatky. ® Prvou adventnou nedeľou (29. novembra) začali sme aj deväťdňovú prípravu na slávnosť Panny Márie Nepoškvrnenej. Oveľa prv začali sme pripravovať jednotlivé body programu tejto milej slávnosti. O Druhú adventnú nedeľu sme slávili vo vatikánskom rozhlase. Eucharistiu slávil a homíliu povedal Otec Andrej Pauliny, a my sme spievali do mikrofónov, aby sme sa spojili s bratmi a sestrami na Slovensku. © Bolo to 6. decembra, a preto tá nedeľa mala aj mikulášske podfarbenie. Tradičný Mikuláš s tradičným anjelom prišiel ku koncu večere. Každému sa prihovoril veršom a každého obdaril balíkom. ® Liturgická oslava Nepoškvrneného Pačatia Panny Márie bola spojená s milou rodinnou slávnosťou: náš priateľ a brat Jožko obnovil svoje rehoľné zasvätenie. Úkon sme sledovali so záujmom a jeho s modlitbami. ® Večer sa zišla celá cyrilo- metodská rodina (hostia tiež nechýbali) v aule Ústavu na peknú mariánsku akadémiu. Otec Pauliny pripravil dve pásma: jedno svetelné o zjaveniach Panny Márie v Guadalupe (Mexico) a druhé hudobné s mariánskymi piesňami z vlasti, spestrené fotografiami našich slovenských kostolov, hradov, sôch a obrazov. ® V tomto predvianočnom období trojaká horúčka prebieha medzi nami: prvú zapríčiňuje chrípka, druhú prvé školské známky a tretiu cesta na sviatky v rodinnom kruhu. — A keď sme už pritom, čitateľom našej rubriky vinšujeme radostné a milostivé sviatky. 21 [pageend21]Zo Slovenska VEDIA NARÁBAŤ S ČÍSLAMI V poslednom čase priniesla svetová tlač správy o odsúdení kňazov a laikov na Slovensku i v celej ČSSR pre ich náboženskú činnosť. O týchto súdoch sa domáca tlač vôbec nezmieňuje, a keď, tak iba skreslene. Na Slovensku sa o tom dozvedia iba z cudzích rozhlasov. A keďže o odsúdení píše západná tlač, práve v cudzojazyčných časopisoch, vydávaných v ČSSR pre západných čitateľov, objavujú sa čoraz častejšie články o náboženskej slobode v ČSSR, napr. v mesačníku Tschechoslowakisches Leben. O náboženskej slobode píšu vyslovení ateisti Karel Hrůza a Ondrej Dányi, ktorých protináboženský postoj je známy. Od nich sa ani nedá očakávať, že by mohli písať ináč. Dokazovanie náboženskej slobody je súčasťou ateistickej propagandy. Preto aj metóda písania je dialektická. Chytiť to za koniec, ktorý sa zdá byť presvedčivý. Veľké čísla imponujú, mávajú naoko presvedčivú silu. A tými narábajú obidvaja menovaní. K. Hrúza napr. píše, že tohto roku vyjde český misál na 654 stranách. Koľko exemplárov vyjde, o tom sa nezmieňuje, počet strán však imponuje. Aj spevník, ktorý výjde, bude obsahovať 200 cirkevných piesní. Počet exemplárov ani tu neudáva. V ČSSR je vraj činných 18 cirkevných a náboženských spoločností, znovu číslo, ktoré môže vzbudiť dojem. Ináč by situácia vyzerala, keby Hrúza napísal, ako slobodne môžu tieto spoločnosti účinkovať, ako to vyzerá s vyučovaním náboženstva v školách, s možnosťou konať si duchovné cvičenia, zúčastňovať sa na bohoslužbách, čo je to marenie dozoru štátu nad týmito spoločnosťami atď. A on to vie lepšie ako kto iný. Týždenník Katolícke noviny v českej reči vychádza v 120.000 výtlačkoch. Redaktora týchto novín udáva so všetkými titulmi: Kanonik dr. teol. František Hochmann. O skutočnosti, že tieto takzv. Katolícke noviny, ktoré sú v rukách kňazskej organizácie Pacem in terris, odmietajú uverejňovať príspevky kard. Tomáška, ako to sám kardinál napísal redaktorovi Hochmannovi, sa Hrúza nezmieňuje. Aké sú to Katolícke noviny, v ktorých najvyšší predstaviteľ Cirkvi v českých zemiach nemá slovo? Ondrej Dányi v júlovom čísle toho istého časopisu venuje viac pozornosti « náboženskej slobode » na Slovensku. Vraj v šiestich teologických fakultách sa kandidáti v ČSSR pripravujú na svoje povolanie. Zamlčuje, že Cirkev katolícka, ku ktorej sa hlási väčšina obyvateľov, má iba dve fakulty. A znovu aj on narába veľkými číslami: « Iba Cyrilometodská fakulta v Bratislave vyškolila za posledných 10 rokov viac ako 400 kňazov. Naoko úctyhodný počet. Ale pozrime sa na celú vec bližšie. Dányi vie, prečo píše za posledných 10 rokov. Keby napísal tohto roku, nemohol by napísať ani 20. Keby napísal za posledných 5 rokov, vyšlo by mu niečo viac ako sto. Najviac kandidátov bolo prijatých za doby Dubčekovej. Túto dobu však Dányi z pochopiteľných príčin nemôže v dobrom spomínať a preto si musí štatistiku prispôsobiť tak, aby mu vyhovovala. Ale nechajme hovoriť štatistiky: V roku 1960 študovalo v bratislavskom seminári 77, v roku 1965/66 už 84, 1968/9 až 182 a v roku 1970/1 dokonca 291 bohoslovcov. Od roku 1971 nariadili úrady « nume- rus clausus ». Do prvého ročníka sa vtedy hlásilo 80 kandidátov, z nich bolo predvolaných 63 a prijatých iba 30. Tento premier trval celých desať rokov. Mohli by sme teda argument o náboženskej slobode ukázať aj v tomto svetle: Za desať rokov bolo odmietnutých približne 500 kandidátov do seminára (približne, lebo niektorí sa hlásili viackrát). Ak sa narába číslicami, tak je toto imponujúce číslo o tom, ako štát obmedzuje náboženskú slobodu veriacich. Autor článku udáva, že « u nás vychádza 27 náboženských novín a časopisov », a len tak mimochodom sa zmieňuje, že iba Katolícke noviny vychádzajú v 120.000 náklade, aby si čitateľ myslel, že hádam aj tie druhé vychádzajú približne v takom istom počte. To je magické narábanie číslami, aby sa vzbudil dojem a dosiahol’ cieľ: je tam skutočne náboženská sloboda. Či tieto časopisy môžu slobodne písať? Podľa autorov celkom iste. Náboženskú slobodu veľmi markantne vymedzil predseda Slovenskej národnej rady V. Šalgovič. Dňa 22. októbra t. r. prijal na Bratislavskom hrade predstaviteľov katolíckej Cirkvi na čele s banskobystrickým biskupom J. Ferancom a predsedom združenia Pacem in terris G. Navrátilem. Šalgovič «osobitne vydvihol pôsobenie tých duchovných najmä zo Združenia katolíckeho duchovenstva Pacem in terris SSR, ktorí dokazujú svoj kladný vzťah k socialistickému štátu a svoje úprimné vlastenectvo jednoznačnou podporou budovateľského programu vedúcej sily našej spoločnosti — KSČ. » Komunistická strana bojuje aktívne proti náboženstvu a tým sa nijako netají ani vo verejnosti. Nuž podľa toho vyzerá aj náboženská sloboda na Slovensku. Nemôže zaručiť náboženskú slodobu ten, kto proti nej bojuje všetkými možnými prostriedkami. Spectator 22 [pageend22]Na kultúrnom poli Biographisches Lexikon zur Geschichte Südosteuropas. Band IV (R-Z), Verlag R. Oldenbourg, München, 1981, str. 596. Týmto štvrtým zväzkom Südosteuropa Institut v Mníchove zakončil významné dielo. Obsahuje heslá R-Z a potom zoznam osôb vo všetkých štyroch zväzkoch. Ako v predošlých, tak aj v tomto štvrtom zväzku Slováci sú dobre zastúpení. Podávame ich zoznam, s udaním autora v zátvorke: Andrej Radlinský (J. Vavrovič), Rastislav (Gy. Györffy), Martin Rázus (M. Alexander), Juraj Ri- bay (I. Kružliak), Alexander Rudnay (M. Lacko), Pavel Jozef Šafárik (M. S. Ďurica), Johannes Sam- bucus (K. Nehring), Franko Víťazoslav Sasinek (M. Lacko), Karol Sidor (M. S. Ďurica), Juraj Sklenár (L Kružliak), Jozef Škultéty (M. Alexander), Vávro Šrobár (L Kružliak), Karol Šmidke (M. Alexander), Milan Rastislav Štefánik (M. S. Ďurica), Emil Stodola (L Kružliak), Ľudovít Štúr (M. S. Ďurica), Svätopluk L (G. Györffy), Samuel Timon (M. Lacko), Jozef Tiso (M. S. Ďurica), Juraj Tranovský-Tranoscius (I. Kružliak), Vojtech Tuka (M. S. Ďurica), Ján Vojtaššák (M. Lacko). Okrem toho sú tu traja Slováci pôsobiaci mimo Slovenska, o ktorých však nie je spomenuté, že boli Slovákmi: Bogoslav Šulek (pôsobiaci v Chorvátsku) Johann Zabanius - Caban (pôsobiaci v Sedmohradsku) a Samuel Tessedik = Tešedík (pôsobiaci v dnešnom Maďarsku). Rozumie sa, že je tu hodne mien maďarskej šľachty pochádzajúcej zo Slovenska (ako Rákóczyovci, Szápolyai János = Zápoľský, Thurzó Zichy), alebo nemeckých osobností (napr. Leonhard Stöckel). Osobitné heslo má aj veľký nepriateľ Slovákov gróf Kálmán Tisza, ale aj veľký obranca Slovákov Robert William Seton-Watson = Scotus Viator. Heslá sú vo všeobecnosti spracované veľmi dobre, s príslušnou bibliografiou (ktorá je však pri niektorých heslách veľmi skromná). Zaráža pritom fakt, že niektoré heslá sú spracované Neslo- vákmi. Co sa týka metódy spracovania, treba podotknúť to, čo sme vyčítali už pri predošlých zväzkoch: Zemepisné mená na Slovensku, ak ide o Slovákov, sú dané najprv po slovensky, ale potom aj po maďarsky; mená žúp sú dané iba po maďarsky. Keď však ide o Maďarov, tie mená sú udané iba po maďarsky. Po zakončení tohto veľkého diela môžme povedať, že Slováci sú v ňom dôstojne zastúpení. Za to treba vysloviť uznanie redakcii diela a vďaku za spoluprácu zahraničným Slovákom. M. Lacko Harvard Encyclopedia of American Ethnic Groups (Harvardská encyklopédia amerických etnických skupín), Harvard University Press, Cambridge, Mass., 1980, str. XXV + 1076, formát 29,5x22 cm. Zaiste niet inej krajiny na svete, ktorej obyvateľstvo by pochádzalo z tak početných národnostných skupín ako Spojené štáty americké. Táto encyklopédia zaznamenáva 106 takých skupín, hoci niektoré sú už celkom asimilované (mali však dlho svoje dejiny). Dielo prináša tiež 9 tématických hesiel a 87 máp. Na konci sú rôzne štatistické prehľady. Príspevok o Slovákoch napísal Dr. Marián Mark Stolárik (8 strán, strany 926-934, s mapkou). Článok je spracovaný veľmi dobre. Zdá sa mi však, že duchovenstvu mohol dať to miesto, aké vskutku zastávalo aj v národnom živote Slovákov v USA. Zmienka o Slovensku je aj v úvode: na mapke Slovenska niekdajšie župy sú udané po slovensky a nie po maďarsky. V hesle « American Identity and Americanization » je zaznamenaná aj mienka Michala Nováka o « Unmeltable Etnics » s poukazom, že autor je slovenského pôvodu. Celkove je táto encyklopédia vzácnou príručkou pre poznanie obyvateľstva USA a amerických Slovákov. —ml— Úprimne ďakujeme všetkým tým čitateľom, ktorí nám poslali predplatné (podporu). Čakáme tento prejav spolupráce aj od ostatných odoberateľov časopisu a už vopred im ďakujeme. Následkom stáleho stúpania cien, sme nútení zvýšiť predplatné na 8 dolárov USA (resp. 15 DM). Láskavo prosíme všetkých odoberateľov nášho časopisu, ktorí natrvalo menia miesto svojho pobytu, aby nám čo najskôr ohlásili zmenu svojej adresy. Nezabudnite na adrese udať smerové poštové číslo. Oznámte nám svoju novú adresu priamo na: SLOVENSKÉ HLASY Z RÍMA, Istituto dei Santi Cirillo e Metodio via Cassia 1415 (km 14,500) 00123 ROMA - LA STORTA, ITALIA. 23 [pageend23]IDE O DEDIČSTVO Želal by som si, aby sa viacerí pohoršili nad úvodom do tejto úvahy, prvej v novom roku i v novom ročníku časopisu. Počas gymnaziálnych štúdií mali sme spálne rozdelené podľa vekových skupín. Patril som k najstaršej. Viete, že človeka všeličo môže vytrhnúť zo spánku. Mňa raz zobudilo susedovo chrápanie. A len čo som opäť usínal, prebral som sa na zreteľný hlas priateľa, ktorý spával asi na desiatej posteli odo mňa: Custodite hereditatem vestram! Istý profesor nám raz povedal, že človek ovláda cudziu reč vtedy, keď v nej aj sníva. O dotyčnom priateľovi som si utvoril pojem, že je dobrým latinárom, keď už aj sníva po latinsky. Totiž jeho výkrik zo sna znamená: Ochraňujte svoje dedičstvo! Na chválu spomenutého priateľa, ktorý sa neskôr stal kňazom a misionárom, dovolím si spomenúť výrok iného profesora, ktorý mi raz prezradil: Vieš, Vincko je zváštny. Mne zo zoológie nevie, ako sa delí a ako funguje kravský žalúdok, ale z evanjelia už vie naspamäť celú « Horskú reč » po latinsky. Táto príhoda z ďalekých študentských čias sa mi vynorila zo zabudnutia, keď som z blízkosti päť metrov počúval slová Kristovho Námestníka na zemi, ktorý nám hovoril o dedičstve svätých solúnskych bratov Cyrila a Metoda: Zostávajte verní tomuto dedičstvu! Poznávajte ho stále lepšie, do hĺbky, vo všetkých životných rozmeroch, so všetkými dôsledkami pre osobný a spoločenský život! Žite podľa neho neprestajne, buďte mu verní, ochraňujte a zveľaďujte ho! Takto hovoril najpovolanejší strážca duchovných hodnôt celého ľudstva a jeho povzbudivé slová nadobúdajú dnes alarmujúci tón, lebo zdravé mravy, opravdivá kultúra a všetko, čo je náplňou a poslaním spomenutého dedičstva, je terčom barbarských síl, divokých živlov a nenásytného hmotárstva, ktoré sa usilujú podiabolštiť ľudskú spoločnosť a celý jej život. Brutálne násilie a úlisná taktika sa zákerne spájajú, aby zredukovali človeka na zažívaciu trubicu, bez duchovnej zložky a bez nadzemských a nadčasových ideálov. Vari nikdy nebolo treba tak naliehavo zdôrazňovať časovosť výpovede istého českého mysliteľa, že « dušou všetkej kultúry je kultúra duše. » Požívačnosť, najmä holdovanie fľaši, pohlavná neviazanosť, uvoľnenie rodinnej a manželskej jednotnosti, úplatkárstvo v profesiách i v úradoch, udavačstvo dokonca aj medzi duchovenstvom, kriminalita mladistvých, hľa, to sú niektoré symptómy duchovnej podvýživy, ktorá sa osudne hlási, pretože sa za- tarasuje prístup k prameňom cyrilometod- ského dedičstva. Kto v solúnskych Bratoch vidí iba zakladateľov nášho písomníctva, a nie predovšetkým vierozvestov, ten z veľduchov robí trpaslíkov, bagatelizuje ich dejinný význam a okypťuje duchovnú veľkosť nášho národa, ktorý vďaka ich dedičstvu si zachoval život a životaschopnosť na svojej krížovej ceste dejinami. Ako kedysi Boží anjel Eliášovi, ktorého stíhala ukrutná Jezabela, tak oni opakovali našim predkom: Vstaňte a jedzte, lebo máte dlhú a ťažkú cestu pred sebou (porov. 3 Kr 19,5). Téma je príliš naliehavá a bude treba sa k nej vrátiť. Nateraz v jednu mohutnú výzvu spojme výkrik snívajúceho priateľa a prosbu bedliaceho Veľpastiera Cirkvi: Custodite hereditatem vestram — ochraňujte svoje dedičstvo! Gorazd Zvonický SLOVENSKÉ Hlasy z Ríma ROČNÍK XXXI - 1982 SLOVENSKÉ HLASY Z RÍMA — VOČI SLOVACCHE Dl ROMA — periodico mensile. Autorizzazione del Tribunale di Roma n. 17122 del 3/2/1978. Direttore responsabile: Domenico Hrušovský. Vydáva Slovenský ústav sv. Cyrila a Metoda v Ríme. Rediguje redakčný kruh. Výkonný redaktor Andrej Paulíny. Podporu na časopis možno poslať: v Anglicku, v Austrálii, v Belgicku, v Brazílii, vo Francúzsku, v Nemecku, vo švajčiarsku a vo švédsku na adresy tamojších slovenských katolíckych misií. V Argentíne poslať na adresu pani Agnešky Borisovej, Calle Corrientes 5943, 1414 Buenos Aires. V Kanade na adresu: Mr. I. Králik, 46 Euclid Ave., Toronto 140, Ont. M6J 2J6. V Rakúsku na adresu: Slowakenseelsorge, Graben 13-1-49, 1010 Wien. V USA na adresu Rev. Ján Ondič, 18. S. Chestnut St., TRESCKOW, Pa. 18254. Naša adresa: Istituto Slovacco dei Santi Cirillo e Metodio, Casella postale 6175, 00100 Roma, Italia. Poštové konto: 43859008 — Istituto Slovacco dei Santi Cirillo e Metodio — Roma. Tlačí Typografia Dario e Ugo Detti, via Girolamo Savonarola 1, - 00195 Roma. [pageend24]