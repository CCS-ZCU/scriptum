VĚSTNÍK Spojené státy americké jsou dnes nejmocnějším státem, který kdy lidstvo ve svých dějinách poznalo. Ještě důležitější je však skutečnost, že Spojené státy americké vždy byly útočištěm a dnes jsou největši nadějí všech lidí na celém světě, kteří věří ve svobodu a spravedlnost pro všechny jednotlivce i národy bez rozdílu. Spojené státy americké se staly tímto majákem demokracie, jak to kdysi vyslovil Lincoln, hlavně přičiněním nespočetných přistěhovalců, kteří ve svých srdcích přinášeli do nového světa touhu po volnosti, rovnosti a bratrství. Byli to především přistěhovalci, kteři pomáhali budovat svobodu a spravedlnost, kterou jim poskytovala jejich nová vlast. Americká větev českého a slovenského národa měla a má veliký podíl na úspěchu tohoto budovatelského díla. Češi a Slováci v Americe si zachovali hrdost na svůj původ i věrnost k odkazu svých předků a právě tím přispěli tak významně k duchovní i hmotné velikosti Spojených států. Američtí Češi a Slováci mají velikou zásluhu na tom, že dnes celý svět vzhlíží k Americe a doufá, že Spojené státy pomohou udržet, zachránit či obnovit svobodu všude tam, kde je ohrožena či potlačena. Naši krajané, ať sem přicházeli ze starého Rakousko- Uherska, ze svobodného či později z nesvobodného Československa, vyvíjeli zde všestrannou tvůrčí činnost, zapojovali se do práce předchozích krajanských generací a vybudovali si řadu spolků a sdružení, udržujících spolu s rodným jazykem též národní odkaz náboženský, kulturní, politický, sociální i tělovýchovný. Při neochvějné věrnosti ke své nové vlasti, zachovali si naši krajané neutuchající lásku k zemi svého původu i starostlivou péči o své bratry a sestry, žijicí v Československu. Tuto úctu, lásku i obětavou péči prokázali již častokrát v minulosti a především v dobách, kdy stará vlast potřebovala jejich pomoc nejvíce. Tato láska, která je naši největší chloubou, přikazuje dnes každému z nás, aby přispěl dle svých možností k důstojné oslavě významného výročí připadajicího na příští rok. Na podzim roku 1968 oslavíme padesáté výročí dne, kdy byla ustavena svobodná, samostatná, demokratická, mírumilovná, pokroková a sociálně spravedlivá Republika československá. Vzpomeneme chvíle, kdy se naplnily nejodvážnější tužby českého a slovenského národa po svobodném, rovném a bratrském státním soužití obou národů v jednotné Republice československé. ČSNRA chystá k oslavě tohoto výročí celonárodní oslavu, spojenou s celonárodním sjezdem a doufá, že se tohoto sjezdu zúčastní všechny naše spolky a organisace — československé, české, slovenské, krajanské, exulantské — a že přijdou též hosté z jiných svobodných zemi, ve kterých sídlí lidé československého původu. Tento sjezd se bude konat ve dnech 17. až 20. října 1968 v hlavním městě Spojených států ve Washingtonu, kde v roce 1918 byla prvně vyhlášena ne- odvislost Československé republiky. ČSNRA dále hodlá pomoci při pořádáni místních vzpominkových oslav všude tam, kde místní organisace takové oslavy připraví. ČSNRA konečně připravuje vydání knížky “PANORAMA”, ve které budou zachyceny životopisy krajanů, kteří svou činností přispěli k zachování americké větve českého a slovenského národa i k rozkvětu Spojených států amerických. Tímto způsobem chceme dosvědčiti před americkou veřejnosti i před celým světem, že stále věříme v pravdu, spravedlnost ,lásku, svobodu a mír, byť tyto nejvyšší, v demokracii obsažené hodnoty byly dnes komunismem omezovány ve vlasti našich předků a ohrožovány na celém světě, i zde ve Spojených státech samotných. Jsme pevně přesvědčeni, že každý krajan, v jehož hrudi bije české či slovenské srdce, přispěje k úspěchu oslavy, kterou znovu prokážeme jednotnost americké větve českého i slovenského národa, osvědčíme svoji věrnost ke Spojeným státům americkým, potvrdime svou hrdost na společný slovanský původ, zdůrazníme svou příchylnost k vzdálené vlasti svých předků a dokážeme svou lásku k milovaným bratřím a sestrám vlastní krve: k lidu žijícímu dnes v Československu. ČESKOSLOVENSKÉ NÁRODNÍ RADY AMERICKÉ Číslo 158 Září 1967 VÝZVA NÁRODNÍM ORGANISACÍM k účasti na oslavách 50. výročí ustavení Československé republiky. ČESKOSLOVENSKÁ NÁRODNÍ RADA AMERICKÁ. PRVNÍ ODPOVĚĎ NA VÝZVU RADY. Vážení přátelé: Ve schůzi Sboru Ředitelů Jednoty ČSA. dne 15. září t. r. konané, byl předložen a projednán dopis Váš ze dne 30. srpna, se kterým byla zaslána “Výzva Národním Organisa- cím” ve spojení s oslavami 50tého výročí činnosti Československé Národní Rady Americké a 50tého výročí vyhlášení neodvislosti a ustanovení svobodné a samostatné Republiky československé. Jednomyslně bylo usneseno, že jednota ČSA. těmto akcím bude věnovati svou plnou podporu a spolupráci a že se těchto zúčastní co možná nejširším způsobem. Výzva Národním Organisacim byla radostně a nadšeně přijata a schválena v plném znění a usneseno, aby tato byla v plném obsahu uveřejněna v následujícím vydání Orgánu ČSA. V tom ohledu bychom byli vděčni za pořízení anglického textu této výzvy, aby bylo možno současně tuto výzvu uveřejniti jak v české tak anglické řeči. Přikládám zde opis této výzvy, na kterém jest uvedeno schválení a souhlas jednoty ČSA. s podpisy předsedy a tajemníka jednoty. V upřímné naději, že stejné pochopení, pomoci a spolupráce se Vám dostane i od dalších národních organisací našeho lidu v Americe, znamenám se s upřímným pozdravem, za jednotu Československé Spolky v Americe, James V. Krákora, tajemník. Československý den v Chicagu - 8. října 1967 - [pageend1]SEPTEMBER 1967 Organ of the Czechoslovak National Council of America Published monthly (Except bi-monthly July-August) Subscription $2.00 a year — Outside U.S.A. $3.00 Editor—VLASTA VRAZ Administration—FRAN KRATOCHVIL Office: 4125 West 26th Street, Chicago, Illinois 60623 Tel. LA 1-7953 Second class postage paid at Chicago, Illinois ZÁŘÍ 1967 Orgán Československé národní rady americké Vychází měsíčně (s výjimkou dvojčísla v červenci-srpnu) Předplatné $2.00 ročné. — Mimo U.S.A. $3.00. Redaktorka—VLASTA VRÁZOVÁ Administrace—FRANK KRATOCHVIL Úřadovna: 4125 West 26th Street, Chicago, Illinois 60623 Tel. LA 1-7953 MANIFEST CS. SPISOVATELŮ KE SVĚTOVÉ VEŘEJNOSTI. Krátce po zasedání IV. sjezdu Svazu čs. spisovatelů v Praze ve dnech 27. až 29. června (viz Věstník —■ červenec- srpen) začal režim s pronásledováním rebelantů, kteří žádali o svobodu slova a opovážili se kritizovat nedostatky komunistické strany a nesvobodu. Dokonce jeden mladý komunista si dovolil porovnat úspěchy dvacetiletí první Republiky za Masaryka s dvacetiletím komunistických neúspěchů. Resoluce čs. spisovatelů byla potlačena. Doma je nadále škrcena svoboda slova, volání po svobodě má být ututláno. Za těchto stísněných poměrů je otázka, jak se budou čs. spisovatelé bránit. Velkou pozornost západu vzbudil manifest k světové veřejnosti, který byl propašován v několika kopiích do ciziny. Je datován v Praze, dne 5. srpna a má na 400 podpisů. V anglickém překladu byl uveřejněn v Sunday Times v Londýně, český originál v Českém Slově v Mnichově. Zprávu o tom přinesly německé a švýcarské noviny, BBC vysílal manifest do Československa. Sunday Times oznamuje čtenářstvu, že manifest podepsalo 185 členů Svazu čs. spisovatelů, 69 členů Svazu čs. výtvarných umělců, 21 členů Svazu čs. skladatelů a Svazu čs. divadelních umělců, 39 členů Svazu čs. filmových a televisnich umělců, 56 vědců a publicistů. Tato jména jsou prý ověřována, ale veřejnosti nebudou prozatím oznámena, aby se tím neohrožovali podepsaní a abý alespoň na čas byli chráněni tajemstvím. Ve Spojených státech byly o tom zprávy v New York Times a Washington Post. Zde přinášíme původní český text manifestu: “Českoslovenští spisovatelé, členové Svazu čs. spisovatelů a účastníci IV. sjezdu čs. spisovatelů, konaného v Praze 27.—29. června 1967, spolu s připojenými československými umělci, vědci a intelektuály, obracejí se k veřejnosti a spisovatelům celého svobodného a demokratického světa s naléhavou výzvou o pomoc na záchranu duchovní a myšlenkové svobody a nezadatelných práv každého svobodného umělce, ohrožených terorem státní moci. Na našem sjezdu a bezprostředně po něm došlo k událostem, k nimž nemůžeme a nesmíme mlčet, nemáme-li zradit sami sebe. Vyslovili jsme se na sjezdu pro naprostou, ničím a nikým neomezovanou svobodu projevu a názorů, svobodu myšlení a tvorby, kterou považujeme za samozřejmé právo každého umělce v demokratické a humanistické společnosti, pro zrušení politické censury, proti antisemitismu a rasismu oficiální politiky našeho státu v poměru k Israeli, proti pronásledování sovětského spisovatele Solže- nicyna, proti potlačování lidské důstojnosti kdekoli a kýmkoli, proti potlačení občanských práv v naší vlasti, pro důslednou demokratisaci a humanisaci veřejného života a kulturní politiky v Československu: neboť to jsou problémy, jež nás tíží a znepokojují. Všichni, kdo vyslovili tyto požadavky, jež jsou, jak věříme, těžce vydobytým pokladem kulturního lidstva od dob francouzské a americké revoluce, byli však představiteli státní moci a především představiteli vládnoucí strany obviněni bezpříkladně hrubým způsobem z protistátních úmyslů a nepřátelských cílů. Představitelé strany teroristicky zasáhli do voleb našeho výboru a výslovně nařizovali vyškrtnuti dvanácti, pak čtyř našich nejstatečnějších druhů z kandidátky; vyhrožovali jim umlčením; postavili je pod policejní dohled a znemožnili jim publikovat; vedou proti nim persekuci, která je ohrožuje existenčně i na osobní svobodě; rozpoutali proti celé československé spisovatelské obci štvavou kampaň vysloveně fašistického charakteru, v níž se neostýchají užívat nadiktovaných resolucí pracujícího lidu proti jeho duchovním tvůrcům. Mezi námi je velmi vysoká část marxistů a komunistů a zdrcující většina z nás nesouhlasí s kapitalistickým společenským a hospodářským řádem a je rozhodně pro socialismus. Protože jsme však pro socialismus skutečný, který by byl “říší svobody”, jak hlásal Marx, a nikoli vládou teroru, protestujeme a voláme na poplach. Věříme s Emerso- nem, že kdo chce být člověkem, musí být nonkonformistou, a se Sartrem, že spisovatel je odpovědný za svou_ dobu. Věříme s naším největším kritikem F. X. Šaldou, že “srdce pravého básníka si nemůže koupit žádná společnost, žádná třída” a že “básník začíná teprve tam, kde končí nená- vistnýstraník”. Věříme s ním^že “politická úloha spisovatele je v tom, že proti jednostrannému politikaření zdůrazňuje požadavky lidství, proti politickým profesionálům a machrům politického stranictví universálnost lidského ducha; že proti stranám hájí vlast a proti vlastencům lidství”. Byli jsme brutálně přesvědčeni o stálé platnosti slov Karla Čapka, že “každý násilný režim se obraci v první řadě proti svobodné inteligenci, že násilně omezuje čili usměrňuje ducha”. Víc než před třiceti lety hlásal náš Edvard Beneš světu, že mír je nedělitelný; máme tedy snad jisté oprávnění volat my dnes k světu, že nedělitelná je i svoboda a kultura. Neříkejte, prosíme, že každý protest, každá pomoc je marná, protože pomáhat těm, kdo žijí v nedemokratickém státě, je platonické a tedy marné. Neboť, ptáme se, kdo přetrval, kdo zvítězil — Voltaire nebo Ludvík XVI., Victor Hugo nebo Napoleon III., Emile Zola nebo francouzský generální štáb, Thomas Mann nebo Hitler, Meierchold nebo Stalin? Čeho je nám dnes třeba, není pomoc mocenská, ale manifestační solidarita ducha. Protestujte! Volejte na poplach! Žádejte právo svobody projevu a kritiky i zastavení osobni persekuce! A čiňte tak především vy, západní levicoví intelektuálové, kteří stále ještě podléháte nebezpečným ilusím o demokracii a svobodě v socialistických státech, kteří protestujete proti americkým masakrům ve Vietnamu, proti fašismu ve Španělsku, militarismu v Řecku, proti rasismu ve Spojených státech a nevidíte, co se děje tam, kam upínáte své naděje! Voláme Arthura Millera a Johna Steinbecka, voláme Jean Paul Sartra i Jacques Préverta, voláme Bertranda Russella a Johna Osborna, voláme Heinricha Bolia a Gunthera Grasse, voláme Petera Weisse a Alberta Moravia, voláme i naše sovětské přátele, kteří osvědčili vůli k svobodě — Ilju Ehren- burga, Alexandra Solženicyna, Jevgenije Jevtušenka, Alexandra Voznešenského, voláme všechny spisovatele celého svobodného světa! VESTNÍK VĚSTNIK 2 • VĚSTNÍK [pageend2]John Fitzgerald Kennedy byl odhodlán “pay any price, bear any burden, meet any hardship, support any friend or oppose any foe, to assure the survival and success of liberty”. Toto veliké credo vrýváme ohnivým písmem hněvu na štít našeho nerovného zápasu, v jeho znamení apelujeme k duchu a svědomí celého světa.” Pražská vláda vydala vyhýbavou odpověď, zjišťuje si viníky a vyčkává, jaký bude ohlas ve světě. Prozatím prohlašuje, že manifest nebyl vydán oficiálně Svazem čs. spisovatelů. To je pravda, nebyl vydán z usneseni sjezdu, byl vydán tajně. V manifestu se obracejí v první řadě na “západní levicové intelektuály”, u kterých hledají pochopení a které současně varují, aby nepodléhali falešným ilusím, nehledali “demokracii a svobodu v socialistických státech”, tedy za železnou oponou. Říkají jim, “protestujete proti americkým masakrům ve Vietnamu, proti fašismu ve Španělsku, militarismu v Řecku, proti rasismu ve Spojených státech”, ale stále ještě nevidite, že u nás svobody není. Žádejte právo na svobodu projevu a kritiky i o zastavení persekuce u nás. V dalším čísle londýnský Sunday Times oznámil, že se tázal oněch tzv. levicových spisovatelů, na které se čs. rebe- lanti obrátili se svou výzvou. Jejich odpovědi jsou prozatím vyhýbavé. Pochopitelně si musí nejprve zjistit, zda manifest je pravý. John Steinbeck si nemyslí, že je pravý, jinak takto z vlastní zkušenosti vystřízlivěl, neboť poznal sovětské methody a se sovětskými spisovateli polemisuje. Se Sověty jeho styky ochably od té doby co vydaly jeho spisy, aby je prodávaly v cizině na mezinárodním trhu, bez jeho svoleni ovšem a bez honoráře. I jiní pochybují o pravosti manifestu. New York Times ve svém druhém článku vyslovují domněnku, že by se sotva našlo tolik spisovatelů, kteří by manifest podepsali. Nepravděpodobná se jim též zdá zmínka o presidentu Benešovi. Sunday Times v Londýně však pokračuje ve svém tvrzení a zakládá své mínění na tom, že manifest v několika kopiích, po osvědčených cestách, se dostal za hranice a je chován v bezpečí. “JAN MASARYK“ Promluví KAREL STEINBACH, M.D. z New Yorku ČESKOSLOVENSKÝ DEN Chicago — 8. října 1967 v sokolovně Havlíček-Tyrš Kolikrát jsem slyšel naše lidi se bránit proti výtkám nezájmu o osud Československa a zapomínání rodného jazyka výmluvou, že národ doma za nic nestojí, že je komunistický, že se za něj máme jen styděti! Byla to výmluva nesmírně ubohá: za svou matku, byť nemocnou nebo chybující, se přece slušný člověk nestydí, naopak ví, že čím je nuznější, čím v menším je svázána uzlíčku, tím větší musí být dělná láska k ní. V poslední době však ani tato lichá výmluva už nesedí a neplatí: konečně jsme se dočkali chvíle, když zas každý z nás může být hrdý na svůj národ — a když ne na celý národ, tož jistě na nemalou vrstvu vzdělanců, kteří už už národ vyvádějí z jeho mizerie a kteří bohdá brzo jej zas povedou k větší slávě. Nesmějte se tomuto optimismu! Lidé, neznající z vlastní zkušenosti mravní úpadek širokých vrstev v Československu, pravidelně dříve prorokovali brzkou porážku politického komunismu do dvou tří let a přece ještě ani dnes ji tak brzy nevidím. Vidím však když ne konec, tož aspoň začátek konce komunismu kulturního, a jeho tak zvaného socialistického realismu, materialismu a virulentního ateismu. Vidím jeho porážku v srdcích myslících lidí. Už Masaryk prohlašoval, že politika není nejdůležitější projev národní vůle k životu, že je jen nadstavbou národní kultury. A tato rudá nadstavba stojí už dnes v Československu na písku. A až přijdou větrové, dům na písku postavený padne a pád jeho bude veliký. Tak nějak to stojí v Kázání na hoře. V posledních letech pozorujeme v Československu ve vědě i v umění pomalou ale slibnou renesanci. Nejen technické, ale i humanitni vědy se zase dostávají k slovu a chtějí dohonit, co zmeškaly. Dochází k obnově sociologie, kterou stalinský marxismus prohlásil za zbytečnou, opatrně začíná studium filosofie — i marxističtí filosofové začínají nekonformné myslit po svém — dokonce se začínají ventilovat i otázky teologické — snad jste si všimli dlouhé serie článků ,J. Gardavského v Literárních novinách s výmluvným názvem “Bůh není zcela mrtev”. I výtvarné uměni ožilo a malířství i sochařství se hledí zapojit do evropského živého proudu, velký český malíř- metafysik, Jan Zrzavý, po letech odmítání zase slaví triumfy. Československý film je objevován Západem a umělecky ukazuje ubohý život v komunistické zemi a ohřívá v srdcích novou lásku, řekl bych čapkovskou, k prostému člověku. Slavní exulanté naší literatury, vyhnaní po roce 1948, Březina, Durych, Zahradniček, Deml a mnozí jiní, se vracejí domů — jako se již drive vrátil Karel Čapek nebo Langer. Důležitější je, že staří i noví čeští i slovenští básníci začali ladit své struny novou, řekl bych metafysickou dimensi, Seifert, Holan ze starších, Skácel z mladších, svým krásným uměním bojují za lepšího člověka, těžce uraženého a zkaženého komunistickou materialistickou doktrínou. A naše próza? Čtěte třeba román Sekyra od Vaculíka nebo román Žert od Kundery, čtete absurdní divadelní hry Havlovy nebo Uhdeho, a přesvědčíte se, s jakou nemilosrdnosti tepají komunistické zlořády a jak vášnivě touží po novém svobodném českém a slovenském člověku. Koncem června byl v Praze IV. sjezd Svazu československých spisovatelů. V novém výboru je sice ještě většina skalních komunistů jako Drda, Lustig, Skála a Pilař, jsou již však tam také spisovatelé jako Skácel, Trefulka, Škvo- recký, Holub, Hrabal, Havel atd. A v resoluci, přijaté na sjezdu, k svému potěšení čteme divné věci, dříve nebývalé: že se cenzura literatury má omezit jen na otázky obrany státu, že se má skončit s nezdravou monopolizací knižního trhu, že se má prozkoumat možnost styků a spolupráce s těmi česky a slovensky píšícími spisovateli, jejichž činnost není namířena proti československému státu, že se má zkoumat, proč mnozí spisovatelé nejsou členy Svazu atd. atd. VĚSTNÍK 3 PŘÍPITEK PROBOUZEJÍCÍMU NÁRODU. LADISLAV RADIMSKÝ: JAK CHUTNÁ POMSTA. Ladislav Mňačko napsal román “Jak chutná moc”, který byl právě vydán v anglickém překladu “The Taste of Power” nakladatelstvim Frederick Praeger v New Yorku. Autor nalézá se v bezpečí v Israeli, ale obáváme se, aby chuť po pomstě se neprojevovala proti spisovatelům, kteří se postavili proti dnešnímu vládnímu systému a kteří budou podezříváni, že podepsali manifest. STAVĚNÍ MOSTŮ. Vražda židovského sociálního pracovníka Jordana, zatčení amerického občana Miloslava Reka, vzbouření spisovatelů na sjezdu strany a teď záhadný manifest nasvědčuji, že mezi lidem a vládou je propast bez mostu. Chce-li Washington překlenout tuto propast, musí dbát toho, aby se stavěly mosty k lidu a ne opačným směrem. [pageend3]To vše jsou požadavky nové a bylo by jich více, kdyby komunistická strana spisovatelům veřejně i soukromě nevyhro- žovala. Nemusí nám vadit, že touha spisovatelů po svobodě uměleckého projevu je obalena do více méně nejapných vět o velikosti bolševické revoluce nebo výbornosti pracujícího lidu. Vždyť i slavný manifest českých spisovatelů z května 1917, který ohlašoval příchod naší politické svobody, musel Kvapilovými slovy se ještě zmínit o rakousko-uherské monarchii. Možná, možná, že po letech dalšího vývoje bude se na Usnesení IV. sjezdu československých spisovatelů vzpomínat s takovou láskou jako na zmíněný manifest. Ne, nechci mezi ně klást znaménko rovnosti, poměry tehdy a dnes jsou příliš různé. V obou však svoboda byla vůdčí ideou, a proto i ti naši dnešní spisovatelé mluví za nás všecky a naším jménem — tak otevřeně, jak to stálý útisk dovoluje. Zvláště je potěšitelné, že už i myši — rozumějte organizovaní komunisté — opouštějí potápějící se komunistickou kulturní loď. Ladislav Mňačko vydal ve Vídni německy román Jak chutná moc, který brzo vyjde i v anglickém překladu, v němž udivený čtenář od začátku do konce čte o bídě, ba hnusu, tohoto komunisty nad poměry v Československu a o úpadku mravů, zaviněném komunistickou teorií i praxí. Kromě toho Mňačko napsal do Allgemeine Zeitung, známého západoněmeckého žurnálu, dopis, vysvětlující autorovu cestu do Izraele a kritizující komunistický režim po všech stránkách a vyslovující zásadní nesouhlas i s jeho zahraniční politikou! Nás nebaví ani tak otázka, zda Mňačko bude brzy patřit k zahraničním spisovatelům, česky nebo Slovensky píšícim, “jejichž činnost není namířena proti československému státu”, jako skutečnost, že již i komunisté nepokládají za oportunistické sloužit režimu pana Novotného a hledají alibi za každou cenu. Tyto všecky radostné zprávy a zjevy neznamenají, že my v zahraničí smíme složit ruce v klín. Naopak, mělo by nás to povzbudit k pilnější práci. Je naší hanbou, že v létě zas zahynul jeden náš týdenník, ač právě nyní v době dialogu ne s komunisty, ale s národem doma, je každého našeho hlasu tolik třeba. A je také třeba — a Československá národní rada americká zde dává dobrý příklad — aby všecky naše hlasy se ve výročním roce 1968 spojily v jeden mohutný chór, který by byl slyšen v Československu, aby posílil lidi, kteří tam doma bojuji v prvních řadách. Aby naše vzpomínání půlstoletí Československé republiky nebylo pohřební tryznou na naši zkomírající státnost a svobodu, pošlapanou cizím komunismem, ale aby vyznělo v přípitek národu, který se konečně začíná probouzet v duchu a v pravdě. (Srpen—1967.) Velký rozruch ve světovém tisku způsobila tragická a záhadná smrt Charles H. Jordana v Praze, známého mezinárodního sociálního pracovníka, jehož tělo bylo nalezeno ve Vltavě (viz článek Dr. Jána Papánka, str. 5). V září probíhá tiskem též zpráva o zatčení amerického naturalisovaného občana, Miloslava Reka, jehož případem se zabývá především americké vyslanectví v Praze a státní department ve Washingtoně. Delší pojednání uveřejnily časopisy Los Angeles Times a Herald Examiner, zaslané nám washingtonskou odbočkou ČSNRA. Miloslav Rek, obydlím 2308 Valley Street, Los Angeles, odletěl dne 21. června do Československa navštívit svého starého nemocného otce ve Vysokém Mýtě v Čechách. Měl se vrátit domů do Los Angeles dne 18. července. Když se tak nestalo, jeho žena May telegrafovala jeho příbuzným do Československa a obdržela telegrafickou odpověď od jeho bratrance, která ji poděsila: “Rek je dosud v Československu, otec v dopise ze dne 19. července to vysvětluje, buďte prosíme zticha.” Ovšem, že paní Reková zticha nebyla, nýbrž telegrafovala do Prahy na americké vyslanectví a hlásila případ ve Washingtoně na Department of State. Uplynuly dny a týdny. Postupně se dověděla, že její manžel byl zatčen v restauraci v Hradci Králové dne 7. neb 13. července (zprávy se různí), byl vzat do vazby za jeho “nepřátelské řeči proti Československu a černochům ve Snojených státech”. Československé úřady mu určily obhájce Dr. Jeetnera, ale povolily návštěvu amerického konsula až 4. srpna. Všude má zatčený právo na okamžitou ochranu své země, komunisté však mezinárodní práva neuznávají, dokonce nepovolili druhou návštěvu, žádanou americkým vyslanectvím na 9. srpna a odmítli ho propustit na záruku. Neuznali námitky amerického vyslanectví a soud s Miloslavem Rekem odložili s výmluvou, že jejich svědkové jsou na prázdninách. Zdálo by se, že se obžaloba bude týkat jeho nepříznivé kritiky presidenta Novotného. O amerických černoších prý se v obžalobě asi mluvit nebude. V každé jiné zemi na západě by nepohodlný turista byl nanejvýš vyhoštěn ze země za své nepříznivé posudky. Ale v Československu je zatčen místní tajnou policií a držen ve vazbě dva měsíce, i déle, než jeho případ je projednán soudně. Je to dobře si to zapamatovat až se bude zase v tisku na západě horovat o “liberalizaci” v Československu, jak se tam již svobodně dýše. Miloslav Rek, 49 let stár, je zaměstnán v dokumentárním oddělení Union banky v Los Angeles. Jeho žena je rodem z Finska. Přijeli do Spojených států z Kanady r. 1959 a r. 1965 se stali občany Spojených států. Byla to jeho druhá návštěva Československa. Věřime, že bude hned po soudu propuštěn a vyhoštěn ze země. Náš populární zájezd do lázní letos trvá plných 11 dní. Výprava odjíždí z Chicaga moderním pohodlným busem dne 25. října a již večer je na místě, ubytována v hotelu Majestic. V tomto hotelu se nalézají lázně, takže je možno brát koupele přímo v hotelu. Odpoledne se pořádají výlety po okolí v tomto krásném ročním čase v lázních, na každý den je plánován odpolední neb večerní program: oběd neb večeře v české restauraci u Josie’s, Duchačů, v hotelu Majestic, v chatě u jezera Hamilton atd. Tento zájezd je pohodlný a velmi příjemný, takže ČSNRA tam jezdí každoročně na žádost členů a jejich přátel. Několik míst je ještě volných, přihlaste se co nejdříve buď telefonicky — LA 1-7953 — neb písemné. Zájemcům zašleme program. Návrat je večer dne 4. listopadu. ČESKOSLOVENSKO VE SVĚTOVÝCH ZPRÁVÁCH. Zájezd ČSNRA do Hot Springs, Ark. Říjnové Proměny, vycházející se zvýšeným počtem stránek, ve čtvrtém čísle svého čtvrtého ročníku po úvodníku o dvou důležitých výročích přinesou nové básně Gertrudy Goepfertové a A. M. Horečného. M. Spinka píše o kulturním přínosu Jednoty bratrské, Šaldův rok připomene se vzpomínkami Egona Ho- stovského na tuto osobnost a článkem B. R. Bradbrookové o vzájemném poměru F. X. Saldy a Karla Čapka. Antonín Cekota dokončuje svou studii “Cesta za elitou práce v průmyslu”, Juraj Slávik analyzuje vztahy Paula Reynauda k Československu, Bohuslav Tumlíř rozjímá o ideologickém úpadku komunismu, a Josef Kratochvil po své cestě v Jižní Africe se rozepisuje o sociologických aspektech tamnějších antilop. Rubrika “Rozhovory a polemiky” přináší příspěvky A. E. Andice a Vratislava Buška k debatě o úkolech SVU, do polemiky o mechanickém determinismu se vřadili Dr. Silvio Fiala a Věra Stárková, pokračuje se v diskusi o česko-německém poměru a Ludvík Sláma uveřejňuje své akútni epigramy. Beletrie je zastoupena povídkou Antonína Kratochvíla a Michala Racka. Číslo jako obyčejně končí kritikami a recenzemi mnoha knih nás zajimajících. Toto číslo lze objednat nebo Proměny abonovat na adrese: Czechoslovak Society of Arts and Sciences in America, 381 Park Avenue South, New York, N. Y. 10016, USA. 4 • VĚSTNÍK [pageend4]JÁN PAPÁNEK: VÝSTRAHA NÁVŠTEVNÍKOM ČESKOSLOVENSKA. Mnohí ľudia, niektorí dobromyslné, ini plánovité, americkí priatelia i ľudia československého pôvodu, si často pochva- lujú zlepšovanie sa pomerov v Československu a odporúčajú jeho návštevu. Hrozná tragédia, ktorá sa odohrala v polovici augusta v Prahe však nasvedčuje tomu, že sa tam morálne nič nezmenilo, že komunistický režim tam ostáva stejne neľudský a nemravný ako bol v roku 1948. Vtedy komunistickému režimu nebezpeční ľudia — ako Jan Masaryk — skákali dobrovolné z okien a dnes — ako Charles M. Jordan — skáču dobrovolné do Vltavy. Tak aspoň to vyhlasuje komunistický režim v Československu a tvrdí, že spáchali samovraždu. Charles H. Jordan, jedon z najvýznamnejších a najúčinnejších amerických i medzinárodných činitelov, pracujúcich vo veciach pomoci uprchlíkom, ktorý pomohol statisícom pronásledovaných nešťastných ľudí — židom i nežidom — aby našli nový život v slobode, išiel s manželkou navštívit Prahu, o ktorej mi vždy tak pekne hovorieval. Tam zmiznul, keď sa večer opovážil isť na ulicu, kúpiť noviny. Po troch dňoch našli jeho telo vo Vltave. Dobre vieme, že dnes žiadon cudzí návštevník Československa, významný i menej významný, nemôže urobiť am kroka bez doprovodu či dozoru tajnej policie. V prípade Ch. H. Jordana však trvalo štyri dny než našli jeho telo. Celou cestou od hotelu Esplanade nedaleko Wilsonovho nádražia až k Národnému divadlu a k Vltave sa nenašiel jediný človek, ktorý by ho bol videl. Ch. H. Jordan bol vedúcim predstavitelom American Jewish Joint Distribution Committee, predsedom American Council of Voluntary Agencies for Foreign Aid, ako aj predsedom uprchlickej komisie International Council of Voluntary Agencies v Ženeve. Vo svete nebolo snád jedinej zeme, jediného miesta, kde sa nachádzajú uprchlíci alebo kde by uprchlíci mohli byť usídlováni, aby ho nebol navštívil. Po krátkej vojne Izraelu s Arabmi — patril medzi prvých ľudi, ktorí išli na Blízký Východ, aby pomohol riešiť problém palestinských arabských uprchlíkov. Videl, že je to jedon z dôvodov nenávisti medzi Izraelom a Arabmi. Izraelským činitelom dôvodil, že majú jedinečnú príležitosť tento hu- manitárný i politický problém vyriešiť. Videl, že Spojené národy, ktorý sa o palestinských uprchlíkov starajú už dva- cať rokov, nevykazujú kladných výsledkov. Počet uprchlíkov pri milionových nákladoch sa miesto snižovania zvyšoval tak ako si to Arabi želali. Medzi uprchlíkmi boly tvorené ozbrojené jednotky proti Izraelu, ktoré malý príkazy, stejne ako egyptská armáda, aby v izraelských dedinách, ktorých sa behom pripravovanej vojny zmocnia, pozabíjali každého jedinca. Deti uprchlíkov boli učené nenávisti proti židom vo všetkých oboroch výchovy. Tak v počtoch boli učené: keď Arabi zabijú šest židov z desiatich, koľko ich ešte ostane k zabitiu, atď. Zdá se, že počet skutočných palestinských uprchlíkov je ďaleko menší ako niečo vyše 1,200.000, vykazovaných Spojenými národy a Ch. H. Jordan videl jedinečnú príležitosť tento politický i sociálný problém vyriešiť. V tom smeru pôsobil na úradných činiteľov a snažil sa do tejto práce zapojit i americké a medzinárodné dobrovolné organizácie. Samozrejme v prvom rade AJJDC, ktorému bol vedúcim miestopredsedou. Táto organizácia len v roku 1966 pomohla 400,785 židom, potrebným pomoci po celom svete. Jordan sa sústredoval len na humanitárnu stránku pomoci židom i nežidom. Bol vždy optimistom, ťažkosti vedel prekonávať s elánom a tento optimismus sršal i z jeho riadkov, ktoré ešte v den svojho zmiznutia napísal na pohladniciach Prahy. Soviet! a Arabi ho nenávideli a na AJJDC stále útočili. Masarykova humanita zmiznula z Československa. V posledných dvaciatich rokoch sa ono stává nástroiom prevádzania zločinov proti ľudskosti. Bez tlaku Moskvy, prípadne tlaku Arabov cez Moskvu, by telo Ch. H. Jordana neboli našli vo Vltave. Veď v Prahe by nemali k tomu dôvodu. V Československu žije dnes iba malý počet židov. Je to jedna z mála zemí, kde AJJDC nepomáhá. V Československu nebolo antisemitismu, ani Hitlerovi sa ho nepodařilo vyvolať. Jedine vo východnej části republiky ostal akýsi jeho zbytok z bývalého Uhorska a z nacistickej éry na Slovensku. Skutočnosť, že sa polícia dotazovala pani Jordanovej či bude ochotná zistiť totožnosť mrtvoly až bude nájdená, ďalej, že telo bolo po troch dňoch rozložené k nepoznaniu a že lekár, ktorý asi nebol včas informovaný, odhadol, že mrtvola musela byť vo vode osem dní, objasňujú aspoň čiastočne záhady Jordanovho zmiznutia a zahynutia. Okrem toho lekári ze Západu mohli zistiť len, že smrt nastala utopením, ale im nebolo dovolené preskúmať tkáň rozkláda- júceho sa tela a trvalo celý týždeň kým bolo dané povolenie, aby telo bolo prevezené do Spojených štátov. Všetko nasvedčuje násilnému predčasnému koncu života Ch. H. Jordana v Prahe a je hrozné videť nemravnosť komunistického režimu v Československu, ktorý sa prepožičal k prevedeniu tokého zločinu, alebo k ochrane tých, ktorí ho previedli. Táto nemravnosť sa ostatne potvrzuje aj nedávnym postrelením malého chlapca, ktorý prechádzal hranice do Rakúska a zastrelením človeka plávajúceho cez rieku Moravu do Rakúska. Je to výstraha, ale aj potreba veľkej práce a obetí dobrých ľudi, aby odčinené boly zverstvá komunistov páchaná na československom ľude a jeho priateloch. V létě došlo na čs. hranicích k několika pokusům o přechod, o kterých bylo referováno tiskem. Pohraniční stráž střílela na lidi a dokonce je pronásledovala až na půdu Rakouska, takže proti tomu rakouská vláda v Praze protestovala. Vídeňské svobodné listy napsaly o tom toto pojednání: “Na československo-rakouských hranicích to vypadá jako na divokém Západě. A tito podaření strážci československých hranic nejsou ochotni respektovat výsostné území sousedního samostatného, mírumilovného a neutrálního státu. Střílí se nejen na vnitřní straně československých hranic, ale českoslovenští vojáci s potěšenim střílí i na naší, rakouské straně hranic! A zde přestává jakýkoliv špás! A nejen to. Československá komunistická vláda místo aby svoje vojáky napomenula, říká, že mají plnou pravdu, schvaluje jim hrubé, ba smrtelné porušování hranic sousedního státu. Dosud bylo z československé strany mnoho výmluv: ostnaté dráty, hlídací věže a minová pole na československo- rakouských hranicích prý jsou proto, aby z Rakouska nemohli do Československa špioni a jiní diversanti. Ale v posledních případech přece nikdo z těchto diversantů a špionů Československo neohrožoval. Nikdo z ubohého, kapitalistického, zbídačelého Rakouska se přece netlačil do komunistického ráje v Československu! Řekneme to lidově: pro kočku je všechno to komunistické ujišťování o mírumilovných úmyslech, o koexistenci a snahách po dobrých sousedskýph vztazích! Podle činů se poznají úmysly. A má střelba, má vraždění na československo-rakouských hranicích a dokonce československými vojáky na rakouském výsostném území, být svědectvím o dobrých úmyslech československé vlády? Nemůže být jediného člověka, který by si tyto činy komunistické vlády v Praze mohl mylně vyložit! Dokonce i pro rakouské komunisty je to trochu silný tabák. Jejich předseda Franz Muhri musil pod tlakem veřejného mínění tyto zločinné přepady rakouského území nedvojsmyslně odsoudit, aby neztratil i těch posledních svých pět přívrženců, kteří po všech čistkách a komunistických zločinech zachovávají rakouské komunistické straně ještě svoji přízeň! VĚSTNÍK 5 NA ČS. HRANICÍCH. (Dokončení na str. 10.) [pageend5]14. IX. 1937. Třicet let tomu, co zemřel President Osvoboditel. Ve svobodném světě, v exilovém a krajanském tisku bylo pietně vzpomínáno tohoto výročí, což je samozřejmé. Co však udivuje je vzpomínka na Masaryka v komunistickém Československu. Není tomu tak dávno, co byly ničeny jeho pomníky, jeho spisy v knihovnách, kdy zmizelo jeho jméno ze všech budov, i z veřejného života. Jeho jméno bylo násilím vymazáno i z knížek, nikoli však z dějin. A nyní, když se blíží padesáté výročí utvoření Československé republiky a dvacáté výročí komunistického násilí, není možno se ubránit přirovnání. I komunisté začínají porovnávat, spisovatel Ludvík Vaculík na sjezdu Svazu čs. spisovatelů a krátce nato Jan Procházka, předseda Svazu, v Literárních novinách. V rozsáhlé politické úvaze spisovatel Procházka pojednává o zásluhách Masaryka, filosofa a státníka. Podrobný referát o tom přinesly New York Times dne 16. září na první a druhé straně listu. T. G. Masaryk nebyl Marxistou, nerozuměl bolševické revoluci, píše Procházka, ale bylo by hloupé posuzovat Masaryka jen ze stanoviska události v Rusku. . . . Naše revoluce už dospěla a není to už jen socialistická revoluce, ale také česká a slovenská, dokonce evropská. Tím snad chce spisovatel naznačit, že Československo odrostlo sovětskému mentorování a mělo by se odpoutat. Masarykovi přičítá krásné vlastnosti praktického filosofa, který vášnivě prosazoval svá přesvědčení. “Byl vždy pedagogem, vychovatelem, poněvadž věděl, že vést národ znamená stále bojovat s jeho špatnými vlastnostmi.” Spisovatel Procházka uvádí oblíbené heslo presidenta Masaryka “nebát se a nekrást” a dodává, že Masaryk nepochybně má mnoho co říci soudobým socialistickým občanům. Víc než kdy jindy, v rozvrácené době, kdy heslem dne je pouze, co nás dělí, chcem odhodlaným srdcem státi k tobě, z nás nejlepší, náš osvoboditeli! Je dnešek chmurný, kolem nás se černá, a otravujem sebe beznaději, však víc než jindy jsou ti srdce věrna těch, kdož s tvé stopy očí nespouštějí. Snad příliš záhy doufali jsme v ráno, že místo slunce přišly kalné deště, že sotva zaseto, už podupáno — snad bylo málo české krve ještě! Snad sám jsi přišel záhy v tuto zemi, jež zaslíbenou se ti zdála v dáli, a cestou do Emauz šels’ ještě s těmi, kdož potkavše té tebe nepoznali. To pozdní zima ještě k srdcím sahá, a včerejškem jsme ještě zahanbeni — však česká zem je podjařím už vlahá, a zítřek zrodí jiné pokolení. To teprv bude česká země nová, zem Husova, zem Božích bojovníků, zem Komenského, země Havlíčkova — a země tvoje, otče Masaryku! Za sto let možná děti našich dětí svým dětem budou teskně vyprávěti o šedém ránu čtrnáctého září na věky označeném v kalendáři. To kalné ráno, to si pamatuj, mé dítě. Až ze všech nás už budou jenom stíny či prach, jejž čas bude klást na hodiny života příštích, v ranním šeru chvíle se ozve bez úderu. To kalné ráno, to si pamatuj, mé dítě. Tu chvíli před půl čtvrtou ranní, ten okamžik a konec umíráni, když smrt se dotkla vrásek čela a ranní mlhou odcházela. To kalné ráno, to si pamatuj, mé dítě. Evropo, Evropo, až zvony rozhoupají, měla bys první být mezi těmi, kdož lkají, Evropo hrozná nad meči a děly, ve světle svící, jež se rozhořely. To kalné ráno, to si pamatuj, mé dítě. Na činnost Rady. John Závodný, DesPlaines, Ill..........................................$ 5.00 Louis Májovský, Berwyn, Ill............................................ 5.00 Mrs. Peter Rabštejnek, Oklahoma City, Okla................. 25.00 Msgr. Jos. C. Kune ......................................................... 10.00 Ing. Stephen Papánek ...................................................... 50.00 Václav a Hana Beneš, Bloomington, Ill......................... 20.00 Joseph Vlček, Annapolis, Md............................................ 10.00 6 VĚSTNÍK MASARYKU OSVOBODITELI. Jaroslav Kvapil. 14. IX. 1937. Jaroslav Seifert. [pageend6]Z UDÁLOSTÍ V ČESKOSLOVENSKU. V srpnovém čísle Věstníku jsme popsali průběh IV. sjezdu Svazu čs. spisovatelů, kde jsme mimo jiné citovali, že ti odvážlivci, kteři z usnesení sjezdu vložili následující odstavec do resoluce a sice, že: “socialismus a jeho humanismus zaručuje člověku status občana s veškerým respektem k neodcizitelnosti osobnosti,” budou nenápadně klidnou cestou umlčeni, to je, “budou zase psát do šuflíku” a budou živořit. Odhadli jsme správně, že komunistická strana tak jak zasáhla hrubě již do jednání sjezdu, zasáhne ještě hruběji v době posjezdové proti těm nejodvážnějším. Dostalo se nám důkazů o nastolení teroru proti protestujícím spisovatelům Manifestem, jež byl propašován do svobodného světa a uveřejněn ve všech největších denicích Evropy a Ameriky (viz str. 2). Manifest je datován v Praze 5. srpna 1967, a obrací se k veřejnosti celého svobodného světa, zvláště k spisovatelům a kulturním pracovníkům s naléhavou výzvou o pomoc na záchranu duchovní a myšlenkové svobody a nezadatelných práv každého svobodného umělce, ohroženého terorem státní moci. V Československu reakce na tuto výzvu se rozrůstá, mnozí jednotlivci psali přímo presidentu Novotnému, redakce časopisů dostávají stovky dopisů, a významné deníky celého světa věnují Manifestu své úvodníky. Praha ovšem nemohla mlčet, a ze dne na den měnila své stanovisko, podle toho jak se vyvíjela situace v zahraničním tisku. Rudé právo z 8. září napsalo, že Svaz čs. spisovatelů nevylučuje možnost, že Manifest byl napsán v ČSR a poslán do zahraničí. Dokud však nebudou zveřejněna jména podepsaných, aby byla prokázaná pravdivost Manifestu, čs. komunisté budou míti lehkou práci jeho skutečnost popírat. Budou-li však jména uveřejněna, na což samozřejmě čekají, nastane “hon na čarodějnice.” Nakonec skutečnost, zda Manifest opravdu existuje je akademická otázka, jak to napsal The Christian Science Monitor, protože: “není pochyby, že v Československu intelektuálové revoltu jí.” Jako důkaz, máme prohlášeni muže č. 2 KSČ J. Hen- drycha, který ve svém projevu k oslavě Petra Bezruče v Opavě řekl: “Jsme znepokojeni, že část inteligence a spisovatelů se rozešla s politikou naší společnosti (rozuměj s komunismem). Ne správné názory spisovatelů a jejich vystoupení proti straně a státu se projevily během sjezdu a i po něm.” LUDVÍK VACULÍK — HRDINA REBELUJÍCÍCH SPISOVATELŮ. Mladý komunistický spisovatel L. Vaculík pronesl ohnivou řeč na IV. sjezdu čs. spisovatelů, která nebyla samozřejmě uveřejněna, ale dostala se na Západ, a bavorský rozhlas z ní vysílal některé výtahy následujícího znění: “Sjezd se sešel teprve když vrchnost uvážila své starosti a dala pak laskavě svolení. Za to očekává, jak je tomu zvyklá z dřívějších staletí, že jí projevíme úctu. Navrhuji, abychom ji úctu neprojevili. Navrhuji, abychom zkoumali text a vyškrtli vše, co zavání duší poddaného. . . Čs. spisovatelé se mají lépe než spisovatelé v jiných socialistických zemích. Mohou pracovat, mohou dokonce bez překážek jezdit na Západ. Vypadalo to jako kulturní mír. Jestliže tu však stojím a mluvím, nemám vůbec pocit svobody, jaký má mít člověk, když svobodně říká, co chce. Mám spiše pocit, že zde zbaběle využívám jistého příměří mezi občanem a mocí, že zde teď hřeším proti jakémusi nyní existujícímu hájení spisovatelů a umělců. Jak dlouho toto hájeni bude trvat nevím. Jestli až do zimy nebo do zítřka? Vidím stále nebezpečí, že se staré špatné časy vrátí. Neboť co znamenají slova, adresovaná zde Svazu, literárnímu fondu, nakladatelství a časopisům ? Jsou hrozbou, že nám to vše vezmou, když nebudeme hodní. Jsou však oni skutečně pány všeho? Musí nám být jasné, že hrst lidí rozhoduje o bytí a nebytí všech, o tom, co se má dělat, myslet a co máme pociťovat. Takové je postavení kultury ve státě. Argumentuje se proti nám, že prý popíráme své vlastní heslo, že totiž každou práci mají vykonávat odborníci a při tom zasahujeme do oblasti politiky. Je pravda, že také politiku mají dělat odborníci! Jak však můžeme mít jistotu, že právě oni to jsou. Já o tom pochybuji. Právě tak, jak se necítím příliš bezpečný v soudobé kulturně politické situaci, kterou vládnoucí moc chce hnát na ostří nože, necítím se bezpečný ani jako občan mimo zdi tohoto sálu, tedy mimo toto hřiště. Nic se mi neděje zlého, nic se mi nestalo. To se přece dnes už nedělá! Mám být zato vděčný? Nemám chuť. Mám strach, protože nevidím žádné záruky. Shledávám sice lepší práci soudců, avšak ani soudci nemají žádné pevné záruky. Nebál bych se vést rozhovor s generálním prokurátorem, proč se nespravedlivě odsouzení a rehabilitovaní lidé nedostávají ke svým původním právům. Proč jim národní výbory nechtějí vrátit byty nebo domy? Proč se těmto lidem nikdo slušně neomluvil? Proč nemají výsady bývalých politických vězňů? V příštím roce slaví Československo padesáté výročí svého vzniku a založení první republiky. Tato první republika nebyla socialistická. Zanechala však dědictví, o němž dosavadní oficiální československá historiografie mlčela. Na cestě k uskutečnění svého snu, k němuž náš národ směřoval z hloubi dějin, jsme dosáhli částečných úspěchů. Jedním z nich byl vznik samostatného Československa, což se stalo zásluhou pokrokových lidových sil a pokrokových politiků. Tak vznikl stát, který navzdory své nedokonalosti přinesl vysoký stupeň demokracie. Idea sociálního státu se po válce změnila přímo v socialistický program. Zvláštní podmínky, za nichž se uskutečňoval, zvláště stav socialismu v zemi, kde už tehdy existovala úroveň vědomostí o socialismu v tehdejší době, vedly u nás k zvláštním deformacím a k zjevům, které se nedají vysvětlit naším klimatem a které nevycházejí z charakteru našeho lidu a jeho dějin. Když se u nás hovoří o tomto období, a když se hledá vysvětlení ,proč jsme ztratili tolik morálních a hmotných sil, proč jsme hospodářsky zaostali, pak vedoucí kruhy prohlašují, že to bylo nutné. Já myslím, že to z našeho hlediska nutné nebylo, že to bylo možná nutné jen pro duchovní vývoj představitelů moci, představitelů, kteří nutili v podstatě všechny socialisty, aby se s nimi podíleli na tomto vývoji .Je třeba si uvědomit, že za posledních dvacet let se u nás nevyřešila ani jedna lidská otázka, od základních potřeb, jako byty, školy, výnosné hospodářství až po jemnější potřeby, které nedemokratické systémy nemohou uspokojit, jako je třeba pocit plného uplatnění ve společnosti, podřízení politických rozhodnutí etickým měřítkům, víra ve smysl i té nejmenší práce, potřeba důvěry mezi lidmi a rozvoj vzdělání nejširších vrstev. Obávám se, že jsme se na jevišti světa nepozvedli a cítím, že jméno naší republiky ztratilo svůj dobrý zvuk.” Takto mluvil Ludvík Vaculík na TV. sjezdu čs. spisovatelů, a nikdo jiný to nemohl čs. komunistům lépe říci jako on. Narodil se v Brumově u Valašských Klobouků r. 1926, a je znám jako spisovatel a odvážný reportér Literárních novin. ŘADA OSTUDNÝCH UDÁLOSTÍ. Po sjezdu spisovatelů jakoby čs. komunisté chtěli dát kritice, které byli podrobeni za pravdu, dopustili se nepřístojnosti, jež republice nic nepřidá na dobré pověsti. Hned týden po sjezdu uspořádali proces se spisovatelem Janem Benešem pro trestné činy proti republice a filmovým umělcem Karlem Zámečníkem pro poškozování zájmů republiky atd. Ačkoliv vyšetřovací vazba dle “socialistické záVĚSTNÍK 7 REŽIM OBNOVUJE VLÁDU TERORU. (Pokračování na str. 8.) [pageend7]konitosti” nemá trvat déle než tři měsíce, Jan Beneš byl držen ve vazbě od léta 1966. Společně s nimi byl obžalován v nepřítomnosti redaktor Pavel Tigrid žijící v Paříži pro trestné činy vlastizrady a vyzvědačství za jeho činnost v rozhlase Svobodná Evropa. K tomuto soudnímu přelíčení byl vyslán britský právnik P. Sieghart jako zmocněnec or- ganisace pro Mezinárodni amnestii v Londýně. Sieghart byl přítomen přelíčení jen několik hodin, a musel odejet do Švýcarska. Když se vrátil, byl zadržen a po šestihodinové prohlídce byl vypovězen z Československa. Jako důvod bylo uvedeno, že měl u sebe různé výstřižky z novin, krátké životopisy obžalovaných a doklady vztahující se k soudní při. Pavel Tigrid byl odsouzen k 14 letům a Jan Beneš k 5 letům žaláře. K. Zámečník byl obžaloby zproštěn. 17. srpna t. r. Nejvyšší soud v Praze zamítnul odvolání obou odsouzených. V této souvislosti byl na přechodu čs. hranic zadržen švýcarský novinář, jehož auto pohraniční stráž takřka rozebrala na jednotlivé součástky ve snaze zjistit, zda nepašuje tajné dokumenty ze sjezdu spisovatelů nebo z procesu s Benešem. Přímo směšným je případ nepřátelského “ideologa”, 73- letého starého Jamese Trunečka, občana Spojených států amerických, který byl obviněn ze snahy ovlivňovat čs. občany tím, že napadal spojenectví se Sovětským svazem, propagoval americkou válku ve Vietnamu, urážel představitele čs. vlády a projevil se jako zarytý nepřítel československého státního zřízeni — rozuměj — komunistického. Toto zřízení však bylo k Trunečkovi velkomyslně shovívavé, a pro jeho stáří upustilo od trestního stihání, a Trunečka pouze vyhostilo. Otiskuji v torontských “Našich Hlasech” svoje “Listy z Californie” a dopustil jsem se jedné neprozřetelnosti: Prozradil jsem svou adresu, i když velice nepřesnou. A onehdy jsem dostal dopis s touto adresou: Pan Ivan Herben, Poustevna u nejzápadnějšího Slovana, Carmel-by-the-Sea. A budete se divit, dopis mí pošta doručila! Protože jde o akt lidskosti, zejména k malé holčičce, která tam trpí podvýživou a nedostatkem vitaminů. Autorem dopisu je pan František Fišer. Cituji z jeho listu několik hlavních odstavců: Přijměte nejsrdečnější pozdravy z tábora v Itálii, kde čekám nyní na emigraci do USA. Jsem zde se svou ženou Libuší a s tříletou dcerkou. Z ČSSR jsme uprchli v květnu 1967 přes Maďarsko, Jugoslávii do Itálie. Neměli jsme s děckem jinou možnost. Itálie není vhodná země pro čs. uprchlíky. Protože sem přichází velký počet Jugoslávců a samospráva tábora je jen v jejich rukou. Denně se podle svého temperamentu napájejí alkoholem a pak dlouho do noci zpívají a povykují, takže děti nemohou vůbec spát. S dětmi je to zde opravdová tragedie: Trpi špatnou stravou, nedostatkem vitaminů a špatně snášejí zdejší jižní podnebí. Naše dcerka zhubla nám strašně, a my máme jen starost, aby nám neonemocněla nedostatkem vitaminů. Práce zde není žádná, protože v jižní Itálii je nezaměstnanost, a uprchlík nemá vůbec žádnou naději na práci. Tak se již strašně těšíme na náš nový domov v USA. Já jsem 35 let starý, elektromontér s desítiletou praksí na bytových a průmyslových instalacích a se 6tiletou praksí na výstavbě elektráren a rozvodoven. Moje manželka je dcera bývalého živnostníka, který byl v roce 1952 odsouzen na 15 let vězení pro členství v ilegální organizaci a pro špionáž ve prospěch USA. Všechen majetek, v hodnotě několika milionů korun, mu byl zabaven (měl zlatnictví na Vinohradech) a žena s dcerou byly vystěhovány z Prahy do opuštěného mlýna. Já jsem byl v roce 1953 uvězněn pro protikomunistické výroky a pokus o útěk do zahraničí na 12 měsíců vězení. Tak to je stručné náš životopis. Rád bych měl v Americe nějaké přátele, ale nikoho tam neznám. Vy jistě budete mít hodně známostí a pomůžete nám najít nějakou českou rodinu, která by nám poradila při našich prvních krocích po Spojených státech. Asi budu potřebovat také pomoc při hledání práce, abychom se mohli co nejrychleji postavit na vlastní nohy. Troufám si o sobě tvrdit, že mám ve svém oboru šikovné ruce a práce mne baví. Zde mě nečinnost vynucená čekáním na emigraci hrozně zžírá. Těším se již na práci jako malé dítě na dumlíka. Věřím, že v Americe najdu, stejně jako Vy, dobrý domov. Se srdečným pozdravem Vaši přátelé František a Libuše Fišerovi. $ * ❖ Zatím co opisuji tento dopis, dostal jsem od pana Fišera další: Rodina už prošla americkou emigrační komisí a do šesti týdnů se doví, jak to dopadne. Jestli kladně, mohli by být Fišerovi v Chicagu koncem listopadu. Kdo jsi dobrý, pomoz! In Memoriam. K uctěni památky br. Františka Linka věnuje Beseda J. V. Frič, Chicago, Ill................................................$10.00 K uctění památky manžela Johna věnuje manželka Marie Novotná, Chicago, Ill...................................... 10.00 K uctění památky bratra Sečkáře věnují Mr. and Mrs. Vin. Pleva, Berwyn, Ill............................................. 5.00 K uctěni památky manžela F. Sečkáře věnuje manželka Agnes Sečkář, Hot Springs, Ark.................... 5.00 K uctění památky zesnulého Františka Havla věnuje Marie Havel, Hopkins, Minn.................................... 10.00 VOLÁNÍ O POMOC. DOPIS UPRCHLÍKA Z ITALSKÉHO TÁBORA LATINA. Ivan Herben, Californie. PÉT POSTŘELENÝCH NA ČESKO- RAKOUSKÝCH HRANICÍCH. Karel Šindar s manželkou, pěti dětmi, a dvouletou vnučkou se pokusil o útěk přes čs. hranice u Českých Velenie 16. srpna t. r. Pohraniční stráž po nich zahájila střelbu strojní puškou, a některé střely zasáhly i rakouskou celní budovu. Všem podařilo dostati se na rakouské území přesto že 4 byli zraněni střelami, s výjimkou 121etého syna Ctibora, který byl tak těžce zraněn, že nemohl v útěku pokračovat a byl dopaden čs. pohraniční stráži. Rakouské vládní. kruhy a tisk ostře protestovaly proti tomuto nelidskému činu, a 300 tisícová organisace rakouských katolíků zaslala čs. vládě petici o navrácení 121etého Ctibora jeho rodičům do Rakouska. MŇAČKO PŘEDNÁŠÍ ISRAELSKÝM DĚLNÍKŮM. Slovenský spisovatel Ladislav Mňačko, autor “Opožděných reportáží” a na Západě vydané knihy “Jak chutná moc”, která nesměla být v Československu vytištěna, odejel do Israele, kde požádal o udělení asylu. Odešel z protestu proti zahraniční politice čs. vlády proti Židům. Byl za to zbaven čs. státního občanství a všech vyznamenání, kterých se mu v ČSR dostalo. Prohlásil, pro něho to může být pouze ctí a nikoliv trestem. Odnětí občanství může být provedeno jedině soudně a to za přítomnosti postiženého. Prohlásil dále, že zůstává i nadále komunistou, a že se jednou vrátí domů, i kdyby měl být potrestán. Nyní jezdí na přednáškové turné a promlouvá k israelským dělníkům o situaci v ČSR. Zdůrazňuje, že čs. lid nemá nic společného s protiisraelskou vládni politikou čs. komunistů, a že vláda A. Novotného a J. Hendrycha nebude mít již dlouhého trvání. T. G. MASARYK — VELIKÁN ČS. DĚJIN. K 301etému výročí úmrtí T. G. Masaryka přinesly Kulturní tvorba, Svobodné slovo a Literární noviny dlouhé články pojednávající o T. G. Masarykovi, o kterém se vyslovuji jako o velké osobnosti čs. dějin. Tyto články vzbudily velkou pozornost v zahraničním tisku. Bližší komentář přineseme příště. 8 • VĚSTNÍK A. ŠALOMOUN. [pageend8]• 27. ČSL. DEN V DALLAS, TEXAS, 8. ŘÍJNA. — Náš Československý den pořádaný v rámci státní výstavy se kvapem blíží, 8. října je takřka za dveřmi. Bude to opět pestrý a malebný Čsl. den, pěkné kroje uvidíte všude, kam se podíváte. Letos máme o několik původních krojů více; jisté se vám budou líbit a opět budou uděleny modré a červené stuhy všem, kteří přijdou oblečeni buďto v originálním nebo po domácku zhotoveném kroji. Ze všech stran se nám hlásí tanečnici besedy a též děti budou mít své tanečky. Sokolové předvedou své umění; na nedávném sletu nám ukázali co umi a bylo to pěkné. Nejstarší krajan a nejstarší krajanka budou zvoleni králem a královnou Čsl. dne a vítězové obdrží letos po prvé pěknou trofej, t. j. pohár, a to bude jistě pěknou památkou na památný den 8. října. Každý ve věku 75 let či starší obdrží zdarma vstupenku na Čsl. den, na- piše-li si o ni předsedovi p. Bubákovi. Jednejte ihned a pošlete svou adresu (s udánim též jména a stáří) na adresu: John Bubák, 718 No. Windomere, Dallas, Texas 75208. Neotálejte se sdělením své adresy! Program začne v 10 hodin ráno v State Fair Coliseum a potrvá až do 12:30. Pak přejdeme do Band Shell na odpolední program. V 1 hodinu jedno kolo tanečníků zatančí besedu ve Women’s Building. V Band Shell potrvá program až pozdě do večera. Poznamenejte si datum a přijďte určitě, rádi vás všechny uvidíme. Na shledanou 8. října v Coliseu na výstavě. — Anežka Houdková, tisk, výbor, 6006 Wofford Dr., Dallas, Texas. • NÁRODNÍ SVAZ ČESKÝCH KATOLÍKŮ V USA oslavuje v tomto roce padesát let svého života a práce, jak mezi americkými krajany tak pro dobro staré vlasti. N.S.Č.K. se ustavil v lednu 1917 a pod jeho štítem se zařadili čeští katolíci v Americe do řad čs. zahraničního odboje. Zapojili se do spolupráce s tehdejším Českým národním sdružením a uznali Čs. národní radu v Paříži, v čele s T. G. Masarykem, za vrcholný orgán čs. osvobozovací akce. Také v druhé světové válce se Svaz účinně podílel na úsilí o svobodu Československa. Od roku 1948 vydržuje finančně římskou čs. kolej Nepomucenum, která ode dvou let se stala exilovým sídlem pražského arcibiskupa, kardinála J. Berana. Ve dnech 29. září až 1. října 1967 N.S.Č.K. koná národní konvenci (sjezd) — spojenou s jubilejními oslavami -— v Clevelandu, Ohio. Na konvenci se sejdou zástupci českých katolických organisací a distriktních svazů z celých Spojených států a přijedou i početné skupiny z různých míst Kanady. Tento celoamerický sjezd bude jednat o řadě životně důležitých otázek. Je to především úkol, jak zajistit budoucnost a činnost Svazu pro dobu dalších desetiletí — zachovat jeho český ráz — zapojit ve větším měřítku než dosud do svazové práce i do jeho vedení nově přicházející krajany-exulanty. Neztrácet zájem o poměry ve staré vlasti a nepřerušit pouta s těžce zkoušeným lidem Československa. Dalším oroblémem bude, jak upravit a koordinovat (případné zapojení) spolupráci s kanadskými krajany. Sjezd bude jistě též formulovat v ekumenickém duchu II. Vatikánského koncilu vztah a spolupráci českých katolíků vůči ostatním národním bratrům, zvláště tam, kde jde o zachování naší národní větve a hájení dobrého jména našeho národa v USA a uplatňování a hájení amerických svobod a demokracie. Sjezdová jednání budou probíhat v pátek a v sobotu 29. a 30. záři. V sobotu večer v České Národní síni na Broadway klub Domov z Chicaga předvede české Pašijové hry. V neděli 1. října v poledne je veliký průvod českou čtvrtí Žižkov a pak slavné bohoslužby (celebrantem je biskup Jan Mořkovský z Houston, Tex.) v kostele P. Marie Lurdské. V odpoledních hodinách je v tamní osadní hale pořádán slavnostní banket. N.S.Č.K. pozval k účasti též ČSNRA a SVU. ČSNRA na sjezdu bude zastupovat br. Dr. František Schwarzenberg. • VI. SJEZD ČS. SPORTOVCŮ V ZAHRANIČÍ se konal v Belcampu za účasti význačných čs. sportovních representantů. Slavnostní banket v hotelu Baťa byl hojně navštíven. Na soutěži královny čs. sportu v zahraničí, řízenou Lubošem Hromádkou z Clevelandu, byla zvolena mladá sportovkyně Suzana Hoschlová z Chicaga. Soutěži předsedal Josef Maleček. V neděli dne 3. září se hrály finálové zápasy za účasti tři generací. Večer se konala valná hromada a Večer vítězů s rozdáváním cen. VI. sjezd čs. sportovců v zahraničí byl opět sjezdem svobodných Čechů a Slováků a symbolem svobody a demokracie. Zvláštní dík si zaslouží belcampští o zdar sjezdu, především Gustav Doležal a Dr. František Novák. — (Z tisk, zprávy Zdenka Pražáka, Cleveland, O.) • SOKOLSKÁ ŽUPA VÝCHODNÍ koná slavnostní valnou hromadu a večeři ve Velkém sále Presidential Arms ve Washingtonu, D. C. Pozdravné projevy učiní: starosta Americké obce sokolské br. Stanley Barcal, dále starosta Slovenského Sokola br. Andrew Venglarčík, starosta Čs. Sokola v zahraničí br. Dr. Ant. Hřebík a náčelnice ses. Marie Provazníkové a starosta sokolské župy Východní br. Charles Zralý. Uměleckou část programu připravila ses. Lída Bro- denová. • 28. ŘÍJEN VE WASHINGTONU: Představení Smetanovy opery “Hubičky”, nastudované pí. Lídou Brodenovou, bude předvedeno v neděli dne 29. října večer. • ČESKÉ MUSEUM VE WILBER, NEBR. — Pamatujte na museum svými dary knih a jiných památek na české přistěhovalce v Americe a zašlete Českému klubu ve Wilber. Starší generace pomalu odchází, mnohé cenné památky budou ztraceny. Zachraňte je pro české krajanské museum, zbudované šlechetným darem manželů Šťastných z Wilber. • ČEŠTINA NA AMERICKÝCH UNIVERSITÁCH. Krajané — blíží se opět studijní rok na amerických universitách. A proto zvláště vás z Nebrasky a okolních států žádám, abyste laskavě věnovali pozornost státní universitě v Lincoln, kde od roku 1959 vyučují ve večerních kursech český jazyk a literaturu. Jsou to kursy pro studenty i pro dospělé v rámci programu Extension Division s kreditem tří hodin. Musím doznat, že naše postavení na této universitě není ještě stále pevné a není ani spravedlivé k poměru k práci a obětem, jaké přinesli čeští pionýři pro kulturní a hospodářský rozkvět Nebrasky. Je pravdou, že čeština je poměrně nejlépe zachována v Nebrasce ze všech ostatních jazyků. Než to nám dnes již nestačí! Naše velká akce obrození mateřské řeči musí pokračovat a sílit. Vyzvete své studenty, aby registrovali český jazyk a tak posílili českou posici na této státní universitě. Je vydržována také vašimi penězi a proto je naprosto nutné žádat spravedlnost a upozornit vedeni university na naše požadavky. Proč by naši studenti z českých rodičů měli studovat jiné jazyky — když jim bude dána touto universitou příležitost studovat jazyk český! —K— V Řimě vyšla památná kniha “Novým světem” o cestě kardinála Berana do Spojených států amerických a Kanady. Dlouho bude vzpomínáno jeho pobytu u nás r. 1966, jeho vlasteneckých vroucích projevů kdekoli se sešel s krajany. Byly to dny radostné všech lidí dobré vůle, kteří se radovali z jeho přítomnosti, neboť každý bez rozdílu byl posílen jeho pevnou vírou ve vítězství pravdy a dobra nad zlem dnes v Československu vládnoucím. Tato kniha vzpomínek je bohatě ilustrována a zachycuje celou jeho cestu od 11. dubna 1966 v New Yorku až po Montreal dne 10. května, všechny jeho zastávky, důležité pocty, kterých se mu dostalo na amerických universitách, dojemné setkání se starými krajany na venkově, se starosty měst, guvernéry států, s hostiteli v slavnostních sálech velkoměst. “Novým světem” vyšlo nákladem sekretariátu J. Em. kardinála Berana v Římě a je k dostání též v úřadovně ČSNRA. K úhradě nákladného tohoto vydání o 197 str. nebyla stanovena prodejní cena, je však možno přispět dobrovolným příspěvkem na dobročinné sociální úkoly kardinála Berana. KRAJANSKÉ ZPRÁVY. Novým světem. VĚSTNÍK • 9 [pageend9]Jsem vlastně povinen to napsat a hned také Americe za všechno i poděkovat. Je to sice už sedmdesát let — stará historie — mnoho se na světě změnilo, ledacos zhoršilo, jiné zase zlepšilo, přešly války i leta spokojenosti, ale jedna stará píseň z těch dávných časů mi stále ještě v hlavě zní a ne a ne ji zapomenout. Také ani nechci. Týká se, s prominutím, mého narození. O nultých narozeninách se sice paměti nepíší, ale dá se psát alespoň to, co vyprávěla maminka či babička o velké té a důležité události, která znamenala počátek života tenkrát malinkého a dnes tedy již značně a pokročile nachýleného občana. Byly to časy zcela jiné než dnes. Jak tady v USA, tak tam v Evropě, kdesi na Českomoravské vysočině. V takovém pěkném dolíku za vysokým kopcem mezi lesíky a lúkami. Tam jsem se totiž narodil. Vládla právě krutá zima, v chalupách nebylo co dělat a tak se toho dne shromáždila celá místní honorace kolem košíku, v němž odpočíval prvorozenec. Byl tu pan řídící, pan starosta i lesní, především ovšem pan farář, dále poštmistr, samozřejmě šťastná maminka s tatínkem a pak řádka místních občanů, těch dobrých horáckých strejčků a tetiček. Do velké světnice nahlíželi oknem hejlové a vrabci, cože to za přírůstek máme v našem hospodářství a také veškerý ostatní živý inventář naší chalupy byl vzrušen. Nejvíce Vrček, psík nevysvětlitelného původu, plavě zrzavý, který zřejmě nevěděl co s tím, pletl se lidem pod nohy a pozastavoval se jen když se musil podrbat. U kolébky seděla prabába. V širokých sukních jihlavského kraje, se šátkem kolem hlavy, vážná a vědomá si své důležitosti, poněvadž děti, jimž se do kolébky dívá pramáť rodu, jsou šťastné. O to bylo tedy její přítomností, jak se obecně soudilo, bezpečně postaráno. — Nu nevím, opravdu nevím, milá prabábo, zdali to bylo tak bezpečné a jisté s tou tvou čarovnou silou, ale jisto je, že toho dne a ještě řadu let dalších se mne štěstí opravdu drželo. V té chvíli však, nad mou právě narozenou hlavou, pluly kouřící se mísy z kuchyně a ze sousední hospody naplněné džbány. — Nevím, co se kolem povídalo. Ani maminka už nevěděla. Jistě však i vážné věci, sem tam nějaké to zahu- bování na poměry, ale nálada byla jasná a čím dál tím spokojenější. Jedním z themat byla Amerika. Ta slavná země za mořem, její nedozírné bohatství, Indiáni a zlatokopové, světadíl nekonečných možností a největších nadějí. Nedozírné lány úrodné půdy, prérie, koně a zvěsti o tom, jak ten či onen tam pochodil. Byl to snad starý strýc Jakub, který nad sklenicí zlatitého moku s očima upřenýma do dýmu z laciných cigár, najednou zanotoval tu píseň “Ó krásná, ty krásná, ó krásná Ameriko”. A už to pak znělo vůkol sborem a po celý ten večer. Byla to tehdá hymna českých vystěhoválců. Kdyby kdekoli bylo zle, kdyby cokoli člověka sužovalo a trápilo — je tady ještě země nadějí, — tam za velkou louží. Píseň o blahobytu a dobré vůli, o lepším pořádku, o volnosti a štěstí. Byl jsem, pravda, teprv několik dní člověkem, nechápal co ty staré sedřené strejce tak nadchlo, nerozuměl ještě jejich řeči, ale ta melodie mně nějak a navždycky už v ušich zůstala. Tak mne tedy přivítala naše chudá vesnice, naše Vysočina, její tvrdé stráně a spravedlivý lid. Nikoho při tom ani nenapadlo, že já jednou přece jen tu zemi poznám. Žil jsem pak mezi nimi pěknou řádku let. Na lukách kvetly blatouchy, v zahrádkách fialky a slez, Vrček se stal mým nejlepším kamarádem a má dobrá sudička, prabába, pokojně umřela. Nikdo z nich vlastně už není dnes na světě. Jenom já sám a v mých uších ta píseň. Život šel dál, byl krásný, ale nakonec i zlý a krutý. Nedalo se žít v zemi mého mládí. Blatouchy na těch našich lukách kvetou sice dál i fialky a slezy v zahrádkách, ale není už to země radosti. Snad až zase pro ty, kteří přijdou po nás. A tak jsem se jednoho dne ocitl za hranicemi. Mezi cizím lidem, v zemi kam jsem nepatřil a nikdy patřit nechci. A Amerika? Ta v těch časech byla také ještě daleko za obzorem. Dík však dobré věštbě prabáby, přece jen jsem se ji dočkal. — Je už jiná, než co o ní tehdy zpívali sousedé. Řekl bych však, že krásnější a také pravdivější. Několikrát zasáhla do našeho osudu a vždycky šťastně. A nakonec nás, vyhnance, i přijala. Cestuji teď od pobřeží k pobřeží, dívám se z letadel na hory Colorada i pacifické pobřeži, jezdím cestami starých českých pionýrů a těším se z žírných farem Nebrasky. Jsem-li již někde doma, pak je to zde. Ta stará píseň měla pravdu. — Jsi krásná, Ameriko! V kanadském Vancouveru (Britská Kolumbie) se v těchto dnech dožil osmdesáti let profesor Josef Macek, jeden z nejznámějšich československých národohospodářů. Je původem z rolnické rodiny, ze Zábřeha na severní Moravě, studoval na Karlové universitě, kde získal doktorát r. 1911, národní hospodářství a obchodní právo studoval na universitách v Praze a v Berlíně. Prof. Josef Macek byl žákem T. G. Masaryka a členem jeho realistické strany. Po celé čtvrt století redigoval Naši dobu, kterou založil prof. Masaryk. Masarykovi zůstal blízký po celý život a v jeho duchu působil v letech 1928—1939 za stranu sociálně-demokratickou v pražském Národním shromáždění. Pracoval především v oboru hospodářské politiky a ve školství. Byl předsedou Akademie Práce v Praze, členem pražské městské rady (1920-24), a profesorem národního hospodářství na Vysoké škole obchodní do r. 1949. V zahraničí pak, jako exulant — působil na Pittsburghské universitě (1950-1957) a na Chatham College v Pittsburghu (1957-1961). Vydal řadu vědeckých spisů. V knize “An Essay on the Impact of Marxism” vyvrací Marxovy teorie o nadhodnotě, a dokazuje, že ceny (objektivní hodnoty) jsou tvořeny na trhu a nejen ve výrobě samé. Jeho kniha “Basic Economies” sloužila nejen jako učebnice na amerických školách, ale i v jiných zemích, jako na př. v Indonésii a jinde na Dalekém východě. Prof. Macek je pro rozumný systém hospodářství, které se zakládá na soukromém vlastnictví a považuje přímo za zločin ničení vlastnických vztahů, znárodňování a kolektivisaci. ar/Dr. V. E. A. (Dokončení ze str. 5.) Předseda Československého zahraničního ústavu pan Gríša Spurný a jeho tajemník pan Karel Oliva často horují pro sjednocení krajanů. Pan Spurný napsal ve svém časopise teprve nedávno: “Ale my věříme, že přes všechny překážky zvítězí mezi poctivými rodáky ze Slovenska, Moravy a Čech, láska k vlasti a národu nad všemi nepřáteli.” Můžeme pana Spurného a jemu podobné ubezpečit, že s touto jeho větou výjimečně opravdu souhlasíme. Ubezpečujeme ho, že ještě před jeho objevením lásky k vlasti, u nás už tato láska dávno zvítězila. My ji totiž vždy rozumem a srdcem hlásali již dávno před tím, než on ji vůbec objevil, my jsme si ji zachovali po celý život! Lásku k celému národu, k jeho celé historii, slavné i smutné, k jeho kultuře, zvláště k jeho pracujícímu lidu. Na rozdíl od jeho lásky objevené teprve na základě směrnic komunistické strany a jeho lásky, která ztotožňuje komunistickou partaj s národem! Láska k vlasti, láska k národu nám nejsou planými politickými hesly. Na této základně má v našich řadách místo každý poctivý Slovák a Čech. Ale tato láska k vlasti je u nás totožná s láskou ke svobodě. Pan Spurný hlásá ovšem třídní nenávist a pro tuto chce ziskávat krajany a sjednocovat je. My jsme přesvědčeni, my vyznáváme něco jiného: řekneš-li Čech, Slovák, pak je to tolik, jako kdyby jsi řekl miluj bližního, dopřej mu pravdy, svobody, cti jeho ducha. Naše láska k národu a vlasti je také vvznáním humanismu, pro tuto lásku k vlastnímu národu přejeme pravdu i jiným, respektujeme je, přejeme jim svobodu.” Ó KRÁSNÁ AMERIKO . . . 10 • VĚSTNÍK Prof. dr. Josef Macek osmdesátiletý. —fra— NA ČS. HRANICÍCH— Josef Jonáš. [pageend10]Prosíme vyžádejte si od nás další brožury pro své sousedy českého neb slovenského původu. Zašleme obratem a zdarma na Vámi udané adresy. — Pište na: Panorama Committee, Czechoslovak National Council, 4125 West 26th Street, Chicago, Illinois 60623 Jednejte o Panoramě ve všech krajanských schůzích. 300 YEARS Of CZECHS AND SLOVAKS IN AMERICA pu bl is h ed BY THE CZECHOSLOVAK NATIONAL COUNCIL OF AMERICA Denní vydávání “Přehledu tisku a rozhlasu” bylo zahájeno začátkem roku 1950 československým oddělením tehdejšího Studijního a informačního střediska Národního výboru pro svobodnou Evropu (Research and Information Center of the National Committee for a Free Europe). Přes četné reorganizace a restrikce studijní a analytické činnosti organizace podařilo se zachovat “Přehled” a zabezpečit jeho pravidelné vycházení po dobu delší sedmnácti let. Dnes 31. července 1967 odcházejí dr. Pavel Korbel a pani Anna Bednářová na odpočinek a ze tří spolupracovníků obstarávajících práce spojené s přípravou a vydáváním “Přehledu” zůstane v aktivní činnosti jen dr. Alois Rozehnal. Nebude proto možno pokračovat v tomto vydávání po uvedeném datu. Redakce se rozloučila se svými čtenáři a poděkovala jim za zájem projevovaný o obsah publikace. Je povinností nás opuštěných a truchlících pozůstalých, abychom upřímně poděkovali odcházejícím vydavatelům Přehledu za skvělou a nenahraditelnou práci, kterou od roku 1950 vykonávali. Shora otištěné oznámeni neříká pravdu celou. Dr. Pavel Korbel, dr. Alois Rozehnal a pani Anna Bednářová Přehled sestavovali, a mimeograficky rozmnožený krajanským redakcím a soukromým zájemcům rozesílali. Dělali to ze soukromé iniciativy, mimo své “úřední” povinnosti. Free Europe neslo jen věcné náklady rozmnožení, papíru, obálek a porta. V poměru k celkovým nákladům F.E. byly to náklady opravdu minimální. Tak minimální, že ochuzený čtenář Přehledu se ptá, zda to stálo F.E. za to nechat Přehled zaniknout. Je věcí F.E. uvážit, k čemu má svých peněz použít. Nakonec ale jsou to peníze amerických poplatníků a proto i my jsme oprávněni položit otázku, zda škoda zastavením Přehledu vzniklá není větší než úspory tím dosažené. Přehled sloužil krajanskému tisku a seriosním zájemcům informacemi potřebnými v jejich boji proti komunismu. Ne že by si tito nemohli opatřit Rudé Právo, Pravdu, Literární noviny, Kulturny život a jiné komunistické publikace, ze kterých byl Přehled sestavován. Kolik dolarů však tito zájemci budou platit, aby si je opatřili a které poplynou do kapes komunistů zvýšenou nyní měrou. Hlavně však. Přehled byl sestavován dlouholetými experty, kteří ušetřili zájemcům svízelnou práci těmito komunistickými prameny se probírat. O tuto neocenitelnou pomoc jsou nyní připraveni. Předsednictvo se sešlo dne 11. září v úřadovně Rady. Předsedali Vlasta Vrázová a br. Ferjenčík. Tajemníkem br. Vánkem byl čten vřelý dopis Dr. Josefa Čady, předsedy Národního svazu českých katolíků, a v odpověď byl požádán br. Schwarzenberg, aby zastupoval ČSNRA na jejich sjezdu ve dnech 30. září a 1. října v Clevelandu. ČSA je první organisací, která s nadšením přislíbila účast na washingtonské oslavě padesátého výročí založení Československé republiky. Br. James V. Krákora byl požádán, aby za své návštěvy Washingtonu se sešel se členy naší odbočky a s nimi projednal přípravy k oslavě a dále, aby v Miami promluvil se zástupci českých a slovenských bratrských pojišťoven. Ke sjezdu ZČBJ, který bude zahájen dne 25. září v Omaze, má být zaslán dopis a výzva k účasti na oslavě r. 1968. Po přečtení obvyklých zpráv předsedkyně, vedoucího kanceláře br. Kratochvíla a výborů, bylo jednáno o manifestu čs. spisovatelů. KRONIKA O KRAJANECH V AMERICE PANORAMA PŘEHLEDY. ZPRÁVA Z PŘEDSEDNICTVA. Z OBLASTÍ A ODBOČEK. ODBOČKA WASHINGTON, D. C. Na valné hromadě odbočky ČSNRA Washington, D. C., která se konala počátkem června t. r., byl — po zprávách funkcionářů a uděleni absolutoria odstupujícímu výboru ■— zvolen nový výbor odbočky v tomto složení: Předseda: br. dr. Josef Hašek, místopředseda: br. Jaroslav Kašpar-Pátý, jednatelka: ses. Anna M. Faltusová, pokladní ses. Emilie Roycová. Členové výboru: ses. Milada Barcalová, Lida Brodenová, Dr. Zorka Černá, Jana Feierabendová, br. Jan Klimeš, ses. Rose Kocourková, bři. Emil Royco, dr. Juraj Slávik, dr. Ernst Šturc a ses. Frant. Shroffová. Revisoři účtů: ses. Gerta Maňhalová a br. Herbert Naylor. Předseda br. dr. Josef Hašek poděkoval ses. Kocourkové za obětavou práci, kterou pro odbočku pět let jako její pokladni vykonávala — a která ji, poslední dobou, zatěžovala. Vyslovil potěšení nad tím, že ses. Kocourková zůstává členkou výboru. Po vytýčeni pracovního programu pro příští správní období, který zahrnuje přípravné práce pro oslavu 50. výročí vzniku ČSR — bylo podáno občerstvení, jež připravily členky odbočky. Na zakončení programu se promítal film “In Search of Peace”, zapůjčený State Departmentem. O technickou stránku promítání filmu se postaral br. Matěj Neumann. VĚSTNÍK • 11 HOLIDAY FOLK FAIR Navy Pier — Chicago - 21.-22. října - V. B. [pageend11]Minulý měsíc jsme se všichni šli rozloučit s jednou z našich nejvěrnějších členek, sestrou Miladou Raška-Kovačo- vou — ve Štolbově kapli na První Ave. Není tomu dávno, co se vrátila po krátkém léčení z nemocnice a svým typickým humorem nám oznamovala: “Tak se podívejte, do nebe ještě nemohu a do pekla mě nechtějí, tak mě poslali zpátky do odbočky!” V odbočce nám zapisovala svědomitě pořad každé schůze a za celé desítiletí jsme si zvykli na její referáty, že to jinak ani nemůže být. Milada Kovačová je už třetí členka, kterou jsme v posledních letech ztratili — Miladu Herbenovou, Karlu Sabatovou — všechny ušlechtilé a vlastenecké ženy, které komunismus vyhnal z domova — a všechny činné, kromě Národní rady, v ženských organisacích a Sokole. Není dnes radostná doba, kdy se dostali k moci lidé, jejichž náboženství je násilí a nenávist — a jak to kdosi řekl, označí 20. století jako století barbarství! Je smutné odcházet ve starších letech do ciziny, a i když Amerika dá svobodu a vlídné přijetí, zůstanou tam v rodné zemi srdce a kořeny a jest ještě smutnější v cizině umírat — s nesplněnou touhou se “tam” navrátit a vidět milovanou Prahu. V červenci se naše činnost soustředila na přípravu tryzny u příležitosti Týdne porobených národů, kterou jsme uspořádali společně s ostatními národními skupinami a sympa- tisujícími organisacemi americkými. Representant naší odbočky byl pozván na radnici, aby se zúčastnil slavnostního podpisu proklamace Týdne porobených národů st. louis- ským starostou Cervantesem a obdržel od něho kopii tohoto prohlášení pro zdejší české a slovenské krajany. Tiskový Jestliže jste členem bratrské a sesterské podpůrné Jednoty ČSA, jste kryt tím nejlepším životním pojištěním jaké může pouze bratrská jednota poskytnout!. Jakmile se stanete členem Jednoty ČSA, tato přejímá veškerou zodpovědnost a závazky z vašeho členství plynoucí. Více než 60 organisátorů Jednoty, s dokonalou průpravou representuje ČSA ve většině států Unie a jest připraveno podati vám veškeré informace týkající se vašeho životního pojištění a vypracovat! vám individuální piány, které vám zaručí nejvyšší možnou ochranu pro vaši budoucnost. ČSA má přes 270 řádů ve většině států Ameriky, v nichž naleznete bratrské prostředí, které vám nemůže poskytnout! žádná obchodní pojišťovna. Ovšem, kromě toho, členství v Jednotě ČSA opravňuje vás k řadě výhod jaké opět pouze bratrská jednota může poskytnouti. Kdo Jednotu ČSA doporučuje? Téměř 113 let její služby desetitisícům spokojených členů. ČSA nikdy nezklame, neboť jest vybudována na základech stmelených z poctivosti a zodpovědnosti. ČSA chrání vaši budoucnost. Staňte se jejími členy, doporučte ji svým přátelům a známým. PRVNÍ ODBOČKA ČSNRA NA LONG ISLANDĚ. ODBOČKA ST. PETERSBURG, FLA. Léto se chýlí ku konci a floridští osadníci se vrací ze severu z návštěv svých dětí, vnuků, pravnuků a přátel. Naše odbočka byla po celé léto v činnosti, scházeli jsme se jednou měsíčně a za hudebního doprovodu kapelníka br. Janáčka jsme si i zatančili po našem — však i nějaký ten letní turista si přišel zatančit. Matkou naší odbočky byla tento rok v den Svátku matek zvolena sestra Anna Hájková z Bradentor, Fla., a otcem byl zvolen br. Joe Černý z Parish, Fla. Jak “otec”, tak i “matka” dohlížejí o každé zábavě na ty své “děti” a mají z nich radost, když vidí, jak se v těch svých “mladých” letech ještě dobře baví. Jejich “nejmladší” syn, bratr Alois Kalabza, oslavil při poslední zábavě své 92leté narozeniny a nemohl odolat, aby si nešel do kola zatančit. Jelikož se nám uprázdnily nejdůležitější dva úřady, bylo nutné svolat mimořádnou schůzi a zvolit v prvé řadě předsedu a místopředsedu. Předsedou byl zvolen br. James Novotný, který je dobře znám jak ze spolkové a veřejné činnosti v Illinois, tak z činnosti zde na Floridě. Místopředsedkyní byla zvolena sestra Ann Meltzerová, známá spolková pracovnice ve slovenských kruzích v New Yorku, tajemníkem br. Janáček, pokladníkem a účetním br. Pohajda. Naše odbočka hledí vstříc nastávající sezóně — doufáme, že naše zábavy navštíví i turisté, kteří zavítají do St. Petersburg, a že se mezi námi při hudbě br. Janáčka a zpěvu jeho manželky dobře pobaví. O občerstvení se pečlivě postará sestra Edna Kalabzová, předsedkyně zábavního výboru, se svými spolupracovnicemi. Sestry, bratři a přátelé Čsl. národní rady, sledujte laskavě další zprávy o činnosti naší odbočky ze slunné Floridy. —jp.— ODBOČKA SAN FRANCISCO, CALIF. Zpráva za poslední období 1967. Odbočka San Francisco žije, i když se ještě nedostala do normálního, pravidelného spolkového života, tak jak by bylo potřeba. Úředníci odbočky sleduji veřejné události, zúčastňují se schůzi různých organizací a jsou na stráži všude tam, kde toho naše zájmy vyžadují. Odbočka se svými delegáty zúčastnila se banketu pořádaného organizací United Nationalities of San Francisco, kde bylo přítomno kromě starosty města několik vlivných politiků. Br. Jiří Spánek a br. Nečas 12 • VĚSTNÍK ODB. ČIMICE-SV. LUDVÍK, ST. LOUIS, MO. I napriek tomu, že naša odbočka dodržiava tradičné dvojmesačné prázdniny, počas ktorých členské schôdze sa nekonajú, mnohí členovia odbočky sa aktívne zapojili do práce na usporiadanie veľkého spoločenského podniku SVU a tým sa zaslúžili o jeho úspech. A sú to zase členovia našej odbočky, ktorí už teraz pripravujú veľký program na oslavu 28. októbra za spolupráce SVU a ostatných spolkov v Los Angeles. Sestra Bila, ktorá je poverená funkciou vyberania členských poplatkov, sa iste môže pochváliť úspechom, keď z celkového počtu 19 dopisov, dostala poplatky od 16 členov. Ďalší to dôkaz, že pri troche dobrej vôle a neunávnej práce dá sa veľa urobiť pre odbočku. Naša prvá poprázdninová schôdza bola pomerne pekne navštívena a na našej budúcej schôdze, br. Boris bude premietať barevné filmy zo sokolského sletu v Montreale a z Texasu. Tajomník. Frank Havlík. ODB. T. G. MASARYK, LOS ANGELES, CALIF. se zúčastnili schůzí pro přípravu “Týdne porobených národů”. Členové odbočky se zúčastnili průvodu městem, který byl velmi dobrou manifestací. — Odbočka spolupracuje se Sokolem na veřejných podnicích, v poslední době na představení Smetanovy “Prodané nevěsty”. — Předseda br. Jiří Spánek odpověděl na několik článků do místních novin. V sobotu 19. srpna se konala schůze odbočky, na níž byly projednány důležité body našeho programu, přehlédnut seznam členů a rozeslány upomínky členům, aby zaplatili příspěvky. Odbočka má 35 členů. — V příštím období bude uspořádáno několik vycházek do okolí a svolána širší schůze odbočky, na které bude projednán program Rady, zvýšení počtu členstva a Panorama. — Za odbočku, Jiří Spánek, předseda. ČSA STŘEŽÍ VAŠÍ BUDOUCNOST. Č.S.A. • 2138 S. 61st Court, Cicero, III. 60650 [pageend12]Odbočka konala schůzi v Moravském domě dne 14. září. Schůzi vedl br. Kratochvil, předseda odbočky. Promluvil o posledních událostech, dále o Panoramě. Byly promítnuty světelné obrázky zhotovené členy výpravy na Expo 67. Ke snímkům podala vysvětleni vedoucí výpravy ses. Božena Janoušová. Členka výpravy a tajemnice ses. Ludmila Kosová dodala tyto zajimavosti o výstavě: Možná, že si naši účastníci všimli toho, že ulice mezi jednotlivými pavilony na výstavě Expo 67 jsou označeny jmény slavných světových osobností — vědátorů, umělců, vědců, filozofů. Je tam ulice Bedřicha Smetany, Einsteina, Ghandi- ho, Tolstoje, Rembrandta a jiných. Pro nás Čechy je to jakési blaživé uspokojení, že se této pocty dostalo našemu hudebnímu skladateli Bedřichu Smetanovi. Před zahájením pořadatelé počítali s 10—12 miliony návštěvníků, ale právě za oficielní návštěvy anglické královny a tedy i naší výpravy v neděli 2. července bylo automatickými počítači zjištěno, že počet návštěvníků dosáhl 17 milionů 350 tisíc. Velmi zajímavá byla informační tabule, na níž centrální elektronický počítač vytváří pomoci 5,250 žárovek velká písmena v pěti řadách, viditelná dobře z dálky a podává v Tento krásný pozdrav přivezený ze staré vlasti uskutečňujeme našimi léky. Denně dostáváme dopisy krajanů, jimž naše léky znamenitě pomohly. Tak píše tetička z Výšková na Moravě neteři M. Pitelové do Glencoe, Ill.: Koleno mě bolelo, že jsem nemohla slézti ze schodů a teď po užívání kombinace BOLVEN-ZDRAVI-TAMIN běhám opět jako nic a jsem 76 roků. I mé dceři tyto dva léky pomohly co jsi nám poslala. — A Frances Denk z Deerbrook, Wisconsin, napsala: “Zdravitamin a Bolven jsou pro mne ty nejlepší léky, předčí i ty od lékaře. Co já měla bolesti v krku a se srdcem a od nich mi pomohly. Tak ať i vám slouží ke zdraví! Pošleme je za vás i vašim příbuzným do ČSR, když zaplatíte poštovné $1.60. EUROPEAN DRUGS Břetislav Jelínek, čsl. lékárník P.O. Box 927 Laguna Beach, Calif. 92652 Bolven na 5 týdnů ...................................................... $2.90 Zdravi-tamin na 5 týdnů .......................................... $3.98 Zdravi-tamin na 10 týdnů jen ................................. $6.98 Danube herb laxative tablety ................................... $2.98 Moravské Mazání — 1 pint ...................................... $3.50 angličtině a francouzštině zprávy, co si ten den především zaslouží pozornosti na výstavišti, zprávy o počasí, ztracených dětech, o návalech před některými pavilony. Čekajícím hlásí odhad doby, za kterou by se asi návštěvník dostal do pavilonu. Čtyřicet pavilonů má své restaurace s národními pochoutkami svých zemí. Z československých restaurací je nejhonosnější zámecká, kde oběd nebo večeře stojí “pouhých” deset dolarů. Bratislavská má ceny o něco levnější i slovenská Koliba má ceny podobné. Československý pavilon vystavuje výtvory našich předních umělců jak ze starých časů, tak i z doby přítomné. Výstava sochařská byla obeslána dvěma plastikami od Vladimíra Preclíka, který použil svého oblíbeného materiálu — dřeva. Československo ve snaze ukázat se v nejlepším světle obětovalo na výstavbu svého pavilonu obrovský finanční náklad. Jen konstrukční materiál pro stavbu pavilonu vážil 1,000 tun; z Brna do Hamburku byl dopraven v 72 vagonech a k jeho přepravě přes oceán bylo třeba 3 lodi. Jsme přesvědčeni, že kdyby existovalo v Československu svobodné, samostatné podnikání, byl by pavilon bohatší v ukázce výtvorů z doby přítomné, v ukázce o co více by českoslovenští lidé byli schopni vytvořit, kdyby měli možnost tvořit a pracovat svobodně. Takto pavilon těží ponejvíce ze staré zašlé slávy. K vidění je toho na výstavišti Expo 67 moc, pro každého něco, dle zájmu jednotlivce. Výtvarné umění, architektura, technická tvořivost, to vše je k vidění v celé řadě pavilonů a upoutá to pozornost jednotlivců. Tam na výstavě skryté kamery hlídají v jednotlivých pavilonech, kde je mnoho cenných exponátů, peníze návštěvníků přitahují kapesní zloděje. Jak jsme četli v novinách je tam přes 1200 urostlých mužů, jsou to příslušnici policejnich sborů z 62 států a 77 mužů v civilu se procházi výstavištěm. Pro prvni pomoc je tam 8 stanic a 4 kliniky s operačními sály, lékárnou a v každé jsou 2 lékaři. Na ostrově Sv. Heleny je služba plných 24 hodin a je tam 60 lůžek. I telefonní síť je obrovská — 6,000 telef. přístrojů. Při stavbě uložili do země přes 10 tisíc kabelů a drátů — a nervový mozek je na ostrově Sv. Heleny — 4 obrovské počítače elektronické. Dva z nich jsou určeny pro spoje a dopravu a jedenáct pobočných mistností kontrolních má 150 počítačů. Návštěvník ani netuší a nevidí jak důmyslně je o vše postaráno. Není možné projít všemi pavilony — i tu zábavní čtvrt i prodejny jednotlivých států. Čas nestačí na všechno a také únavu pocítí brzo každý. Aby byl přehled o ohromné rozloze a vzdálenosti na obou ostrovech je výhodné použít malou rychlodráhu Expo-Expres a visutou dráhu nad výstavištěm Minirail. Z té dráhy je vidět celé výstaviště, širokou řeku i pětačtyřicet poschoďové mrakodrapy. Studenti tamních universit prodávají ve Stáncích, uklízejí, zodpovídají dotazy návštěvníků. Kdo letos tam do Montrealu nedojel a výstavu neviděl — snad — snad bude míti možnost prohlédnout si ji příští rok, má být znovu otevřena. Odbočka pořádá v pátek, 6. října 1967, v 8 hod. večer v místnostech Lincoln Federal S. & L., 6655 W. Čermák Rd., Berwyn, členskou schůzi, na kterou srdečně zve všechny své přátele a účastníky zájezdu na světovou výstavu a slet “Sokolstva v zahraničí” v Montrealu. Na schůzi budou promítány obrázky ze společného zájezdu na světovou výstavu a film ze sletu “Sokolstva v zahraničí”, který byl opravdovou národní manifestací uprostřed statisíců návštěvníků světové výstavy z celého světa. Náš ochotný fotograf St. Jančík nám ukáže své umění; jako se pochlubí svými záběry každý účastník, který se vystupováním z řady anebo na vyšší místa osvědčil. Schůze bude přípravou na národní manifestaci pro oslavu státního svátku 28. října 1967. VĚSTNÍK 13 ODB. DR. MILADA HORÁKOVÁ, CHICAGO. referent našeho výboru měl pak čtyřicetiminutový interview na jedné z nejpopulárnějších místních rozhlasových stanic KMOX, při čemž se mu dostalo příležitosti pohovořit o situaci a osudech obyvatel středo- a východoevropských států. Vzpomínková tryzna byla letos uspořádána v pondělí (17. července) večer místo v sobotu odpoledne jako v minulých letech. Zahájily ji bohoslužby v katedrále sv. Ludvika, jež vedli společně duchovní katolický, protestantský, pravoslavný a židovský. Poté následoval průvod vnitřním městem, při němž za rakvi, symbolisujicí oběti komunismu, kráčely stovky účastníků s vlajkami porobených národů a rozžatými svícemi, jejichž plápol ve večerním přítmí působil zvláště efektivně. Pořad byl zakončen u Vojenského památníku projevy oficielních řečníků a zpěvem Hymny porobených národů. Vzpomínkové obřady vzbudilý letos podstatně větší a positivnější pozornost místního tisku nežli v letech předešlých — a to i časopisů, které v minulosti Týden porobených národů ignorovaly. Přesto byla ČSNRA i tohoto roku jedinou zdejší krajanskou organisací, která se zúčastnila jejich příprav a uspořádání. Ačkoliv naše odbočka byla založena teprve před dvěma lety a počet jejího členstva je ve srovnáni s jinými krajanskými organisacemi poměrně malý, je v důsledku své vynikající agilnosti již nyní, jak tento měsíc znovu potvrdil, uznávána správními i veřejnými úřady a institucemi za representantku místního českého a slovenského života. AŤ SLOUŽÍ KE ZDRAVÍ. ODBOČKA “28. ŘÍJEN”, CHICAGO. [pageend13]OUR NEW ADDRESS C-AJPITOL FEDERAL SAVINGS AND LOAN ASSOCIATION 3960 W. 95th St. • Evergreen Park, Illinois 60642 Telephones: 636-6000 • Chicago 239-3500 VKLADY POJIŠTĚNÉ AGENTUROU VLÁDY SPOJ. STÁTŮ DO $15,000. Ústav Capitol Federal Savings and Loan Association byl založen r. 1907. CHARLES T. SALÄK, předseda MÁME NA SKLADĚ K PRODEJI: DĚTSTVÍ a MLÁDÍ, vzpomínky Dr. Alice Masarykové ....................................... $2.50 $2.75 • HOVORY S MASARYKEM od Karla Čapka ................................................. 2.00 2.25 • CZECHOSLOVAK PRIZE PASTRY RECIPES .............................................................90 1.00 PROGRESSIVE CZECH, učebnice prof. B. Mikuly, páté vydání, vyšla nákladem Čs. národní rady. Cena ............................................................. $4.50 Poštou ......................................................... 5.00 ČSN R A 4125 W. 26th Street Chicago, III. 60623 HOLIDAY FOLK FAIR NAVY PIER - CHICAGO OCTOBER 21-22, 1967 SECOND CLASS POSTAGE PAID at Chicago, Illinois v e s t n ík 4125 West 26th Street Chicago, Illinois 60623 RETURN REQUESTED [pageend14]