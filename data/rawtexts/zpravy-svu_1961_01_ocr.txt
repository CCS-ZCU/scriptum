Z P R Á V Y SPOLEČNOSTI PRO VĚDY A UMĚNÍ CZECHOSLOVAK SOCIETY OF ARTS AND SCIENCES IN AMERICA PŘEDSEDA SVU KOLEM SVĚTA Počátkem roku rozloučil se dočasně předseda SVU, prof. dr. Václav Hlavatý, se svou universitní katedrou v Bloomingtonu, Ind. a vydal se na cestu kolem světa. Do USA se vrátí v polovici srpna. Na pozvání řady asijských a evropských universit prosloví na 60 přednášek o svých matematických objevech, potvrzujících správnost Einsteinovy teorie jednotného magnetického pole. Prof. Hlavatý zahájil své turné třemi přednáškami na americké půdě (Kalifornie a Hawaii; první asijskou zastávkou je Japonsko, kde pobude skorem 5 neděl a bude hostem řady japonských universit. Další zastávka bude Hong-Kong a zbude-li čas Bangkok. Nejdéle se dr. Hlavatý zdrží v Indii, kterou projede v pravém slova smyslu křížem krážem, aby v této zemi proslovil na 26 přednášek. Po čtrnáctidenním odpočinku u své dcery v Kabulu letí náš předseda do Israele, kde byl pozván do Haify a Tel Avivu. Tam se také končí asijská část jeho cesty. Počátek května zastihne dr. Hlavatého v Římě; v Itálii bude pak hostem ještě dalších čtyř universit. Odtud odjede do Paříže, aby tu už po několikáté přednášel na Sorboně. Z belgických měst navštíví Brusel a Liége, kde bude mít poslední přednášku na evropské pevnině. Další zastávka je v Anglii, kde kromě Londýna bude přednášet na třech jiných universitách a poslední přednášku své cesty prosloví v irském Dublinu. Cesta prof. Hlavatého je jistě největší vědecké turné, jaké kdy kterýkoli z čs. vědců podnikl. Jako čs. exulant připomene dr. Hlavatý světu tradice svobodné československé vědy, neboť vždy a všude vystupuje jako čs. vědec. Kromě toho veze s sebou kolem světa latinsky psanou adresu, pozdrav SVU všem učeným společnostem a universitám, jejichž bude hostem. nn ADRESY PROF. HLAVATÉHO: Před svým odjezdem dal prof. dr. Hlavatý k disposici svoje adresy gen. tajemníkovi SVU se zmocněním, aby je sdělil těm členům SVU, kteří by měli velmi závažný důvod psát mu do Asie nebo do Evropy. Dotazy odpoví redakce “Zpráv”. SVU Ročník III. LEDEN 1961 Číslo 1. [pageend1]BLAHOPŘÁNÍ K. B. J. Kdyby redaktora “Zpráv" pojila k prof. dr. K. B. Jirákovi ještě pevnější pouta přátelství a kdyby si tohoto mladého sedmdesátníka vážil ještě víc, nemůže k jeho životnímu výročí (28. ledna) při nepatrném rozsahu “Zpráv" říci víc, než několik hlavních dat a skutečností, a připojit k nim srdečné blahopřáni. Karel Boleslav Jirák je z té generace, jaká se dnes už nerodí. Neboť je právník, vynikající hudební skladatel, pedagog, dirigent, pronikavý hudební kritik a teoretik, mnohostranný linguista a v neposlední řadě znamenitý organisátor. A dopustili bychom se nepřesnosti, kdybychom pomlčeli o jeho širokém a hlubokém rozhledu literárním. Mezi českými hudebními skladateli zaujímá místo zcela mimořádné, a to nejen skladatelským novátorstvím, ale také tím, že jediný ze své generace neprošel škamnami konzervatoře, na niž byl už roku 1921 profesorem: jako právník studoval kompozici soukromě u Vit. Nováka a J. B. Foerstera. To samo svědčí o hloubce i šíři jeho talentu. A konečně nesmí být zapomenuto, že jako pedagog poznamenal celou jednu generaci skladatelů, mezi nimiž nebyli jen češi, ale také studenti, kteří z ciziny přišli do Prahy za Jirákovým věhlasem. Jako organisátor vynikl v Mezinárodní společnosti pro soudobou hudbu a pak ovšem jako hudební ředitel Pražského rozhlasu (1930-1945), který nesporně zachránil před nacisty, jako Talich před nimi uhájil Národní divadlo. Od roku 1947 je dr. K. B. Jirák profesorem komposice a přednostou teoretického departmentu na Rooseveltově universitě v Chicagu. Za pobytu v USA byl Jirák komposičně neobyčejně plodný; nelze vypočítávat všechny jeho skladby, ale stačí říci, že přes dlouhé skladatelské odmlčení má poslední jeho opus číslo 83. K. B. Jirák byl od roku 1924 členem Akademie věd a uměni, jeho dila byla několikrát vyznamenána čs. státní cenou a poslední mezinárodni pocty se mu dostalo 1950 na festivalu v Edinburgu, kde jeho Pátá symfonie, komponovaná už v Chicagu, dostala cenu. SVU se připojuje k ostatním gratulantům v naději, že jubilant obohatí českou hudbu ještě mnoha skladbami. NÁS KULTURNÍ PŘÍNOS RENÉ WELLEK, profesor srovnávacích. literatur na Yale university (a někdejší docent Karlovy university) dostal v roce 1960 čestný doktorát Harvardské university, jak jsem už o tom referoval. Po té v červnu byl mu udělen čestný doktorát university v Oxfordu a v tomto roce mu bude udělen čestný doktorát university v Římě. ALICE MASARYKOVÁ přijala předsednictví čestného komitétu SVU, který bude v letošním roce pořádat oslavy Antonína Dvořáka pod názvem “Dvořákův rok”. Dne 8. září t. r. tomu bude 120 let, co se Antonín Dvořák narodil. — 2 — [pageend2]ROMAN JAKOBSON, profesor Harvardské university (dříve Masarykova universita v Brně) podnikl v minulém roce 3 přednáškové cesty do Evropy. Při tom byl v červnu vyznamenán čestným doktorátem filosofie universitou Cambridge v Anglii. V září se účastnil mezinárodního sjezdu poetiky ve Varšavě, kde rovněž mu byl udělen čestný doktorát. V listopadu m. r. byl jako člen Mezinárodního výboru slávistů v Sofii. Příští Mezinárodní sjezd slávistů se bude konat roku 1963 v Sofii a další 1968 v Praze. JAN TŘÍSKA, dříve profesor Cornell University, přednáší od počátku tohoto školního roku politické vědy na Stanford University v Palo Alto, Calif. Současně je dr. Tříska zástupcem ředitele ústavu pro studium mezinárodních vztahů při této universitě. V týdeníku “The New Leader” publikoval dr. Tříska obšírnou studii, kterou nazval: “Socialismus v jedné oblasti” a vysvětlil její smysl podtitulem: “Moskevská politika podřizuje národní zájmy Sovětů zájmům komunistického tábora jako celku.” VLADIMÍR KRAJINA, profesor botaniky a lesní ekologie na universitě ve Vancouveru (B. C. Canada) byl vybrán kanadskými vědci za delegáta na konferenci “Pacific Science Conference”, která se bude konat letos v létě v Honolulu. Prof. Krajina byl určen za delegáta Národní badatelskou radou v Kanadě spolu se čtyřmi jinými kanadskými vědci. Konference v Honolulu sdruží všechny vědecké pracovníky, zabývající se studiem přírodních věd v oblasti Pacifiku. MIROSLAV ŠAŠEK se svou knihou “Toto je New York”, zlomil všechny rekordy. Nejen že byl v anketě The New York Times vybrán za autora nej lepší knihy pro mládež roku 1960 — nebo právě proto: Jeho kniha se prodávala před vánoci 1960 i po nich v roce 1961 přímo lavinovitě. Knižní statistikové zaznamenali, že šaškovy knihy se prodává jen v samotném New Yorku 600 výtisků denně; nakladatelství Macmillan nestačilo dotiskovat. Nyní, když šašek dokončil knihu o Edinburgu, Mnichově a Benátkách, bude malovat a psát knihu: “Toto je San Francisco”. LUDVÍK NĚMEC, doktor theologie, který vydal již dvě úspěšné knihy v anglickém jazyce o kultu Pražského Jezulátka, uveřejnil ve sborníku “The Spiritual Life”, vydávaném americkými karmelitány, obsažnou a, bohatě dokumentovanou studii “The Infant of Prague”. ERAZIM KOHÁK, profesor filosofie na Boston University, publikoval v “The Classical Journal” studii: “Road to Wisdom”. Podtitul vysvětluje obsah: “Lessons on Education from Plato’s Laches.” VICTOR MAMATEY, profesor historie na universitě státu Florida a autor knihy o zahraniční politice presidenta W. Wilsona, bude přednášet jako hostující profesor v jarním semestru tohoto roku na Columbia University v New Yorku. LADISLAV MATĚJKA, profesor linguistiky na universitě Ann Arbor, Mich. byl promován na doktora filosofie na Harvardské universitě v Cambridge. Jeho doktorská práce je z oboru ruského jazykozpytu. — 3 — [pageend3]JIŘÍ LIŠKA, profesor mezinárodních vztahů na universitě v Chicagu, dočasně na jeden rok člen washingtonského střediska pro studium americké zahraniční politiky, vydal dvě anglické publikace. První je “International Equilibrium”, vydané roku 1956 Harvardskou universitou, druhá je “New Statecraft: Foreign Aid as an Instrument of American Foreign Policy.” Tuto druhou knihu vydala universita v Chicagu. Dr. Liška byl úředníkem čs. ministerstva zahraničních věcí. ANTONÍN CEKOTA, někdejší šéfredaktor Zlínského tisku, podnikl z kanadské Batawy cestu do šesti jihoamerických států. Při té příležitosti napsal knihu, která vyjde tohoto roku v San Diego de Chile ve španělském jazyce. Základní problémy této knihy převzal ze svého “časového plánu”, který vycházel ročně ve Zlíně a sloužíval tisícům Baťových vedoucích úředníků jako příručka při jejich plánování. Nyní jde Cekotovi o to, aby Baťovy závody v Jižní Americe si zajistily dostatek vedoucích úředníků i výchovu dorostu. JOSEF ŠÍMA vystavoval výběr svých obrazů v Paříži. Výběr byl pořízen ke 40. výročí Šímová pobytu ve Francii. Šíma se po třiceti letech vrátil ke své lásce: k obrazům, leptaným na skle. Francouzský kritik Jean Cassou napsal při té příležitosti o Šímově výstavě: V Šímovi je třeba vidět jednoho z nejvznešenějších a nejvážnějších duchů, které kdy usilovaly o to, jak vyjádřit malířstvím význam stavu duše nebo stavu věcí. Šíma je výslovný básnický temperament, usilující o metafysické a básnické přetlumočení života.” RUDOLF PETRÁK, slovenský tenorista v USA, byl pozván Filadelfskou filharmonií, aby zpíval tenorový part v koncertní úpravě skladby “Carmina Burana” od Carl Orffa. JOSEF ČADA, profesor historie a Oblastní jednatel SVU pro Chicago, byl zvolen předsedou Národního svazu katolíků v USA. Dr. Čada se narodil v Chicagu, kde také studoval, ale doplnil své studie na Karlově universitě v Praze. JARMILA DVOŘÁKOVÁ, rozená Kubíčková z Brna, vydala v edici “Našich Hlasů” v Torontu půvabnou knížku “Umělec na útěku”. Osud exulantky, doktorky dějin umění, přivedl paní Dvořákovou na myšlenku vystopovat v dějinách umění osudy výtvarných umělců — exulantů. Ke knížce se ještě vrátíme. ANNA ŠKVOROVA, žena básníka Pavla Javora, připravuje v Torontu výstavu svých obrazů. Jádrem výstavy bude část, nazvaná “česká a moravská krajina”, ale bude zde i několik obrazů z Montrealu, kde malířka nyní žije a několik zátiší. Anna Škvorová je z domova žačkou Emanuela Frinty. FERDINAND KOLEGAR, sociolog z university v Chicagu, jehož disertační práce se zabývala přizpůsobivostí krajanů a exulantů novému, americkému prostředí, přednáší od počátku tohoto školního roku sociologii na Roosevelt University v Chicagu. LÍDA BRODENOVÁ, která studuje Dvořákova “šelmu sedláka” ve Washingtoně, byla nyní angažována — 4 — [pageend4]DVA Z NÁS ODEŠLI Na sklonku minulého roku opustil navždy SVU dr. Josef Vaněk, vynikající odborník v národním hospodářství a zaměstnaneckých problémech. Zemřel v Ženevě a nedožil se plných 66 let. Po studiích na pražské technice a v Paříži stal se Josef Vaněk roku 1923 doktorem politických a hospodářských věd a brzy po té již byl gen. sekretářem Konference čs. zaměstnavatelských organisací a členem předsednictva Ústředního svazu průmyslníků. Tak se dostal dr. Vaněk na mezinárodní forum, kde byl členem výboru Mezinárodní organisace zaměstnavatelů, Rady Mezinárodní obchodní komory v Paříži a členem výboru Mezinárodní organisace práce. Po komunistickém puči uprchl do Paříže, kde do roku 1953 zastával funkci pověřence Mezinárodní organisace zaměstnavatelů. Když se stal jejím stálým zástupcem, u Spojených národů a u Mezinárodního úřadu práce v Ženevě, přesídlil do Švýcarska, kde také po delší nemoci zesnul. * * * Dne 4. ledna zemřel na pařížské ulici český historik dr. Jan Opočenský, narozený 26. května 1885 v Mostě. Dr. Opočenský byl po skončených historických studiích na Karlově universitě archivářem, nejprve v Třeboni, pak na místodržitelství, v ministerstvu vnitra a od roku 192'0 v ministerstvu zahraničních věcí. Nelze v této stručné vzpomínce jmenovat všechny jeho dějepisné práce. Budiž připomenuty jen “Vznik národního státu”, “Zrození našeho státu” a “Konec monarchie Rakousko-Uherské a vznik čs. státu”. Toto poslední nej rozměrnější dílo Jana Opočenského vyšlo k desítiletí republiky 1928. Vzpomínáme těchto prací, poněvadž i v druhém exilu (prvně byl v exilu za druhé války, a to v Londýně) se stále vracel k dějinám našeho národa a rozpracoval rozlehlé dílo “Růst našeho národa”. Prostřednictvím SVU je originál tohoto rukopisu uložen v Archivu čs. emigrace při universitě v Bloomingtonu. Shodou okolností den před zprávou o náhlém úmrtí dr. Opočenského, došla do Nového Yorku čtvrtá kapitola tohoto jeho díla, končící 28. říjnem 1918. Dr. Jan Opočenský, který žil jako pensista UNESCO v Paříži, své dílo, rozvržené až do roku 1948, už nedokončí. Washingtonskou městskou operou, aby režírovala populární musical Zigmunda Romberga “The Student Prince”. Při té příležitosti se redaktor “Zpráv” omlouvá. V prosincovém čísle nevysvětlitelným omylem bylo vytištěno, že Dvořákův “šelma sedlák” se bude zpívat anglicky, ačkoli redaktorovi je známo, že paní Lída Brodenová s neúmornou pílí naučila americké zpěváky zpívat Dvořákovu operu česky! Bude se hrát ve Washingtonu, v Baltimoru a v Novém Yorku: všechna tato představení budou v rámci “Dvořákova roku”, který pořádá SVU v roce, kdy celý svět bude vzpomínat 120. narozenin Mistrových. MARKÉTA MAREŠOVÁ, mladá exulantská umělkyně, debutovala s — 5 — [pageend5]úspěchem v Torontu ve Stevensonově komedii “Marriage-Go-Round”. Byla správou divadla vybrána z patnácti uchazeček o tuto roli. Markéta Marešová pochází z Plzeňska. MIKULÁŠ LOBKOWICZ, profesor na Notre Dame University, vydal v západ. Německu sborník pramenů k soudobé sovětské filosofii. MILOŠ ŠEBOR, profesor státní polytechnické školy v Cookeville, Tenn., přednášel na schůzi Akademie věd státu Tennessee; rozebral ve své přednášce nové směry v sovětské geografii. V podzimním čísle “Análů americké společnosti geografů” byl otištěn referát o přednášce dr. Šebora na vědeckém sjezdu v Dallasu, Tex., o historické geografii Karibského' prostoru. MIKULÁŠ GROSZ, nevidomý houslista, rodák z Podkarpatské Rusi a absolvent mistrovské školy pražské konservatoře, uspořádal samostatný koncert v Chicagu. JAN MICHAL, nyní profesor národního hospodářství na koleji státu Idaho v Caldwell a národohospodářský poradce Standfordské university v Palo Alto, vydal nákladem této university knihu, nazvanou “Centrální plánování v Československu”. Před tím přednášel Jan Michal ekonomii v Londýně. Jan Michal v knize porovnává vývoj čs. hospodářství mezi roky 1948 až 58 s vývojem ve svobodných zemích. Stanfordská universita v tiskové zprávě klade zvláštní důraz na důležitost Michalovy knihy jednak proto, že Československo je nejprůmyslovější země komunistického bloku, jednak na původní autorovy statistiky, které jsou pro Američany velice poučné. ZÁZNAMY: Úřadujícím místopředsedou SVU po dobu cesty dr. V. Hlavatého kolem světa je prof. dr. Vratislav Bušek. Jeho adresa: 85-10 — 34th Ave., JACKSON HEIGHTS 72, N. Y. Prosíme všechny členy SVU, aby korespondenci pro předsedu řídili na tuto adresu. Pokladník SVU je jako v každé jiné organisaci osoba důležitá. Mnoho členů SVU posílá příspěvky na adresu tiskového referenta nebo na jiné adresy, které jsou po ruce. Opakujeme, že pokladníkem SVU je Oldřich Černý, 1824 Harvard Street, N. W„ WASHINGTON 9, D. C. Poznamenejte si laskavě jeho adresu. Všem členům SVU klademe otázku, zda již odpověděli gen. tajemníkovi dr. Jar. Němcovi na dotazník, týkající se příštího Valného shromáždění SVU ve Washingtoně? Kdo se omeškal, nechť tak učiní ihned. Pracovní skupina SVU v Torontu uspořádala za vedení svého předsedy M. Zlámala diskusní večer o divadle. Jako hosté se učastnily diskuse dvě české herečky: paní Suzan Douglas, pocházející z Lipníka nad Bečvou (žena basisty Jana Rubeše) a mladičká Markéta Marešová, která nedávno debutovala v Torontu. Literární uznání za rok 1960. Kulturní rada a Křesťanská akademie udělily “říjnové uznání za rok 1960” prof. Bedřichu Svatošovi a paní dr. Miladě Součkové. Stalo se tak na návrh: Petra Dena, dr. Jar. Jíry, dr. Rob. Vlacha, Dr. Jos. Krejčího, Petra Ovečky, dr. Ondřeje Petrů a Msgre dr. Fr. Plan— 6 — [pageend6]nera, Bedřich Svatoš vydal v exilu román “Mlha šatí strach” a knihu povídek “Krůpěje zašlého času”. Milada Součková napsala v exilu knihu básní “Gradus ad Parnas- sum” a knihu prózy “Neznámý člověk”. Obě vyšly, stejně jako román Svatošův, v edici Sklizeň svobodné tvorby. Prameny umění 20. století jmenovala se pařížská výstava výtvarného umění, zahrnující díla velkých učitelů soudobého umění výtvarného. Z Čechů na ní byli zastoupeni Alfons Mucha a František Kupka. Z Muchy byly vybrány jeho slavné plakáty, z Kupky obrazy, stojící v čele soudobého abstraktního umění. Pěvecký sbor Vojan v Clevelandu získal nového, vynikajícího sbormistra. Je to dr. Josef Strakoš, rodák Janáčkova kraje, absolvent brněnské konservatoře hudby i konservatoře pražské. Před útěkem do exilu byl dr. Strakoš ředitelem hudebního ústavu v Českém Těšíně. Pěveckému sboru Vojan blahopřejeme. Česká literární společnost při universitě v Austinu, Tex., oznamuje, že vydala další knihu o Tolstém, a to z péra prof. dr. Edvarda Míčka. Kniha se jmenuje: “Tolstoj jako umělec a humanista”. Je psána v anglickém jazyce stejně jako první Míčkova kniha “Skutečný Tolstoj”. V prosinci zemřela nedaleko Nového Yorku kdysi slavná česká houslistka, paní Jozefína KrylováWhite. Byla dcerou nejslavnějšího českého a světového kornetisty Bohumíra Kryla, který žije na odpočinku v Chicagu. Bohumír Kryl byl první s kým T. A. Edison nahrával zvukové záznamy, když vynalezl fonograf, a je majitelem nesmírně vzácné galerie obrazů českých i světových mistrů. Josefina Krylová byla žačkou prof. Ot. Ševčíka a hrála s nej slavnějšími orchestry světa. Od roku 1922 žila v ústraní. V Clevelandu zemřel vynikající krajan Antonín Mareš, obchodník s piany. Ant. Mareš byl členem Lincolnovy společnosti a proslul jako vynikající znalec Lincolnova díla i života. Městské knihovně v Clevelandu odkázal v den svých 75. narozenin sbírku památek na Abrahama Lincolna a literatury o něm. Podle úsudku odborníků je to nejcennější sbírka Lincolnian na světě. Ve Filadelfii se konala za účasti 3,500 profesorů z USA a z Kanady konference profesorů moderních jazyků a literatur. Z čs. vědců se jí účastnili dr. René Wellek, dr. Roman Jakobson, dr. Rudolf Šturm, dr. Jiří Pistorius a dr. Antonín Hrubý. V Albany, N. Y., jedna rozhlasová stanice, která vysílá jen výchovné, literární a vážné pořady, vysílala pět čtvrtků v prosinci ze zvukových pásů pořady, natočené v Praze při “Pražském jaru”. Zdá se, že je to opět tak zvaná kulturní výměna po jedné koleji: z komunistického světa do USA. Nečetli jsme zatím v komunistických novinách, že by československý rozhlas vysílal na př. pořady Bostonské nebo New Yorské filharmonie. Zbývá jediná naděje: že Kennedy pořádně zamíchá stojatými a škodlivými vodami toho oddělení Departmentu of State, na jehož dveřích je napsáno “Kulturní výměna”. Také Mr. Hurok by mohl — 7 — [pageend7]Studijní literaturu obstarává knihkupectví: INTERPRESS LTD., 12, Montagu St. LONDON W. 1, England. Seznamy knih zašleme na požádání zdarma. začít vyvážet umění opačným směrem, nikoli jen z Východu na Západ. Ale to pravděpodobně tolik nevynáší. Charlotte G. Masaryk Society v Novém Yorku uspořádala 8. ledna odpolední koncert v Husově domě s výborným pořadem a s vynikajícími umělci. Malý smyčcový orchestr Roberta Kreise provedl také Dvořákovu “Serenádu pro smyčce” a tím zahájil oficiálně “Dvořákův rok” v USA. Na pořadu se podílela u klavíru také paní Jiřina Vrázová a její syn, virtuos na flétnu, Viktor Vráz. SVU Společnosti Charlotty Masarykové může jen blahopřát a děkovat. “The Toronto Star” otiskla interview s neobyčejně nadanou českou básnířkou, píšící pod jménem Inka Smutná. Současně list otiskl anglickou báseň, kterou napsala paní Smutná k oslavě Toronta, hlavního města provincie Ontario. Ivan Romanov, hudební protějšek našeho Jana Rubeše, komponuje na slova této básně “hymnu Toronta”. “Journal of Chemical Education” otiskl na šesti stranách článek o čs. nositeli Nobelovy ceny dr. Jaroslavu Heyrovském a zhodnotil jeho význam pro moderní chemii. Článek byl doplněn řadou fotografií. Americkou bibliografii slovanských a východoevropských prací za rok 1959 vydala státní universita v Indianě (Bloomington) V bibliografii je uvedeno 1,780 titulů a z nich je na sto čísel věnováno Československu. PLACENÉ OZNÁMENÍ: Spolehlivé zajištění sebe a vašich drahých, mělo by býti jedno z dobrých předsevzetí pro Nový Rok 1961. Takovým, bezesporu spolehlivým zajištěním, je životní pojištění, které nabízí našim krajanům československé Spolky v Americe, lépe známé jako ČSA, nejstarší to bratrská a sesterská podpůrná jednota v Americe, která dovrší letošního roku 107 let svého trvání. 17 různých plánů životního pojištění, jakož i pojištění úrazové, nemocniční a nemocenské, jsou vám k disposici za cenu, které nemohou konkurovati profesionální životní pojišťovny. ČSA jest organisace našeho lidu československé krve a jako taková pečuje o udržení československého národního života v Americe. Jest tudíž i vaší organisací. Staňte se členy ČSA. Informace ochotně podá ČSA, 2138 South 61st Court, Cicero 50, Illinois. News of CSASA, Proprietor and Publisher: Czechoslovak Society of Arts and Sciences in America. Editor Ivan Herben, 41-98 Forley Street, Elmhurst 73, N. Y.. Printed by: “Slovenský Sokol” 283 Oak Street. Perth Amboy, New Jersey. —8 — [pageend8]