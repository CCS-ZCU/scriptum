ž iv o t OB S A H HANÁK: FATIMA A TAJEMSTVÍ MATKY . VELIKONOČNÍ POSELSTVÍ PIA XII. • HEIDLER: NOVÝ ŽIVOT • DVORNÍK: ČEŠTÍ BENEDIKTINI A PO- KŘESŤANĚNÍ RUSKA • VÍTOVSKÝ: MYSTICKÉ TĚLO • TRNAVSKÝ: SOCIÁLNÍ NAUKA CÍRKVE A KOMUNISMUS • P. 0 .: Z CÍRKEVNÍHO A NÁBOŽENSKÉHO ŽIVOTA V ČSR • JÁCHYM: KATOLICKÁ AKCE VE FRANCII • FOERSTER: SVĚTCOVA SOCHA • STŘEDA: KŘESŤANSTVÍ A NEKŘESŤANSTVÍ • ŽIVOT Z VÍRY • O LEPŠÍ SVĚT • ROZHLEDY • POZNÁMKY • STALO SE DOMA, V EXILU A JINDE VE SVĚTĚ • DOPISY • DOTAZY • ODPOVĚDI ROČNÍK IX • R IM • KVETEN [pageend1]0 PV $ ž iv o t MĚSÍČNÍK CYRILOMETODĚJSKÉ LIGY PRO KULTURU A ŽIVOT Z V lR Y . VYDÁVÁ KŘESŤANSKÁ AKADEM IE V ŘÍMĚ . ADRESA REDAKCE A ADMINISTRACE: N O V Ý ŽIVOT, VIA DELLA CONCILIAZIONE, 1. ROMA-ITALIA. časopis řídí redakční kruh. • Redakční uzávěrka 10. každého měsíce. • Předplatní na rok 1957 : V Itálii 1800 lír (podpůrné 2.500 lir). Pro ostatní zeme 3 dol. (podpůrné 5 dol.) nebo stejná hodnota v jiné měně. Zasílání letecky účtujeme zvlášť a třeba je platit předem. Bližší návod, jak předplácet N ový život, je na poslední straně časopisu, i se seznamem našich zástupců. • Vita Nuova. - Mensile • Con approvazione ecclesia- stica. • Autorizzazione Tribunále Roma N. 3779 del 16-3-54. • Direttoreresponsabile: P. Vincenzo I nsolera S. J. ALOIS HANÁK: Fatima a tajemství Matky 13. května tohoto roku bude tomu 40 let, co se zjevila ve Fatimě třem dětem, Lucii, Františkovi a Hyacintě, Panna Maria. Zjevení se opakovalo vždy třináctého v následujících měsících, s výjimkou měsíce srpna, kdy se Panna Maria dětem ukázala devatenáctého. Poslední zjevení prožily děti 13. října ; na místě zjevení, Cova da Iria, tři kilometry vzdáleném od Fatimy, bylo toho dne přítomno kolem 70.000 lidí, svědků vzrušujících divů se sluncem. Od té doby se zpráva o fatimských zjeveních a úcta Panny Marie Fatimské rozletěla doslovně celým světem. Poselství Panny Marie Fatimské třem prostým pasáčkům se dotklo milionů. Jistě by bylo při nejmenším netaktní k Panně Marii, naší společné nebeské Matce, neznát její přání a vzkazy, tlumočené za zjevení dětem a určené i pro nás. Nemíním je zde uvést v podrobnostech. Není snad řeči, v níž by neexistovala aspoň nějaká publikace o zjeveních, divech a zázracích Panny Marie Fatimské a jejím poselství. Do mnoha jazyků byla přeložena kniha znalce fatimských událostí P. L. G. da Fonseca S. J., profesora Papežského biblického ústavu v Římě. Podstata fatimského zjevení by se dala shrnout takto : Panna Maria vybízela ve Fatimě k modlitbě, hlavně sv. růžence, a to k denní modlitbě růžence, zvláště pak v rodinách ; dále k nápravě života, k pokání a obětem, přinášeným v duchu pokání a z lásky ; na její výzvu máme prosit za odpuštění hříchů, neurážet Boha, jenž je již příliš urážen, a konat pokání za hříchy. Tento poslední vzkaz byla její poslední slova při posledním zjevení 13. října 1917 před divém se sluncem. Při zjevení 13. července ukázala Panna Maria ohromeným dětem hrůzu pekla a sdělila jim, že nejvíce duší je zatraceno pro hříchy nečistoty. Konečně k podstatě fatimského poselství nutno připočíst přání Panny Marie, aby bylo uctíváno a usmiřováno její neposkvrněné Srdce a aby byl tomuto Srdci zasvěcen celý svět, především pak Rusko. • • • Dne 13. května 1917 byl v Římě, v Sixtinské kapli, vysvěcen na biskupa Msgre Evžen Pacelli: tedy v týž den, a možno říci v tutéž hodinu, co se po prvé zjevila Panna Maria ve Fatimě. Dvě události tak podivuhodně časově spjaté! Budoucnost měla ještě těsněji spojit Pia XII. s Fatimou. Možno totiž říci, že papež Pius XII. vyhověl přání Panny Marie, aby byl zasvěcen celý svět, především pak Rusko, jejímu Srdci: neboť již roku 1942 (31. října a pak 8. prosince) zasvětil Pius XII. lidstvo, se zvláštní zmínkou o Rusku, neposkvrněnému Srdci Panny Marie ; dne 7. července 1952 v listu Carissimis Russiae populis zasvětil zvlášť a výslovně jejímu neposkvrněnému Srdci Rusko. Od poslední světové války socha Panny Marie Fatimské proputovala všemi kontinenty a jejich zeměmi a všude vyvolala nepopsatelné nadšení víry, nečekané utužení naděje a horoucí vzpanutí lásky ; cesta vznešené Poutnice fatimské byla znamenána divý milosti a mateřské ochrany a pomoci. Miliony poutníků již navštívilo Cova da Iria u Fatimy, kde je její stánek. Statisíce jich tam připutuje každý rok. Nemůže je vábiť ani stánek Panny Marie Fatimské, jenž je prostý, až velmi prostý; nemůže je přitahovat ani přírodní scenerie, jež skýtá všední pohled náhorní planiny bez romantismu obzorových linií anebo vegetace. Nicméně Fatima již přivábila miliony, a miliony touží spatřit Fatimu. Fatima má své kouzlo a toto kouzlo je kouzlem Matky, hluboce cítící s dnešním lidstvem. Na našich poutních místech, na příklad na 102 [pageend2]Hostýně nebo na Svaté Hoře se cítí, že máme zemi, čas a tělo pod nohama, země jaksi zřídne v mlhový opar, jenž se má rozplynout, duše si uvědomuje, že je zakotvena ve věčnosti, živěji se prožívá blízkost, přítomnost, mateřská něha, přitažlivost Matky Boží. V Lurdech je možno přímo duševně hmatat nadpřirozenou skutečnost a Panna Marie se nám tam stane někým tak blízkým, že se s ní setkáváme na každém kroku a že ji máme stále po boku. Ve Fatimě se prožívá všechno toto; zdá se mi však — soudě dle osobního prožitku —, že se ve Fatimě vtírá do duše zvláštní dojem, Fatimě zcela zvláštní. Byl jsem ve Fatimě dva dny, v roce 1951, při slavnostech zakončení Milostivého léta. Viděl jsem za noci silnice stoupající k Fatimě oživené sty a tisíci poutníků a poutnic, na nohou o hladu a žízni od několika dnů, viděl jsem je spát na holé zemi pod nebem posypaným hvězdami, hlavu opřenou o kámen, zábradlí, zeď, stupně schodiště, viděl jsem je lézt sta metrů po kolenou od silnice až k malé prosté kapličce zjevení v modlitbě, jejíž vroucnost se nedá popsat, viděl jsem je jako půlmiliónové moře zdravit fatimskou Holubici míru se srdečností, v níž se takřka spalovala celá jejich bytost, viděl jsem jich statisíce, jak se loučili se svou Matkou mávají- cíce kapesníky za zpěvu, pláče a vzlykotu, musil jsem vidět se sevřeným srdcem, jak po deseti, dvaceti krocích směrem ke svým domovům se znovu a znovu obraceli směrem k basilice a opakovali týmž způsobem své poslední sbohem za zpěvu a vzlykotu. Snad nebyla zenliě jevištěm něčeho podobného za století! Kdykoliv však si vzpomenu na Fati- mu, vždy se mi vynoří z paměti ještě hlubší prožitek, prožitek nadpřirozeného sbratření všech přítomných a se všemi přítomnými. Snad by se dalo vyjádřit, co jsme prožívali, asi takto : stali jsme se najednou všichni celou osobou láskou, soucitem, srdečností, objetím. V každém poutníku a poutnici bylo cítit přítomnost velkého Srdce Matky : » Panna Maria miluje tuto osobu, s níž se setkávám, ona miluje ji, já jsem rovněž milován touže Matkou a miluji ji. « Zvláštní pouto nás spojovalo všechny, bylo to pouto její svaté mateřské lásky. V každém poutníku se milovala ona a každý poutník v nás miloval j i ! Těžko vyjádřit prožitek! Nemožno! Vím jen, že tento dojem byl tak živý a silný, že jsem toužil vzít všechnu existenční tíži každého poutníka a poutnice na sebe a nadlehčit břímě každého aspoň na minutu. Setkávali jsme se, vyhýbali jsme si v basilice, na dolině u kapličky, na schodištích, pracně jsme si ustupovali, čekali jsme, až druzí přejdou a uvolní nám místo, vždy však s úsměvem, jímž jsme v druhých zdravili Matku. Srdečný úsměv na lidi, upracované, unavené cestou, oběťmi, pokáním, byl ve Fatimě nutností. Jestliže něco bolelo v těch hodinách, pak to byly vzpomínky na nelásku minulých let! Fatima mi utkvěla v paměti jako kouzelná dolina, v niž láska Matčina proniká všechno a vyzařuje ze všeho a nadpřirozeně všechno sbratřuje. Hluboce rovněž dojímal pohled na tisíce, doslova se stravující v pokání, oběti, v kajícnosti, v žízni, hladu, utrpení všeho druhu, ve spánku na tvrdé studené zemi, protože si to Matka přála jako pokání za hřích a usmíření Srdce Božího a Srdce jejího. Člověk přímo hmatal, že smysl života není a nemůže být v pohodlí a požitku, nýbrž třebas i ve stravování sebe z lásky k Bohu na přání Matky! Výzvu Panny Marie k pokání a oběti opakují dodnes svým příkladem tisíce těch, kteří putují do Fatimy. Na modlitbu poutníků ve Fatimě nemohu zapomenout. Byla to modlitba tak vroucí a živá, že v ní bylo cítit její přítomnost. Myslím, že každý opravdový poutník se modlil ve Fatimě výrazněji a produševněněji, jaksi celým srdcem, celou duší, výrazem tváře, držením těla. Z očí a s tváře přímo šlehala, ba tryskala modlitba duše a srdce k Matce! Tak byla blízko ! Světící biskup newyorský, když měl vyslovit na letišti před opuštěním Portugalska svůj dojem z Fatimy, pravil asi toto : » Můj dojem je hluboký a nezapomenutelný. Nejkrásnější. Z Fatimy si však odnáším jednu velkou bolest v srdci«. Kolemstojící se podívali na biskupa se vzrušeným podivem. » Je mi líto, že se nedovedu tak vroucně modlit, jako jsem se viděl modlit ve Fatimě. Každoročně chci putovat do Fatimy, abych se tam naučil modlit! « Blízkost Matky se cítila ve Fatimě tak živě, že se v duši uklidňoval všechen neklid, obavy mizely, úzkost a strach takřka očividně tály : » Ona mne miluje, ona půjde se mnou životem, ona se mnou půjde i údolím stínů, bolestí, ztrát a smrti! Ona! Matka! Čeho bych se bál? Jak je krásný život, jestliže mohu mít stále po boku j i ! « Fatima vyzařuje kouzlo mateřství Panny Marie. Kéž by toto přetvořující záření proniklo brzy celý svět, aby se lidstvo stalo jednou rodinou kolem jedné Matky a jednoho Otce. 103 [pageend3]ALEXANDER HEIDLER : N O V Ý ŽIV O T V přírodě už se plně rozpučelo jaro, všechno se zelená, všechno kvete. Ani ten, kdo má starosti a kdo se jinak málokdy usměje, neodolá v tomto ročním obdobi pocitu radosti, když je všude obklopen mladým, veselým životem. I nahá hlína, skály a vody, sníh a oblaka, hvězdy, měsíc a slunce mají svůj přirozený půvab, ale oč je nám veseleji, kdjrž se ta hlína zazelená mladým osením, když se mezi skalami zatřpytí svěží louky a křoviny, když se ve vodách obrážejí šumivé topoly, když se díváme na oblaka přes koruny košatých kaštanů a lip, když nám oslnivé paprsky slunce blahodárně mírní zelené listí a když v nich něžně a rozmarně zazáří bílé a růžové květy. Tu si každý z nás uvědomí : Jak veliká věc je život! Ano, život je něco velikého, něco úžasného. Je-li všechno jsoucno dar od Boha, je život zase ještě větší a štědřejší dar, ve kterém se dokonalejším způsobem ukazují stopy Stvořitele všech věcí. A jestliže nám veškerý vznik a vývoj světa nepřímo, ale důrazně vypravuje o první příčině všeho, je vznik života na zemi zvláště výmluvnou připomínkou Stvořitele. Všechno, co vzniká, musí mít dostatečnou příčinu, a vyšší nemůže vzniknout z nižšího, nepůsobí-li při tom příčina nejvyšší. V neživé přírodě mohly být a jistě byly připraveny všechny hmotné látky, které potřebovala první živá bytost ; ale bez tvůrčí myšlenky si lze sotva představit onu souhru nesčetných náhod, která by vedla ke vzniku první buňky ; a nejen to, ta buňka měla něco navíc, jakýsi jednotící princip, jakousi zvláštní samostatnost, jakýsi nový, původní směr. Těžko bychom si představili důmyslný stroj, který se sám náhodou sestavil z hmotných látek, jak jsou v neživé přírodě ; ale co teprve bychom musili říci, kdyby tento stroj sám od sebe začal růst, dýchat, přijímat potravu, rodit děti a vůbec provádět všechny ty podivuhodné věci, kterým říkáme život. Je zde opravdu nový, vyšší, samostatnější princip, onen základní princip života, který můžeme nazvat » duší« v nejširším slova smyslu a jehož původ si nijak nemůžeme vysvětlit bez Boha Stvořitele. To platí již o první živé buňce a o celé té nejnižší oblasti živých bytostí, kterým říkáme rostliny. Ale v přírodě jsou také ještě vyšší stupně života. Ve větvích zelených jarních stromů teď vesele zpívají ptáci. Tito ptáci a všechna ostatní zvířata nejen žijí podobně jako rostliny, nejen rostou, dýchají, živí se, rozmnožují se, oni se také samostatně pohybují, a co je víc, oni svými smysly poznávají okolní svět. V nich je dokonalejší princip života, v nich je něco, co se zas ještě o stupeň více blíží pojmu » duše «. — Ale pak zase do toho jarního lesa přijde docela jiná bytost, bytost, která dovede vnímat všechnu tu krásu, která se z ní raduje, i když není zrovna k snědku, která o ní přemýšlí; opravdu zvláštní bytost, ty, já, člověk. Žijeme spolu s rostlinami ; vidíme, slyšíme, smyslově vnímáme, představujeme si, pamatujeme si, toužíme a máme rozkoš i bolest spolu se zvířaty ; ale pak ještě máme něco víc, nezměrně vyšší stupeň života, dovedeme přemýšlet a dovedeme se svobodně rozhodnout. Naše pojmy jsou čerpány z představ a naše představy ze smyslových vjemů ; ale jaká je to síla, která je schopna toto čerpání provádět, jaký to musí být životní princip, který se z hlubin hmoty dovede stupeň za stupněm povznést až docela nad hmotu. Tento životní princip už je sám zcela nehmotný, i když oživuje a organisuje hmotu našeho těla ; a je-li nehmotný, je také nesmrtelný. U člověka už tedy můžeme v plném slova smyslu hovořit o duši, o nesmrtelné duši. A je-li už vznik neživého světa zřejmým dílem Boha Stvořitele, předpokládá-li vznik života stvoření nového principu, pak je stvoření lidské duše naprosto nemyslitelné bez nového tvůrčího zásahu Božího. Je možné, že bylo tělo připraveno předchozím vývojem z rostlin a živočichů ; i tento vývoj by byl dílo tvůrčí Boží prozřetelnosti; ale tam, kde první muž a první žena začali pojmově myslet a svobodně se rozhodovat, byl stvořen nový, podstatně vyšší princip života, byla stvořena nehmotná, nesmrtelná duše, pro kterou nelze najít dostatečnou příčinu v tom, co je hmotné a smrtelné. A právě tak je v lůně každé lidské matky, v těle počínajícího nového člověka, vždy znovu přímo od Boha stvořena nová lidská duše, duše, která nemá a nemůže mít dostatečnou příčinu v biologickém dědictví, tělesně převzatém od rodičů. Tak jsme prošli třemi stupni života v přírodě, životem rostlinným, životem živočišným, životem rozumově lidským. Viděli jsme, že 104 [pageend4]čím dále postupujeme, tím více se vzdalujeme od pouhé hmoty a blížíme se k oblasti ducha, a že každý nový stupeň předpokládá nový zásah Stvořitelův a ukazuje nám jeho dokonalejší obraz. Mohli bychom si položit otázku, zda v těchto stupních nemůžeme pokračovat dále, zda na tomto žebříčku nemůžeme stoupat ještě výše. A především je zde otázka, neexistuje-li mimo člověka, který zde na zemi spojuje v jedno opravdového ducha s hmotným tělem, ještě duch úplně samostatný, i když také od Boha stvořený, duch, který rozumově poznává a svobodně se rozhoduje, ale nemá tělo, nýbrž je zcela odpoután od hmoty a od nižších stupňů života. Náš lidský rozum by tu mohl vyslovit jen dohady, ale nadpřirozeně zjevené náboženství nám říká, že tomu tak opravdu je, když mluví o existenci andělů. Nekonečně vyšší než nej dokonalejší andělé je onen věčný život, kterému říkáme Bůh. Bůh je nej vyšší život, život sám, ovšem život v nejryzejší čistotě a v nej dokonalejší nezávislosti na hmotě. Bůh je dokonalé poznání, dokonalá svoboda a dokonalá láska. Bůh je nej dokonalejší život, a všechen stvořený život pochází od něho a není nic jiného než dílčí napodobení tohoto nekonečného vzoru. Nestvořený život trojjediného Boha se klene nekonečně vysoko nad všemi stupni stvořeného života, života rostlin, zvířat, lidí i andělů, a přece je zároveň jejich původ, jejich vzor a jejich cíl. # # * Když se nad tím zamyslíme, pozorujeme, že člověk je opravdu zvláštní bytost. Má něco společného s rostlinami, má něco společného se zvířaty, má měco společného s anděly. A tu si můžeme položit otázku : Máme-li jakousi účast na všech stvořených stupních života, nemohli bychom mít také nějakou účast na nestvořeném živote Božími Na tuto otázku bychom si my lidé nikdy nemohli sami odpovědět. Záleží to zcela na Boži svobodě a na Boží lásce, jsme-li nějakým způsobem povoláni ještě k dalšímu stupni života, ke stupni, který znamená účast na životě Božím. Jen Bůh může k tomuto nej- vyššímu, již ne přirozenému, ale opravdu nadpřirozenému stupni života někoho povolat a jen on nám také může dát jistotu, že to opravdu udělal. A tu nám křesťanské náboženství dává překvapující, úžasnou odpověď : Ano, Bůh lidi opravdu povolal k nadpřirozenému životu, k účasti na životě Božím. Ale oni ten nový život ztratili břichem a ztratili i schopnost, přenášet nadpřirozený život zároveň s přirozeným životem na své potomky. Tu si Boží láska našla novou, ještě podivuhodnější cestu, jak tento nadpřirozený život v lidstvu obnovit. Bůh přijal účast na životě lidském, aby člověku vrátil účast na životě Božím. Bůh Syn, věčný výraz nekonečného Božího poznání ve vnitřním životě trojjediného Boha, se stal člověkem, člověkem trpícím a ukřižovaným. Tak se stalo, že Duch Svatý, věčný plamen nekonečné Boží lásky ve vnitřním životě trojjediného Boha, nás opět nadpřirozeně oživuje, stává se v jistém slova smyslu duší naší duše, dává nám opravdovou účast na Božím životě, na Božím poznání a na Boží lásce, a tak z nás dělá děti živého Boha. Tuto úžasnou skutečnost si připomínáme o svatodušních svátcích. O vánocích jsme znovu prožívali vtělení Božího Syna, o velikonocích jsme si zpřítomňovali jeho vykupitelské dílo. a o letnicích (o svatodušních svátcích) slavíme příchod svátého Ducha, slavíme nadpřirozený život, který v nás tento Boží Duch působí. * # # Každý stupeň přirozeného života znamená, že se vzdalujeme od pouhé hmoty a více se blížíme k oblasti ducha. Každý stupeň přirozeného života předpokládá nový tvůrčí úkon Boži. Každý stupeň přirozeného života je podmíněn novým, dokonalejšim životním principem, novou, dokonalejší duší. Co teprve musíme říci o tomto úplně novém stupni života, který už se zcela vymyká z rámce přírody a je opravdu nadpřirozený ! Zde se nejdokonalejším možným způsobem přibližujeme k nejryzejšímu Duchu, k svátému Duchu Božímu, lépe řečeno, on sám nás k sobě přibližuje. Zde už běží o » nové stvoření«, ano, o zcela mimořádný projev Boží lásky, který nás v jistém slova smyslu povznáší nad všechno stvořené. Náš nadpřirozený život je sám o sobě něco stvořeného, ale nevzniká zde už samostatný stvořený životní princip ; zde se sám Boží Duch stává v jistém smyslu životním principem posvěcené duše a celé Boží rodiny, Církve. Jeden starokřesťanský spisovatel to vyjádřil touto naivní, ale pěknou větou : » Člověk, to je tělo a duše ; křesťan, to je tělo, duše a Duch svátý. « A Svatý Otec Pius XII. ve svém okružním listě o Církvi jako mystickém těle Kristově výslovně prohlásil, že duší tohoto tajemného Těla je sám Duch Svatý. Na začátku své úvahy jsme si řekli : Jak veliká věc je život! A to jsme měli na mysli 105 [pageend5]nejnižší stupeň života, rostlinný život, který se nyní rozvíjí v hmotné přírodě. Co teprve musíme říci o tomto nejvyšším, nadpřirozeném stupni života, k němuž jsme povoláni, a o Duchu svátém, který je jeho oživující duší! A jestliže si chráníme a pěstujeme to, co máme společného s rostlinami, se zvířaty a s anděly, čím více si musíme chránit a pěstovat tuto účast na životě Božím ! Touto Heidlerovou úvahou jsme chtěli jaksi shrnout kapitoly o životě v Bohu (jak vycházely v rubrice Život z víry), které měly převážně praktické zaměření. Dopo- ruěujeme našim čtenářům, aby se k nim po přečtení tohoto ělánku ještě vrátili. V. F. TRNAVSKÝ: SOCIÁLNÍ NAUKA CÍRKVE A KOMUNISMUS Po dvaceti letech od vydání encykliky Pia XI. proti komunismu » Divini Redemptoris « (19.3.1937) nebude bez užitku, zamyslíme-li se trochu nad významem tohoto papežského dokumentu. Vývoj událostí ve světě, i poslední vnitřní krise komunismu a její násilné řešení, jak jsme to na př. viděli v Maďarsku, ukazují, že zásadní směrnice encykliky i dnes podržely celou svou platnost. Encyklika » Divini Redemptoris <:< byla dosti kritisována. Socialisté jí vytýkali neznalost skutečného komunismu a jeho vlastní nauky, někteří katolíci se tázali, o jaký komunismus vlastně papežovi jde : o Marxův, o Leninův či Stalinův komunismus? Tyto pochybnosti pramenily především z neznalosti rozsahu a účelu sociální nauky Církve. Sociální nauka Církve. Církev má svou vlastní sociální nauku, ale její nauka je omezena účelem, pro který Kristus Církev založil. Sociální nauka Církve není ani národohospodářská ani politická věda, ani sociologie v nejnovějším významu slova, pokud tím myslíme positivní vědu, která třídí sociální jevy a vykládá je. Sociální učení Církve je především sociální mravouka. Církev se zabývá celým obrovským komplexem sociálních a hospodářských skutečností, ale nikoliv s hlediska technického nebo národohospodářského, hodnotí je především eticky. Dále její sociální učení není jen v abstraktních zásadách a statických formulacích. Je třeba konkrétně přizpůsobovat mravní zásady skutečné situaci, aplikovat je na ni, dávat orientaci v některých zvláštních nových problémech. Proto bude sociální učení Církve pod tímto zorným úhlem podrobeno vždy určitému vývoji a dá se těžko vymezit přesně vyhraněnou definicí. Sociální nauka Církve především určuje meze, které nemůže žádná sociální nauka nebo sociální systém přestoupit, aniž by se prohřešily proti přirozenému a Božímu právu. V tomto širokém rámci pak církevní sociální nauka dává kladnou orientaci, ukazuje cestu, naznačuje řešení, které nejbezpečněji může přivést lidstvo k nejvyššímu možnému duchovnímu rozvoji. To je vlastní úkol Církve na zemi. Sociální učení Církve není tedy jakýsi umírněný střední systém mezi systémy socialistickými a systémy liberálního kapitalismu, jak se někteří domnívají. Je pravda, že dnešní sociální nauka Církve vznikla reakcí na bludy liberalismu a marxismu, ale nevyrůstá z nich, není střední cestou mezi dvěma extrémy, má své vlastní hluboké kořeny, svůj zvláštní ráz, stojí nad sociálními systémy, je transcenden- tální, právě tak jako jsou transcendentální její prameny : přirozené právo a Boží zjevení. Jean Vilain nazývá sociální nauku Církve » promítnutí křesťanského dogmatu a křesťanské morálky do sociální skutečnosti « (L’enseignement social de l’Église, I., 1953, str. 36). A právě tento transcendentální ráz sociální nauky Církve nám vysvětluje, proč Církev nepodléhá proměnlivému experimentování, a že přes všechny sociální přeměny, přes hospodářský a technický rozvoj zůstává nezlomně věrna základním zásadám, na nichž stojí lidská důstojnost a lidský blahobyt, jako jsou rodina, vlastnictví, práva lidské osobnosti a lidské práce. Pro Církev nerozhodují statistická data, změna politického kursu a jiné více méně zevnější důvody, nýbrž především lidská přirozenost sama a její nadpřirozené určení. Encyklika » Divini Redemptoris « Význam encykliky papeže Pia XI. proti komunismu můžeme posoudit správně jen tehdy, máme-li před očima právě vyložený názor na sociální nauku Církve. Pius XI, jasně odsoudil komunismus už ve veliké so106 [pageend6]ciální encyklice » Quadragesimo anno« o reformě sociálního řádu (1931). Ale už dříve, hned od začátků svého pontifikátu, věnoval komunismu pozornost a užíval všech možností, které mu dávaly jak diplomacie, tak široce rozvětvené charitativní akce, aby zmírnil jeho následky a zamezil další jeho šíření. Stačilo by tu uvést práci Papežské pomocné misse na pomoc hladovějícím v Rusku v letech 1922-24, zákroky na konferenci v Ženevě, řadu papežových veřejných projevů v létech pronásledování Církve v Mexiku (v 1.19261932) i za revoluce a občanské války ve Španělsku. Pius XI. upozornil v encyklikách o fašismu (1931) a o nacismu (1937) na bludy těchto systémů, které nemohly zachránit svět před komunismem. Viděl však, že jeho hlas zaniká a svět se řítí do záhuby. Bylo to poslední varování. Pius XI. v encyklice stručně vyložil zásadní principy komunismu a ukázal konkrétně na jeho praktické ovoce : boj proti Bohu a všem božským i lidským hodnotám, jak to bylo v Rusku, v Mexiku a ve Španělsku. V další části shrnuje sociální nauku Církve a zdůrazňuje především důstojnost lidské osobnosti, její poměr k lidské společnosti, dotýká se některých otázek sociální spravedlnosti, zvláště v otázkách mzdy, a podává některé směrnice pro specialisovanou katolickou a sociální akci. Bez důkladné obnovy křesťanských mravů a bez návratu k solidním křesťanským ctnostem není možné přemoci komunismus. Papež věnoval zvláštní pozornost úskočné taktice komunismu. Už tenkrát upozorňoval na předstíraný pacifismus, na nebezpečí spolupráce katolíků s komunisty v kryptokomuni- stických organisacích humanitních, charitativních a vědeckých, na rozšiřované názory o náboženské toleranci komunistů v křesťanských zemích a o možnosti křesťanského ko munismu. Papežova slova, kterými odsuzoval komunismus, nesou zrovna prorockou pečeť : » Komunismus je svou podstatou zvrácený a nelze připustit, aby někdo, komu záleží na záchraně křesťanské a vůbec lidské kultury, mu nějak pomáhal. A kdyby přece někteří pobloudilci pracovali pro vítězství komunismu ve svém státě, padnou mezi prvními jako oběti svého bludu ! A čím více ty státy, do nichž se podařilo komunismu proniknout, vynikají starobylou velkolepou křesťanskou kulturou, tím hrozivěji se tam projeví ničitelská nenávist bezbožníků. « Papež viděl, že lidské síly už nestačí zabránit rostoucímu zlu. Proto varuje. Vyzývá k nápravě, k modlitbám, k pokání. Nebylo třeba podávat podrobný rozbor dialektického materialismu, sledovat celý jeho vývoj ve všedi proměnách. Ukázal na samé kořeny zla. Upozornil na cesty k záchraně. Celých dvacet let od vydání encykliky Divini Redemptoris, rok za rokem, jen potvrdily jeho názory. Hlas Pia XI. v této encyklice byl především hlas dobrého pastýře, který chce bránit svěřené ovce proti zloději a lupiči, který přichází krást, loupit, zabíjet a ničit. * # # Po zkušenostech dvou bolestných desítiletí, kdy bylo prolito tolik nevinné krve a kdy bylo zničeno tolik uměleckých, kulturních i hospodářských hodnot, kdy bylo zotročeno nejenom tolik těl, nýbrž i lidských duší, zvláště v mladé generaci, by dnes lidé mohli snad lépe porozumět papežovým slovům. Pokusme se o to každý sám. Studujme sociální nauku Církve. Staňme se jejími apoštoly. CESTI BENEDIKTINI A POKRESTANSTENI RUSKA FRANTIŠEK DVORNÍK V této souvislosti se vynořuje další otázka : Kdo překládal v Čechách latinská díla do sta- roslověnštinyl Již skutečnost sama předpokládá v Cechách upřímné misijní snažení. V úvahu spadá pouze osoba Slavníkovce sv. Vojtěcha, pražského biskupa od roku 982. Na jeho zákrok v Římě bylo zrušeno v roce 985 moravské biskupství, založené společně s pražským roku 975. Tak se stal jediným biskupem (Dokončení z min. Čísla) v rozsáhlé diecési. V roce 985 konal misie mezi Maďary. V tom byl podporován slovanskými křesťanskými středisky, které přežily moravskou katastrofu. Ostřihom, snad tehdy pod českou vládou, byl jedním z nich. Tam se pěstovala jak slovanská liturgie, tak i literatura. Činnost Vojtěchova však byla přerušena bojem mezi oběma českými dynastiemi, a on sám se uchýlil na Monte Cassino a na107 [pageend7]konec do kláštera sv. Bonifáce a Alexeje v Římě. Při svém návratu do Čech přivedl s sebou roku 992 12 benediktinských bratří, pomocníků ve své misijní činnosti. Slovanské liturgii byl Vojtěch nakloněn, a ve stejné vážnosti měl kněze latinské i slovanské. Původ českého hymnu » Hospodine pomiluj n y « a první polské nábožné písně » Bogurodzica« je spojován s jeho jménem. Břevnovský klášter u Prahy se stal slovanským střediskem, pěstovala se tam však i latina. Tomu se zdá nasvědčovat v Rusku zachovaný staroslověnský překlad latinských pravidel sv. Bonifáce, patrona jak Břevnova, tak i římského kláštera, kde sv. Vojtěch složil své řeholní sliby. Snad překlad života sv. Štěpána, tak oblíbeného u břevnovských benediktinů, byl pořízen tam nebo v jiném klášteře. V Břevnově byl tomuto světci zasvěcen oltář, a opatství v Hradišti, založené 1078, si ho vyvolilo za patrona. Zdá se, že slovanská písma pronikla, nebo byla trpěna, i v jiných českých benediktinských klášteřích. V latinském rukopise opatství ostrovského, založeného roku 999, se vyskytují staroslověnské glosy. Podobně tomu bylo v klášteře Ulis, založeném roku 1003. Rajhradské opatství (1045) bylo téměř jistě nakloněno slovanským dílům, protože je založil ochránce všeho slovanského princ Břetislav I. I vetší chrámy v Čechách snad připouštěly z misij ních důvodů staroslověnskou liturgii a literaturu : Cechy byly zemí dvojjazyčnou. Nepřekvapuje tedy, bylo-li založeno sv. Prokopem na Sázavě roku 1032 výhradně slovanské opatství, které se stalo literárním centrem. Mimo ně však byla v té době i jiná podobná. V sázavské kronice čteme, ze za dočasného vyhnanství se mniši ze Sázavy uchýlili do Uher (in terra Hunnorum) — to znamená do severních Uher — na dnešní Slovensko. které k nim náleželo od roku 1030. Tam žili v jednom ze slovanských náboženských středisk, odkud bylo křesťanství šířeno mezi Maďary. Jedním z nich byl Višegrad, nedaleko Ostřihomu při Dunaji. Ondřej (1047-1060), tehdejší vládce Maďarska, našel po smrti sv. Štěpána útočiště pří dvoře Jaroslava Moudrého v Kijevě, jehož dceru dostal za manželku. Odtamtud si přinesl náklonnost k slovanským mnichům. Maďarský pramen tvrdí, že ješte v XIII. století byli na Višegradě řečtí mniši. Byli to však pravděpodobněji slovanští mniši latinského ritu, které pisatel považoval za Řeky. Jiným důležitým slovanským klášterem bylo opatství Hradiště u Olomouce, založené 1078 princem Otou I., bratrem českého krále Vratislava a rozhodným ochráncem slovanské liturgie, jehož manželka byla dcera Ondřeje Uherského, vnučka Jaroslava Moudrého. K zakládání opatství se sešli významní přátelé slovanské literatury : biskup Jan Olomoucký, sázavský opat Vít a opat z Břevnova. Okolnost, že Otova žena byla vnučka Jaroslava Moudrého, ukazuje, jak snadný byl přesun literárních pokladů z Čech do Řuska. Je pravděpodobné, že nejen na Slovensku, ale i v Polsku byla v XI. a XII. století slovanská střediska. Jedním z nich snad bylo v XI. století opatství Tyniec u Krakova. Roku 1095 byl totiž opat s mnichy vyhnán kvůli kacířství, třebaže v té době nebyly v Polsku hlásány žádné bludy. Ona herese byla tedy asi slovanská liturgie. Ačkoliv je doložena existence různých center, kde se pěstovalo slovanské literární snažení, není možno určit, odkud pocházejí památky zachované v ruských rukopisech. Některé — životopisy sv. Václava a Ludmily — mohly být sepsány v Praze žáky Metodějovými ; většina z nich však vznikla v českých klášteřích, na příklad život sv. Štěpána a pravidla sv. Bonifáce. Sbírka původních latinských modliteb snad byla přeložena na Sázavě. Mezi světci, kteří jsou v nich vzýváni, jsou význační benediktini : opatové Magnus, Benedikt, Botulf, Martin, Vojtěch, abatyše Valburga a zakladatel západního mniš- ství sv. Benedikt. Také jeho život byl přeložen, ne-li na Sázavě, tedy v Břevnově, a zachoval se pouze v srbském rukopise z XVI. století ; mohl však být znám i v Rusku. Styky Sázavy s Kijevem nejsou jen domnělé. Když byly na Sázavě konsekrovány, podle zprávy tamního kronikáře, dva nové oltáře roku 1093, byly do nich mimo jiné vloženy ostatky sv. Borise a Gleba, dvou kijevskych princů, kanoniso váných roku 1072 ruskou Církví. Profesor čiževský nedávno poznamenal, ze tyto ostatky mohly být na Sázavu přeneseny ruským mnichem Nastorem, autorem životu sv. Teodora, Borise a Gleba. Je-li tato domněnka podložena, poskytuje důkaz o stycích mezi českými benediktiny a ruským mnišstvím. Na druhé straně, mají-li pravdu P. Lavrov a N. Durnov, že Hamartolosova kronika z poloviny XI. století je dílem ruských, bulharských a českých překladatelů, pak se smíme domnívat, že na něm pracovali opět čeští benediktini. Jsou náznaky, že kult sv. Borise a Olgy byl v Čechách rozšířen ve 108 [pageend8]dvanáctém a následujících stoletích a že život sv. Borise a Gleba mohl být sepsán i v Čechách. Styky mezi českými katolickými benediktiny a pravoslavnými kijevskými duchovními nebyly přerušeny ani vypuknutím rozkolu po roce 1054. Zdá se naopak, že během druhé poloviny XI. století mohutněly, a že prostí věřící v nich z nevědomosti pokračovali po mnoho desítiletí i po rozevření rozkolu mezi Východem a Západem. Rusko bylo široce otevřeno západním vlivům jak hospodářským a politickým, tak i náboženským, aniž se stavělo nepřátelsky k tomu, co přicházelo ze Západu, Kijev byl otevřen jak byzantské, tak i latinské oivili- saci. Mladé ruské křesťanství potřebovalo však někoho, komu by mohlo důvěřovat a kdo by mu poklady latinské Církve a cililisace zpřístupnil. Cechy se staly tímto prostředníkem, poněvadž užívaly obojího církevního jazyka, byly dědičkou cyrilometodějských tradic a pronikala jimi hluboce latinská civilisace. Synové sv. Benedikta se zdáli nej přijatelnějšími prostředníky Římu i kijevskému mnišstvu. KAPITOLY O CÍRKVI Zdá se, že si to uvědomil první český král Vratislav, a snad na pokyn biskupa Šebíře poslal papeži Řehoři VII. v roce 1079 žádost, aby povolil užívání slovanské liturgie v celých Čechách. Na neštěstí nebyla situace v Římě příznivá a Řehoři Vil. scházel široký rozhled, jehož takový krok vyžadoval. V snaze zavést do celé Církve liturgickou jednotu, papež přísně zakázal užívání slovanského jazyka v bohoslužbě. Vratislav neuposlechl. Jeho nástupce Břetislav I. (1093-1100) však povolil tlaku latinského kléru a Říma, a když vyhnal v roce 1095 ze Sázavy slovanské mnichy, nahradil je německými. Slovanské knihy byly zničeny, a počátkem XII. století slovanská liturgie z Čech vymizela. Bylo dosaženo liturgické jednoty, — ale Západ ztratil prostředníka mezi latinskou civilisací a ruskou Církví. Tehdy také se po prvé v Kijevě projevilo nepřátelství k latinskému Západu a vzrůstalo, poněvadž bylo podněcováno Řeky, kteří se stávali stále zatrpklejšími pro násilnosti křižáků, spáchaných v Řecku. JAROSLAV VÍTOVSKÝ: MYSTICKÉ TĚLO Kristova Církev je viditelná společnost. Má svou ústavu, svou organisaci, své představené, svou nejvyšší hlavu. V zeměpisných ročenkách, kde se udává rozloha a počet občanů různých zemí, je se stejnou přesností uveden i počet členů katolické Církve a její zeměpisné rozšíření. Církev je opravdu jedna ze společností, které existují na tomto světě. Není však stejné podstaty. Mezi Církví a společností jen lidskou, mezi Církvi na př. a společností státní, existuje rozdíl tak zásadní, že je nelze zařadit do stejného řádu. Jeví se to už ze způsobu, jak se člověk stává členem jedné anebo druhé z těchto společností. Aby se někdo stal občanem nějakého státu, stačí procedura ryze právní. Musí splnit určité předpoklady, dát snad určité záruky, podat okolkovanou žádost, a dopadne-li vše dobře, dostane úřední orazítkovanou listinu s podpisy představitelů té neb oné státní moci, která mu uděluje občanství se všemi právy a povinnostmi, které z toho vyplývají. Jak jsme už poznamenali, celý tento postup zůstává pouze na rovině právní, na rovině vnějších společenských vztahů, a nic neza- braňuje, aby ten, kdo je dnes občanem některé země evropské, se nestal za nějaký čas občanem třebas Spojených států amerických. — Aby se však člověk stal členem Církve, nestačí jen tyto formality legální. Zde se vyžaduje něco hlubšího. Něco , co se podle slov Kristových dá srovnat jedině se zrozením : »Nenarodí-li se kdo znova, nemůže vidět Boží království « (Jan 3, 3). Zrození však není jen změna vztahů vnějších, není to jen skutečnost na poli právním. Je to něco, co se týká samého bytí, co jde až ke kořenům bytí, co klade nejvlastnější základy lidské osobnosti. I přičlenění k Církvi tedy musí podle slov Kristových proniknout do podobné hloubky. I ve křtu se kladou nové zaklady. Základy pro život, který žil v celé plnosti Ježíš Kristus a který přišel sdělit i nám : » Přišel jsem aby měli život, a aby měli hojnost« (Jan 10, 10). Vstoupit do Církve znamená tedy získat něco z plnosti života Kristova : » My všichni«, praví sv. Jan, » jsme zajisté -přijali z jeho plnosti, a to milost na milost« (Jan 1, 16). Znamená 109 [pageend9]to vejít v životní spojení s Kristem, a dostat tak Kristova Ducha. Toho Ducha, z kterého počala Maria při zvěstování (srv. Lk 1, 35), který od okamžiku Mariina souhlasu naplňuje Kristovo lidství, který je původce milosti posvěcující a všech nadpřirozených schopností v Kristově lidské duši, Ducha svátého, který podobné účinky chce působit i v nás. Ježíš to vyjádřil jednoduchým, přitom však velmi hlubokým podobenstvím : » Já jsem vinný kmen, vy ratolesti. Kdo zůstává ve mne. a já, v něm,, ten nese mnoho ovoce, něhot beze mne nemůžete dělat nic « (Jan 15, 5). Je tedy nesmírný rozdíl mezi Církví a společností pouze lidskou. Abych byl občanem státu, stačí, abych měl úřední listinu, kterou se mi udělují občanská práva. Abych byl však členem Církve, nestačí jen vnější dokument. Je třeba, aby bylo zasaženo samo mé nejvnitřnější » já «, abych byl povýšen na novou rovinu, abych byl připodobněn Kristu, abych dostal novou moc žít z jeho Ducha. Z toho plyne, že je i zásadní rozdíl mezi vztahem, který má občan k státu, a vztahem, který má křesťan k Církvi. Vztah mezi občanem a státní společností se omezuje na pole právní, lze jej vyjádřit a formulovat zákony a paragrafy. Vztah mezi křesťanem a Kristem, mezi křesťanem a všemi těmi, kteří podobně jako on jsou spojeni s Kristem, jde daleko hlouběji. Týká se samého bytí, nového, nadpřirozeného bytí, života, který je z Boha, který je úměrný jen Bohu, který jen Bohu je » přirozený «, který tudíž vstupuje do oblasti, která jen Bohu je úplně proniknutelná a o níž my víme jen z Božího zjevení : » Boha nikdy nikdo neviděl, jednorozený Bůh, který je v Otcově lůně, ten o tom vypověděl« (Jan 1, 18). Stojíme tu tedy před tajemstvím, před mystériem Božího života. Proto i ten vztah křesťana ke Kristu a k Církvi označujeme přívlastkem » tajemný, mystický«, a celé to společenství Krista a křesťanů, celou tu skutečnost, vyjádřenou podobenstvím o vinném kmeni a ratolestech, označujeme názvem » Kristovo mystické tělo «. Nejvíce nám o tomto mystickém těle pověděl sv. Pavel. A je vskutku zajímavé, jak se k tomu dostal. — Je známo, že byl vychován jako farizeus a že pronásledoval nově založenou Církev. Vyžádal si dokonce od velerady pověření spoutat a přivést do Jeruzaléma křesťany z Damašku. Na cestě k tomuto městu se však přihodí zvláštní věc — přečtěme si o tom vlastní Pavlovo svědectví : » Když jsem byl na cestě a už se blížil Damašku, — bylo to kolem poledne — najednou mě prudce oblilo bohaté světlo s nebe. Padl jsem na zem a uslyšel, že ke mně mluví nějaký hlas : » Šavle, Šavle, proč mě pronásleduješ? « Odpověděl jsem : » Kdo jsi, panel « A on mi řekl: » Já jsem Ježíš Nazaretský, kterého ty pronásleduješ... « (Skt 22, 6-8). Nevíme, zda Pavel někdy předtím viděl Krista. Je však naprosto jisté, že Krista osobně nikdy nepronásledoval. Jeho zášť se týkala křesťanů, Kristových učedníků. A nyní slyší výtku : » Proč pronásleduješ mneJ « — » Kdo jsi, pane? « — »Já jsem Ježíš Nazaretský, kterého ty pronásleduješ. « Pro Pavla to bylo opravdu dvojí zjevení : jednak se střetl se vzkříšeným Kristem, jednak však právě při tomto setkání pochopil, že tento Kristus žije ve svých učednících, že je opravdu jako vinný kmen, spojený s ratolestmi. A Pavel toto Kristovo podobenství rozvede v jiném obrazu : Kristus je hlava, my údy ; Kristus je hlava, Církev tělo. Někteří kritikové se snažili v těchto Pavlových výrocích, které se opakují skoro ve všech jeho listech (srv. zvláště první Korinťanům, list Efesanům, Kolossanům a Římanům), vidět určitý vývoj základní Ježíšovy nauky, určitou novotu » pavelskou«, ne už » ježíš- skou «. Jejich snaha je však směšná. Což není stejný pojem v tom už citovaném podobenství o vinném kmeni a ratolestech? A neopakuje se totéž pojetí u Matouše v hlavě pětadvacáté při předpovědi posledního soudu? — » Pojdte, požehnaní mého Otce, « tak budou znít slova Krista-soudce, » ujměte se království připraveného pro vás od založení světa. Neboť měl jsem hlad, a dali jste mi jíst. Měl jsem žízeň, a dali jste mi pít. Cizincem jsem byl, a ujali jste se mne. Nahý, a oděli jste mě. Nemocný jsem byl, a navštívili jste mě. Vězněn jsem byl, a přišli jste ke mne. « — Tehdy mu dají spravedliví pavelskou otázku : » Kdy jsme tě viděli hladového, žíznivého, jako cizince, nemocného nebo ve vězení ? « A král jim odpoví : » Vpravdě vám pravím : » Co jste učinili jednomu z nej- menších z těchto mých bratří, mně jste to učinili. « — Totéž se bude opakovat, i když v opačném smyslu, i se zavrženými. I oni dají stejnou otázku, a i oni uslyší stejnou odpověď : » Vpravdě vám pravím, co jste neučinili jednomu z těchto nejmenších, ani mně jste to neučinili « (srv. Mt 25, 34-46). — Kristus tu nemluví o svých » nejmenších «, které vykoupil a povolal do své Církve, jen jako o svých přátelích, Kristus se nestaví za ně jen nějak obrazně. On se s nimi vpravdě ztotožňuje. Sv. Pavel má tedy plné právo, aby toto ztotožnění 110 [pageend10]nazval spojením hlavy s údy, aby mluvil o mystickém těle. Tak na př. v prvním listě Korinťanům píše : » Tělo je jen jedno, i když má mnoho údů ; ale všechny údy — přesto, že je jich mnoho — tvoří dohromady jedno tělo. Tak je tomu také u Krista. Vždyť přece z nás ze všech — ai už jsme židé nebo pohani, otroci nebo svobodní — stalo se jedno tělo, když nás tentýž Duch všecky dovedl ke křtu, a všichni jsm.e také v hojnosti přijali stejného Ducha « (1 Kor 12, 12-13). Bylo by nyní velmi zajímavé ukázat na vnitřní život tohoto mystického těla a na zákony, které je řídí. To si však necháme na příště. Dnes chceme ještě jen zdůraznit naprostou totožnost tohoto tajemného společenství s navenek se projevující hierarchicky organi- sovanou Církví. Už jsme se zmínili, že vnitřní život Církve pramení z Ducha svátého, kterého nám sděluje Kristus. Tento Duch svátý byl při počátku vtělení (Lk 1, 35), vedl Krista (Lk 4, 1), projevil se i viditelně v podobě holubice (Mk 1, 10), a pak jako oheň sestoupil na nově založenou Církev (Skt 2, 3). Kristovo lidství, zakotvené v osobě Božího Slova, bylo naplněno tímto Duchem (Lk 4, 14). Přitom se však navenek nijak nelišilo od ostatních. Ježíš rostl a dospíval jako každý jiný chlapec, žil v neznámém Nazaretě, pracoval v dílně svého pěstouna, cítil potřebu jíst a spát jako každý jiný. Pro mnohé byl tento lidský prvek příležitostí k pohoršení: » Což z Nazareta může být něco dobréhol « (Jan 6, 42) ; » Což to není syn tesařův? « (Mt 13, 55) ; »Hle, jedlík a pijan vína, přítel celníků a hříšníků « (Mt 11, 19). Tak ho oceňovali ti, kdo nedovedli anebo nechtěli vidět hlouběji pod povrch. A přece, pod tímto lidským prvkem, nebo přesněji právě tímto lidským prvkem působí jeho božství, právě v tomto člověčenství zjevuje Bůh svou pravdu, rozdává svou lásku, ba Kristus může říci: » Kdo viděl mne, viděl Otce « (Jan 14, 9). Něco obdobného je i v Církvi. Je pokračo- vatelka Kristova díla. Má jeho Ducha, jeho poslání, je jeho plnost, jeho tajemné tělo. Navenek však i ona se projevuje v podobě lidské, která ještě více než lidství Kristovo může být příležitostí k pohoršení. Papež, biskupové, kněží a všichni ostatní členové Církve mají nejen lidskou přirozenost, jako ji měl Kristus, nýbrž mohou být někdy i málo sympatičtí, nedůslední, mravně úzkoprsí, ba i hříšní. Ěekl-li Ježíš o sobě : » Blažený, komu nejsem kamenem úrazu « (Lk 7, 23), platí tento výrok ještě více o Církvi. Kdo nemá dobrou vůli, PŘIJĎ, PANE JEŽÍŠI! Z velikonočního poselství sv. Otce Pia XII. Svatý Otec Pius X II. promluvil, jako jiná léta, na Boží hod velikonoční k poutníkům a Římanům, kteří zaplnili obrovské náměstí sv, Petra, širokou ulici della Conciliazione a jiné ulice ústící na náměstí. Připojený obrázek dává jen neúplnou představu o velkolepé manifestaci víry a oddanosti k Piu X II. Po prvé byl celý projev vysílán Eurovisí. Uvádíme několik úryvků z poselství sv. Otce. Nové světlo září před vašima očima. Hymnus radosti a slávy se ozývá ve vašich srdcích: Tisíce a tisíce hlasů jej zpívají, doprovází jej souladné akordy varhan, a vyzvánění zvonů jej šiří do dáli nad horami a údolími. Jsou velikonoce. Je den, který připravil Pán, abychom jásali a se z něho radovali : » Haec dies, quam fecit Dominus : exultemus et laetemur in ea« (velikonoční liturgie). Ví Pán, jak rádi bychom vstoupili do každého domu, navštívili všechny sály nemocnic, zastavili se a požehnali u každé kolébky a soucitně se sklonili nad každým utrpením. Kéž by Nám bylo dopřáno osvobodit všechny lidi od jakéhokoliv strachu, darovat jim pokoj a naplnit je radostí. Bohužel není nám možné uskutečnit tuto naši touhu. Omezíme se proto jen na to, že k vám promluvíme, a podobně jako jsme to učinili už jindy, vám sdělíme několik myšlenek, které Nám přišly na mysl při rozjímání. Svatý Otec komentoval pak slova velikonočního chvalozpěvu » Exultet« o velikonoční noci, noci hluboké, plné utrpení, která však připravovala svítání a jas nového dne, jak se to ukázalo při utrpení a zmrtvýchstání Páně. V třetí části poselství promítl papež tyto skutečnosti víry do dnešní světové situace a vyslovil přání, aby i tato noc, která ještě leží nad světem, se brzo proměnila ve světlý den. Několikrát jsme už upozornili na to, že lidé všech národů a světadílů musí žít plni zmatku a úzkosti ve světě, který je sám celý rozvrácený a který rozvrací a do svého víru strhuje i druhé. Všechno se stalo relativní a provisorní, protože vše je méně působivé a proto i méně účinné. Blud ve svých téměř nespočetných formách podmanil si mysli lidí, a to i těch šlechetných. Nemravnost všeho druhu dosáhla tak vysokého stupně nestyda- může si vždy najít záminku k pohoršení a odmítnout Církev tak, jako židé odmítali Krista, Je však blažený, komu tato vnější stránka Církve není kamenem úrazu. Pod její lidskou tváří totiž najde samého Krista, a v něm pravdu, cestu a život (Jan 14, 6). 111 [pageend11]Sv. Otec Pius XII. mluví z balkonu basiliky sv. Petra. (Velikonoce 1957) tosti, tak se rozšířila a zasáhla i útlý věk, že se nad tím znepokojují všichni, kterým opravdu záleží na osudech světa. Lidstvo je jako nakažené tělo, plné ran, ve kterém krev proudí už jen stěží ; a to proto, že jednotlivci, sociální třídy i celí národové zatvrzele zůstávají rozděleni a nechtějí spolupracovat a se dorozumět. A jestli že nejdou kolem sebe bez zájmu, pak zase se nenávidí, brojí a bojují proti sobě a ničí jeden druhého. Avšak i tato noc ve světě jeví jasné známky svítání, jež jistě přijde, tušíme nový den, který probudí nové a ještě krásnější slunce. Díky Boží prozřetelnosti zatím ve světě přibývá prostředků pro plnější a volnější životní rozvoj. Vědecké objevy rozšiřují obzor lidských možností. Technika a účelné uspořádání zužitkovávají tato vítězství a dávají je do služeb člověka. Jadernou energií už prakticky začala nová éra : elektrický proud získaný z rozštěpených atomových jader už osvětluje obytné domy, a asi není daleko den, kdy syntetické procesy, podobné procesům, které už miliardy let drží zažehnuty slunce a ostatní hvězdy, budou osvětlovat města a pohánět stroje. Elektronika a mechanika auto- matisací mění výrobu i práci ; člověk se stává víc a více pánem svých děl a vidí, jak jeho práce se zlepšuje co do jakosti i důmyslnosti. Dopravní prostředky spojují nejodhlehlejší body naší zeměkoule a svou rychlostí nejednou předčí i zdánlivý pohyb slunce. Rakety poháněné tryskovým motorem pronikají do prostor vesmíru a umělé planety uvádějí vesmír svou přítomností v úžas. Agronomie využitím poznatků jaderné chemie zvyšuje možnosti postarat se o mnohem početnější lidstvo než je dnes, a biologie den co den dosahuje nových a nových vítězství v boji proti nej strašnějším nemocem. A přece všechno to je stále ještě noc. Noc, plná tužeb a nadějí, ale přece jen noc. A mohla by se změnit, a to znenadání, v noc bouřlivou, kdyby se někde objevily blesky a kdyby se ozvalo burácení hromů. Což není pravda, že věda, technika a celé to účelné uspořádání života se tolikrát staly lidstvu zdrojem strachu a hrůzy? Lidé tedy nejsou už bezpeční, jako bývali jindy. Vidí zcela jasně, že žádný pokrok sám nedovede obrodit svět. Mnozí už poznali, a přiznávají si to, že se octli v této noci proto, že byl zajat Ježíš, že lidé ho chtěli vyloučit z rodin, z kulturního a sociálního života ; protože lid povstal proti němu, protože byl ukřižován, umlčen a zbaven veškerého vlivu. Mnoho duší odvážných a připravených si uvědomuje, že Ježíšova smrt a pohřeb byly možné jen proto, že se mezi jeho přáteli našel, kdo ho zapřel a zradil ; že tolik jiných ze strachu uteklo před vyhrožováním nepřátel. Tyto duše vědí, že rozhodný, svorný a včasný zásah změní tvářnost země, že ji obnoví a udělá lepší. Je nutné odstranit hrobový kámen, kterým lidé chtěli uzavřít do hrobu pravdu a dobro. Je třeba, aby Ježíš vstal z mrtvých, a to opravdu, tak aby už nebyla možná žádná vláda smrti : » Surrexit Dominus vere — Pán skutečně vstal« (Luk 24, 34), » mors illi ultra non dominabitur — smrt nad nim už nemá vlády « (Řím 6, 9). U jednotlivců Kristus musí zničit noc hříchu jitřenkou nově získané milosti posvěcující. V rodinách slunce lásky musí vystřídat noc lhostejnosti a chladu. V továrnách a v dílnách, v městech, u celých národů, v zemích, v nichž vládne vzájemné nepochopení a nenávist, tam noc se musí vyjasnit jako den » nox sicut dies illuminabi- tur « ; pak ustane boj a zavítá tam pokoj. PŘIJĎ, PANE JEŽÍŠI! Lidé nemají sílu, aby odvalili těžký kámen, který sami utesali a přivalili k tvému hrobu, aby ti zabránili navrátit se. Sešli svého anděla, Pane, a učiň, aby naše noc se rozjasnila jako den. Tolik srdcí, Pane, na tebe čeká! Tolik duší se stravuje, jen aby urychlily příchod dne, 112 [pageend12]kdy ty sám budeš žít a vládnout v lidských srdcích ! Přijď, Pane Ježíši! Je tolik znamení, která nám dávají tušit, ze tvůj návrat už není daleko. M a r i a , Tys uzřela svého Syna zmrtvýchvstalého ! Jeho první políbení ti odňalo onu nevypravitelnou úzkost, způsobenou nocí utrpení. Maria, tobě obětujeme prvotiny dnešního dne. Tobě, Snoubenko Božího Ducha, patří naše srdce a naše naděje. Amen ! Nedávno vyšla v Itálii v římském nakladatelství F. Ferrari obsažná kniha (490 stran) : La Chiesa del silenzio guarda a Roma. — Umlčená Církev hledí k Římu. Komitét národů ze zemí za Železnou oponou ji vydal jako dar sv. Otci Piu XII. k jeho biskupskému jubileu. Mezi dvanácti národy (Číňany, Charváty, Litevci, Lotyši, Poláky, Rusy, Rumuny, Slováky, Slovinci, Ukrajinci a Madary) jsou také Češi. Poněvadž Igino Giordani, který napsal ke knize předmluvu, uspořádal jednotlivé kapitoly podle italské abecedy, připadla první kapitola Čechům : Český národ Piu X II. Je to řada dokladů otcovské lásky Pia XII. k našemu národu a řada živých svědectví věrnosti a oddanosti českých katolíků k viditelnému Kristovu zástupci na zemi. Ne mnoho slov. Česká kapitola je stručná, pouhých sedmnáct stran, ale uvedená fakta mluví tím hlasitěji. Vyúsťují v jeden refrén : Nezapomínáme ! Ujišťují s neochvějnou odhodlaností : Nezapomeneme. Hlasy, které přehluší nedávné nízké útoky komunistické propagandy v Československu, slijí se (zalykající se slzami a krví) spolu s hlasy všech českých katolíků v exilu v jednu společnou modlitbu: » Bože, Pia XII. žehnej nám a zachovej ! I nám Čechům ho, Pane, zachovej! « oe, nicuis s létla Zdrávas, hvězdo mořská, dobrá Máti božská, vždycky čistá Panno, šťastná k nebi bráno ! Tys z úst Gabriela pozdrav uslyšela : místo » Eva « — » Ave «. Dej nám štěstí pravé ! Zbav pout hříšné lidi, slepým dej, ať vidí, odvrať, co nás souží, vypros dary Boží ! Ukaž, že jsi M á ti! Na tvou prosbu dá ti všecko Syn tvůj z nebe, pro nás zrozen z tebe. Panno nejkrásnější, ze všech nejmilejší, vytrhni nás z hříchu, dej ctnost, odstraň pýchu ! K nebi duši čistou veď vždy cestou jistou, až tam uzří Pána navždy rozjásaná. Otci, Synu chvála, rovněž Duchu stálá pocta ať se vzdává, všem třem jedna sláva ! Přeložil Zdeněk Bobr. Statisícové zástupy při papežově projevu na náměstí sv. Petra. tm ¡8 [pageend13]r o z h le d y SVĚTCOVA SOCHA Těch nedělních odpolední, ledy jsme vycházeli s rodiči na procházku! Šli jsme, děti napřed, rodiče ruku v ruce za námi, kolem kostela sv. Vojtěcha přímo k Vltavě. Jemným říčním piskem došli jsme břehu, kde nás již vítala svěží zeleň vrb, schýlených nad šplouchající vodou. Malé vlnky, polité stříbrem, vystřihovaly své slzy až k našim nohám, škeble otvíraly své opalisující skořápky, maličké rybičky poletovaly šipkou v duze vod. Jak dlouho trvávala tehdy ta cesta, plná dobrodružných příhod kolem, stářím nakloněných rybářských domků, kde se sušily v plném slunci velké sítě a čeřeny, kde bylo milo pohoupati se na převržených pramicích a zabrali těžkými vesly do vltavských proudů ! Cílem bývalo pravidelně Podolí, malebné Podolí, roztomilá a tichá vesnička s chaloupkami krytými došky, na nichž se zelenal mech a pyšně kvetl netřesk, a s kostelem na starém hřbitůvku lemovaném poli. Cestou vzpomněli jsme Horymírova skoku, kněžny Libuše, viděli v roztoužené duši nádheru hradu Vyšehradu, leč nikdy neopominuli podívati se na sochu sv. Jana Nepomuckého, zhotovenou prostou rukou vesnického řezbáře, leč obklopenou tajemstvím ; vědělit jsme, že připlula do Podolí kdysi za velké povodně, neznámo odkud. Vše, co vyprávěly báje, bylo jistě krásné, ale naše dětské oči tolik toužily shlédnouti, a nezbylo-li nic z hradu Kroková, nemohli-li jsme spatřiti ani kněžny Libuše, ani Horymíra, ba ani jeho statečného Šemíka, socha světcova stála před námi viditelná, nabízela se zvědavým očím, a dětská fantasie dovedla ji obestříti pohádkovou krásou, nebot jsme věděli : světec položil život za vyplněni povinnosti. Ale nejen my děti, i podolští rybáři milovali svého patrona, a voráci, kteří slastně projeli Svatojanskými proudy, zastavovali se v Podolí a pozdravovali sochu světcovu, v úctě obnažujíce hlavy. — Uplynulo padesát let. Jdu Podolím. Vzpomenu a hledám světcovu sochu. Našel jsem ji rozbitou a zohavenou, ruka, drževší vítěznou palmu mučedníkovu, uražena a po celé postavě stopy hanobících ran. Nová doba neuznává světců. Leč, co se zde dálo, není jen zneuctění sochy, nýbrž zneuctění a pohrdání tím, co jsme uctívali v památce sv. Jana Nepomuckého : plněni povinnosti a dodrženi slibu a slova, byt to stálo i život. Ano, ideály se vyměňují ; obávám se, že ve zlé. Jos. Bohuslav Foerster » Co život dal « KARLŠTEJN JUBILUJE 27. března bylo oslaveno 600. výročí založení karlštejnské kolegiátní kapituly. Jubilejní mši svátou sloužil v hradní kapli dnešní kapitulní děkan karlštejnský, kancléř arcibiskupské konsistoře pražské Jan Dočekal. Odpoledne kapitulní vikář pražský A. Stehlík podepsal a odevzdal jmenovací dekrety dvěma novým nesídelním kanovníkům karlštejnským : vddpp. V. Kořínkovi, faráři a vikáři v Praze- Podolí, a G. Novákovi, administrátorovi v Berouně. Tím byla obnovena staroslavná kolegiátní kapitula karlštejnská, která od roku 1564 žila už jen v osobě děkanově. Podle slov děkana Dočekala Svatá stolice r. 1948 dala svolení k obnovení kapituly. V předcházejících dnech děkan Doležal položil kytici květů na hrobku karlštejnských děkanů v kapli sv. Prokopa v Praskolesích, na hrob Msgra J. ftíhánka v Praze-Střešovicích a vavřínový věnec se stuhami v barvách československých a karlštejnského děkanství (bílá-žlutá-modrá) na sarkofág Karla IV. v královské hrobce ve svatovítské katedrále. Tomuto pietnímu aktu bylí přítomni představitelé pražského církevního života ; varhanními motivy na staré chorály jej doprovázel ředitel dómského kůru A. Janda. Obnovení karlštejnské kapituly tvoří část. oslav 600. výročí založení Karlštejna. Stavba trvala 9 let, začal ji Matyáš z Arrasu. Císař Karel IV. dal zbudovat tento hrad jako schránu pro korunovační klenoty říšské a pro svou velkou sbírku svátých ostatků. Na hradě byly čtyři kaple, a u jedné z nich, u kaple P. Marie — dnes proslulé Wurmserovjhni freskami — zřídil královskou kapitulu s děkanem a 4 kanovníky. Zakládací listinu podepsal 27. března 1357, v tentýž don, kdy byl hrad vysvěcen a otevřen za přítomnosti císaře a za účasti prvního pražského arcibiskupa Arnošta z Pardubic. Kapitulu osazoval děkanem a kanovníky přímo král. Počet kanovníků nebyl stálý, začátkem 15. století jich bylo dvanáct, ale v nepřízni časů, za válek husitských a domácích zmatků v století patnáctém a šestnáctém kapitula upadala, stejně jako ztrácel na své důležitosti hrad. Po smrti děkana Felixe z Lindy v druhé půli 16. století zůstal z kapituly jen děkan — » čestný strážce koruny české «, která se zde skrývala v pohnutých dobách — , aby se o výročních bohoslužbách v den úmrtí zakladatele, 29. listopadu, modlil za duši » pana Karla císaře «, Karlštejnské děkanství se uchovalo, i když r. 1625 byl zrušen úřad karlštejnského purkrabí, a děkanové patřili k předním prelátům v zemi. Karlštejnským děkanem byl na př. Václav Hájek z Libočan, pověstný svými životními osudy a svou Kronikou. Prvním karlštejnským děkanem po r. 1918 byl Msgre Jan Ríhánek, dlouholetý rektor pražského kněžského semináře. p. o. Z CÍRKEVNÍHO A NÁBOŽENSKÉHO ŽIVOTA V CSR Přehled zpráv Podle zpráv ČPV v Paříži v pražské arcidiecési bylo o vánočních svátcích na 250.000 svátých přijímání. Také z jiných částí CSR je hlášeno, že k svátostem přistupuje nebývalý počet věřících. Podle téhož pramene je pražský arcibiskup Mons. Beran internován blízko Liberce. 21. března byla konána v Praze pracovní schůze rozšířeného předsednictva Celostátního mírového výboru ČSR. Jednání zahájil místopředseda CMV » probošt« Drábek z Mikulova. Byli přítomni m. j. jako zástupci ministerstva školství a kultury přednosta církevního odboru K . Hrůza a jeho náměstek J. Kosa a náměstek pověřenectva školství a kultury A. Belanský z Bratislavy. » Za nesmírného nadšení« byl ze schůze zaslán blahopřejný telegram presidentovi Zápotockému k 4. výročí jeho zvolení za presidenta. Přátelský dopis byl zaslán mírovému sdru114 [pageend14]žení katolíků ve » svobodném« Vietnamu. Hlavní programový projev pronesl v zastoupení předsedy CMV ministra Plojhara pražský kapitulní vikář Stehlík. Odsuzoval kolonialismus, » horkou agresi v Egyptě «, obnovenou studenou válku, která chce dosíci » zničení obrovského a pevného mírového bloku lidově demokratických zemí, vedeného neoblomným mírotvorným Sovětským svazem a junác- kou lidovou Čínou« ; dával rady OSN a litoval » neblahého a neuváženého zásahu kardinála Mind- szentyho, jenž některé madarské kněze zmátl a svedl na nesprávné cesty «. Kapitulní vikář Stehlík skončil agitací pro volby do národních výborů a k t zvýšení výsledků našeho hospodářství «. Svátek bl. Anežky byl oslaven v kostele sv. Františka u křižovníků. Pontifikální svátostné požehnání v neděli 3. března udělil dr Jos. Vlasák, velmistr křižovníků. — Koncem února dlela v Praze delegace německých odborářů. Kap. vikáři Stehlíkovi odevzdali starý zvon, uloupený nacisty r. 1943. Zvon váží asi 60 kg a ulil jej r. 1747 pražský zvonař Valentin Lišák k poctě sv. Rodiny, jejíž relief je barokním stylem vypracován na zvonu. Návštěva delegace v arcibiskupském paláci se prý stala » manifestací mírové myšlenky «. — 9. března uplynulo 220 let od narození největšího z českých muzikantů tereziánského rokoka, Josefa Myslivečka, nejdříve mlynáře a pak skladatele z povolání. Byl přítelem obou Mozartů, otce i syna. Josef Mysliveček-Boemo (jak se podepisoval za svého pobytu v Itálii) zemřel v Římě ve věku 43 let. Nejslavnější z jeho oratorií je » Abraham a Isák «. -— Kat. noviny z 17. března referují, že »ve zdech vlídného domu«, t. j. v Dětském ústavě ČKCh ve Slatiňanech se 35 řeholních sester učí ruský. Kurs vedou ctih. sestry Kalčíková a Fabiánová, které složily profesorskou universitní zkoušku. česká Charita a Chrámová služba se účastní svými exponáty putovní výstavy, kterou pořádají Řemeslnické potřeby n. p. Jde o výrobky Chrámové služby v Jablonném n. Orlicí a Oseku u Duchcova ; jsou to především paramenta s výšivkami (výrobky řeholních sester a řeholníků internovaných v koncentračních klášterech?), a také Pražské Jezulátko, ručně malované na hedvábné látce, zdobené zlatými výšivkami. — Podle rozhodnutí kulturního odboru rady ÚNV města Prahy se bude letos pokračovat v opravách kostela a v průzkumu slavného kláštera, při nichž žila a působila bl. Anežka Česká. Areál kláštera má po skončené adaptaci sloužit musejním účelům. Byly by zde soustředěny památky na stavební vývoj Prahy a v kostelích instalovány vzácné doklady gotického církevního umění. Plánuje se také oprava bývalého kláštera dominikánň u svaté Anny a průzkum románského kostela v dnešním gotickém kostele sv. Anny. Tento kostel byla původně rotunda zasvěcená sv. Vavřinci. K ostel získal r. 1232 řád pražských templářů, kteří přistavěli k rotundě chrámovou loď sešikměného půdorysu dosud u nás neznámého. Je to jediná stavitelská památka v Praze spjatá s templáři; v Cechách působili asi 100 let. Dále se připravuje zhotovení kopie některých z nejvíce postižených soch na Karlově mostě. Tento most stojí už 600 let. Staletým působením povětrnostních vlivů se značně rozrušil pískovec některých plastik. Letos mají být zahájeny práce na sousoší sv. Tomáše Akvinského a sv. Dominika z r. 1708 od M. V. Jackla. Příští rok vydá pražský Orientální ústav starozá- 1357 — 1957 konní žalmy v překladu Jaroslava Seiferta. Letos vyjde ve Státním nakladatelství krásné literatury, hudby a umění Seifertův básnický překlad Písně písní. Ve výkladní skříni knihkupectví České Charity v Praze, Jindřišská 23, mohli chodci shlédnout nejstarší české bible, jako Benátskou (z r. 1506), Melantrichovu (1560-1561), Šestidílnou kralickou (1579-1594) a Svatováclavskou (1677-1715). Byly vystaveny i ukázky vazeb jiných starých českých biblí. Kněžské hroby : 13. března zemřel na Moravci v Charitním domě pro řeholníky převor premonstrátské kanonie v Nové Říši P. Jakub Štěpán Rajda ve věku 84 let ; byl pochován v Nové Říši. V Solnici u Rychnova n. Kněžnou zemřel vdp. Eduard Švorc, emeritní farář v Rukavici ; bylo mu 78 let. V Žehu- ni zemřel čestný konsistorní rada a os. děkan vdp. Josef Andacht ve věku 74 let. R.i.p. Rudé právo přineslo 10. března velkou reportáž nazvanou » Sedmi chlumů báně zlaté «. Autor Miroslav Kubín si k názvu vypůjčil titul ze slov papežské hymny. Článek, uveřejněný těsně před dnem 18. výročí korunovace Pia X II., byl plný urážek na svátého Otce. Před Kubínem se podobným způsobem »vyznamenala« již 11. ledna v Průboji (Ústí n. L.) Soňa čepelková, která se v závěru článku ujistila vlastní odvahou : » A papežské klatby se vůbec nebojíme «. (Demokracie v exilu) * Síla vůle slabochů se jmenuje tvrdohlavost. Maria von Ebner - Eschenbach 115 [pageend15]AMERICKÝ PŘEHLED Jaro přineslo americkému kontinentu několik přírodních katastrof. Kansas a Colorado se sotva probraly z divoké sněhové bouře (40 lidí zahynulo v pětimetrových závějích), když udeřilo tornado. Kalifornie zažila jedno z nejsilnějších zemětřesení od zkázy San Francisca. Škoda na majetku jde do milionů, avšak na štěstí nikdo nepřišel o život. Podle zpráv očitých svědků budovy v San Franciscu se kymácely, okna řinčela a mnoho dveří se zakleslo, takže vznikla panika. Pobřežní silnice na jih od města se sesula a několik automobilistů musilo vyskákat z vozů, aby nebyli pohřbeni za živa. * * * Zahraniční politická situace nebyla o nic lepší : Vleklá krise na Blízkém Východě a nedorozumění mezi západními spojenci stran Suezu byly jen zčásti zažehnány návštěvou francouzského premiéra ve Washingtoně a konferencí presidenta Eisenhowera s Haroldem Macmillanem na Bermudách. Richard Nixon se vrátil ze své africké cesty, na níž celkem úspěšně uplatňoval zásady Dale Carnegie-ho k získání přátel pro Spojené státy. Během své římské zastávky navštívil i svátého Otce. Amerika si zatím zachovala politicky klidné nervy a v budoucnu jich jistě bude potřebovat. Bagdad- ským paktem se totiž zvýšil počet jejích spojenců na čtyřiačtyřicet ( !). Nově přibyly Iran a Irak. Chceme-li pochopit tíži těchto závazků, musíme uvážit, že holá existence mnohých těchto zemí závisí na americké pomoci, zejména hospodářské. Zde je několik nejdůležitejších smluvních soustav, jež váží Spojené státy : Na Dálném Východě Japonsko, K orea, Filipíny a Formosa. Severoatlantický pakt : Kanada, Velká Britannie, Západní Německo, Francie, Benelux, Italie, Portugalsko, Řecko, Turecko, Norsko, Dánsko a Island. SEATO (jihovýchodní Asie) : Pakistan, Thailand, Australie a Nový Zéland. Smlouva z Rio de Janeiro zahrnuje většinu jihoamerických republik. Zdá se, že přes všechny přítomné potíže Dulles nadále chová mírný optimismus. » Jedním z dosažených úspěchů «, prohlásil nedávno, » je přijetí zásady preventivní taktiky vůči válce. Musíme mít odvahu a potřebné mocenské prostředky k potrestání útočníka ... Obávám se, že ještě dlouho budeme žít ve stínu války. Nespravedlnosti přítomné doby nezbytně povedou k mezinárodním násilnostem, nenajde-li se nějaké jiné řešení. « Zda tato naděje na » nějaké jiné řešení « je oprávněna, ukáže pravděpodobně Gomulkúv polský experiment. Po jistém váhání Washington nyní povolil hospodářskou pomoc Polsku, ve výši 75 milionů dolarů, avšak s klausulemi, jež dávají Spojeným Státům právo kdykoli přerušit dodávky, zjistí-li, že polské hospodářství pracuje ve prospěch Sovětů. Na vnitropolitické scéně, senátní výbor J. Mc Clellana odhalil značné zpronevěry v jedné z mamutích odborových organisací. Ústřední postavou skandálu je dělnický zbohatlík Dave Beck, předseda unie řidičů nákladních aut. Tento odborářský autokrat doznal, že si po částkách » vypůjčil « z pokladny unie 270.000 dol. a splatil svůj '> dluh «, až když se na to přišlo. Spoluobviněni jsou i jiní odboráři, státní zaměstnanci a několik notorických gangsterů. Celkem bylo zpronevěřeno asi tři čtvrti milionu dolarů. Vedle optiky, sukna a porcelánu najdete ted ve Spojených státech nový evropský import, automobily. Jejich počet sice nedosahuje více než dvou procent celkového počtu motorových vozidel, avšak jejich popularita roste. Jde zejména o německý Volkswagen, francouzský Renault-Dauphine a britský Jaguar. V tlačenici obrovitých (a žravých) vozů americký automobilista začíná pošilhávat po malých a hlavně úsporných strojích evropské výroby. To platí zejména pro velkoměstskou dopravu. Víky j a k se v Ce c h á c h j íd á v a l o Tak mnohý exulant si zastýská po české kuchyni, vepřová se mu vybaví v mysli, když v cizích zemích pojídá cizí a nám často opravdu nepříjemná jídla. Zdá se, že česká kuchyně, výborná a milá, patří k české národní tradici. Ovšem staří Čechové nejedli vepřové ani husy pečené, ale hlavním jejich jídlem byl hrách, a ten se připravoval na různé způsoby. Ovoce bylo dost a sušilo se na » křížaly «, o nichž ještě Božena Němcová vypravuje. Později se jídlo české množilo, kuchyně se pestřila, a první česká kuchařská kniha, vytištěná u Severýna v Praze, uvádí už různé druhy jídel. Klasická česká » kuchařka « je kniha Bavora z Hustiřan, vydaná roku 1591. Tam už je recept na různé paštiky, do nichž se přispívalo masem tetřeva, » ouhoře«, kachny, ryby, tresky, holubů a přidávaly se hrušky a kaštany. Paštiky se zdobily pavím peřím. Ryby bývaly často na českém jídelním stole. Už roku 1115 se uvádějí » pstružníci«, kteří chytali nejen pstruhy, ale ryby vůbec, a nabízeli je na prodej. Roku 1323 měl pražský Botič ještě hojnost ryb. Do 16. století nebylo u nás vidliček. Češi jedli vždy nejen dobře, ale i hojně. Roku 1516 uctili císařské posly osmnácti různými krměmi, a recepty na tyto krmě se uvádějí v německých knihách kuchařských, kde tato jídla jsou chválena jako zvláště výborná. Roku 1543 pražští konšelé stanoví » standartní« postní stravu, kterou hospodský má prodat za tři groše. Je to polévka, trojí » vaření« a dvoje ryby. Ani dlužníci netrpěli hladem. Předpis pro stravu, kterou dostávali ve vězení pro dlužníky, zněl : denně chléb, jednu pintu piva, dvě » krmě « teplé, hrách a kus masa. Teprve roku 1328 zrají u nás v Krči první pěstované třešně. Trochu dříve se k nám dostaly » břeskve «. » Erdeple« přišly do Čech roku 1719 a prodávaly se jako vzácné » koření«. První kavárnu v Praze otevřel Jiří Damascenus Deodatus pod Malostranskou věží. Roku 1749 se uvádí kavárna v divadle v Kotcích. Čokoláda byla známa od 16. století. Káva se stala oblíbeným nápojem teprve začátkem století devatenáctého, kdy zlaciněl cukr tím, že byl vyráběn z řepy. Předtím dovážený cukr třtinový byl drahý. Sušené ryby mořské se u nás uvádějí od nepaměti. Je to omyl, když se tvrdí, že pivo se vyvinulo z medoviny. Medovina se od nepaměti vařila v krajích výše položených, pivo od nepaměti v nížinách. Med sám byl oblíbenou krmí a různé krmě se z něho vyráběly. Medovina bledá z medu lipového byla dražší než červenavá z medů lučních. Roku 1626 hospoda v Platejzu v Praze dostává privilegium na medovinu. Z pinty medu musí odvádět tři krejcary. Sláva plzeňského piva je pozdní. Za nejlepší české pivo se dlouho považovalo rakovnické. Proslulé 116 [pageend16]bylo i » březnové << pivo opavské. Slavné pivovary byly v Žatci, Budějovicích, ve Slaném, Domažlicích, v Rokycanech a v Hradci. Musilo to být pivo dobré, neboť kazatel Rašel brojí proti příliš častému užívání tohoto nápoje. » Na národu českém a německém, « praví, » nejvíce se ukazuje, že mnozí za jeden den hanebně propijí více nežli za celý týden mohou vydělatí. « Bohatá země česká poskytovala kuchyni i výčepu vše, čeho je k výborné kuchyni třeba. A česká kuchyně, jak ukazuje Magdalena Dobromila Rettigová, přispívala i k zvýšení národního uvědomění tím, že prakticky ukazovala dávnou českou tradici národní. I v českém exilu je kuchyně česká silnějším pojítkem, než si snad uvědomujeme. Je to kus tradice v nás, dobré, staré české tradice. -ƒ. ž iv o t z v í r y ŽIVOT MODLITBY Podle Ježíšových slov má být naše modlitba neustálá, má zahrnovat práci celého dne. Pokusíme se naznačit, jak je možno této nepřetržité modlitby dosáhnout. Soustřeďme se na začátku zaměstnání i při zaměstnání samém, a podobně i před každou modlitbou. Pohlédněme úkonem víry do svého nitra a pozdravme v něm našeho božského Hosta. Zvykněme si na tento úkon a pozdravujme tak co nej častěji Spasitele přítomného v duši. Dosáhneme tak poznenáhlu jeho milostí takového duševního stavu, že Boha pak už vůbec neztratíme ze zorného pole našeho vnitřního pohledu a nebudeme moci na něj zapomenout ani na okamžik. Při čtení stačí čas od času, na příklad v malé přestávce, když obracíme list v knize, zaostřit pozornost na střed své duše, abychom tak spojení s Bohem nejen udrželi, nýbrž učinili je ještě vřelejší. Při ruční práci je to ještě mnohem snadnější. Ale ani doba odpočinku, na př. procházka a pod., není čas pro duchovní život úplně ztracený. Stačí vzbuzovat některé úkony ctností, abychom nalezli spojení s Bohem, anebo se v něm udrželi. Nejde o něco násilného, vyumělkováného, nepravdivého. Je třeba prostě a bez násilí zůstat v tomto božském ovzduší. Jednejme s Bohem jako s nejmilejším přítelem. Nemusíme s ním neustále hovořit. Vědomí jeho přítomnosti stačí nám ke štěstí. A jsme-li právě na nějakém místě, kde víme, že Boha nemilují, že ho tam nectí, tedy ho budeme milovat právě na tom místě a v tom prostředí tím vřeleji a oddaněji. Při večerním zpytování svědomí projděme v klidu celý uplynulý den. Zkoumejme se, zdali jsme nebyli nedbalí a nenechali Boha ve své duši po delší dobu bez povšimnutí. Přesvědčíme se za nějakou dobu, že právě ty okamžiky, kdy vzpomínka na Boží přítomnost v nás nejvíce vybledla, jsou poskvrněny slabostmi a pády. Zatím co milost v nás dokončuje své dílo, pomáhejme Bohu při tom, nakolik jsme schopni. Rozvíjejme a prohlubujme v sobě tento nadpřirozený život i prostředky lidskými, které máme po ruce. Snažme se na příklad soustavnou četbou a studiém rozšiřovat své znalosti o učení Církve, pronikejme hlavně nauku o našem povolání k účasti na božském životě. (Viz na př. v tomto čísle i článek Alexandra Heidlera : Nový život.) Používejme však hlavně prostředku nejúčinnějšího : svátých svátostí. Přistupujme k nim co nejčastěji, s láskou a oddaností co nejvřelejší. Vždyť svaté lidství našeho Spasitele je branou k jeho božství ! Nikdo nepřijde k Otci, leda skrze Ježíše, jeho Syna ! Ježíš nás tajemným způsobem očišťuje ve zpovědi od hříchů a chyb. V oltářní svátosti nás živí svým Tělem a přivádí nás vždy blíže ke svému božství. I když v nás zmizí svátostné způsoby, pokračujme ve svátém přijímání, totiž ve spojení se Spasitelovým božstvím, až k novému přijetí svátosti. Neomezujme své díkůvzdání jen na několik minut. Prosme po svátém přijímání svého božského Mistra jako emauzští učedníci : » Pane, zůstaň s námi ! « (Luk. 24, 29). Eucharistie se nám tak stane nevysychajícím pramenem vnitřního života, její působení bude pronikat všechny naše práce a naplňovat naše srdce vždy novým nadšením. Vzhlížejme plni důvěry k Matce Boží. Vždyť je naší matkou, svěřme se jejím rukám ! Ona porodila a vychovala našeho Spasitele, ona povede a přivede k nadpřirozenému životu i nás, dokud se neproměníme v jejího Syna Ježíše, a nebudeme s ním jedno. Maria, Matko Páně, přived nás k Ježíšovi ! Těchto několik kapitol jsme otiskli z dílka jednoho neznámého kartuziána ; vyšlo německy v nakladatelství Fridrich Pustet (Ěezno), v úpravě K . Kronsedera, pod názvem : Dos Leben in Oott. Dílo bylo přeloženo už i do jiných světových jazyků. Celý svazeěek přeložil do češtiny Karel Pihík. Vyjde jako 7. svazek knižnice Cesta, kterou pro české kněze v exilu vydává Kněžský odbor při Křesťanské akademii v Římě. APOŠTOLÁT MODLITBY Y KVĚTNU Svatý Otec nás vyzývá, abychom se v květnu zvláště modlili, aby reforma církevní liturgie a obnova církevního umění činně přispívaly k obnově křesťanského života. — V několika článcích v tomto ročníku Nového života upozornil Zdeněk Švéda (O církevním roce, str. 28 ; Obřady svátého týdne, str. 78) na nesmírný význam církevního liturgického roku a posvátných obřadů pro náboženskou výchovu věřících. Svatý Otec v posledních velkých liturgických reformách sledoval především tento pastorační cíl. To byl hlavní účel i při vydání nového překladu Římského misálu Křesťanskou akademií v Římě. Věřící se musí naučit znát význam jednotlivých svátků a obřadů, aby se mohli obřadů zúčastňovat nejen jako pasivní diváci, nýbrž brali podíl na samé liturgii a její pomocí přetvářeli celý svůj život podle křesťanského ideálu. Jak nesmírný význam má liturgie pro udržení víry a náboženského života, vidíme nejlépe v různých východních církvích, kde bývala často jedinou školou náboženství a udržova- telkou starých náboženských tradic. Podobný účel má i církevní umění. Na tomto poli je však dosud třeba vykonat velice mnoho. Církev chce, aby v kostelích byly jen věci, které mají opravdovou uměleckou hodnotu, zároveň však vyrůstaly z hlubokého náboženského přesvědčení a dovedly tak lidem usnadňovat cestu ke spojení s Bohem, po117 [pageend17]vznášely je nad všednost dne, učily je stále lépe poznávat Boha. Církevní umění není cílem samo sobě : stojí ve službách náboženského kultu, a především veřejného a společného kultu Boží obce. Církev musí bojovat na dvou frontách : bránit se proti nedůstojnému a bezcennému kýči, který plní mnoho našich kostelů, i proti ultramodernímu umění, které někdy vytváří karikatury nedůstojné Božího místa a nad nimiž se věřící právem pohoršují. Je nutno vychovat a najít opravdové křesťanské umělce, ale také vychovávat umělecký vkus kněží i věřících. Pouhé lidské úsilí na to nestačí. Je třeba mocného zavanutí Ducha svátého v celé Církvi. Proto budeme o ně prosit po celý květen, spolu s ostatními členy apoštolátu modlitby. Na rozsáhlém misijním poli nás upozorňuje Církev na veliké pracoviště v Pákistánu, aby tam bylo Církvi dopřáno plné svobody pro její misijní činnost. Pákistán je náboženský mohamedánský stát. Ve Východním a Západním Pákistánu žije asi 77 milionů obyvatel, z toho 87% (asi 66 milionů) mohamedánů ; hinduistů je 11.2%. Křesťanů tam žije nepatrná menšina (protestantů asi 298.000 t. j. 0.4% a katolíků jen 228.000 -0.3% ). Ústava zaručuje všem obyvatelům plnou náboženskou svobodu, dává jim možnost zakládat vlastní školy, ale v praktickém aplikování těchto liberálních zásad to nebývá tak jednoduché. Křesťané mají i jiné obtíže ve veřejném životě. Všechna vlivná místa jsou vyhražena moha- medánům, menšiny jsou přehlíženy a nemohame- dánské obyvatelstvo někdy trpí i hospodářským útlakem. To všechno ztěžuje misijní činnost, samu už tak nesmírně obtížnou mezi mohamedánským obyvatelstvem. V Pákistánu žije také několik Čechoslováků ; jeden z nich odbírá i Nový život. Těšíme se, že jednou napíše pro čtenáře NŽ něco ze svých zkušeností. S krajanským pozdravem za ním posíláme i modlitbu k nebi za celou křesťanskou menšinu v Pákistánu, aby tam byla dobrým kvasem a její život byl dobrým svědectvím Kristovu evangeliu. vf KUS KŘESŤANSKÉHO ŽIVOTA Z dopisů Emila Pilaře. Se zármutkem jsem četl v Novém životě zprávu, že se na této zemi s panem Pilařem už neuvidím. S panem Pilařem jsem se seznámil v Paříži, v těžkých chvílích jeho uprchlického života. Nebyl nic než uprchlík, a nečinnost na něj působila tíživě. Jeho citlivá povaha trpěla mnoho. Dostal se mu tehdy do rukou » Nový život o a s ním do duše nová naděje. Začal poznávat, že pod beztvárnou a bolestnou vrstvou uprchlického života je přítomen oživující a posilující Bůh. Hledal ho celým a opravdovým srdcem. Po rozloučení jsme si vyměnili několik dopisů, z nichž jeden uveřejňuji. J. B. Atlantic, 5. 10. 1952 Pokoj Pána našeho Ježíše Krista s V ám i! Jsem na moři, je nedělní odpoledne, skončil jsem své modlitby a své pravidelné nedělní čtení sv. bible (místo mše sv., na kterou se nyní zřídka dostanu) a čtu opět Váš dopis. Cítím se s Vámi úplně spojen, jako by nás ani nedělil oceán a vzdálenost. Máte pravdu, musíme být sůl země. V této chladné protestantské norské zemi se snažím vždy a za všech okolností vystupovat jako dobrý katolík. Pokud jsem se » na zemi « stýkal s krajany, nabádal jsem je najiti cestu do kostela. Snad se mi to někde podařilo ; žije, bohužel, alespoň většina z nich, dosti vlažně v duchovním životě. Já osobně se snažím stále víc a více rozuměti Bohu, jeho pokynům a jeho slovům v bibli obsaženým. Ještě mnoho mi chybí a mnohému nerozumím, inu jako maličký v Kristu. A nyní stručně moji odysseu. Od té doby, co jsme se neviděli, zažil jsem mnoho útrap, podivných zvratů osudu, ale také mnoho krásných chvil v duchovním světě. V dubnu t. r. jsem se dostal konečně do Norska. Začátky byly zlé a duševní muka také. Je pravda, že již v prvních dnech jsem mohl nastoupiti na lodi službu a už jsem byl před podpisem kontraktu na 1 a % roku (pro Jižní Afriku a Stř. Východ). Něco mi však řeklo ne, a já odmítl dlouhodobý kontrakt. Potom jsem nemohl dlouho nalézti pořádné zaměstnání. Dělal jsem na zahradě, u zedníků, lámal kámen, inu tvrdo. Přitom jsem se učil a doufal. Díky zásahu Božímu, našel jsem přátele mezi vlivnými Nory, a výsledek, že od 7. září jsem ve službách norské obchodní floty jako oiler a čekám povýšení v krátké době, nestane-li se něco. Loď je linková a pravidelně se vrací asi za 3 měsíce z Afriky do Oslo, což je výhoda neocenitelná. Služba na moři není med, ale má mnoho kladných stránek a své kouzlo, obzvláště pro člověka tak neklidného jako já. Předně je člověk jaksi Bohu blíže, v nebezpečí a bouři. Pak poznává svět se všech stránek. Nevýhoda zde je, že kamarádi jsou žárliví a závistiví na cizince, který by se měl vyšinouti, a tak mě často sužují a ztrpčují život, což od daleko mladších lidí člověk těžko snáší. Představení jsou však slušní. Celkem jsem však spokojen, že pracuji, jsem zdráv, a že vlastně Bůh mě vyslyšel, když jsem jej prosil, abych mohl před svým odjezdem do USA ještě nějaký čas pracovat! a sloužiti v námořnictví, kde mám větší možnosti ušet řiti si peníze na cestu ... Prosím, pošlete mi své požehnání, aby mě Pán chránil ode všeho zlého a aby mé prosby byly vyslyšeny a byly vždy v souladu s Boží vůlí. často na Vás myslím a (nikoli ve zlém) závidím Vám Váš úřad, kde tolik můžete sloužiti Bohu a svým ovečkám. Do Lurd se jistě jednou podívám, však jste prorokoval, že Panna Maria si mě tam zavolá. Krásné, co? A ke konci prosbu. Mohl byste zařídit, aby mi posílali z Říma »Nový život«? Samozřejmě, že všecky náklady hradím, ba více. Předem díky. Srdečně Vás pozdravuji, a budete-li míti čas, napište někdy, potěší mě to a posílí. Konečně mě zajímá i Váš osud, a dopisy od přátel jsou netrpělivě očekávány na lodi. Námořník a voják vždy rád slyší, že ostatní na něho myslí. Váš oddaný Emil Pilař. Politika je kázeň. Je to vysoké umění pracovat pro blaho všech, rozhodně a pevně, zároveň ale s úctou před cizím přesvědčením. Politika je umění vidět všechny přítomné žijící síly a stmelovat je. TJmění vést svobodné lidi k svobodnému společenství a práci, překlenout rozpory, zapojit do velké jednoty různé názory a hlediska, a samozřejmě neporušit přitom pravdu. Romano Guardini 118 [pageend18]o le p š í s v ě t KATOLICKÁ AKCE VE FRANCII Katolická akce je v různých zemích různě organi- sována. Řekněme si dnes několik slov o organisaci Katolické akce ve Francii. Rozsah časopisu mi nedovoluje popisovat zevrubně původ, rozvoj a charakteristiku jednotlivých složek. Omezím se jen na stručný přehled organisaci a připojím vždy jen několik stručných poznámek. Kdo by si přál důkladnější informace, najde je v Guide Pratique des Catholiques de France a ve svazku Sur le Chantier Sociál (sbírka » Savoir pour agir « v edici » Chronique sociále de France«, 16, rue du Plat, Lyon 2). Jako v mnoha jiných zemích i ve Francii rozeznáváme K A dospělých a mládeže. Tato dvě hnutí jsou zcela samostatná. K A dospělých se dělí na všeobecnou organisaci mužů a žen K A a na organisace specialisované. Muži jsou organisováni v Národní federaci Katolické akce (FNAC), ženy v Ženské generální K A (LFAC). Jsou to federace diecésních unií, které sdružují farní jednoty KA, životní to buňky hnutí. Vlastní pole činnosti těchto jednot je farnost a vedoucím organisace bývá místní farář. Vedle těchto dvou hnutí, se základní organisaci farní, existuje řada hnutí specialisovaných, která nezávisí vždy na farářovi, nýbrž jsou organisovány mimo rámce farností, na základě diecésním. Jsou to především : Hnutí K A svobodných povolám (ACI). Věnuje se apoštolátu mezi středními vrstvam i.— Katolický svaz hlav rodin (ACCF). Chrání morální i hmotné zájmy rodin a podporuje jejich zdravý rozvoj. Pro venkovské prostředí existuje zvláštní Venkovské rodinné hnutí (MRF). Pro dělníky byla založena r. 1926 K A dělnická (ACO). Věnuje se především výchově křesťanských dělnických průkopníků a pracuje o náboženské, mravní i sociální povznesení dělnické třídy. Školení průkopníci musí aktivně pracovat v nějaké dělnické organisaci. — Také inženýři a vedoucí průmyslových podniků mají vlastni K A : MICIAC (Mouvement dTngénieurs et Chefs d’Entreprises ďAction Catholique) - Hnutí Katolické akce inženýrů a vedoucích průmyslových závodů. Účelem hnutí je pokřesťanit tyto vedoucí vrstvy v podnicích a jejich prostřednictvím působit na pokřesťanění celého průmyslového prostředí. Základní buňkou hnutí je skupina inženýrů nebo šéfů podniků buď v jedné továrně nebo v určité průmyslové čtvrti. Celkem má organisace 170 skupin. Z toho je 66 v Paříži. Skupiny jsou sdruženy podle krajů v různé federace. V pařížské federaci se dělí skupiny podle různých oborů : Na př. Chemie a nafta, Tepelné a hydroelektrické centrály (EDF), Komunikace (SNCF), Obchod, Elektrická výroba, Strojní výroba, Veřejné práce, Zemědělští inženýři ... Celé hnutí má jednotné vedení, v němž jsou také zastoupeni členové Hnutí mladých inženýrů (JI - Jeunes Ingénieurs), kteří spolupracují se Sociální unií katolických inženýrů a vedoucích podniků (TJSIC), založenou už r. 1906, která však není přímo včleněna do církevní K A . — Účelem Hnutí mladých inženýrů je : pomáhat mladým inženýrům přizpůsobit se v novém průmyslovém prostředí, najít jim vyrovnanou životní existenci a stabilitu jak v jejich odborném zaměstnání, tak i v osobním životě (pomoc při zakládání rodinného krbu). - Sociální unie USIC se věnuje především studiu hospodářských a sociálních otázek v průmyslu, hledá nové cesty pro jejich řešení, usiluje o potřebné reformy v těchto oborech. První dvě hnutí jsou orientována k praktickému, činnému apoštolátu, Unie spíše chce dávat jejich práci širokou a solidní teoretickou základnu. Doplňují se navzájem a proto všechny tyto tři organisace mají společný sekretariát, který jim usnadňuje těsnou spolupráci. Každá skupina má svůj časopis, » Équipes et Militants « pro inženýry, » Responsables « pro členy Unie. Tolik o hnutí K A dospělých ve Francii. Jsou ještě jiné skupiny. Ale omezil jsem se na ty nejdůležitější. Připojím několik slov o K A mládeže. Nejstarší skupina K A (a možno říci kolébka všech apoštolských hnutí mezi laiky ve Francii) je Katolický svaz francouzské mládeže (ACJF - Association Catholique de Jeunesse Française). Byl založen už r. 1886. Jeho vliv se projevil v nejrůznějších oborech. Mnohé jeho podněty byly opravdu průkopnické. Z jeho řad vyšly i první dělnické křesťanské syndikáty. Ale po prvé světové válce se činnost rozvětvila a bylo třeba založit zvláštní specialisovaná hnutí. Až do nedávné doby všechna tato hnutí byla seskupena pod jednotným vedením ACFJ. V posledních letech se však projevovaly různé obtíže v tomto jednotném vedení a pravděpodobně dojde k osamostatnění jednotlivých specialisovaných hnutí. Je to především těchto pět velikých organisaci. JOC a JOCF Katolická mládež dělnická (chlapecká a dívčí). Byla založena r. 1926. Snaží se o všestrannou výchovu náboženskou, sociální, profesionální i rodinnou v řadách dělnické mládeže a vychovává průkopníky pro apoštolát v tomto prostředí. Časopis : Jeunesse Ouvrière. JAC a JACF Katolická mládež zemědělská (chlapecká a dívčí) Věnuje se mládeži venkovské a vydává řadu časopisů pro chlapce a dívky žijících na venkově. JIC a JICF Katolická mládež svobodných povolání. Sdružuje mládež řemeslnickou, pracující v obchodech, v úřadech a v jiných svobodných povoláních. JEC a JECF Katolická mládež studentská se zabývá studenty a studentským prostředím. V Mezinárodním svazu katolického studentstva representuje francouzské katolické studenty FFEC Francouzská federace katolických studentů, která je rovněž zaměřena na apoštolát ve studentském prostředí a věnuje se nejen činnosti náboženské, nýbrž i kulturní. To myslím dostačí, abyste si utvořili obrázek o organisaci K A ve Francii. Příště se pokusím seznámit vás blíže s inženýrským hnutím K A , které znám z osobní zkušenosti. Jaroslav Jáchym Mezi tisíci blahopřejných dopisů poslaných loni Piu X II. byly i z českých krajin. Zde jeden telegram : >' K jubileu narození blahopřeje a od Pána vyprošuje Jeho Svatosti stálého zdraví zbožný lid z Písku. Tisíckráte děkujeme denně za všechna požehnání a poselství, která po vlnách étheru byla a jsou celému světu i mému národu po tolik let hlásána z Vatikánu. Za tu velikou lásku a dobrotu v duchu líbáme svátému Otci jeho žehnající ruce jménem všech v Kristu oddaných a věrných svaté víře «. Z knihy : Umlčená Církev hledí k Římu. 119 [pageend19]stalo se doma, v exilu a jinde ve svété STALO SE V SÍMĚ V uplynulých týdnech svátý Otec Pius X II. udělil soukromé audience m. j. vicepresidentovi Spojených států severoamerických Richardu Nixonovi, který Piu X II. odevzdal osobní dopis presidenta Eisenhowera, kancléři Německé spolkové republiky Konrádu Adenauerovi, ministerskému předsedovi a ministru zahraničí velkovévodství Lucemburského Josefu Be- ckovi, ministru zahraničí Holandska Josefu Lunsovi (tito tři státníci tehdy v Římě právě podepsali smlouvu o Společném trhu a o Euratomu) a profesorovi na právnické fakultě tokijské university Masateshi Matsushitovi, jenž při své návštěvě chtěl poděkovat Piu X II. za jeho tolikerá provolání za zákaz pokusů s atomovými zbraněmi. • Povérovací listiny v rámci slavnostní audience odevzdali velvyslanci u Sv. stolice : republiky Equador, Hondurasu a belgického království. • Zvláštní audience udělil Pius X II. divadelnímu souboru » Comédie Fran* <^aise«, studentům a profesorům římské Americké akademie, studentům madridské university, studentům římských středních škol, italským katolickým rolníkům a skupině mládeže Křesťansko-demokratické unie ze Záp. Berlína. • Příležitostné listy zaslal sv. Otec účastníkům Mezinárodního sjezdu o problémech venkovského obyvatelstva v Santiago del Chile, generálnímu představenému řeh. společnosti» Nejmenších-Minimů« u příležitosti 450. výročí smrti zakladatele sv. Františka z Pao- ly. a pařížskému arcibiskupovi kard. Feltinovi k oslavám 300. výročí smrti zakladatele kněží sulpiciánů abbé Jana Jakuba Oliera. Soustrastný telegram poslal sv. Otec filipínské vládě při tragické smrti presidenta Magsaysaye. Habesské císařství a Svatá stolice navázaly diplomatické styky. Habešské císařství bude mít u Vatikánu vyslanectví a Sv. stolice v Adis Abebě internunciaturu. Prvním správcem inte*- nunciatury byl jmenován Američan Mons. Josef Mc Geough. E Vatikánu je nyní zastoupeno 48 států : 31 zástupců má hodnost velvyslance a 17 hodnost vyslance. 8. dubna zemřel arcibiskup ze Sevilly kardinál Petr Segura y Saenz, ve věku 76 let. Biskupská svěcení dostal před více než 40 lety. R. 1931, kdy byl arcibiskupem v Toledo, byl republikánskou vládou vypovězen ze Španělska. Po skončení občanské války r. 1937 se vrátil jako arcibiskup sevillský. Kardinálem ho jmenoval Pius X I. r. 1927. Kardinálský sbor čítá nyní 59 kardinálů : 21 je Italů a 38 z ostatních zemí. Vatikánské pošty vydají sérii příležitostných známek k 100. výročí smrti sv. Dominika Savia. 25. března, kdy byly na římském Kapitolu podepsány smlouvy o Společném trhu a Euratomu, byly též uloženy do definitivního náhrobku v basilice sv. Vavřince za hradbami tělesné pozůstatky Alcide de Gasperiho, velkého italského státníka a několikanásobného ministerského předsedy, který zemřel r. 1954. Byli přítomni nejbližší příbuzní zemřelého, představitelé italské Křesťansko-demokratické strany, jejímž spoluzakladatelem byl zemřelý, a řada členů misí, kteří téhož dne podepsali smlouvy, preludium to k jednotné solidární Evropě, o jejíž uskutečnění de Gasperi za svého života tolik usiloval. Obvyklá mse svátá za Umlčenou Církev, sloužená vždy první čtvrtek v měsíci v basilice P. Marie Sněžné, byla v dubnu obětována za Bílou Rus. Celebroval dp. Tatarynovič. 7 dubna se konal v Itálii Den katolické university Božského Srdce Páně v Miláne. Po celé Itálii se konaly sbírky ve prospěch této university, založené r, 1931. Svatý Otec daroval na sbírku jeden milion italských lir; složil též zvláštní modlitbu za hmotné i duševní blaho university. Letos má universita 9.749 studentů. V Římě vstoupil do noviciátu řeholní společnosti Misionářů synů Srdce Mariina, klareciánů (podle svého zakladatele sv. Antonína Marie Klareta) Dr Luigi Andrade. Byl dvakrát ministerským předsedou své země Kolumbie a v letech 1950-51 velvyslancem u Svaté stolice. Nyní opustil politickou kariéru, aby studoval na kněžství. V ČESKOSLOVENSKU KULTURNÍ ZPRÁVY. — Podle zpráv ČPV v Paříži je Jaroslav Seifert poslední dobou stále nemocen. Už před vánocemi byl převezen do nemocnice u Milosrdných bratří. Bývalý katolický nakladatel Ladislav Kuncíř prý byl propuštěn z vězení. Bedřich Fučík a Václav René prý jsou ve vězení v Praze a je jim uloženo »pro veřejnou potřebu« překládat německá díla, hlavně Schillera. • V Lid. demokracii 24. března referuje Dr Miroslav Novotný o modlitební knížce z truhly » Babiččiny«. Je to německý » Pobožný způsob, jak obcovati nejsvětější mešní oběti s největším prospěchem pro duši« od františkána P. Leonarda a Portu Mauritio, vytištěný » privilegovaným« knihtiskařem Antonem Johannem Preyszem ve Znojmě r. 1769. V knížce je vlastnický záznam, kurentkou psaný : » Georg Novotný« ; asi je to Jiří Novotný, muž Marie Magdaleny rozené Čudové, otec Terezie, provdané Panklové, a děd Barunky, Boženy Němcové. • Karel Plicka vydal další obrazové dílo o Praze, které nazval» Praha královská«, v nakladatelství Naše vojsko. Jsou to fotografie z Hradu. K » Praze královské« má přistoupit postupně » Praha paláců a zahrad«, » Praha občanská«, » Praha církevní«,» Praha v práci«, a konečně i publikace, zachycující pohledy na pražské okolí. Nakladatelství Mladé fronty zahájilo novou knižnici» Katka« - Knihovna pro každého. Edice chce dát čtenářům výběr nejhodnotnější poutavé četby za levnou cenu (6 K č s); navazuje na tradici dřívějších populárních laciných knižnic, jako byla na př. Otova »světovka«. Jako první svazek vyšlo »Volání divočiny« od Jack Londona. • Státní nakladatelství Krásné literatury začne vydávat novou edici » Český překlad«. Jako první svazek vyjde kniha » Česká překladatelská teorie«, která podá souhrný pohled na dějiny českého překladatelství, na vývoj překladatelských teorií a metod od humanismu až do dnešní doby. Druhý svazek bude obsahovat překladatelské dílo Karla Čapka. • 27. března vyšlo první číslo nového časopisu » Mezinárodní politika«. Má pomoci čtenářům třídit a hodnotit fakta o zahraničních událostech a srozumitelně je vykládat. Časopis je dvouměsíčník, o 80 stranách a stojí 4 Kčs. Výstavy. — Ve Výstavní síni Lidové demokracie byla 28. března otevřena výstava» Umělci Dobrého díla«. Výstava chce být připomínkou kulturní a umělecké tradice, u jejíhož počátku stál staroříšský myslitel a vydavatel Dobrého díla Josef Florián, a v níž pokračují bratří Michael a Metodej Floriánovi. » Výsledky Floriánovy průkopnické práce se sice dávno rozptýlily spolu s jeho vzornými edicemi, avšak nejsou ztraceny«, píše » S. R .« v LD 30. března. Bratří Floriánové, »skromní a zdánlivě do svého vlastního světa uzavření umělci mají za sebou dílo, které nemůže být přehlíženo ani opomíjeno. Michael Florián je grafik, který opravdu rozumí svému materiálu a vládne neobyčejně bohatým výrazovým rejstříkem. Jako ilustrátor dřevorytec a tvůrce nesčetných kabinetních grafických listů vybojoval si velmi čestné postavení a slibuje se stát jednou z nejrázovitějších osobností naší současné grafiky«. Výstava podává m. j. cyklus barevných kreseb Metoděje Floriána k » Zbojnickým písním«, jež inspirovaly skladatele Bohuslava Martinů k napsání nových mužských sborů. Předpremiérovou 120 [pageend20]ukázku těchto sborů předneslo při otevření výstavy Pěvecké sdružení pražských učitelů, řízené prof. M. Venhodou. Otevření bylo přítomno několik osobností ČSL ; o významu staro- říšského dědictví a pokračovatelů Dobrého díla promluvil promovaný historik Jiří Vitula. 28. února byla ve Výstavní síni Lidové demokracie otevřena výstava » Mladé slovenské umění«. Vystavený soubor olejů, akvarelů, kreseb, plastiky i grafiky je jakási representaění přehlídka dnešního usilování mladých slovenských výtvarníků. Je to výběr z bratislavské výstavy » Mladá slovenská generace«. « V e Vodňanech k 500. výročí Jednoty bratrské byl otevřen Památník Petra Chelčického. Soustřeďuje knihy, fotografie a dokumenty a památky na dobu předhusitskou a husitskou, dále literární práce Chelčického, i záznamy a památky na J. A. Komenského. Vnitřní úprava je doplněna sochami, plastikami a reliéfy sochařů Bílka, Duška, Kotyzy a obrazy malířů Matouška, Skály a Leichtra. • U příležitosti celostátního sjezdu Svazu protifašistických bojovníků byla ve výstavních síních Mánesa v Praze otevřena výstava » Umění bojující«, která měla připomenout účast výtvarného umění na boji proti válce a proti těm, kteří ji připravují. Jsou vystavena díla Josefa Čapka, Emila Filly, Františka Bidla, Arnošta Paderlíka, Vladimíra Sychry, Josefa Brože a Jana Cumpelíka. Výstava jako celek prý působila dojmem otřesným a v tomto smyslu vyzněla jako manifestace protiválečné, mírové myšlenky. • V gottwaldovském Domě umění byla otevřena výstava moravských výtvarníků. Navazuje se tak na výstavy moravských krajů a na Zlínské salony. J. B. Svrček v LD 10. března píše, že výstava nepodává pravý obraz o dnešním výtvarném dění, i když se na ní podílí na 80 malířů, sochařů a grafiků. Není zastoupen Boh, Lacina, E. S. Kostrhon, K. Jílek, Boh. Matal, ze sochařů : V. Makovský, K. Babraj, M. Axman a J. Marek. Těžiště výstavy je ve střední a staré generaci, z nichž někteří vyzráli do uměleckého mistrovství. Chybí prý mladé průbojné umění, navazující na tradici moderního umění. Podle RP z 15. března bude zřízen při UN KSC Institut společenských véd. Bude vychovávat» vysoce kvalifikované, marxisticky vzdělané, theoretické a vědecké pracovníky, kteří budou schopni rozvíjet a rozpracovávat marxisticko-leninskou vědu a zobecňovat naše bohaté praktické zkušenosti, získané na všech úsecích socialismu«. Zatím se má Isntitut věnovat politické ekonomii, filosofii a dějinám komunistické strany. Studijní doba je tříletá a studium končí podáním a schválením disertační práce. Rektorem Institutu byl jmenován Ladislav Stolí, býv. ministr kultury, ( f e p) Ministr školství F. Kahuda vyložil nové zásady pro výběr žáků pro studium na vyšších Školských institucích. Výběr žáků se bude dít nejen na podkladě rozhodnutí školské zkušební komise, nýbrž za spolupůsobení politického representanta, t. j. člena místního národního výboru. Tak se má zaručit, aby se při výběru uplatňovala »správná hlediska«. Při tom dosavadní vlastní přijímací zkoušky se mění na přijímací pohovory. Odpovědi nebudou známkovány. Zástupci vysoké školy a národních výborů budou především zjišťovat, jaký má uchazeč zájem o zvolený obor, jak dovede samostatně myslit a jaký má »všeobecný rozhled«. • Maturity na jedenáctiletkách a ostatních výběrových školách zůstávají beze změny. V “ Zrcadle kultury” pražského rozhlasu (2. dubna) odpovídali m .j. na stížnost, proč nevycházejí klasické romány o živote v Asii, jako Bromfielda » Když nastaly deště«, že tyto knihy jsou už překonané, že čtenář musí sáhnout ke knihám » bezprostřednějším a nezkresleným«, jako jsou na př. díla Mao Tse Tunga, 28, února odpovídali na velmi častý dotaz, proč ta či ona kniha vyšla na papíru Špatné jakosti. » Nakladatelství nemůže vytisknout knihy na papíře libovolně zvolené jakosti. Podle edičního plánu a podle svého kulturně-politického poslání, dostává nakladatelství v rámci celkového přídělu papíru, který je určen pro knižní produkci běžného roku, určité množství papíru dobrého a určité množství papíru horšího ...« V gottwaldovských filmových ateliérech byl natočen krátk. barevný film » Naše město«, o živote v moderním Gottwaldové • 12. března byl v Praze ustaven Svaz Čsl. divadelních umělců, jednotná tvůrčí organisace herců divadel, pracovníků rozhlasu a televise, dramaturgů, dramatiků a theoretických pracovníků divadelního oboru. Předseda přípravného výboru V. Vejražka zdůraznil v hlavním referáte, že Svaz má sdružovat a vést divadelní umělce k socialisticky bojovnému, hluboce pravdivému, lidovému a bohatě různotvárnému umění, vytvářenému na základě našich pokrokových národních tradic. Čestným členem Svazu byl zvolen Zd. Nejedlý. Cleny ústředního výboru jsou m. j. A. Bagár, E. F. Burian, J. Průcha, Zd. Otava a F. Vnouček, a vedoucím tajemníkem režisér Nár, divadla F. Salzer. REŽNÉ. — Podle prohlášení ministra pracovních sil Tesly v roce 1957 musí být získáno nových 37.000 horníku. V několika uhelných revírech je zkoušen nový mzdový systém, který spočívá výhradně na úkolové práci. Má se tím odstranit neustálé nesplňování pracovního plánu, na které si pražský rozhlas stěžuje skoro denně. S druhé strany nebylo hospodárně čerpáno ze mzdových fondů. Toto hospodaření se zvláště zhoršilo v posledním čtvrtletí m. r., v důsledku špatného normování práce, nedostatečné kontroly a častým porušováním mzdové discipliny. Mzdové fondy v celém národním hospodářství byly překročeny proti plánu o 2,6% . Na 38 dělníků připadá v ČSR 11 neproduktivních sil: plánovačů, kontrolorů, úředníků, závodních milicionářů, stranických a osvětových referentů atd. (Cechosl.) • Za loňský rok přibylo v ČSR 135.520 osob, to je 10,3 promile; přírůstek na Slovensku činí 17,5 promile. K 1. únoru t. r. mělo ČSR téměř 13.3 milionů obyvatel. Praha měla k 1. lednu minulého roku 972.587 obyvatel; Brno 304.219, Bratislava 241.614, Ostrava 199.902 a Plzeň 133.681 obyvatel. • V roce 1955 vykouřili pražští kuřáci 1.616.412.800 cigaret v hodnotě 275 milionů Kčs. V roce 1956 prokouřili 296 milionů Kčs. • V Praze se znovu mluví o podzemní dráze. Zajímavou dopisovou diskusi přinášela zač. března Lidová demokracie. Mezi hlasy pro i proti se objevil i tento návrh : za ty nutné dvě miliardy postavte raději obytné domy! Poslední týdny v ČSR byly ve znamení zvýšené činnosti bezpečnostních orgánů. Bylo ohlášeno objevení několika vyzvědač- ských středisek a zatčení protistátních živlů. Na Slovensku byla odhalena ilegální organisace » slovenský zlatý orol«, pak byl zatčen Jan Potonec, » francouzský špionážní agent«, dále komentátor čsl. televise Vladimír Veselý, zaměstnanci Mezinárodní společnosti lůžkových vozů, byl vykázán z CSR zaměstnanec izraelského vyslanectví Moshe Schatz a j. fep ve svém komentáři připomíná, že i r. 1954, před volbami, podobně řádila komunistická policie, že zatýkání má ráz volební kampaně svého druhu. V čtrnáctideníku » Život strany«, vycházejícím v Gottwaldově si stěžoval tajmeník ÚV KSC Vratislav Krutina, že se zmenšuje počet mladých, kteří vstupují do kom. strany. Počet nových členů ve věku pod 25 let klesl z 19% v r. 1947 na 6% minulého roku. A přesto prý funkcionáři strany tvrdili, že po madarském povstání » vlna nových členů dokázala čsl. solidaritu proti reakcionářské provokaci«. V témže čísle Bruno Koehler, rovněž tajemník UV KSČ, přiznal, že na jaře minulého roku bylo i na schůzích strany veřejně žádáno, aby byla odstraněna censura a aby nebyl rušen zahraniční rozhlas. Turistický ruch.— V průběhu minulého roku navštívilo cizí země jako turisté 52.000 čs. občanů. Do ČSR zavítalo 35.000 zahraničních turistů, z toho 12.000 ze Západu. V létě navštíví 2000 krajanů ze Spojených států svou starou vlast. Prvních 150 se očekává už v květnu. Hromadné výpravy budou uspořádány také z Rakouska a z Jugoslávie. Z Francie bude vypraven zvláštní vlak pro 400 krajanů. Největší turistický provoz bude v době 15. výročí vyhlazení Lidic a v době národopisných slavností ve Strážnici (v týdnu od 23. do 30. června) ; tyto slavnosti se konají letos už po dvacáté. • Z ČSR 121 [pageend21]podle sdělení Čedoku bude možno více cestovat » do kapitalistické ciziny« než minulý rok. Ty kdo smějí jet, vybírají úřady, t. j. zaměstnávající závod musí dát doporučení. Na tři dny do Rakouska stojí 720 Kčs, t. j. 90 dolarů, do Francie na 12 dní 5.000 Kčs a do Kgypta 9.500 Kčs. (VSL) Připravují se zájezdy ke třem mořím — k Baltskému, Adriatickému a Černému ■ —, dále asi 20 zájezdů do Sovětského svazu. Zájezd do střední Asie — Taškent, Buchara a jiná místa — bude uskutečněn letadly. Do Rumunska pojede letos z CSR celkem 6.200 turistů. Do Albánie pojede dvakrát tolik lidí jako loni. Ministerstvo spojů vydalo sérii čtyř známek s různými motivy k oslavám 300. výročí vydání spisů J. A. Komenského »Opera didactica omnia«. Příležitostná poštovní známka byla vydána též k 111. sjezdu JZD : motiv žatvy klasů v zeleném provedení.* Od 1. dubna byl dán do provozu nový vysilač gottwadlov- ského kraje: vysílá od 16. do 18. hodiny na střední vlně 202 metrů. • » Postavíme stožár vyšší než EiíFelova věž«, píše LD 14. března. Bude to stožár televisního vysilače Střední M orava, vysoký 319 metrů. Bude postaven blízko obce Krásenska nedaleko Brna.* Cs. Aerolinie dostanou sovětská letadla 71ř7-104, pro trať Praha-Moskva a Praha-Kahira. Tento letoun uletěl vzdálenost z Prahy do Bratislavy za 25 minut. Letěl ve výši 4150 km a rychlost se pohybovala kolem 850 km-hod. • Do r. 1960 má být vybudována první atomová elektrárna, a v. r. 1970 atomové elektrárny budou vyrábět jednu třetinu veškerého elektrického proudu. • Na Slovensku u Cachtic, okres Nové Město nad Váhom, bylo objeveno 11 krápníkových jeskyň, které jsou asi 30 m vysoké. Jeskyně spojené chodbami, jsou zdobeny čistě bílými a nažloutlými krápníky. Ústřední protialkoholický výbor zjistil, že v celkové spotřebě alkoholických nápojů, vyjádřených v litrech čistého lihu, jsme jako stát na pátém místě mezi evropskými státy, a ve spotřebě koncentrátů, to je nejtěžších lihovin, dokonce na třetím místě, za Francií a Švédském. Automobily v CSR. — Rudé právo se pochlubilo 9. ledna »vysokou úrovní čs. obyvatelstva«: za první polovinu roku 1956 si koupilo auto 348 pracovníků ostravského kraje. V tomto kraji jsou poměrně nejvyšší mzdy. Zájemců však bylo na desetitisíce. Je proto zachován přídělový systém : uchazeč musí podat žádost s důvody, proč žádá o vůz, a doporučení závodního výboru; na spořitelní knížce musí mít alespoň 20.000 Kčs. Toto doporučení je velmi důležité, » protože pro pořadí dodávky auta není rozhodné datum žádosti ani datum vkladu 20.000 Kčs., nýbrž výhradně žadatelovy pracovní zásluhy o budování našeho lidově demokratického zřízení«. Auto je tedy v CSR pro pracujícího skutečný přepych, uvážíme-li, že průměrný měsíční příjem je asi 1.300 Kčs. Skoda 440 stojí 28.300 Kčs, francouzská Simca 31.000 Kčs (t. j. 1.500 ang. liber št. nebo 3.875 am. dolarů) a italská Fiat 600 bude stát 22.000 Kčs (t. j. 1.100 liber nebo 2.750 am. dolarů ; v Itálii stojí 1,000 dolarů). Na Plzeňsku žádá 3.500 lidí o automobil, v prvním pololetí t. r, dostane poukaz 280 žadatelů. JINDE VE SVĚTĚ U.S.A. — 6. února uplynulo 40 let od památné schůze duch, rádců a vedoucích českých katolických jednot v Chicagu, na které byl ustaven Národní svaz českých katolíků. Jubileum bude oslaveno při letošním sjezdu Svazu. Tehdy bude též oznámena bilance činnosti Svazu ve prospěch uprchlíků, akce ve prospěch Nepomucena a ostatní národně uvědomovací činnosti mezi krajany v Americe. • Na svátek sv. Benedikta sloužil v opatství sv. Prokopa v Lisle svou první pontifikální míi svátou nedávno vysvěcený biskup z Cary, Ind., Mons. Ondřej Grutka, pocházející ze slovenských rodičů. Mons. Grutka pracoval v mládí v ocelárnách v Jolliet; tam se s ním setkal nynější opat z Lisle J. M. Ambrož Lev Ondrák a utvrdil jej v předsevzetí stát se knězem. • Njdp. biskup z Lincoln, Nebr., Ludvík Kučera dostal světícího biskupa v osobě Mons. Jakuba Vincence Caseye. Mons. Kučera se stal biskupem v Lincolnu r. 1930, je mu téměř 70 let a poslední dobou byl několikrát vážně nemocen. Mons. Casey byl vysvěcen na biskupa v katedrále v Dubuque spolu s nedávno jmenovaným světícím biskupem z Dubuque, Mons. Jiřím Josefem Biskupem. • 11. února zemřel v nemocnici v Brenham, Tex., zasloužilý český kněz vdp. Josef Kloubouk, ve věku 83 let. Pocházel z Klopotíc u Tovačova, byl vysvěcen na kněze r. 1902 na Sv. Hostýne a od r. 1911 působil v duch. správě v Texasu. Byl velmi literárně činný v krajanských časopisech, poslední léta šířil úctu k P. Marii Velehradské, Matce unie. R. i. p. ANGLIE. — Na Smrtnou neděli se konal prosebný průvod Londýnem do katedrály ve Westminsteru. Pro účastníky, jichž bylo přes 30.000, sloužil závěrečnou mši svátou arcibiskup Mons. Godfrey. Jeho kázání bylo přenášeno místním rozhlasem do okolí katedrály, protože většina účastníků se do kostela nevešla. Četné byly skupiny uprchlíků : Poláků, Cechů, Slováků, Madárů, Rumunů a příslušníků jiných národů, jako skupina Indů a studentů z Nigerie. Zástupci uprchlíků odevzdali arcibiskupovi Mons. Godfreyovi velkou velikonoční svíci, symbol to vzkříšeného Krista, na důkaz pevné víry, že i Umlčená Církev v jejich zemích povstane k novému životu. NĚMECKO. — Modlitbou za pronásledované bratry v zemích pod komunistickým jhem zakončili v noci na Smrtnou neděli svou pouť k milostnému obrazu P. Marie Bolestné i kat. mužové z Kolína nad Rýnem. Bylo jich na 10.000. Ve dnech 2.-4. listopadu min. roku se uskutečnil prvý pracovní sjezd institutu » Collegium Carolinum«, který byl založen Němci vypovězenými z českých zemí. Má doposud dva odbory, historický a právní, a pomýšlí se na založení i hospodářského odboru. Sdružuje za předsednictví prof. Th. Mayera vědecké badatele z jmenovaných oborů a umožňuje jim dobré pracovní společenství, jehož cílem je badatelská práce o českých zemích. V NOVÉM AFRICKÉM STÁTĚ GHANA, na území bývalé britské osady Zlatonosné pobřeží, má Církev 440.000 katolíků a 84.000 katechumenů, z celkového po čtu čtyř a půl milionu obyvatel. Řídí 1.000 škol prvního stupně, t. j. čtvrtinu všech škol v zemi, a dále 12 škol druhého stupně. Rada poslanců a členů vlády, jako na př. sám ministerský předseda Nkumrah, vděčí za své vzdělání též katolickým misijním školám. K oslavám prohlášení nezávislosti — 6. března — se připojila i Církev. Už v neděli 3. března sloužil v katedrále hlavního města Akry pontifikální mši svátou za nový stát are. z Cápe Town Mons. Porter, za přítomnosti min. předsedy Nkum- raha, zvláštních vyslanců mnoha států, některých členů vlády a všech katolických biskupů země. Po mši svaté byl nový stát zasvěcen Božskému Srdci Páně. Mons. Porter vydal též příležitostný pastýřský list: poukazuje v něm na přínos Církve ke kulturnímu i hmotnému povznesení země ; zároveň však též napomíná : » Náš stát nabude blahobytu, jen když mravní zákon bude jeho základním kamenem«. Misijní činnost na území dnešní Ghany začali portugalští misionáři kolem r. 1480. Po 150 letech byli vyhnáni ze země holandskými protestanty, a všechny stopy katolické Církve byly vyhlazeny. R. 1880 přišli do země dva misionáři lyonské Společnosti pro africké misie. K nim se později přidali verbisté a bílí otcové. Dnes je v zemi jedno arcibiskupství a čtyři biskupství. Jen za minulý rok se počet katolíků zvětšil o 32.000. Právě ve dnech prohlášení nezávislosti bylo oznámeno, že svátý Otec jmenoval domácího kněze dp. Jana Kodwo Amissaha světícím biskupem v Akře. BELGICKÉ ministerstvo financí uvalilo daň z obratu na zásilky hostií k svátému přijímání katolickým školám a internátům. Vlámský deník Gazet van Antwerpen praví ve svém komentáři, že opatření je projev nenávisti socialistické a liberální vlády vůči náboženství. » Ci snad jsou státní finance za dvě léta hospodaření nové vlády tak špatné, že je má zachránit nepatrná daň z obratu z předmětů určených pro bohoslužbu?« 122 [pageend22]p o z n á m k y BOJ 0 NEDĚLI V ZÁP. NĚMECKU. — Jednou z událostí, jež porušují jinak klidný náboženský život v Západním Německu je zavádění t. zv. nepřetržitého týdne. Snad nevědomky němečtí průmyslníci tak napodobují francouzské revolucionáře a sovětské bezbožníky, i když mají zcela jinou pohnutku. Utočí na neděli, na den Páně. Z technických a hospodářských a úsporných důvodů má být zavedena v továrnách nepřetržitá práce, a dělníci budou mít střídavě svůj volný den. Je to prakticky to, co u komunistů je běžná věc : z důvodů protináboženských i hospodářských. Pokus o zavedení nepřetržitého týdne vyvolal velký rozruch. Opětovně a rozhodně protestovali katoličtí biskupové, ano i sami dělníci — třebas podle propagátom této reformy dělníci z ní budou mít největší prospěch. Ústředí pro duchovní správu v továrnách z Hattingenu v Poruří odevzdalo ministerstvu práce Německé spolkové republiky memoriál, ve kterém ukazuje, že je možné snížit počet pracovních hodin, aniž by byl zaveden nepřetržitý týden. Ústředí podává 5 návrhů; kdežto v plánu nepřetržitého týdne by zůstalo 9-13 volných nedělí, Ústředí ponechává až 39 volných nedělí. Neděle musí zůstat den Páně, den odpočinku pro celou společnost a svátek pro celou rodinu. Nelze připustit, aby otec měl volno v pondělí, syn v úterý a dcera na př. ve středu. Rodina by tak byla redukována na jakýsi hotel, na stravovnu nebo noclehárnu, v níž se členové rodiny setkají jen náhodou. Tvůrcové technické revoluce na » křesťanském Západě« chtějí libovolně disponovat s kalendářem, a zvi. s nedělí. Považují se za pány času, a to, co stanovil Bůh a co je posvěceno staletími, obětují na oltář dnešních idolů a náhražek Boha ; tyto idoly jsou pokrok, technická produkce, zvýšení materiální úrovně. Dějiny všech idolů a náhražek Boha jsou poznamenány pýchou a pádem. I krátké dějiny dnešních idolů • Po říjnové revoluci 1917 sovětští komunisté odstranili nedělní klid ve jménu nové civilisace, produkce, vyšší mzdy a blahobytu. Výsledky však nebyly úměrné plánům ani v Sovětském Svazu ani jinde, kde komunisté zavedli svůj pokrok. Ukázaly nám to žalostné události v Maďarsku : Byla zrušena neděle, ale s nedělí zmizela i svoboda a lidská důstojnost, byla rozbita rodina. A lidé povstali, aby se osvobodili z bídy materiální i duchovní. Technická produkce a bohatství nesmí být lidem cílem a měřítkem, jimž by bylo obětováno vše, i staleté tradice, jež jsou odrazem Božích zákonů. Bůh chtěl mít nedělní klid pro celou lidskou společnost současně. On sám stanovil dny práce a odpočinku, tak jak to odpovídá lidské přirozenosti. Vždy budou dělníci, kteří budou musit pracovat v neděli, aby druhým dopřáli její klidné prožití : to však je výjimka, která nesmí být změněna ve všeobecný zákon. Jistě úsilí techniků snížit pracovní námahu a zvýšit produkci je chvalitebné. To není ale jádro otázky nepřetržitého týdne. Hospodářské zákony jsou pro člověka, ale člověk není pro ekonomii. Člověk není a nesmí se stát jen nějakým dokonalejším strojem, který lze libovolně zapnout do práce a z ní vypnout. Zkušenost 40 let komunismu ukázala, co se stalo z člověka v komunistických zemích. I Západ si musí uvědomit velké nebezpečí praktického materialismu. Otroctví stroje a produkce hrozí ze Západu i z Východu. Petr Ovečka KŘESŤANSTVÍ A NEKRESŤAN- STVÍ. — Ctění z Izaiáše proroka : » Tak praví Hospodin : Uvolni svazky nepravosti, rozvaž vazby stlačující; propusť ty, kteříž zdrceni jsou, na svobodu, a každé břímě rozlámej. Tehdáz propukne jako úsvit světlo tvé, a zdar tvůj časné vyvstane ; i půjde před tváří tvou spravedlnost tvá, a sláva Páně zachvátí tč. Tehdáž vzývali budeš, o Hospodin vyslysí; zavol á a řekne : Ejhle, jsem tu. Neboť milosrdný jsem. praví Hospodin Bůh tvůj a (Iz. hlava 59). Tak znějí naučení, která Církev dává čisti každoročně od samého ustálení římské liturgie ; to je přibližně od těch dob, kdy se katolické křesťanství stalo panujícím náboženstvím římské Evropy. A důsledek? Tisíc let poslouchaly tato naučení evropské vládnoucí vrstvy — a nebylo žádného otroctví mezi Evropany. Z otroka se stal poddaný sedlák, zajištěný celým souborem práv. Tisíc let byla západní Evropa ovlivněna říší, jejímž prvním panovníkem byl papežem korunovaný Karel Veliký : a jak účinkoval tento křesťanský řád? Poslední římskv císař, František, vydal pro své rakouské mocnářství občanský zákoník : mohl v něm zjistit, že v jeho říši není otroctví. A přece otroctví bylo společenským a hospodářským základem celého starověku, a zejména staré římské říše. Tisíce otroků, kteří se proti tomuto pořádku vzbouřili, bylo přibito na kříž. Ale přišel Bůh — byl také přibit na kříž ; a vida, za chvíli nebylo křížů ani otroků. Jenže křesťanský pořádek se rozpadl, a Evropa zřídila moderní laickou společnost, v níž křesťanství pozbylo vůdčího postavení a po nejedné stránce vůbec praktického vlivu. A vida, otroctví už je tu zas: nejen snad fakticky, nýbrž zásadně, oficiálně. Tak to aspoň prohlásila vláda sovětského protektorátu v Uhrách, tím že zavedla trest smrti na stávku. — Pisatel těchto řádků zajisté nenáleží k oněm socialisticky ovlivněným lidem, pro něž stávka je takřka něčím posvátným a stávkokaz nejhorším podlcem na světě. Jsem si velmi dobře vědom toho, že jsou také stávky hloupé, stávky nespravedlivé a vydčračské, stávky zločinné. Ale jsem si vědom také zásadního rozdílu mezi svobodným dělníkem a nevolníkem. Svobodný občan prodá svou práci spoluobčanovi za mzdu, kterou uzná za dostatečnou. Ne!íbí-li se mu mzda, odejde. Člověk, který musí pracovati ať se mu podmínky líbí nebo ne, je nevolníkem. Člověk, jehož útek z práce je kárán zabitím, je uprchlý otrok ; je otrok, když pracuje pod hrozbou usmrcení a bez jakékoli volby pracoviště, ba povolání. Že státy komunistického systému považují své obyvatele za otroky, je ovšem zřejmo i ze způsobu, jakým zazlívají Rakousku přechovávání uprchlíků. Nemohu přece nikomu zazlívali, hostí-li u sebe člověka, který nič nechce vidět. Ale mám právo zazlívali sousedovi, když přechovává můj majetek, místo aby mi ho vrátil. Opakujeme : kdo musí pracovati (a to v tom odvětví, které jeho majitel určil) pod trestem smrti, ten je otrok. Robotník křesťanských časů musel pracovati také : ale pracoval na zděděném gruntě; a jestli kdy ho vrchnost pro nesplnění robotní povinnosti usmrtila, otřásl se celý národ hrůzou. Ani Lomi- kara nenapadlo hrozili smrtí každému, kdo by přerušil robotu! A Lomikara zachvátil, podle pevného přesvědčení katolického národa, strašný Boží soud. Co z tohoto zpětného vývoje pracovních poměrů usoudit? Staří Římané měli přísloví, platné v oboru fysickém i právním. » Sublata causa tollitur ef- fectus«: odpadne-Ii příčina, odpadá následek. Příčinou, proč v Evropě ™ a jen jejím příkladem i jinde — vymizelo otroctví, byla vláda křesťanského náboženství. Tři, čtyři generace žila Evropa ve společemském zřízení nábožensky lhostejném; odpadla příčina, odpadl důsledek. Otroctví bylo znovu zřízeno. A tak jsme svědky roztodivné podívané. Nějací činovníci Spojených národů obtěžují kvůli jakýmsi zotročeným černouškům arabské a habešské náčelníky — [pageend23]d o p i s y * d o t a z y • o d p o v ě d i protože tam ti činovníci jsou připuštěni; (lo Uher pozorovatele Spojených národů nepustí, a tak nelze ničeho proti tomu dělat, že tam jsou uprchlí otroci usmrco- váni. A na dočasné otrokáře Izaiášovy sliby neplatí : těm nezáleží na tom, zda je Bůh uslyší, když propustí otroky na svobodu, neboť v Boha věří tak málo jako ve svobodu. Máme říci, že hloupé byly křesťanské vrchnosti, když propustily pracovníky, kteří jsou už zase zotročeni u nekřesťanů? Bekneme, že křesťanství a svobodu děliti nelze. Byli katoličtí otrokáři : ale katoličtí kněží je kárali slovem i — což je působivější — skutkem. Zachce-li se komunistickému inteligentovi pokárati otrokáře, octne se ve vazbě sáin. Jsou ovšem lidé, kterým je milejší býti vězněm nežli laureátem. A i ti jsou syny křesťanských matek. A tak děkujeme Bohu za světlo dějin, v němž vidíme nauku křesťanskou i nekřesťanskou. » Po ovoci jejich poznáte je.« Jindřich Středa. EDUARD HERRIOT, dlouholetý starosta města Lyonu, člen Francouzské akademie, čestný předseda’ francouzského národního shromáždění a jeden z předních členů radikální strany, byl pohřben s církevními obřady. Vykonal je sám lyonský arcibiskup kardinál Gerber, který se na žádost Herriotových příbuzných dvakrát ptal nemocného, zda si přeje církevní obřady, a po každé dostal kladnou odpověď. Herriotovi političtí přátelé byli nad tím velmi rozhořčeni. Podle tisku byl při zádušní mši svaté jen jeden poslanec radikální strany. Za své politické aktivní činnosti byl Herriot velmi málo nakloněn Církvi, a zvláště ne jejím školám. Jen zevnější okolnosti na př. zabránily zrušení francouzského velvyslanectví u Svaté stolice a zestátnění katolických škol v El- sasku, jak je Herriot jako ministerský předseda plánoval. Herriot byl též čestným předsedou francouzského spolku pro kremaci. Pozdější léta však zeslabila ostří Herriotova antiklerikalismu. Dovedl dokonce i hájit svobodu kato- bckých řeholí a zastal se řeholních ošetřovatelek v nemocnicích. ' Nakonec zemřel v katolické nemocnici s láskou ošetřován řeholními sestrami. Podle některých dokonce přijal před smrtí svátosti nemocných. » Církev neslaví triumf«, prohlásil kard. Gerber, » raduje se jen«. Herriot se tak připojil k těm velkým bojovníkům za socialismus jako byli španělský volnomyšlenkář Leroux, rakouští presidenti Renner a Korner, kteří na prahu věčnosti se odloučili od toho, co za života vyznávali, a pokorně požádali o požehnání své svaté Matky Církve. o. Eduard Herriot patřil mezi nej starší přátele Československa, ještě před jeho vznikem. Od r. 1917 psal do » L’ěre nou- velle« a j. časopisů četné články pro zřízení ěsl. státu (vyšly knižně v » Agir« a » Créer«). Od smrti francouzského politika Paula Painlevého, přítele Stefá- nikova, byl Hertiot až do pádu Francie r. 1940 předsedou Sdružení přátel Československa, a to předsedou opravdu aktivním. Až do poslední doby pomáhal všem českým a slovenským exulantským studentům a osobám, které se na něho obrátily s prosbou o pomoc. Proto i čeští katolíci na něho vzpomenou v modlitbě. Bude ?;o nejlepší, a dnes jemu asi i nejmilejší projev vděčnosti. Víme, že Pán slíbil, že nenechá bez odměny ani sklenici vody podanou nejmenšímu z jeho bratří. j .j. Z DOPISU ČESKÉHO BOHOSLOV- CE : » ... vede se mi dobře. Theologie je dobrá věc. Našinec se konečně něco pořádného dozví o svém idastním povolání a začíná si ten nepořádek v hlavě urovnávat. A nejenom v hlavě. Otče, já věřím, že z nás budou dobří kněží. Ze nám Pán Buh skutečně dá svou milost, že se dějí zázraky. Jeste ne. ím, jak to bude vypadat, až se ten zázrak stane, ale myslím, že tehdy skoncuji se svou předs‘avou, že my křestané jsrv -> vlastně v našem technickém světě zbyteční {v tom smyslu, jA:o by on sel svou cesto; bez nás). Naším povoláním přece není vymírat pomalu v uzavřených reservacích stranou technického světa jako severoameričtí Indiáni se svými prériemi a táborovými ohni v mezerách mezi mrakodrapy. Uznat ten technický svět, který jako by vznikl ber Boha, za svůj9 a vkročit do něho odpovědně jako dělník, spolutvůrce, to se sice snadno řekne, ale zapotřebí je k tomu Boží sebedůvěry, protože my » nejsme ze světa«. Pochopit bych chtěl ten moderní svět, v němž jsem jako chlapec vyrostl a jehož jméno přesto neznám ... Pro mne je tento » objev« nový ... a proto se mi vede tak dobře ...« K. R. Jsme přesvědčeni, že z bohoslovců, kteří se dnes rozhodují zasvětit životy práci pro Kristovo království, budou dobří kněží. Dries, kdo se rozhodne pro kněžství, nemůže hledat nějaké pozemské výhody. Víme, že ani v exilu ne- vymře generace těchto nadšenců, jako nevymřela ani doma. Když se roznesla zpráva, že prý páni biskupové schválili studium ve státních centrálních seminářích, přihlásilo se prý do Litoměřic hned na 300 kandidátů, ale seminář mohl přijmout pouze dvacet žadatelů. Komunistický režim chce mít jen materiál pro propagandu, nechce, a ani nemůže chtít, aby přibývalo kněží a Církev mohutněla. Ale sílu Boží milosti nezničí ani útisk ani teror ani lhostejnost ani lidská slabost. I technický svět potřebuje Boha, aby mohl bdi udělat opravdu šťastnějšími. Bez Boha by zůstal světem bez duše a bez opravdového života. Svatý Otec Pius XII. je pro kněze nej krásnějším příkladem odvážného apoštolátu pronikání do všech oborů moderní techniky. Jako on, naši bohoslovci a kněží se nebudou dívat teskně do minulosti, nýbrž s důvěrou v Boha půjdou na nové výboje, aby i ve světě techniky kraloval Kristus, bez něhož by zůstal, při vší velkoleposti, jen monstruosním torsem. Osobní zprávy. — 8. ledna zemřel prof. Josef Skupa, tvůrce slavného loutkového divadla Spejbla a Hurvínka. Před krátkém se vrátil z úspěšného turné v zahraničí. * Ve věku 81 let zemřel František Rádi, profesor matematiky. * 21. ledna zemřel v motolské nemocnici Valentin Šindler, známý jako » stréěek Matěj Křápal z Břochovan«. * Sedmdesátin se dožil JUDr Jaroslav Rehulka, autor humoresek z Hané, jako »Ministranti«, » Stréci«, »T etky« a » Ježibaby«, v rukopise je » Vendelínův smích«, » Z advokátní kuchyně«, vzpomínky na Stojana a Koehlera a j. MŠE SV. ZA DOBRODINCE A ODBĚRATELE NŽ byla sloužena v dubnu na tiberském ostrově v kostele sv. Bartoloměje u oltáře sv. Vojtěcha. Chová se tam vzácná relikvie ze světcovy ra- menní kosti. V květnu bude sloužena v kapli papežské koleje Nepomucenum u oltáře sv. Jana Nepomuckého, našeho národního patrona. JAK PŘEDPLÁCET NŽ? — Předplácí se v Itálii : pošt. slož. : C. c. post. 1-33428 Accademia Cristiana Cecoslovac- ca - Via della Concibazione, 1. Roma (617) s pozn. NŽ 1957. - Z jiných evropských zemí (Belgie, Dánska, Francie, Holandska, Lucemburska, Franc. Maroka, Německa, Norska, Portugalska, Rakouska, Švédská, Švýcarska) můžete poukázat přímo na post. úřadě 1.800 lir na : Nový život - Accademia Cristiana Cecoslovacca, Roma, Via della Concibazione, 1. - Itaba. Z ostatních zemí mezinár. pošt. poukázkou, šefcem, peněžním dopisem římské administraci (na jméno Mons. Francesco Planner), nebo našim zástupcům v jednotlivých zemích : Anglie : CML (P. Jan Lang S. J.), 114, Mount Street, London, W. 1). — Austrálie: CML (Dr. Stanislav Hofírek), 519, Dryburgh Str., North Melbourne, Vic. — Země Jižní Ameriky : P. José Francisco Buňat DFSsS, Vigário da Paróquia de Sao José de Rio Preto, 5° Distrito de Pe- tropolis, Estado Do Rio. - Brasil. — Kanada : CML (Václav Vostřez), 234 King Str., East Uamilton, Ont., Can. — U.S.A. : CML (Rev. Jaroslav Tománek), Lankin, No Dakota. 5. číslo Nového života vyšlo v Římě 4. května 1957. - Vytiskla P.U.G. Roma, Piazza Pilotta, 4. - Itaba. [pageend24]