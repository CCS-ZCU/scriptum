TRIBUNA LIST ČESKOSLOVENSKÉHO ZAHRANIČNÍHO ÚSTAVU V EXILU ČERVENEC-ZÁŘÍ 1959 ROČNÍK XI Z OBSAHU P. Opršal, Česká národní povaha v minulosti P. Želivan, Idea českých dějin V. Chalupa, O smysl českých dějin Listy z exilu — Poznámky ze světa i podsvětí — Diskuse Vracíme se k ní a budeme se vracet stále, k otázce palčivé. Pod tíží zborceného osobního štěstí, při obětech, jež exil a boj za svobodu přináší, červ pochyb hlodá: má to vše smysl? Podaří se nám Čechům a Slovákům uchovat svébytnost i v moři vše smývajícího a asimilu- jícího ruského bolševismu? V čem spočívá tato svébytnost? Utváří-li vskutku historie povahy národů, které povahové rysy vkuly dějiny Čechů a Slováků do povahy nás všech ? Odkud ten smutek, zklamání a beznaděj, jež turisté shledávají při návštěvách v Praze? Existuje státní forma, je vůbec myslitelné politické vedení, které by náš národ přijal za své a pod nímž by dosáhl aspoň toho minima spokojenosti a klidu nutného k rozvoji skrytých duchovních hřiven? Smysl našich dějin — naše národní povaha. Dva pojmy, jedna otázka. Vracime.se k ní a budeme se k ní vracet. Nenabízíme zde čtenáři hotovou odpověď, jež zapadne do kapsy či do zásuvky každého z nás. Spíše jen výzvu a pokus o prohloubení. TRIBUNA V. CHALUPA O SMYSL ČESKÝCH DĚJIN Otázka po smyslu českých dějin je: Má život a úsilí českého národa také jiné oprávnění než pouhý fakt své existence? Uplatňujíce své právo na život a na svobodu, mohou se Češi — a Slováci — odvolat na něco jiného než pud sebezáchovy, vrozený každému živočichu ? Otázka po smyslu českých dějin je tedy otázka, zda český — a slovenský — národ má funkci v dějinách lidstva, zda tato funkce je užitečná a zda má být plněna. To, jak se plnění role národa v dějinách člověčenstva projevuje, jak si národ počíná v situacích, do nichž jej dějiny staví, tvoří jeho národní povahu. Je to souhrn rysů, jimiž se národ jako celek odlišuje od národů jiných, a úvaha o nich předpokládá vyjasnění toho, co národ je a jak jeho povahu určovat. Národ je v podstatě biologické společenství, jehož zdrojem sounáležitosti je kulturní jednota: jednota v hodnotách, myšlení, souzení a cílech; společný jazyk je jejím nej zřejmějším, i když ne nezbytným vyjádřením. Je mimo možnosti článku pokusit se o zachycení pochodů, jimiž národ jako celek dochází k rozhodnutím. Každý národ přijímá ve svých dějinách za své vůdce a vzory určité osobnosti, jejichž jednání a názory tak determinují a vytvářejí dominantně duševní dědictví, které je zdrojem sounáležitosti národa, do kterého se jeho nové generace rodí a které — vědomě nebo nevědomě — znovu naplňují a prožívají. Je tedy národní povaha v tomto smyslu abstrakcí vlastností velkých postav národa — těch vlastností, které je právě pro vlastní národ činí velkými. Výběr vůdců a vedoucích postav národa je možno vždy do jisté míry prohlásit za libovolný; ale v případě českých dějin je tato libo volnost velmi omezena. Je nesporné, že český národ považoval za své vůdce — za jejich života a po jejich smrti — sv. Václava, Husa, Komenského; Palackého, Havlíčka a Masaryka. Česká — i slovenská! — kultura se točí kolem těchto jmen. Jaké společné vlastnosti mají tyto osobnosti, že je učinily tak blízkými národu, že každá z nich byla vzorem a inspirací pokolením? Prvním jejich společným rysem je, že veškeré — i osobní — jejich jednání bylo zakotveno v promyšleném a uceleném světovém názoru, který ve svých důsledcích byl — a musel být — metafysickým, náboženským. Křestanství sv. Václava, Mistra Jana Husa a Komenského je stejně jako idea božnosti Palackého a humanita Masarykova úsilím postihnout smysl života — a bytí vůbec. A druhým společným rysem těchto osobností je důsledné uskutečňování poznané pravdy praktickými prostředky v denním, všedním životě. Václavova příprava mešního vína a Masarykův boj proti pověře o rituální vraždě, Husovo úsilí o nápravu církve a Pokr. na str. 5 [pageend1]2 TRIBUNA ZE SVĚTA... NEZNÁMÝ SVĚT Žijeme v neznámém světě: Není nám známo, odkud jsme přišli, a i náboženství nám říká jen málo o tom, co bude, až se se svým pozemským životem rozloučíme. Obzor náš je i prostorově omezen na tuto zemi, ale i tato země s jejími živly a biologickou přírodou nám zůstala povětšinou záhadou. Na to vše reaguje člověk dvojím způsobem: z) Snaží se hranice Známa posunout na úkor Neznáma. Přes velké objevy a úspěchy to zůstávají jen drobné výboje a Neznámo vybízí nepokojného člověka k dalšímu zápasu. 2) Člověk hnán jakýmsi citem závislosti na vyšší moci se snaží pozemský život zlidštit a huma- nisovat. Tímto snažením humánním a snahou vymknout se ze závislosti biologické na této zemi — liší se člověk hluboce od svého biologického okolí. To je to, co dělá člověka. A le člověk se vyznačuje ještě jinými vlastnostmi: Má schopnost nahlédnout do minulosti i budoucnosti, t.j. čerpat ze svých zkušeností a připravit^ se pro budoucí životní zápasy. Živočich žije jen ze zorného úhlu okamžiku, filosof posuzuje vše ze zorného úhlu věčnosti. Mezi těmito dvěma body se pohybuje lidstvo — jedni se blíži spíš k bodu prvému, druzi ke druhému. Čím širší obzor, tím více je člověk člověkem. Ale v praxi člověk nemá volby: Člověk je už pudem sebezáchovy odsouzen být člověkem — jinak by zahynul hladem, člověk je nucen zlepšovat svůj život po stránce hmotné a duchovni. Na každou vzpouru proti tomuto chodu věcí doplatí. Člověk — alespoň velká část tohoto druhu tvorstva — by byl rád jen živočichem, ale je odsouzen k tomu být člověkem. Nejen svět je pro člověka záhadou, ale i on sám pro sebe je záhadou. Je těžko předvídat vývoj událostí: Mimo známé faktory se tu vždy rodí něco nového, čeho si jednající osoby nejsou vědomy a co lze vidět jedině s odstupem času. Největších duchovnich revoluci si lidé ani nebyli vědomi a naopak hlomozné a krvavé revoluce politické často nepřinesly moc nového nebo vyústily v něco, co nikdo od nich nečekal. Jsou pokrokáři, kteří ve své duši zůstali konservativci, a politikové konservativni udělali někdy pro lidský pokrok vic než tak zv. pokrokáři — aniž to bylo jejich původním úmyslem. Tito konservativci jsou uvnitř svého srdce pokrokoví — jako mají někteří demokraté srdce tyranů. Slova a hesla neříkají všechno. Člověk je tvor záhadný a nevypočitatelný. F praktické politice to znamená opatrnost a příliš nevěřit v člověka. Žijeme v neznámém světě a snažíme se odhrnout roušku onoho Velkého Neznáma. Snažme se odhrnout také roušku svojí duše a poznat zda jsme hodni těch myšlenek, jež hlásáme a zda naše nej vnitřnější pohnutky jsou stejně tak čisté jako naše slova. pop DOPISY Z DOMOVA Akce lákání emigrantů domů osobními dopisy, o které informovala TRIBUNA Květen-červen, stále pokračuje a má očividně větší rozsah, než se původně zdálo. Obdrželi jsme několik ukázek dopisů, z kterých citujeme: »Milý chlapče, .. . nedávno jsem potkala ^starého H. a ptal se na Tebe. Říkal, abych Ti napsala, abys přijel domů, že bys dostal dobré místo v Praze. Vždyl jsi nic neudělal, a že jste se nepohodli, to prý se už dávno zapomnělo. . . . Tvá matkat. i>Milý příteli, ... nedávno jsem potkal Tvoji příbuznou, která mi předala dopis od Advokátní poradny 2, v Praze II., Mystikova 28, který Ti doslova opisuji: ‘Lidový soud trestní v Praze doručil nám usneseni. . ., podle kterého vyslovil soud, že Vašemu p. švagrovi ..., který byl odsouzen na 3 roky, tento trest v důsledku amnestie z l.XII. 1957 se celý promíjí. Může se tedy p. švagr vrátit domů, o čemž ho můžete uvědomit, jestliže je Vám známa jeho adresa. Amnestijni usnesení je Vám u nás k disposici. S pozdravem MtRU ZDAR, Dr. Přenosil [ŠpN v Milý synu, ... Tak zase byli za mnou z Národního výboru a říkali, abys přijel domů, že dostaneš dobré zaměstnáni a byt, a různé jiné věci slibovali. Tak Ti to teda píšu, ale já sám osobně s tim nechci mít nic společného, však ty lidi znáš a měl jsi s nimi už dost trápeni. Tak dělej, jak chceš, ale já s tim nechci nic mít. . . .« A dopis navrátilce: »Milý příteli, . . . musím Ti tedy vysvětlit, proč jsem vlastně seděl. Dostal jsem 19 měsíců za pobuřováni proti republice a podkopáváni bojového ducha armády. Po odseděni poloviny trestu bylo mi povoleno zbytek podmíněně ztrávit na svobodě. Mám však obavy, že musím znovu k armádě, a tam mě určitě zase zavrou. Když si tak vzpomenu, jak jsme se spolu na tom Západě mivali a jak jsem si vše zavinil sám, tak je mi nanicc. (Vrátil se na amnestii r. 1956.) Návrat domů je zlomením osobnosti a zavrhnutím principů, ve které jednotlivec věřil, odhozením víry sama v sebe. Navrátilec není komunistou. Vrací se proto, že nemá víru ani sílu, jak čelit a obstát duševně i hmotně v prostředí jemu úplně cizím. Je-li mladý, jeho zdravý duch se může vzchopit a vést ho k novým nebezpečným srážkám, ohrožujícím jeho osobní svobodu. Může se stát konfidentem, nebo člověkem tak indiferentním, že ztrácí úctu veškeré lidské společnosti. Je-li starý, jeho duševní ponížení vede brzy k zlomení těla a nastává nenápadný odchod — viz případ B. Laušmana a dr. Sychravý. Nikdy však mu již nemůže být navráceno společenské postavení, které kdysi opustil. Komunisté jím budou opovrhovat, ostatní mu nebudou věřit. Toto poznání nebude Kainovým znamením na čele, nýbrž v duši každého navrátilce. š CHYBA V TISKU Na propagandu komunistických opatření v Československu mezi československými krajany v Americe je v Chicagu vydáván časopis Dudové noviny. V rámci svého poslání přinesl také »Otevřený Iist« místopředsedy ONV v Myjavě Š. Chlebíka, plný obvyklých komunistických nepravd a polopravd o dobrovolnosti zemědělských družstev, růstu blahobytu na venkově, svobodě a podpoře náboženství atd. atd. Na tento list odpověděl pisateli Čs. zahraniční ústav v exilu rovněž otevřeným dopisem, který Tisková služba Čs. národní rady americké dodala americkým krajanským novinám, jichž většina dopis otiskla. Běžným komunistickým slohem vyřítily se Dudové noviny na V. Chalupu, který byl v tisku na dopise podepsán. Pominuvše zcela obsah odpovědi Chlebíkovi, omezily Se na dvousloupcovou charakteristiku Chalupovu jako člověka, který »by rád vyvolal kri- žiacku vojnu proti ČSR«, aby Dprinavrátil hladomorský a otrocký systém v ČSR«. Je dokladem ubohosti dnešního komunismu, že systém, který se prohlašuje za naději lidstva, obhajuje svůj dnešní policejní režim a koncentrační tábory poukazem na minulou bídu hladových dětí, svou dnešní persekuci církví poukazem na minulou nezaměstnanost a své dnešní týrání politických odpůrců nízkými starobními důchody v USA. Nej osudnější pro argumentaci Dudových novin ovšem je, že podpis V. Chalupy se na otevřený dopis Š. Chlebíkovi dostal nedopatřením. »Pán Chalupař jen dopis předal Tiskové službě Čs. národní rady americké, ale dopis sám — nepsal. sl. ...I PODSVĚTÍ [pageend2]TRIBUNA 3 PAVEL OPRŠAL ČESKÁ NÁRODNÍ POVAHA V MINULOSTI Vyvolat obraz povahy české v nej starších staletích je úkol neobyčejně obtížný pro nedostatek a kusost pramenů a památek písemných. Češi sami se svou povahou valně nezabývali, a co o ní napsali kronikáři zemí okolních, není právě lichotivé. Národ lstivý, násilný, kořistnický, libující si v obžerství. . . Němečtí kronikáři poznamenávají: ». . . Bylo najednou vidět ohně a zář požárů na obzoru. Císař poznamenal: Češi se blíží«. To ovšem nutno brát zdrženlivě. Styky národů sousedních nejsou nikdy moc přátelské a dějepisectví středověké se nemůže chlubit snahou po pravdivosti. Mravy raného středověku^ byly povětšinou velmi surové, loupení a vyvraždování národů věcí zcela obyčejnou. Praha sama vznikla jako tržiště na otroky, jak o tom svědčí zprávy arabských kupců a kronikářů, navštěvujících tyto končiny. Všechny tyto ukrutnosti neznamenají nic pro pozdější přetváření a vývoj národní povahy, když křestanství hluboce zapůsobilo jako duchovní revoluce. Kdo by hledal v dnešních Dánech ukrutné normanské válečníky a lupiče ? Cizinci vytýkají starým Čechům dále, že se po druhých rádi opičí a zahazují vlastní obyčeje. Tedy značná míra přizpůsobivosti v dobrém i ve zlém. Velmi brzy poznali cenu křestanství a moc se mu nevzpírali. O století později vystupovali jako horliví misionáři. Ssáli do sebe lačně všechny duchovní a kulturní proudy, přicházející z jihu a ze západu. Ještě jednu vlastnost lze pozorovat: státnický smysl. Přes všechny spory o trůn — jež ostatně charakterisují také dějiny ostatních národů — se český stát udržel a upevnil navzdor mocenskému tlaku silného souseda, a v době lucemburské hrál tak význačnou úlohu! Další vlastností, už méně sympatickou — je oportu- nismus. Smysl pro imperialistický rozmach Češi po prvních marných pokusech ztratili, ale vést válku pro drobnou kořist a obohacení — to se docela hodilo a lichotilo to ctižádosti jednotlivců. Ve XII. stolení se mohlo zdát, že se Češi stanou obětí své přehnané přizpůsobivosti a že s vstřebáním německé městské kultury podlehnou mocné germani- sační vlně. Ale nepodlehli. Ve XIV. století se ozvala vášnivá reakce, vrcholící ve, válkách husitských; zrodil se český nacionalismus. Čtrnácté století znamená pro Čechy období kulturního, duchovního a hospodářského růstu. Čeští studenti v hojném počtu studují na anglických, francouzských a italských universitách (a zanedbávají pražskou!) a do Čech proudí všechny možné myšlenky. Instituce veřejných notářů se objevila na české půdě o několik desetiletí dřív než v Německu. Obraz národní povahy se stává pestřejší. Města — zvláště Praha — se svými početnými krčmami jsou místy bujarého veselí. Ale i tam se pod povrchem rýsují příští konflikty sociální, národní — a nakonec i náboženské. Je to podivný protiklad. Veselé ovzduší na jedné straně, pracovitost a radost ze života proudící v městech i na venkově — a na druhé straně strach před ztrátou vlastní duše, před prostopášností, touha po mravní a náboženské reformě společnosti, hloubání. . . Domácí duchovní vzlet dostal impulsy z vnějška: bylo tu přijímání a dávání. Tento zápal a morální absolutismus se vybil ve válkách husitských. At už posuzujeme věroučně války husitské jakkoliv, nemůžeme husitským bojovníkům upřít mravní opravdovost a statečnost. Hus sám je skvělým příkladem této opravdovosti. Většina národa se odhodlala vybudovat ideální stát — »Boží stát« — ideální křestanskou společnost. Veselí minulých staletí zmizelo a bylo nahrazeno vážností. Tato odvaha.a statečnost nás naplňuje údivem — ale na druhé straně zase děsí. Boje náboženské se přelily do forem sociálních a národních. Celý život byl zasažen. Češi za to zaplatili těžkou cenu krve a zničení uměleckých památek, měst i venkova. Na válkách husitských je zvláštní a jedinečné, že české země v několika letech prožily intensivně celou tu duchovní, národnostní a sociální krisi tehdejší evropské společnosti. Málokterý národ prožívá takové krise v tak velkém rozsahu a tak hluboce. Češi nebojovali proti celé Evropě. Anglie bojovala o mocenské posice ve Francii a Francie se svíjela pod ranami občanské války mezi Armagnacy a Bour- guignony. Itálie neměla až na některé výjimky moc času a Polsko bojovalo s carstvím moskevským o nadvládu nad Rusí. Ale i tak česká statečnost vzbuzuje obdiv. V husitství koření jistý demokratismus, rázu čistě středověkého. Nemá pravdu Palacký, když demokratické Čechy staví proti germánské aristokra- tičnosti. Ten rozdíl platil jen pro České země, kde se Němci neradi vzdávali svých výsad. U jistých germánských národů nalezneme zárodky pozdějšího demokratického vývoje, a i v Německu v Porýní roste silné hnutí demokratické. Jestliže se později stalo Německo zemí konservativismu, je to následkem zvláštních okolností. Také český demokratický vývoj v XIX. století nemá s demokracií husitskou mnoho společného. Z odporu ke krveprolévání se zrodil český humanitní proud, počínající Petrem Chelčickým a jdoucí přes Jednotu bratrskou až do moderní doby. Tento proud byl v jistém smyslu pokračováním husitství, jinak znamenal větší zvniternění. Tento humanitní proud, tento apel na lidskost a lásku k bližnímu jistě českému národu dělal čest. Ale nedejme se příliš strhnout Masarykem: nepředstavoval české prostředí jako celek a nedával českým dějinám smysl. Jistý vliv na národ je patrný v tom, že v českých zemích podmínky poddaného lidu přes jistě zhoršení nedosáhly nikdy té bídy jako v zemích okolních a také míra všeobecného vzděláni je nepoměrně vyšší. Nedejme se mýlit Komenského kritikou bratrských škol! Srovnávejme je raději se stavem školství u sousedů ! České země v XV. a XVI. století představují isolovanou baštu puritanismu, protivící se mohutným vlnám renesance a lidského dychtění po kráse. A v tom byla ona slabina celé reformace: nedělala dost ústupků životu a nedovedla smífit krásu s dobrem. Bratrští kněží zakazovali místy lidu dokonce žertovat a bojovali proti zpívání světských písní. I u utrakvistů tento ponurý puritanismus. přes vlivy lutheránství převládal. A zatím ono dychtění po kráse se na trvalo nedalo zadržet. Každá jednostrannost se nakonec zvrhá. Předhusitské veselí a rozpustilost se pomalu navracely. Přílišný moralismus se zvrhnul přes dobré úsilí kněží v povrchní přízemní pomlouvání a zatlačoval do pozadí křestanskou lásku. A to v době, kdy obrozený výboj ný katolicismus se chystal k dobytí ztracených posic. Po období vypětí přišlo období jisté malátnosti. Není správné tvrdit, že předbělohorská společnost puritánská byla skrz naskrz zkažena. Nedovedla se jen hájit proti katolické výboj nosti. Mezi jezuity doby pobělohorské najdeme vpravdě ušlechtilé povahy — dobré pedagogy a misionáře, [pageend3]4 TRIBUNA i lidi apelující na zmírnění útlaku poddanského lidu. Ale jako celek znamená období pobělohorské úpadek a temno. Dobou protireformace se otevřely dveře vlivům z jihu, hlavně z Itálie. A jestliže je dnešní Čech povětšině veselý chlapík, pak za to vděčí hlavně této změně orientace. Ne že by Češi neměli vrozené vlohy k veselí a uměleckému tvoření. Tyto však byly puritanismem potlačeny. Proti tomu stojí ztráty na českém charakteru, napáchané nelidským poddanstvím, spojeným s hrbením hřbetů, úpadek všeobecného vzdělání a sklon ke vzpouře — negativní poměr k vládě a státu vůbec. Zatím některé prvky puritánské české společnosti zůstaly: je to hlavně vlivem reformace, ale i městské kultury, že nám schází onen heroický pocit životní, který nalezneme u Poláků. Česká povaha je vlastně křížením všech oněch vlivů, puritanismu reformačního i onoho jižního veselí, idealismu, ale i patolízalství doby pobělohorské. . . Onen ušlechtilý proud humanitní žil a kvasil v národě dál a přinesl v XIX. století skvělé plody- ale nepředstavuje národ jako celek a nedával smysl českým dějinám, jak se domníval Masaryk. Také v XIX. století prožila česká společnost intensivně celý duchovní, hospodářský a nacionalistický vývoj evropský. Pracovitost charakterisovala českého člověka, ale i zvídavost a zájem politický. Všechny směry proudily do Čech a Moravy a nacházaly tam své stoupence. Tato pestrost se stala typickou pro české prostředí. Také hospodářská a národní expanse. Moderní Čech se postupem času stával dravým a průbojným, zatlačuje do pozadí romantické vzněty doby probuzenské. Moderní život český šel směrem pokrokářsky-demo- kratickým, zatím co u Němců se upevňovaly více proudy konservativní. Vlivem velkých duchů jako Palacký a Masaryk šel vývoj směrem ušlechtilé lidskosti a moderní demokracie — a ne cestou násilí a politického zločinu. To vše ale ještě stálo na nepevných základech a v roce 1948 se jejich dílo zbořilo a zhroutilo. V letech 1918-1938 je míra politického vzdělání a sociálních opatření nesporně neobyčejně vyšší než v zemích okolních. Kolektivistické myšlení a proudy se nikdy neuchytily dobře v československém kulturním životě. A přece i tu nalézáme prvky a zjevy, vedoucí k politickému revolucionářství a nakonec i ke komunismu. Přes sociální vymoženosti nebylo postavení části československého dělnictva záviděníhodné. Vina neležela jen na československých vládách — ale i na výkyvech světového hospodářství — a těžko bylo změnit zaostalé sociální zřízení starého Rakouska- Uherska během několika let. Zvláště v době krise svádělo dělnictvo těžký denní boj o chléb. Že jako celek nepřeběhlo ke komunismu, je dobrým vysvědčením politické vyspělosti; ale kolik je tu hořlavé půdy, kde snadno vyrůstají mlhavé vidiny ideálního sociálního řádu. Tito sociálně ponížení si přáli v podstatě něco jiného než komunismus a plány komunistů si neuvědomovali a většinou jim ani nerozuměli, ale při nedostatku jiných radikálních politických proudů a stran se přidávali ke komunistům. Byla to pro ně jediná možnost — rozumějme: revoluční možnost. Tento t.zv. »lid« netvořil ani zdaleka jednolitou beztvarou masu. Nalezli bychom mezi nimi skutečné písmáky s vlastní knihovnou, lidi s nezdolnou touhou dostat se sociálně a i duchovně nahoru — ale na druhé straně zase povahy velmi primitivní. Tedy celou škálu charakterů.. . Zvláštní kapitolu tvoří dělníci zemědělští — a to kapitolu málo slavnou. Mnozí rolníci nakládali se svými sluhy a služebnými lidsky a přátelsky, ale bylo dost i těch co byli hrubí a neurvalí. Kolik tu uraženého citu lidské důstojnosti. U rolníků poměry také neukazují jednotný obraz. T.zv. jednota venkova nikdy neexistovala. Neexistovala ani sociálně — ani duchovně. Stylisovaný obraz dobráckého obrovitého strýce je vyumělkovaný a neopravdový. V duších těchto lidí se odehrávaly často myšlenkové a jiné konflikty — at už vědomě či podvědomě. Najdeme tu náboženské horlivce, vesnické mudrce — ale i lidi primitivní bez duchovních a kulturních potřeb. Také se poměry lišily od kraje ku kraji. Zatím co si v úrodných krajích rolníci žili celkem poklidně, v horských oblastech se četní sedláci sotva drželi nad vodou. Strana agrární, jež měla tyto lidi vést a representovat, udělala sice hodně pro družstevnictví a odborné vzdělání rolnických vrstev, ale málo, co se týká vzdělání všeobecného. Neznala ani zdaleka do hloubky a šířky celou problematiku československého venkova. Vřelá láska k půdě a zvířatům, jež tolik charakterisovala starší selské generace, u generace nejmladší ochabovala. Mladí lidé utíkali do škol a továren, aby sháněli lehčí živobytí a měli víc času pro zábavu — nebot při vší té neskonalé poesii rodného dědičného gruntu, tvrdá selská dřina dávala málo možnosti ku vzdělání nebo rekreaci. Vyžadovala si celého člověka. Do jisté míry byl tento odchod rozumný a zdravý. Četné nerentabilní usedlosti mizely a zabránilo se přílišnému rozkouskování usedlostí velkých. Ale přece se někdy zdá, jakoby mladá selská generace o tu půdu moc nestála. . . Pocitovala se potřeba mo- dernisace. Politické strany si po roce 1945 se selskou otázkou nevěděly vlastně rady. Nedostatek reformního programu ve směru demokratickém oslabil nesporně odolnost selského lidu a byl jednou z příčin proč komunisté ovládli venkov tak lehce. Venkovu jakoby scházela politická páteř. Jistě problém by se časem byl vyřešil ve smyslu demokratickém — kdyby nebylo tlaku z vnějška. Také část nespokojené inteligence podporovala komunisty. Najdeme tu chladné doktrináře s ko- lektivistickými sny — ale i uraženou lidskou důstojnost. Představme si takového učitele - idealistu v malomětském prostředí, jež se ve volných chvílích vyžívá pomlouváním a jež se na něho při své myšlenkové omezenosti dívá s posměškem! Kolik tu zápalných látek ke »spravedlivému« hněvu! U nízkého úřednictva hrála roli uražená ctižádost — at už právem či neprávem. Jejich cíle se většinou neshodovaly s cíli strany komunistické ale poněvadž nenalezli uspokoj enosti v umírněně reformních stranách přidali se ke komunistům. Celkem lze říci, že komunismus a komunistická ideologie ve vlastním slova smyslu nepřirostla velké většině Čechoslováků nikdy k srdci. K tomu bylo toto učení příliš obhroublé a naivní. Československé prostředí politické — humánnější a s větší mírou sociální citlivosti, bralo většinou půdu komunismu a spodním radikálním proudům. Ale totéž prostředí nebylo zase natolik humánní, aby odstranilo veškerou bídu a sociální napětí, a tak i v Československu se objevily spodní radikálně-revoluční proudy. Cíle těchto revolucionářů ve většině případů se neshodovaly s cíli komunismu, ale protože je jiné reformní proudy neuspokojovaly, přidali se ke komunismu — jako k jediné radikalistické možnosti. Kdyby se v oné době bylo vytvořilo jiné krystalisační středisko, ztratili by komunisté nepochybně skoro veškerou půdu. V roce 1948 scházel reformním demokratickým stranám jasný reformní program jenž by se zřetelně odlišil od komunismu a zůstal při tom radikální. Úlohu tu hrála pohodlnost a nedostatečná znalost problému. Československému prostředí scházela také tehdy solidní strana konservativní, jež by se omezila jen na hájení toho, co v minulosti bylo nej cennějšího a co má cenu, aby bylo uchováno, a jež by svojí umírněnou a rozvážnou sociální politikou — řešením, jež by nebylo sice radikální a ani ne socialistické, ale v každém případě sociálně spravedlivé — politikou plánovanou pro dalekou budoucnost, komunistům a radikálům brala vítr s plachet. Při všech těch nedostatcích však radikálové a revolucionáři zůstali v menšině a kdyby ne tlaku z vnějška, nikdy by se nedostali k vládě. [pageend4]TRIBUNA 5 O SMYSL ČESKÝCH DĚJIN (se str. 1) Palackého Dějiny národu českého, Komenského didaktické spisy a Havlíčkova novinářská činnost jsou činy téhož charakteru. A vzhledem k tomu, jak významné místo v životě má správa veřejných záležitostí, není náhodné, že každá z vedoucích postav českých dějin věnovala velkou část svého zájmu politice, a to i praktické politice, která tak v českých dějinách dostává ráz služby ideálu na úkor svých mocenských prvků. Je tedy česká národní povaha, vyabstrahovaná z vlastností vedoucích postav českých dějin, kombinací opravdovosti a praktičnosti; realismům sub specie aeternitatis; střízlivostí pod zorným úhlem věčnosti. Toto vymezení národní povahy neznamená, že národ vždy jako celek jednal pod touto normou; spíše podtrhuje vysoké požadavky na jeho vedení: vedení musí vykazovat schopnost střízlivé a velkorysé práce pod zorným úhlem věčnosti a současně vyvinout nadlidské úsilí, aby národ svým ideálům získalo. Na druhé straně kulturní minulost, dějinné vzory národa mu v tomto úsilí napomáhají, a čím věrněji kdo jde »v duchu národního odkazu« ve shora řečeném smyslu, tím více může očekávat podpory a opory nebo při nej menším integrování svých ideálů do trvalých kulturních hodnot národních. Ovšem není-li takového vedení, národ se nemůže vzepnout až k mezím svých potenciálních sil. V tomto ohledu není únorová krise výjimkou a nelze ji vyzvědat jako důkaz úpadku národního charakteru. Přes všechny nesporné nedostatky — být vyzván k boji tím, koho považoval za nástupce Masarykova, národ by byl hájil svou vnitřní svobodu do krajnosti; ale výzva nepřišla — ani od Beneše ani odjinud, a už několikrát jsme na těchto stránkách poukázali na vinu, již na nedostatečnosti vedení měl automatismus našeho stranického systému. Nevhodnost organisačních forem našeho života měla na výsledcích střetnutí s komunisty mnohem větší podíl, než jaký jí zejména v současném údobí mravní sebekritiky jsme ochotni přiznávat. Co dnes společně odpůrci i přívrženci vytýkají Benešovi, je, že svá rozhodování ve prospěch hodnot věčných dělal pod zorným úhlem realističnosti místo naopak. V jiném ohledu pak silný ohlas, který měly komunistické a komunisty propagované idee v národě, není než vyjádřením touhy po praktické politice sub specie aeternitatis, touhy, jíž byl komunistický protheore- tisovaný a promyšlený program nakonec blíž než oportunistické programy ostatních politických stran. Je-li k definování národní povahy zvolena methoda shora použitá, je samozřejmé, že národní povaha není shodná s povahou průměrných jednotlivých členů národa a vůbec už je s povahou každého národního příslušníka. Je-li vůbec možné národní vlastnosti pozorovat u průměrného Čecha — au Slováků v míře, do jaké jejich kultura je společná s českou, pak lze říci, že průměrný Čech vyhražuje jednání střízlivé a realistické pro svůj život soukromý, zatím co jednání opravdové a mravné vyžaduje především od vedení věcí veřejných. Zatím co na jedné straně v tomto sklonu tkví kus švejkoviny, je na druhé straně pravda, že i ostrá politika, vedená ve jménu ideálu v obecném prospěchu, dojde podpory u většiny národa. Z předeslaného zdají se vyplývat dva úkoly. Předně jde o to, sladit oba prvky národní povahy i u průměrného Čecha a Slováka tak, aby se blížily Dokonč. na str. 8 A Ještě: TRADICE MASARYKVA? Myšlenka kulturní jednoty nezmizela jak se zdá zcela s povrchu dnešního světa. A jak už povahou svou předurčena, dává- jí moderní věda důležitý impuls. Mírová soutěženi Sovětů se Západem v rámci geopoli- tického roku nejsou toho jediným příznakem. Světové kongresy vědců z určitého oboru se těší od smrti Stalinovy větši a větší pozornosti Moskvy, která obsllá i takové „ideologicky nebezpečné podniky" jako jsou světové kongresy sociologie. Tak tomu bylo i letos v záři na slunných březích krásného Lago Maggiore v Itálii, kam se sjeli sociologové z celého světa, aby již po čtvrté rokovali o svých profesionálních problémech. Přes všechno, až horečné úsilí, Rusové k této diskusi nebyli s to podstatně přispět; a to z jednoduchého důvodu, že tu odborníků nemají. Obor všeobecné sociologie zastupoval muž, jehož jedinou vědeckou zásluhou byla studie o Darwinovi (sic!) a v důsledku toho pasivní znalost angličtiny; ve specifických oborech to byli praktici, kteří ani dříve názvu „sociologie" neslyšeli (na př. medicínskou sociologii zastupoval lékař, pracovník ministerstva zdravotnictví'). Tento nedostatek odbornosti ostře kontrastoval s kvalifikací delegace polské (i jugoslávské); jména Ossowski, Szczepanski, Nowakowski (všichni to řádní profesoři na polských universitách) brzy pronikla plenem asi tisíce účastníků kongresu a Poláci se stali střediskem diskusi nejen na formálních, schůzích ale i v kuloárech. A co Čechoslováci? Vyslali početnou delegaci, ale jako již na Kongresu minulém, účastnici se po Češích marně pidili. Nebylo jich slyšet na shromážděních, nebylo jich slyšet na chodbách navazovat známosti s kolegy z jiných států; nebyli odborníky a kolegy, nebylo je slyšet vůbec. Bylo lze je jen tu a tam vidět, ve skupinkách po dvou, po třech, trousit se v době schůzí na Isola Pescatori, Isola Madre, ve čluncích s turisty, mlčky, bojící se dokonce i s „domorodci” či s turisty navázat lidský (neřku-li „odbornický”) styk. Vysvětlení najdeme již ve složeni celé delegace. Národ, který dal světu dva sociology-presidenty, který byl jedním z prvních v ustavení universitních stolic sociologie, neobešle světový kongres ani jedním z desítek či stovek školených sociologů, kterým dává živořit ve vedlejších zaměstnáních. Nejde zde jen o strach z myšleni, ale i přímo o politickou hloupost. Zatím co Rusové mobilisuji všechny sily, aby aspoň trochu kryli své nedostatky na sociologickém poli, zatím co pod tlakem Poláků a Jugoslávců už toleruji i dříve proskribovaný název „sociologie”, Čechové vyčkávají až jim Rusové po několika letech sociologii „objeví". Pak přijde snad konečně i čas na ty nestraníky z ústraní, aby pražským kongre- sistům, kterým dnes zábavné výlety na boromejské ostrovy pomáhají doma podepřít hrubou moc zdáním autority, vybudovali technickou sociologii. Až do té doby sdílí sovětská i česká sociologie osud sociologie zemí pod fašismem: doma političtí praktikové, a intelekt, pokud jaký — v exilu. -ja. POZNÁMKA REDAKCE: ZMĚNU ADRESY ZAŠLETE NA Czechoslovak Foreign Institut in Exil, Postbox 8, Haren, Hollandsko POZNÁMKA POKLADNY: PŘÍSPĚVKY TAKÉ ! ! ! [pageend5]6 TRIBUNA Ut enim animalia caetera sic magnum animal Respublica iis moribus et institutis, quibus coaluit, conservatur. Bohuslav Balbín I. Kdysi mi položil přítel tuto otázku: »Jak se dívá moderní katolík na ideu českých dějin ?« Musel jsem mu odpovědět, že nevím. Nevím především, kdo je onen moderní český katolík. Nanejvýš bych mohl napsat zvídavému příteli, jak se dívám na české dějiny sám. Je to jistější mluvit za sebe — v době, která jistě netrpí přílišnou jistotou ani mezi českými katolíky. Druhá potíž: i když se pokládám za katolíka, není mi naprosto známo, zda patřím k moderním či starožitným katolíkům. Snad kdysi mi na tom záleželo, abych byl považován za moderního katolíka. Poznal jsem však, že je to velká bláhovost a nerozumné, pyšné počínání. Přišel jsem na to, že nej důležitější věcí je, abych se snažil pochopit svou víru a žít ji důsledně v době, do které mne postavila Boží prozřetelnost. Už se neptám, zda tento postoj je moderní či zastaralý. Stačí mi, když mám alespoň trochu jistoty, že můj postoj je pravdivý a dobrý. Chci se tedy snažit pochopit co nej hlouběji katolické krédo a dát se jím proniknout ve všech projevech svého osobního i společenského života. Slyšel jsem, že kdysi otázka smyslu českých dějin byla dráždivým předmětem přemýšlení a neklidných debat českých intelektuálů. Sám jsem však něco podobného už nezažil. Na školách mi řekli, že husitská revoluce je to nejlepší, co jsme kdy v dějinách měli. Před ní prý byl temný středověk a po Bílé Hoře ještě temnější baroko. Buditelské dílo prý vyvrcholilo v získání politické samostatnosti. T. G. Masaryk byl jeho ztělesněným symbolem. Za druhé velké války se o těchto otázkách mluvilo na školách jen šeptem. Po válce prý byly jiné problémy na přemýšlení a diskutování. Mluvilo-li se přece o smyslu českých dějin, pak to bylo moc mlhavé a nevyspělému okta- vánovi myšlenkově nepřístupné, takže se v této otázce nikdy nevyznal. Někdo říkal něco o mostě mezi Západem a Východem; jiný mluvil o traktorech, znárodněných bankách, továrnách, socialisaci atd. Jak jsme se tehdy dívali na smysl českých dějin ? Snad jsme se nedívali vůbec. Už se nepamatuji skoro na nic — jen na slzy své profesorky fysiky. Šel jsem jednou po květnové revoluci zase do školy. Potkal jsem ji uslzenou ve dvacítce. Vykládala mi s pláčem, že se jí septimáni vzbouřili. Řekla totiž, že chce pokračovat v přednáškách tam, kde byly přerušena revolucí. Povstal student-komunista a prohlásil staré methody za zpátečnictví a temnářství. Prý žijeme v jiné době a i fysika podléhá revolucím. Musíme prý tvořit jiné, nové, lepší dějiny a lepšími způsoby — i ve fysice. Myslete si o tom, co chcete — já vidím ještě dnes bolest a slzy své kantorky, nadutou hrubost a nevědomost nás studentů. Jak jsme se tehdy dívali na své dějiny? Chodil jsem tehdy na obědy do »Domu mladých« ve Spálence. Jednou přišla k našemu stolu neznámá, prostě oblečená paní. S jemným ostychem a omluvou, že nás ruší, nabízela ke koupi za nepatrný peníz brožurku s Markovým evangeliem. Můj soused, student vysoké technické školy, ji tvrdě odbyl poznámkou, že není dnes času na takové legendy a povídačky. Naše skutečnost je prý zcela jiná. Dnes prý třeba pracovat, stavět a tvořit — nikoliv se modlit či rozjímat nad archeologií evangelia. Koupil jsem si asi dva sešitky — ne že bych měl v hlavě jasno o hodnotě evangelia, nýbrž proto, že mi bylo té paní líto. Obdivoval jsem její tichou plachost, mlčenlivý smutek v tváři a pokornou statečnost. Neurazila se tvrdostí technikovou. »Jednou možná poznáte — řekla — že všechno stavění a budování bez evangelia nevede k PAVEL IDEA ČESK ničemu. Jen aby nebylo pozdě!« I tehdy šlo o smysl nejen přítomnosti, nýbrž i minulosti českého národy. Šlo o smysl a o obraz našeho času, který spolu s naší zemí a naší krví byl hněten do českého osudu. II. Jsem členem českého národa a nemohu jím nebýt. Jeho přítomný osud není tvořen a hněten jen přítomnými silami, nýbrž vyrůstá též z minulosti, jež je jeho neodtržitelnou částí. Jedenáct století dějin českého, mého národa je skutečností, již nemohu přehlížet. Nemohu ji přehlížet nejen jako člen českého národa, ale ani jako katolík. Chci a musím žít svou víru v národním společenství. Chci se proto dívat na dějiny svého národa v perspektivách víry. Věřím, že je to spolehlivý pohled tak, jako je spolehlivá křestanská víra a její vesmír. Snad bych měl ještě poznamenat, že tento theologický, křestanský pohled na dějiny nevylučuje přirozené hledisko a vědecké studium dějin či filosofické úvahy nad jejich zákony. Spíše toto vše předpokládá a vyžaduje, protože proniká až k nejhlubším, lidskému zraku zdokonalenému vírou dosažitelným vrstvám skutečnosti lidských dějin. Není úkolem či předmětem tohoto pohledu zjištovat časoprostorové rozvrstvení dějinných událostí. Tím méně je jeho právem měnit či jinak rušivě zasahovat do jejich sledu a řádu. Jde tu jen o vidění nej hlubšího smyslu, směru a hodnoty dějinných fakt, událostí a činů. Je to pohled realistický, jenž netvoří ani nekomolí či přistřihuje dějinnou skutečnost podle nějakých apriorních a subjektivních šablon. Koneckonců jde o to, zjistit jak vypadá čas a zem, do nichž jsem se vrodil, aniž jsem byl předem tázán, a jež mi byly tudíž dány ne Osudem či Přírodou či Náhodou — nýbrž Bohem. Dány v léno, protože jsem se narodil jako svobodný člověk, třebas se svobodou stvořenou a konečnou. Přítěž se dává jen vězňům a otrokům. III. Když se mne přítel ptal na ideu českých dějin, zřejmě byl přesvědčen, že taková idea existuje a že její poznání je možné. Jsou totiž i někteří myslitelé, již se domnívají, že idea či řád v lidských dějinách je jen idealistickou báchorkou a nikoliv poznatelnou skutečností. Kdyby měli pravdu, pak by naše úvaha o ideji českých dějin byla úvahou o nicotě. My se však chceme postavit na stanovisko, že idea, řád v lidských dějinách nutně existuje a že je člověkem poznatelný. Snad jsem dlužen odpověď na otázku, co myslím pod slovem »idea českých dějin«. Idea je slovo řeckého původu Má stejný kořen jako slovo eidos — obraz. Obraz je podoba někoho či něčeho. V eidosu můžeme pozorovat určitý řád, skladbu a tvar. Tak jako ve smysly viditelném obrazu vidím určitý pořádek tvarů, křivek, stínů světal barev atd. —; a nejen to. Vidím, že jeden obraz se liší od druhého obrazu právě různým řádem a skladbou svých prvků. Souhrn a seřazení čar, barev, světla do tvaru a řádu tvoří obraz a je důvodem, proč můžeme nazvat jménem to, co je zobrazeno, jako na příklad: dům, květina, vlaštovka, rybář, bitva, zátiší, mládí, umírání atd. atd. Obraz, jímž zdobíme své příbytky a jejž vídáváme v museích, je stvořen člověkem-umělcem. My však někdy hledáme po- [pageend6]TRIBUNA 7 ELIVAN ÝCH DĚJIN dobný obraz i ve věcech. Někdy tomu říkáme tvář, povaha, vnitřní podoba, bytnost. Obyšejně nám nejde jen o vnější podobu a o poznání řádu našimi smysly nebo empiricky měřícími nástroji. Chceme se dostat spíše k jádru věcí, k jejich srdci či »duši«, k ose jejich bytí a k jejich vnitřnímu řádu, jednotě, odkud pramení jejich jméno. Jde zde už o pohled metafysický, jenž se neobírá jen jevy nýbrž věcmi jak jsou samy v sobě. Metafysický pohleď dovnitř věcí a dění a na jejich vnitřní řád může být jaksi prodloužen, zintensivněn, podstatě zdokonalen a překován do hloubky, výšky, délky a šířky vírou, která je schopna proniknout k samým kořenům a počátkům bytí a existence poznávaného předmětu. Hledání ideje v dějinách je tedy totéž jako poznávání jejich obrazu, skladby, stavby, řádu a povahy, podoby, eidosu. Z dokumentů, zápisů a památek sestavujeme časový a prostorový sled dějinných událostí. Ptáme se na jeho jméno. Hledáme také nějakou vyšší kategorii, do níž bychom jej mohli zařadit nebo alespoň přiblížitJe to práce velmi delikátní, a nikoliv bez nebezpečných úskalí tak jako každá metafysická a theologická úvaha. Jestliže tedy obraz-idea dějin existuje a je poznatelná, musíme se pokusit nějak ji popsat a určit, nazvat jménem. První otázka, zdá se mi, je tato: souhrn všech lidských událostí, jež se navzájem protínají, prolínají, křižují, vytvářejí bohatá a zamotaná pletiva, tento tok, toto úsilí celého lidského pokolení, hledání, stavění... kam to všechno míří, spěje?... jaký obrazec to vytváří ? Dějiny jsou souhrnem, na povrchu často chaotickým, lidských životů. Jejich větvoví a jejich tkáň jsou tvořeny svobodně i nesvobodně tak, jako je tvořen osud jednotlivce. Ale co je lidský osud, lidský život ? Dávám si dnes tuto odpověď: hledání, nalézání, ztrácení Boha — přibližování se, bolestné přibližování se Bohu. Tvrdím také, že dějiny celého lidstva jsou především — ne výlučně — společným hledáním a nalézáním Boha — ovšem i jeho zapomínáním a ztrácením. Jsou stoupáním k Bohu či klesáním do nicoty, jsou chůzí a výstupem ale též blouděním. Bůh, řekl v Athénách sv. Pavel, »ustanovil určité časy a pevné hranice jejich (t.j. národů) přebývání, aby hledali Boha, zdali by se ho mohli dotknout nebo ho nalézti, ačkoliv není daleko od každého z nás. Nebot v něm žijeme a dýcháme i trváme, jak to i někteří z vašich básníků řekli: Nebot jsme i jeho rod«. {Skutky 17, 26b-28) Při chápání dějin jako hledání Boha se musíme zbavit všech hmotných a prostorových představ, které nám mohou sloužit a o něž se můžeme opírat, ale jen po určitou hranici, za níž se stávají nespolehlivými a matou nás. Ještě jednoho zjednodušování se musíme vyvarovat. Bylo by hodně naivní a neodpovídalo by historické skutečnosti, kdybychom se domnívali, že hledání Boha je u národů země vždy uvědomělé. V některých případech a v některých dějinných epochách hledání Boha spočívá ve vytváření lidské kultury jako dokonalosti člověkovy, ve vytváření kulturních hodnot, jimiž člověk staví jak svůj život na zemi tak svou cestu k Bohu. Náboženské hodnoty jsou osou lidské kultury tak, jako Bůh je osou a středem a pramenem veškeré skutečnosti. Ovšem člověk může též bourat postavené hodnoty, ztrácet nalezené cesty, pálit zbudované mosty. Proto při studiu dějin musíme mít míru, podle níž bychom poznali, zda lidské dějiny stoupají, zda se přibližují Bohu, zda jsou Boží cestou a životodárnou kulturou — či zda se rozpadávají jako zpuchřelá zeď, či odumírají jako nemocný strom či klesají jako za letu raněný pták. Absolutní a poslední mírou je Bůh. Kde je hledán, nalézán a kde je přítomen, tam je bytí, život a růst. Kde není Bůh, přes zdánlivou hýřivost životních forem, je přítomna nicota, smrt a rozklad. Máme ještě jedno měřítko, jež je nám bližší. Je to obraz Boží — člověk, integrální lidská povaha. Jí určujeme, co je dobré a co je špatné i v dějinách. Podle ní poznáváme to, co je kulturní a co nelidské, barbarské. Nejvyšší dokonalostí člověka spočívá v dokonalém připodobnění Bohu — a to se děje v křestanské lásce. Nesmíme zapomenout, že národy si staví cestu k Bohu anebo do nicoty svými kulturami, a to nejen svým čistým rozumem, nýbrž všemi svými životními energiemi — i svým tělem. Proto lidská kultura či civilisace má mnoho rozměrů a rovin. Stoupá od technického, materielního pokroku, stavby příbytků, cest atd. přes umělecká díla výtvarná, slovesná, hudbu až k hodnotám myšlenkovým,mravním, právním a náboženským. Tato cesta či most kultury je postaven tedy z užitkových technických hodnot, z rozmnožování umělecké krásy, dobra, práva a pravdy. Stavitelé lidské kultury v tomto širokém pojetí jsou dělníci, rolníci, inženýři, umělci a básníci, vojáci a státníci a světci. Náboženské a mravní hodnoty jsou jednotící silou a prvkem v lidské kultuře. Světcem anebo mravním hrdinou může být totiž nejen nějaký specialista, řekněme kněz, nýbrž kdokoliv: dělník, umělec, voják, žena i dítě. Náboženské a mravní hodnoty národní kultury jsou rozmnožovány — nebo hanobeny — a udržovány všemi členy národa, zatím co umělecké tvoření, technický pokrok a intelektuální výboj je uskutečňován jen některými skupinami — druhými je přijímán. Básníkem se každý nerodí, ani nemohou být všichni vojáky či vladaři. Ale všichni, naprosto všichni se mohou stát světci či alespoň mravně vyspělými osobnostmi. Mohl bych tedy napsat, že idea lidských dějin v perspektivě víry v Boha je tato: hledání Boha, které na sebe bere v čase konkrétní tvář lidské mnohorozměrné kultury. Kultura pak je tvořením a rozmnožováním užitkových hoďnot, krásy, dobra, práva a pravdy — a hlavně přítomnosti člověka v Bohu a Boha v člověku. Idea lidských dějin jako kultury zahrnuje v sobě znak ambivalentnosti. Tím chci říci, že jsou-li a mají-li býti dějiny hledáním a nalézáním Boha, mohou být a někdy i skutečně jsou zapomínáním a ztrácením. V ambivalentnosti lidských hodnot spočívá naše velká a bolestivá tragika. Jsme poutníky mezi dvěma absolutními póly: bytím a nicotou, dobrem a zlem, právem a bezprávím, pravdou a lží, nebem a peklem. . . Takový je obraz dějin lidstva: zápas života se smrtí, světla s tmou v naději na vítězství, ale i s úzkostí porážky lidského srdce v jeho dobývání pravdy, dobra a krásy, jejichž zdrojem je Bůh. IV. I můj národ je poutníkem absolutna. Jeho národní kultura je — měla by být — cestou a mostem mezi českou zemí a Bohem. Je mnoho cest a je hodně mostů. Nestačí mám poznat, že české dějiny od prvních svých počátků až po dnešek jsou jediným úsilím postavit si v Čechách nejen časný domov, nýbrž i budovat království Boží: rozmnožit krásu, právo, dobro a pravdu. . . postavit mosty a cesty nejen v Čechách, nýbrž i z Čech k srdci Stvořitele. Chceme vědět a znát podrobnější a určitější podobu českých dějin. Chceme vědět, čím se liší oď dějin ostatních národů, co je v nich typicky české, nepostradatelné a nezaměnitelné. . . co jsme vytvořili my Češi a co nemohl vytvořit nikdo jiný. Chceme znát jméno či jména, jimiž bychom mohli svou národní [pageend7]8 TRIBUNA kulturu a dějiny pojmenovat, změřit jejich velikost, jejich nepatrnost, jejich výšky i propasti, jejich úspěchy a jejich pády, popsat jejich vrásky, barvu jejich praporů, sílu jejich paží, mravní hodnotu jejich činů a skutků, oblouk a vzepjetí jejich osudu. Toužím poznat úkol, který byl mému národu dán jako poslání, aby je vyřídil ve střední Evropě. Chtěl bych spatřit, jak daleko jsme s jeho splněním. Čím se liší naši sedláci, dělníci od sedláků a dělníků ostatního světa? A naši stavitelé, básníci, státníci, světci a hrdinové? Tyto otázky nejsou rozmarem nebo akademickou zvídavostí. Jsou to otázky životního a bytostného významu. Nejde v nich o nic méně než o poznání základní situace křestanství v Čechách. Je-li křestanství kvasem a hrací silou, jež proniká časnými hodnotami a tvoří věčný řád, pak její nositelé musí znát povahu látky, jíž má kvas pronikat. Nemohou žít a pracovat ve vzduchoprázdném prostoru, v nějakém neskutečném, andělsky čistém světě, nýbrž musí stát oběma mohama na této zemi — a to v našem případě v Čechách. Utíkat od úkolu, práce a poslání je vždy zbabělstvím nebo leností srdce a ducha. Nezrodili jsme se v Čechách a jako Češi a v této atomové době — nadarmo. Poznat smysl své existence nejen jako lidé, nýbrž i jako Češi v perspektivě celé kosmické a křestanské skutečnosti — to je jeden z nej vyšších a z nej krásnějších úkolů intelektuála. Řekl jsem, že smysl lidské existence na této zemi je stavět cesty k Bohu; nikoliv trpné očekávání jakési spásy z neznáma, nýbrž práce a účast na dotvořování vesmíru a lidského života podle jeho zákonů a vnitřního plánů. Smysl české existence nemůže být v rozporu se všelidskými hodnotami života. Spíše možno říci, že češství blíže určuje lidství. Řekl bych to asi takto: jdeme k Bohu a stavíme k němu cesty ne jako jiní národové, nýbrž svým českým způsobem a ve společenství národní kultury, dané země a daných dějin. Najednou, když mám dát koněčně odpovědí na otázku po smyslu českých dějin — a odpověď spolehlivou, podepřenou skutečnostmi času a víry, mi selhává hlas a myšlenky se potácí. Vidím, že takový úkol dnes přesahuje ještě mé síly a že je třeba dlouhých meditací a dlouhého studia českých dějin a současnosti. Chci si jen dnes napsat několik myšlenek, několik čar, z nichž se jednou pokusím sestavit obraz a ideu českých dějin. 1) Naše dějiny a česká národní kultura jsou hledáním Boha a uskutečňováním království Božího v českých zemích ve znamení Kříže Kristova. Naše putování k Bohu jako kulturního národa začalo, pokračovalo spolu s vytvářením národní duše a vědomí opírajíc se o Písmo, Kříž a Církev Kristovu. 2) Budování křestanského řádu v Čechách nepostrádá bolestných a temných okamžiků, ale ani radosti, vítězství dobra a světla. V naších dějinách je hodně zrady, rozkolísanosti, slabosti, vášně — ale nalézáme i hrdinství, svatost, obět, odříkání, věrnost, jež zápasí s nocí a zbytky starého pohanství a uskutečňuje tvrdě a namáhavě národní jednotu. 3) Když vrcholí náš zápas o nej vyšší hodnoty, o svatost a čistotu Církve a o apoštolské poslání Čech mezi národy Evropy, v okamžiku nej vyšší výzvy odpovídáme, ale pokřiveně. Naše dějiny se štěpí, lámou, selháváme. . . Je to doba husitská. Rána, která z ní vznikla, je tak hluboká, že se nechce zahojit. 4) Návrat a nové hledání v baroku není bez tvrdých zklamání, bojů v duši českého národa, násilí, útlaku a krve (Bílá Hora atd.). 5) Odpad většiny českého národa od Krista a Boha: Masaryk-positivismus-komunismus. Čechy opět misijním územím. 6) Skutečnost, že jsme početně malým národem, má ten smysl, abychom lépe poznali a svědčili uprostřed národů o tom, že jakost a mravní hodnoty nejsou vázány na počet, hmotnou sílu a blahobyt. 7) Skutečnost, že jsme nej západnějšími Slovany ve střední Evropě, naše geografická a ethnologická situace je nejen slepou a bezvýznamnou daností, nýbrž též výzvou. Praha má poslání: srdce Evropy, brány východu, Římu severu, matky měst. . . 8) Při sestavování obrazu českých dějin nechci zapomenout na velké pokusy Balbína, Palackého, Pekaře, Masaryka, Chudoby, Durycha, Karáska ze Lvovic, Claudela (Satinový střevíc, České obrázky). Závěr: Naše národní tradice je nejednotná. Jsou v ní perly, ale též cáry; máme velké světce, ale též zrádce a padouchy; hrdiny, ale taky zbabělce a odpadlíky. Naše putování k Boha a naše kulturní stavění je plno rozporů, bolestí, pádů, proher — ale i vítězství. Pro nás, kdož jsme převzali úkol a poslání českého národa a kdož máme rozmnožit národní kulturu o nové hodnoty a postavit opět kus spolehlivé cesty směrem k Bohu, upevnit království Boží v Čechách a v českých srdcích, znamená tato úvaha jednu velkou otázku: Kde máme začít se svou prací a na jakou tradici svých dějin máme navázat, abychom opravdu stavěli a nebourali, aby cesta námi stavěná byla cestou opravdu spolehlivou a nikoliv scestím. V minulosti, právě protože je polyvalentní, mohu najít mnoho tradic a mohu ospravedlnit jakékoliv hrdinství či jakoukoliv podlost. Ovšem na tuto otázku nedává odpověď ani věda ani dějepisectví, nýbrž metafysika a náboženství. Idea českých dějin je tedy zároveň národním programem a neustálým kriteriem národní kultury tak, jako idea člověka je programen a kriteriem lidského jednání. Pro mne osobně není pochybnosti o tom, že český národní program by měl být integrální a méý by odpovídat člověku a jeho celé povaze a jeho křestan- skému poslání. Na uskutečňování křestanského programu chci pracovat pro českou zem, a jednou v Čechách, protože věřím ve spolehlivost jeho hodnot a prvenství jeho řádu. O SMYSL ČESKÝCH DĚJIN (se str. 5) co nejvíce harmonii, jíž dosáhli ti, kdo se stali vzory naší národní kultury. Toho lze docílit jen vědomou a stálou sebevýchovou a převýchovou. To by pomohlo národu překonávat v duchu svých dějin historické krise i bez přítomnosti vůdčích geniů. Druhý úkol je prostředkem k prvnímu: Vytvářet takové instituce a organisace, které by nutily každého příslušníka národa bez možnosti laciného úniku čelit konfliktu mezi svou soukromou a veřejnou mravností a řešit jej ve smyslu opravdovosti. Methoda skupinové demokracie, navrhovaná a praktikovaná Čs. zahraničním ústavem v exilu, chce být jednou z těchto cest. Nakonec slovo naděje a víry. Naše národní vlastnosti nejsou výsledkem náhody a slepé hry dějinných sil, nýbrž rozvojem vloh, které spočívají v šamé biologické podstatě národního společenství. Růst vloh ve vlastnosti může být násilím a tlakem překažen nebo pokřiven; ale věříme, že jakmile nepříznivý tlak pomine, rozvine národ své vlohy znova ušlechtilým směrem, který naznačují jeho dějiny a jeho kultura. [pageend8]TRIBUNA 9 LISTY Z EXILU Ladislav Radimský, Rub a líc našeho národního programu v atomovém věku, Řím, Křesťanská Akademie, 1959 (str, 178). Jeden exilový recensent napsal, že je to kniha statečná. Pokládáme-li ve svém exilovém kruhu za mimořádnou ctnost myslet a psát neangažované, je to kniha nejen statečná, ale zároveň objevná, nebot ústředním jejím nálezem je nepřítomnost sebekritiky v našem národním životě posledních čtyřiceti let. Po přečtení této útlé knížky se čtenář nachází ve stavu, který se dá nej výstižněji popsat slovem »ohromení«. To bude tím větší, čím více se čtenář upínal — a ještě stále upíná — k onomu názorovému světu, který fakticky vládl v době dvou našich prvních presidentů. A hned nutno dodat, že i profesionální duchové »protihradní« budou otřeseni. Tento stav může nabýt různých forem, jdoucích po celé škále podobných intensivních hnutí mysli, od rozhořčení až k zoufalé snaze po racionalisaci a osobní legitimisaci. Jen ti, kteří po celých čtyřicet let nesestoupili na úroveň sluhů »národních vášní« a obětovali své bytí desinteresovanému myšlení, jen ti — a pak oni, kteří pro svůj věk se nemohli angažovat a odmítli činit tak v exilu — odloží knihu s vyrovnávajícím pocitem, že Radimský logicky a takřka s matematickou přesností vypočetl příčiny bídného stavu našeho současného národního bytí. A bohužel víme, že těch druhých je pramálo a těch prvních ještě méně. Tato hypothetická analysa reakcí čtenářů se může zdát povrchní a simplifikující. Nuž, zde máme na mysli jen ty čtenáře, jichž intelektuální mocnost nebyla ještě zcela redukována na minimum davového tvora ve smyslu Ortega y Gasset. A za druhé, stotožňujeme se s ideálem, k němuž vzhlíží sám Radimský na každé straně svého pokusu, s kriteriem tak mocně vytýčeným před mnoha lety Julie- nem Bendou v jeho La Trahison des Clercsu. Za těchto předpokladů, kolik že máme — a v posledních dvou generacích jsme měli — v exilu a doma Tomášů Akvinských, Spinozů a Descartů, a kolik že postav á la Péguy, Maurras a Kipling? Obáváme se, že jsme neměli a nemáme přespříliš ani oněch »zrádných vzdělanců*, kteří by se dali srovnat co do úrovně s příklady Bendovými. Nikdo nás nebude obviňovat z povýšenectví, dodáme-li, zcela ve slohu Ra- dimského, že pokládáme sebe zcela za jednoho z nás. Výtku, že si stavíme oltář příliš vysoko, přijímáme bezvýhradně, nebot na tomto poli odmítáme veškerou t.zv. praktičnost, at už se této říká pragmatismus či realismus. Je očividné, že Radimský v podstatě vychází z římského katolicismu. Podtrhuje také tuto okolnost volbou své terminologie, jež je více než prostou výrazovou technikou; szpytování svědomí*, oúčinná lítost* a pod. Předznačují zároveň cestu a nápravu. Nejhezčí na Radimského katolicismu je právě to, že si vybral katolická maxima morální, bez ohledu na jejich uskutečňování či neusku- tečňování v minulosti, která mohou lehce být maximy protestantskými či židovskými. Takto i jinověrec musí souhlasit s kritikou a programem, právě tak jako bezvěrec v rámci empirické eliminace protože, radikálně odlišné cesty zatím vedly k duchu mnichovskému, okupačnímu, únorovému a duchu exilové nemohoucnosti. Do úvodní kapitoly (»Zpytování svědomí*) je vtěsnána taková spousta nových a přitom jednoduchých myšlenek, že čtenář se bojí, zda autoru vystačí dech až do konce. Rafinované umění paradoxu, jež nám silně připomíná Chestertona, se spojuje s pádným a neotřelým přirovnáním, s ryzí češtinou a stále novým přívalem čerstvých myšlenek, že čtenář se nakonec stále táže, čím bude překvapen v příští kapitole. Vytříbený smysl pro argumentaci bere pochybovačům vítr z plachet dříve, než dočtou kapitolu, odstavec či větu. Závěrečná kapitola »Vyznání lásky* užívá nej ryzejších prostředků tak účinně, že nemůžeme odolat, abychom hned zpočátku z ní necitovali: »Dále se mi bude vyčítat, že se dívám na náš národ příliš černě, že zveličuji jeho chyby a hříchy, že jsem vinen nactiutrhánim a že očividně svůj národ nemiluji. Budu mlčet ke všemu, ne však k poslednímu nařčení. Jen nerad zde musím vyznat svou lásku k němu. Já také jako ostatní miluji zasněžené vrby naklánějící se nad našimi zamrzlými potůčky. Také mám rád šípkové keře na našich mezích a máky a chrpy ve zlaté pšenici. Já také mám rád vůni posečeného sena a hlahol kolínských zvonů. Jako vy miluji kluky hrající v kuličky na našich návsích, miluji bosé nohy žneček jdoucí na polní práce a amórky malostranských zahrad. Jako vy rád bych zas čichal vůni bramborových nati na našich polích a rád bych zas seděl třeba na bidélku v Národním divadle. Avšak ještě více mám rád svou vlast proto, že je nyní tak ubohá, jnaličká, tak svázána v uzlíčku! Ze ji tolik ukřivdil — Západ i Východ. Že na ni kdekdo plije — obyčejně ten, kdo nic neví o jejich velikých kladech, o kterých bych také dovedl napsat knihu, které však nepatřily k našemu dnešnímu úkolu. Miluji ji dnes více než jindy proto, že vlastní děti se za ni v cizině stydí, že zapomínají mluvit její řečí své matky. Miluji ji také proto, že musí trpět, aby touto řečí jiní její synové ji uráželi potupnou servilností cizincům a cizáckým zájmům. Moliére napsal, že jediný způsob rozumného milováni je milovat bláznivě. I já svou vlast miluji bláznivě, a proto ji miluji nejen proto, co byla, nejen proto, co je, nýbrž a zejména proto, co bude. Pro přislib, který mi představuje. Pro úkol, který ji dávám. Pro posláni, které musí splnit^. Radimský vyhlašuje několik zásad, kterými se pak důsledně řídí až do poslední kapitoly. Mluví v množném čísle, čímž zahrnuje sebe mezi ty, kteří pochybili; pohrdá všemi, kdož »živoří svalováním své viny na druhé*. Odmítá dělení národa na komunisty Jko- munismus, který jsme si dálin) a protikomunisty, nebot je třeba vyzvat i protikomunisty, »aby vždy dávali přednost národním zájmům před zájmy protikomunistickými*. Zavrhuje dělat rozdíly mezi Čechy a Slováky v exilu, a těmi, kteří zůstali doma, vždyt při definování národního programu jde o otázky mravnosti a statečnosti. Nevidí nebezpečí v odcizení se exilu od domova a domova od exilu, nebot nejde o identitu, nýbrž o správnost myšlení. Nechce vidět rozdílnost mezi mladými a starými, nebot národní program musí být nadgenerační. A konečně definuje meze své kritiky první republiky. Nechce vkydat hanu na tak zvanou republiku Masarykovu*, spíše chce odsoudit to, »co v ní masarykovské nebylo* — nuance nade vše důležitá, která dosud unikala těm, kteří se Masarykova jména dovolávali a jeho učením se neřídili, a těm, kteří při kritice našeho politického a kulturního života zaměňovali Masaryka s tehdejší politickou a kulturní praksí. Radimského národní sebekritika nasazuje u politických stran. Vtipně a spravedlivě nalézá jejich slabiny a všechny odsuzuje bud to pro neprogramovost či praksi, a uzavírá: »Smime si troufat na or- ganisováni deseti stran, když neumíme utvořit ani dvě strany dobré?* Stranickost rozleptávala naše národní tělo jako rakovina a prorůstala nakonec i tam, kde neměla mít místa. Takto rozbujený stra- nicko-politický systém nejen připravil půdu komunismu, ale rozbíjí nadále i náš exil. Naše umění bylo eklektické a tedy málo tvůrčí, hluboko pod světovou úrovní, a nade vše angažované. Naše věda měla mnoho odborníků, avšak žádných tvůrců. Byli jsme amorální, prodchnutí mravním relativismem, a na Ma[pageend9]10 TRIBUNA saryka jsme se většinou dívali »jen s blahosklonnou shovívavostí#, bylí on jaksi jen »trpěnou výminkou#. Lenost ke kritickému myšlení a provedení náprav, jakož i závist jsou Radimskému dalšími národními hříchy spoluzodpovědnými za nynější stav věcí. Uzavíraje kritickou část knihy, Radimský po svém vlastním způsobu podotýká: »Namítnete snad také koneční, že nejsme svým stavem vinni sami, že nám svít, Západ i Východ, velmi, velmi ublížily. Nezapomníl jsem na to ani vteřinu. Protože však vím, jak hluboce nám svít ukřivdil, vím také, že nám nikdy nepomůže a že si proto musime pomoci samit. Nápravu Radimský hledá v odstranění chyb, jichž jsme se dopustili v minulosti, a důsledně v změně myšlení. On sám nabízí svou vlastní filosofii nesmrtelnosti duše, své křestanství, tedy odhmotnění myšlení, důslednou spi- ritualisaci, slovem, vybízí k přehodnocení všeho, čím jsme dosud živořili. Návrat k metafysice a transcendentálnímu myšlení není jen programem římského katolíka, jak Radimský mezi řádky, ale důrazně naznačuje, nýbrž programem každého, kdo spěje k vskutku moderní demokracii. A aby nebylo pochyb o autorově praktičnosti, navrhuje řadu opatření, která jednou, po »velikém obrácení«, mají se uvést ve skutečnost. Zde bude čtenář pochybovat o moudrosti nebo i praktičnosti (!) toho či onoho návrhu, avšak sotva o nej lepší vůli autorově. Je věru těžko referovat o tak hutné knížce. Nyní snad jen stačí dodat, že by bylo nedostačující ji nazývat vrcholem exilové tvorby, která hledá nové cesty. Snad jen přirovnání s jedním Kolárem, jemu podobnými, a nic více. Ostatní exilové počínání se po přečtení Radimského jeví jako jepičí pokusy a hraní si v písku. Možná, že se nemýlíme, nazveme-li tento esej mezníkem, který jednou bude dělit kapitoly psané historie třetího exilu. B.Č. SLOBODNÁ TVORBA V R. 1958 Edícia »Sklizeň svobodné tvorby« pokračovala v 1958 roku vo vydávaní knih už osvedčenej úrovně. Z pravidla boly to knihy kratšieho rozsahu, s rozličnými námetmi. V celku vyšlo desat knih (v tom dva sborníky), ktorých hromadná cena, v seriovom predplatnom, činila desat dolárov. Krátká a povrchná charakteristika týchto knih, v náhodnom poradí, je následujúca: Veselé pohádky o psu Mudulovi od Roberta Vlacha je knižočka pre děti. Obsahuje sedem rozprávek, líčiacich neobyčajné trampoty nezbehlého psa Muďula. Rozprávky sú zaujímavé, lahko sa čítajú a pobavia aj dospělých. Princezna, druhá knižočka od tohože autora (spestrená fotogra- fiami), je povahy intímno-lyrickej. R. Vlach zachytil v nej myšlienky a nálady otca, vyvolané pozorováním svojej maličkéj dcérky, princezny, a rozjímáním o jej bytí. Oslň detskej bezčasovosti je pre- tieňovaná húlavami predtúch neis- toty, ústiacimi v dalekej budúcno- sti. Kde je však budúcnost? A kde je v nej miesto pre princeznu? Citová náplň knížky je hlboká a účinná. Jej básnickým podáním nabadá autor čitatela k rozhovoru so svojím vlastným osúdom. Evropan na Manhattanu od Petra Děna je sbierkou dojmov z desatročného pozorovania života na Manhattane očami Európana. Knížka je napísaná v lahkom a zábavnom slohu. Autorové postřehy manhattanských všednosti sú výborné vystihnuté a vtipné podané. Ovšem, mnohé newyorské všednosti sú pre čerstvého Európana často ohromuj úce, častejšie deprimujúce, no snáď najčastejšie rapidně ovlivňuj úce. Mohutná směs asfaltu a tiel všetkých farieb a odtieňov vstrebuje do seba všetku svojráznost jedincov a formuje z nej tuctovost kolektiva. Z pravidla, směr tuctovosti vedie k plytkým, íahkodosažitelným cie- lom. Peter Den už výše desat rokov uspešne vzdoruje tlaku Manhattanu. Jeho kniha svědčí, že Manhattan možno kritizovat aj ho zosmiešňovat; tiež, že ho možno milovat. Mrtvi chodí po svítí od Alfu je — ako hovoří podnázov — sbierkou humoresiek a grotesiek. V celku je v nej jedenást kratších práč s viac-menej originálnymi námetmi. Jednak náměty a jednak ich pútavé spracovanie udržuj ú napátost čitatela od začiatku až do konca knihy. Zvlášt zaujímavé sú »Tragedie s blondýnkou«. Mrtví chodí po světo« a »Vetřelkyně«. Autorova fantázia zdá sa pracovat najvolnejšie vo »Vetřelkyni« i keď vychádza z běžných (zato přísné tajených) predpokladov. Musí sa přiznat, že zdrcuj úca váčšina čita- telov mužského rodu rada by si vyměnila miesto s hrdinom vo »Vetřelkyni«, pokial ide o začiatok tejto grotesky. Pri piatej až šiestej straně, tí horkokrvnejší už začnú hrdinovi nadávat do babrákov a ku konců bud sú s ním celkom znechutení alebo ho lutujú. Každý z nás by bol s tou votrelkyňou, pravdaže, lepšie pochodil. Bloudíni v exilu je novela od Zdenka Němečka. Hrdinkou deja je mladá česká emigrantka, žijúca v New Yorku. Samotná v cudzom svete a dost naívna, Eva lahko sa stane koristou jej úlisného krajana. Než sa spamátá z jedného úderu postihne ju druhý, ked sa skláme v jedinej priatelke, ktorú mala v Amerike. Tragédia Evy zdá sa byt tragédiou vačšiny českoslo; venskej emigrácie. Občasná nechut k světu, čo snád charakterizuje každú emigráciu, je mnohokrát zapříčiněná viac vlastnými chy- trákmi-emigrantmi, než chladnou, lahostajnou a nechápavou cudzi- nou. Ku knižke napísal obšírný úvod Ferdinand Peroutka, v kto- rom dost podrobné rozoberá autora ako spisová těla i ako člověka. Peroutkov úvod je o sebe kusom literárnej práce. Zaujímavá knižočka je Mosaika Amelie Posse, usporiadaná Robertem Vlachom. Kolkí z nás vedia kto bola Amelia Posse? Poznal ju Masaryk, Štefánik i Beneš ešte počas prvého exilu; a poznali ju příslušníci aj tretieho exilu. Táto významná žena a spisovatelka, rodom Švédka, vydatá za českým maliarom Brázdom, ma značné zásluhy o slobodu Československa. Knižočka nepredstiera uvádzat o nej viac, než je naznačeno v titule. I tak čitatel získá slušné ucelenú představu o tejto nám tak žičlivej osobnosti. Výtažky z jej knih, v ktorých sa dotýká československých pomerov alebo osobností, napriek svojich úryvkovitosti, sú velmi zaujímavé. Dúfajme, že ráz budeme čítat diela Amelie Posse v prekladoch neskrátené. Profesor Otakar Odložilík je autorem diela Obrázky z dvou svitů. Je to rozbor románov (nie všetkých americkej spisovatelky Willy Ca- therovej, predovšetkým jej knihy Death Comes for the Archbishop. Ale nie je to iba suchý rozbor deja, aký by sa dal čakat od profesora historie. Dr. Odložilík skúmal pramene, ktoré Catherová použila alebo mohla použit a cestoval miestami dejov jej knih: z osady do osady, z města do města, zo štátu do štátu a zo světa anglosaského do světa španielskeho. Na svojich cestách je autor nielen vnímavým turistom, ale tiež po- strežným a vkusným vyprávačom. Jeho vztah k prírode, v jej obid- voch variáciach — časovej i bezčasovej — je živý a bezprostředný. Čitatel zatúži cestovat s autorom, aspoň na mapě, po odlahlých končinách nehostinných krajov a hladat s ním stopj hrdinov z románov Willy Cathero- vej, čo žili před mnohými západmi slnka. Ozaj krásna, tiež aj poučná kniha. Jedinou knihou do nečeského autora je Nová třída od Milovaná Dži- lasa. Sborníky obsahuj ú články, Studie, básně, úvahy, atd., od exilných i od cudzích autorov. Vysoká obsahová kvalita ich opravňuje požadovat váčšiu pozornost než aká sa im móže tu nateraz věnovat. [pageend10]TRIBUNA 11 Z DOPISŮ A DISKUSÍ PRAVÁ TVÁŘ Od uvolnění cestovního styku se zeměmi za Železnou oponou množí se zprávy o náladě a smýšlení obyvatelstva těchto zemí. Podáváme líčení očitých svědků. Lidé v Moskvě se zdají cizinci být štastni, plni touhy po věděni, míru, a nabiti energii a chuti sovětský systém podporovat v jeho dnešním závodě se svobodným světem. Jejich současná společnost vyrostla z krve a násilí čtyřicetiletého zápasu. Jejich individuálnost byla potlačena', stali se jakoby stádem, které přijímá podmínky jemu určované vyvolenou komunistickou stranou. Za situace, která nastala i nechtěně v důsledku snah o koexistenci, dostalo se jim za posledních* několik let* místo ran nenadálého pohlazení. Jsou štastni, nebot toto za jejich života nikdy nebylo, neznají to. Jejich mysl byla usměrněna, až na výjimky nejsou schopni vidět třídnost, privilegovanost komunistické strany, stali se nástrojem bez vlastního úsudku v rukou vybrané skupiny vládců. Naproti tomu v Československu, kde násilí trvá teprve deset let, je vidět pravý opak. Lidé jsou smutni, nedůvěřiví, apatičtí. Jsou svědky ničeni své individuálnosti, charakteru a smyslu pro slušnost. Cizinec, který viděl štastné Moskvany a smutné Pražany, zavedl s průvodcem Moskvou rozhovor na maďarskou revoluci. Odpověd zněla, že šlo v Maďarsku o agenty imperialistů, fašisty a sebranku, škodlivou lidské společnosti. Když chtěl druhý den v rozhovoru pokračovat, zjistil, že mu byl přidělen průvodce jiný. — Průvodce pražský na otázky, jak se daří československému lidu, odpovídal: ^Neptejte se mne, dívejte se lidem do tváře — kolik se jich usmíváš Když se s průvodcem večer loučili, nabídli mu v dobrém úmyslu peníze nebo jakoukoliv pomoc a dar. J ejich nabídka však byla tak vehementně odmítnuta, že se to zdálo až urážlivé; průvodce odešel skoro bez rozloučení, a hosté byli po celý zbytek večera rozladěni a zasmušili. Vysvětleni se jim dostalo druhého dne od jiného průvodce, který na dotaz odpověděl: s>Chudák, on už má tolik vroubků, že z obavy, aby si neuškodil, Vás tak hrubě před řidičem odbyh. — To je proces, z něhož čiší tragedie ničeni osobnosti, slušnosti a svědomí. Zatím co moskevský průvodce, produkt to nové generace, papouškovitě ohlásil případ nadřízeným orgánům, pražský průvodce se raďěji dopustil hrubosti ze strachu. Zatím co Moskvan se vám dětsky a vesele postaví na chodník a nechá se vyfotografovat, pražský občan, který byl tázán na původ určité budovy, se nejprve tázal: »Vy jste mne fotografoval?« Teprve když jej návštěvník ujistil, že ne, a slíbil, že ani nemá v úmyslu jej fotografovat, dal se Pražan do rozhovoru a otevřel své srdce. Praha je smutná, protože její lidská důstojnost je ničena; Moskva se směje, nemá už svědomí. V Maďarsku boj proti individuálnosti a pro manažerskou společnost byl uspíšen násilným potlačením odporu v roce 1956. Poláci našli kompromis v nacionálnim Go- mulkovi. Československo jde cestou postupného tlaku vůči demokraticky smýšlející staré generaci — s používáním odstrašujících případů násilnosti — a výchovy mladé generace ve směru stalinismu. Plody komunistické výchovy bylo možno vidět na Festivalu komunistické mládeže ve Vídni. Tak, jak byli vychováni, jak jednají doma, tak se pak chovali mladí komunisté v cizině: zpupně, diktátorsky, násilně, jako členi vládnoucí třídy, vědomi si svojí moci a aparátu, za nimi stojícího. Heslo Festivalu »Mir — přátelstvím se stalo fraškou, nebol diskuse, která měla být základnou k míru a přátelství, neexistovala. Na pokusy o rozhovor odpovídali pouze naučené ideologické fráze — a v případě nesnází výrok »nám to tak vyhovuješ. Měla-li být diskuse základnou k míru a přátelství, tedy jak slovo živé tak i slovo psané mohlo sloužit stejnému účelu. Místo toho bylo vidět jen úzkostlivou snahu o isolaci za každou cenu. Napadáni česky mluvicích osob, které se přiblížily československým delegátům a které nepatřily ke sjezdovému personálu, byla na denním pořádku. Dva mládenci, kteří se na vídeňském stadionu v Prátru bavili s československými děvčaty, než nastoupila k cvičeni, byli asi sedmi rakouskými komunisty odtaženi do chodeb, každý zatlačen do jiného kouta, a tam zkopán a bit do obličeje. Cech, který se zúčastnil taneční zábavy pve vídeňské Stadthalle a dával najevo před kapelou Čechoslováků, že je Čech, ale ne delegát festivalu, byl po skončeni zábavy napaden v parku československými delegáty a zpoličkován. Největší násilí se soustředilo na kolportéry nekomu- nistických tiskovin. K mládenci, který rozdával u vchodu do Stadionu nekomunistické Festivalové noviny, se přitočili dva muži, náhle jej uchopili každý za jednu ruku, zkroutili mu odborným hmatem ruce na záda a další muži jej bili pěstmi do žaludku a do obličeje, až upadl na kolena. Pak jej zachránila rakouská policie. •— Mladík, který rozdával tiskoviny u autobusů, přivážejících Čechoslováky, byl napaden, aktovka mu byla vyrvána z ruky, materiál roztrhán, házen na zem a podupán, zatím co z autobusu se ozývaly hlasy »Za- táhněte ho sem, rozbijem mu držkw. a pod. Byl pronásledován několik ulic, než unikl. To jen několik z mnoha případů, jimiž se českoslovenští komunisté představili světu. Každý z nich ukazoval stejné rysy: organizovaně obklopit odpůrce hloučkem školených rváčů, zbavit jej možnosti obrany a pak bezbranného bít, bit a bit. A nejde o specialitu komunistů československých. Pokusy o únos a únosy, které se udály v posledních letech na území nekomu- nistického světa (Petrovová v Austrálii, uprchnuvši sovětský plukovník v Barmě, únosy z Berlina, Vidně a ostatní) vykazují tu stejnou neklamnou známku komunistické brutality. Komunismus už se nebojí ukazovat svou pravou tvář i na cizí půdě. O POLITICKÝCH HESLECH ŠPATNÝCH A DOBRÝCH. Ve svém článečku Symboly a politika, uveřejněném v zářijovém čísle revue Zápisník 1958, upozornil jsem několika slovy na nauku, nazvanou »kulturolo- gie«, založenou v roce 1871 anglickým anthropologem E. B. Taylorem, který začal studovat kulturní jevy jako věci sui generis neodvisle od člověka — jejich tvůrce. Založil tak nové vědecké odvětví, vědu o kultuře, jejímž představitelem v současné Americe je Leslie Á. White. Podle Whita kulturologie je vědou o symbolech, které definuje jako věc, jejíž hodnota nebo význam je jí přiřčena uživatelem a to bez ohledu na její fysikální a zkušenostní vlastnosti. Poněvadž i politika je částí kultury, i ona jedná o symbolech — a její znaky, erby, vlajky, hymny a především politická hesla- nejsou než jména, dávaná politickým symbolům. Jako neexistuje kultura bez symbolů, tak nemůže existovat ani politika bez těchto vlajek, znaků a hlavně hesel. Dějiny politiky jsou proto vlastně dějinami jejích symbolů a hesel. V uvedeném článečku jsem si také stěžoval, že jsme národem bez politiky, protože ani komunisté doma ani exulanté venku nemají vlastních a nevypůjčených symbolů a hesel, bez kterých politika nemůže žít. Hesla komunistů doma jsou hesla Moskvy, špatně zcivilisovaná vlajkami, znaky a hesly, které ukradli Masarykově republice. Tuto krádež provedli beztrestně, poněvadž jsme za tyto své symboly a hesla (Pravda vítězí!) nebojovali. Proto nyní venku žádné politické symboly nemáme a nemáme ani žádná politická hesla. Končil jsem tím, že tvoření symbolů a hesel, tvoření [pageend11]12 TRIBUNA kultury, je úkolem vzdělanců, a že jejich nedostatek je jejich hanbou. Tento článek chce se jen jaksi předběžně naklonit nad tímto těžkým úkolem: pokouší se aspoň hledat cestu, jež by později k nějakým politickým symbolům a heslům mohla nás přivést. Po jedenácti — nikoliv! po jednadvaceti letech tápání je snad přece čas vážně hledat něco, co se jmenuje československá politika. Abychom dospěli k heslům dobrým, musíme si uvědomit vady hesel, která k ničemu nevedla. Chybami se musíme učit. Již v citovaném článku jsem se zmínil, že jedním z mála politických hesel, které exil se pokoušel hodit do světa, bylo volání, že žádáme svobodné volby v Československu. Otázka zní, zda je to politické heslo dobré nebo špatné. Kdo jen několik minut o tomto našem požadavku přemýšlí, velmi rychle dojde k přesvědčení, že svobodné volby v Československu -předpokládají celou řadu záruk a zabezpečení: možnost ustavení protikomunistických politických stran, svobodu předvolební agitace, svobodu tisku a svobodu schůzí, možnost návratu exulantů domů a propuštění proti- komunistů z vězení a pracovních táborů, rozpuštění komunistické policie, patronaci a přítomnost neutrálních pozorovatelů Spojených národů před i při volebním aktu, záruky, že i po volbách nikomu se nic pro protikomunistickou činnost nestane atd. atd. Krátce a dobře: svobodné volby jsou možný, jen když komunisté budou poraženi. Předem poraženi, poněvadž bez jejich porážky žádná z uvedených záruk by neexistovala, žádné předpoklady k provedení svobodných voleb by nebyly. Co tím chci říci ? Nic menšího než to, že si své osvobození představujeme náramně pohodlně. Vydáváme si politické heslo které přece má být bojovným heslem, to je prostředkem osvobození — žádající provedení něčeho, co je možné teprve až po komunistické porážce. Porážku samu, tu patrně chceme přenechat Americe, Spojeným národům nebo bůhví komu. Zatím jen zbaběle křičíme, že chceme svobodné volby, to znamená, že chceme přijít k hotovému. Před nedávném v Angli vyšla kniha Free Elections od W. J. M. Mackenzie. Autor v ní nad slunce jasněji dokazuje, že volební řád i prakse jsou výsledkem a nikoliv příčinou existujících politických podmínek. My chceme změnu těchto existujících podmínek v Československu, a proto- »heslo« svobodných voleb není žádným politickým heslem v pravém slova smyslu, není žádným programem politické práce, nýbrž jen zbožným přáním, aby jiní za nás vytáhli kaštany z ohně. Nemyslíte, milí čtenáři, že by bylo bojovnějším heslem, volat po takové změně politické atmosféry v Československu, aby svoboda voleb pak byla samozřejmostí? Což nemá politické heslo být heslem, volajícím po statečnosti? Což jsme tak zabednění, že si neuvědomujeme, že až jednou opravdu svobodné volby v Československu budou, že bude mnohem statečnější volit komunisty než proti nim ? Heslo, žádající svobodné volby v Československu, je heslo zbabělé a špatné prostě proto, že zaměňuje výsledek s příčinou, a že těžce nemocnému ordinuje tenis a plování, aniž by ho dříve postavilo na nohy. Vzali jsme si je jen za příklad, abychom si ujasnili základní a nutnou vlastnost opravdového politického hesla: tít do středu politického problému, léčit příčinu politického zla v jejím jádře a neodkazovat černou práci jiným. Svoboda si žádá odvahy — dokonce i vyslovení osvobozovacího hesla si žádá odvahy. Je smutné, že jsme dosud neměli odvahu ani k tomuto vyslovení, natož pak k provedení vysloveného! Dobré politické heslo však musí mít ještě jiné vlastnosti. Musí být proveditelné, musí být realistické. Někteří z nás by rádi razili heslo, volající po boji na. barikádách. Zde mi nevadí statečnost tohoto hesla, nýbrž jeho beznadějnost. A beznadějnost boje na barikádách. Beznadějné heslo je heslo nerealistické, neproveditelné. Bylo by realistickým jen v případě vypuknutí světové války, a tuto válku by si nikdo z nás neměl přát již z důvodu zachování holého života národa. Nikdo na celém světě, v Evropě, v Americe i v Sovětském Svazu, válku nechce, a čeští a slovenští exulanti by se měli vyvarovat všeho, z čeho by se i se zlou vůlí mohlo usuzovat, že si přejí řešení světovou válkou. Naše bojovné heslo nesmí být heslo válečné. Naše statečné heslo nesmí být heslem volajícím po statečnosti ve válce, nýbrž po statečnosti v míru. A za třetí, dobré politické heslo nesmí být heslo pro cizinu, nýbrž pro nás. Pro nás Čechy a Slováky. Nejen pro Cechy a Slováky ve svobodném světě, nýbrž pro ■ ty, kteří jsou doma. Musí být takové, aby právě spojovalo vlastence doma i za hranicemi v jednu jedinou protikomunistickou frontu. Aby nečinilo rozdílu mezi domácími a exulanty a neukládalo povinnost jen jedněm a nikoliv druhým. Exulant má právo žádat od lidí doma jen to, co dělá sám, a naopak. Nemám práva žádat od lidí doma, aby vyhazovali třeba mosty do povětří, když sám zde nic takového nedělám a nechci dělat. Mám však právo žádat, aby se netrýznili lidé v pracovních táborech nebo nepsaly básně, tupící národní minulost, poněvadž zde také nic tak smutného nedělám. Naopak, zase domov nemůže žádat na exulantech, aby přinutili Ameriku k podání ultimáta Sovětskému svazu, poněvadž nestačí-li k tomu utrpení celého národa doma, nepomůže ani těch pár hlasů venku. Dobré politické^ heslo musí vyzývat k dílu, na kterém všichni Češi a Slováci mohou společně pracovat, at jsou kdekoliv na světě. Za čtvrté, dobré politické heslo nebude -jen protikomunistické. Už proto, že nesmí být záporné, nýbrž kladné. Že musí bojovat za něco, nikoliv jen proti něčemu. Nesmíme už opakovat chybu svého boje proti nacistům, při němž jsme zapomněli, oč bojujeme. A na to, že po jejich porážce nebude konec světa. Ani po porážce komunistů nebude konec světa, a nový lepší svět se nevystaví jen tak sám sebou a bez plánu. Naše politické heslo už dnes, před jejich porážkou, musí vyslovit naši vůli k dokonalejšímu uspořádání poměrů a víru v lepšího českého a slovenského člověka. Konečně je samozřejmé, že účinné politické heslo musí být namířeno do budoucnosti, musí se týkat mladých, aby chytlo a spojovalo ty, kteří budoucnost budou vytvářet. Heslo, mluvící o vrácení ukradených majetků, není heslo pro práci mladých, i kdyby toto vrácení bylo sebe spravedlivější. Nikdo se nechce a nikdy nechtěl vracet do doby svých předků, ani kdyby to bylo možné. Tím hloupější je něco takového žádat, když to možné není. Politické heslo, hodné svého jména, pomáhá tedy stavit budoucnost a není naříkáním nad nenávratnou minulostí. Naopak, ideální by bylo, kdyby nám pomohlo s minulostí skoncovat. Kdyby nám pomohlo v nás zabít lidi byvší, ony lidi, kteří měli tak velikou vinu na vítězství komunismu ve vlasti. Politické heslo v našich smutných poměrech nemělo by být ničim menším než zázračným zařikavadlem, které by mělo nás čarovně proměňovat v nové a lepší lidi. Jak patrno, činorodé a bojovné politické heslo musí míti několik vlastností, na něž musíme myslet při jeho formulování. Přesto — a to je to nej obtížnější — musí být co nejjednodušší a musí žádat samozřejmé. V politice největším vynálezem je uplatnění common- sensu. A největším státnickým činem je sebrat to, co leží na ulici, a vykřiknout to, co je v srdci a na rtech každého. Vykřiknout dříve než bude pozdě. Vyzývám mladé, aby o tom přemýšleli. Aby pronesli, co má být už proneseno. Aby zvedli to, přes co klopýtáme. Aby slávu tohoto úkolu nepřenechali těm, kteří již mladí nejsou. Ladislav RADIMSKÝ [pageend12]